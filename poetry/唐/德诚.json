[
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 一",
        "preface": "",
        "paragraphs": [
            "千尺丝纶直下垂，一波才动万波随。",
            "夜静水寒鱼不食，满船空载月明归。",
            "（按：《五灯会元》卷八载五代时建州白云令弇禅师引后二句。",
            "）。"
        ],
        "notes": "",
        "id": "82520ebec7372bd322b3486306907beb"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 二",
        "preface": "",
        "paragraphs": [
            "三十年来（《嘉禾志》作「二十余年」）江（《五灯会元》作「海」）上游，水清鱼见不吞钩。",
            "钓竿斫尽重栽竹，不计工夫（《五灯会元》作「功程」，《嘉禾志》作「工程」）得便休。"
        ],
        "notes": "",
        "id": "d79621d89ff64cf6eeece717fd86ef4c"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 三",
        "preface": "",
        "paragraphs": [
            "三（《嘉禾志》作「二」）十余年（《五灯会元》作「年来」、《四溟诗话》作「年前」）坐钓台，竿（《五灯会元》、《嘉禾志》、《四溟诗话》皆作「钩」）头往往得黄龙。",
            "锦（《五灯会元》、《四溟诗话》作「金」）麟不遇空（《嘉禾志》作「虚」）劳力，收取（《四溟诗话》作「拾」）丝纶归去来。",
            "（以上三首，《嘉禾志》题作《自题三绝》）。"
        ],
        "notes": "",
        "id": "d4400c7ccd2f2b8db1d5e479d3ec8430"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 四",
        "preface": "",
        "paragraphs": [
            "一叶虚舟一副竿，了然无事坐烟滩。",
            "忘得丧，任悲欢，却教人唤有多端。"
        ],
        "notes": "",
        "id": "11c850d5d551bacc425791994d923e51"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 五",
        "preface": "",
        "paragraphs": [
            "一任孤舟正又斜，乾坤何路指生涯。",
            "抛岁月，卧烟霞，在处江山便是家。"
        ],
        "notes": "",
        "id": "a3fd3735b0ff8a885f0860b73e1c0c5d"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 六",
        "preface": "",
        "paragraphs": [
            "愚人未识主人公，终日孜孜恨不同。",
            "到彼岸，出樊笼，元来祇是旧时翁。",
            "（以上三首，《嘉禾志》题作《题松泽西亭三首》）。"
        ],
        "notes": "",
        "id": "be85dd52129b4bef0a03df043d9fd443"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 七",
        "preface": "",
        "paragraphs": [
            "有一鱼兮日溯洄（《五灯会元》作「伟莫裁」），混虚（《五灯会元》作「融」）包纳信奇哉。",
            "能变化，吐风雷，下线何曾钓得来。"
        ],
        "notes": "",
        "id": "8e5b1e1bf1803589c239ab02dad66ec1"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 八",
        "preface": "",
        "paragraphs": [
            "别人祇看采芙蓉，香气长黏绕指风。",
            "两岸映，一船红，何曾解染得虚空。"
        ],
        "notes": "",
        "id": "6bd8b0c784aac54270a7abf4dbd269f2"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 九",
        "preface": "",
        "paragraphs": [
            "问我生涯祇是船，子孙各自赌机缘。",
            "不由地，不由天，除却蓑衣无可传。"
        ],
        "notes": "",
        "id": "39d89b00e568b12b3e24bb674521ca0a"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 十",
        "preface": "",
        "paragraphs": [
            "莫学他家弄钓船，海风起也不知边。",
            "风拍岸，浪掀天，不易安排得帖然。"
        ],
        "notes": "",
        "id": "c6c7918c1df05055e6f6ced088dbf2ca"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 十一",
        "preface": "",
        "paragraphs": [
            "大钓何曾离钓求，抛竿卷线却成愁。",
            "活泼泼，乐悠悠，自是迟疑不下钩。"
        ],
        "notes": "",
        "id": "59049a5a1d76c74324cec177fa3f61dc"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 十二",
        "preface": "",
        "paragraphs": [
            "静在须禅动即禅，断云孤鹤两萧然。",
            "烟浦畔，月川前，槁木形骸在一船。"
        ],
        "notes": "",
        "id": "cdf84c6407e4e07a4ce179083a897c8d"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 十三",
        "preface": "",
        "paragraphs": [
            "莫道无修便不修，菩提痴坐若为求？勤作櫂，慧为舟，者个男儿始出头。"
        ],
        "notes": "",
        "id": "bdf5aa77864cf312ec54a89e43307986"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 十四",
        "preface": "",
        "paragraphs": [
            "水色山光处处新，本来不俗不同尘。",
            "著气力，用精神，莫作虚生浪死人。"
        ],
        "notes": "",
        "id": "72624c97d18d3ac53fb090b1a983e44f"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 十五",
        "preface": "",
        "paragraphs": [
            "独倚兰桡入远滩，江花漠漠水漫漫。",
            "空钩线，没腥膻，那得凡鱼都上竿。"
        ],
        "notes": "",
        "id": "300834314a0a17aeb852f3dcee619aea"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 十六",
        "preface": "",
        "paragraphs": [
            "揭却云篷进却船，一竿云影一潭烟。",
            "既掷网，又抛筌，莫教倒被钓丝牵。"
        ],
        "notes": "",
        "id": "079abb16bb31d0b9f1498c66d6def5e9"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 十七",
        "preface": "",
        "paragraphs": [
            "苍苔滑净坐忘机，截眼寒云叶叶飞。",
            "戴箬笠，挂蓑衣，别无归处是吾归。",
            "。"
        ],
        "notes": "",
        "id": "a35d557442d3e7aaf43f11918aed8508"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 十八",
        "preface": "",
        "paragraphs": [
            "外却形骸放却情，萧然孤坐一舟轻。",
            "圆月上，四方明，不是奇人不易行。"
        ],
        "notes": "",
        "id": "88a23c56017471c822273ac36d441b14"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 十九",
        "preface": "",
        "paragraphs": [
            "世知吾懒懒原真，宇宙船中不管身。",
            "烈香饮，落花茵，祖师元是个闲人。"
        ],
        "notes": "",
        "id": "946618aa493d3e295d233bcc7405ccdb"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 二十",
        "preface": "",
        "paragraphs": [
            "都大无心罔象间，此中那许是非关。",
            "山兀兀，水潺潺，忙者自忙闲者闲。"
        ],
        "notes": "",
        "id": "50aeadf943ed95bcf29943749b83b3e1"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 二十一",
        "preface": "",
        "paragraphs": [
            "浪宕从来水郭间，高歌欹枕看遥山。",
            "红蓼岸，白苹湾，肯被兰桡使不闲。"
        ],
        "notes": "",
        "id": "612a6000ac8b54a7cbbc4a4c7118e309"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 二十二",
        "preface": "",
        "paragraphs": [
            "古钓先生鹤发垂，穿波出浪不曾疑。",
            "心荡荡，笑怡怡，长道无人画得伊。"
        ],
        "notes": "",
        "id": "a446217353ef5acb6b548cc768100363"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 二十三",
        "preface": "",
        "paragraphs": [
            "动静由来本两空，谁教日夜强施功。",
            "波渺渺，雾蒙蒙，却来江上隐云中。"
        ],
        "notes": "",
        "id": "2e3c66b46e6ba5146db57991543ad268"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 二十四",
        "preface": "",
        "paragraphs": [
            "媚俗无机独任真，何须洗耳复澄神。",
            "云与月，友兼亲，敢向浮沤任此身。"
        ],
        "notes": "",
        "id": "a6108332ac3b0b5385968e52301120c1"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 二十五",
        "preface": "",
        "paragraphs": [
            "逐块追欢不识休，津梁浑不挂心头。",
            "霜叶落，岸花秋，却教渔父为人愁。"
        ],
        "notes": "",
        "id": "6442bbe37a1b6970061841388c64d34b"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 二十六",
        "preface": "",
        "paragraphs": [
            "一片江云倏忽开，翳空晴日绝尘埃。"
        ],
        "notes": "",
        "id": "1ae6ec14be91660e55a1424fc0333c38"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 二十七",
        "preface": "",
        "paragraphs": [
            "鼓櫂高歌自适情，音稀和寡不求名。",
            "清风起，浪花平，也且随流逐势行。"
        ],
        "notes": "",
        "id": "3ef77a572315dc91e7a48b2a3a0555c7"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 二十八",
        "preface": "",
        "paragraphs": [
            "不妨纶线不妨钩，祇要钩轮得自由。",
            "掷即掷，收即收，无踪无迹乐悠悠。"
        ],
        "notes": "",
        "id": "d998a6508230abeab866ad72cc7b9621"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 二十九",
        "preface": "",
        "paragraphs": [
            "钩下俄逢赤水珠，光明圆彻等清虚。",
            "静即出，觅还无，不在骊龙不在鱼。"
        ],
        "notes": "",
        "id": "d9a5adadd614d4df77b5d0890b4e1855"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 三十",
        "preface": "",
        "paragraphs": [
            "卧海拏云势莫知，优悠何处不相宜。",
            "香象子，大龙儿，甚么波涛飏得伊。"
        ],
        "notes": "",
        "id": "40e96927002f81dddd9cde6c9ef433a0"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 三十一",
        "preface": "",
        "paragraphs": [
            "虽慕求鱼不食鱼，网帘蓬户本空无。",
            "在世界，作凡夫，知闻祇是个毘卢。"
        ],
        "notes": "",
        "id": "808f5773e659e66c9d2afeb7c8cfea20"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 三十二",
        "preface": "",
        "paragraphs": [
            "香饵竿头也不无，向来祇是钓名鱼。",
            "波沃日，浪涵虚，万象牢笼号有余。"
        ],
        "notes": "",
        "id": "30d5f2bac68a6a93da527e1c55ace82b"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 三十三",
        "preface": "",
        "paragraphs": [
            "乾坤为舸月为篷，一带云山一迳风。",
            "身放荡，性灵空，何妨南北与西东。",
            "。"
        ],
        "notes": "",
        "id": "64a945d80aba444012231f9434453d19"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 三十四",
        "preface": "",
        "paragraphs": [
            "终日江头理櫂间，忽然失济若为还。",
            "滩急急，水潺潺，争把浮生作等闲。"
        ],
        "notes": "",
        "id": "29b4b610dee11081b45290a48776aa68"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 三十五",
        "preface": "",
        "paragraphs": [
            "有鹤翺翔出海风，往来踪迹在虚空。",
            "图不得，弄何穷，日月还教没此中。"
        ],
        "notes": "",
        "id": "9b5d3e097b0f24db586d85e1f587b799"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 三十六",
        "preface": "",
        "paragraphs": [
            "钓头曾未曲些些，静向江滨度岁华。",
            "酌山茗，折芦花，谁言埋没在烟霞。"
        ],
        "notes": "",
        "id": "1c0eb99616926c4293b19594b8a8c967"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 三十七",
        "preface": "",
        "paragraphs": [
            "吾自无心无事间，此心祇有水云关。",
            "携钓竹，混尘寰，喧静都来离又闲。"
        ],
        "notes": "",
        "id": "4979d01956686673d24bd222ac418efb"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 三十八",
        "preface": "",
        "paragraphs": [
            "晴川清濑水横流，潇洒元同不系舟。",
            "长自在，任夷犹，将心随逐几时休。"
        ],
        "notes": "",
        "id": "7d7401f20cb56a6f4dae641f88e1399a"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 三十九",
        "preface": "",
        "paragraphs": [
            "欧冶铦锋价最高，海中收得用吹毛。",
            "龙凤绕，鬼神号，不见全牛可下刀。",
            "（以上三十九首，均见嘉庆间刻本《机缘集》，原为宋大观四年风泾海会寺石刻。",
            "转录自《词学》第二期刊施蛰存先生《船子和尚拨櫂歌》。",
            "宋明间收录船子和尚诗偈的著作，笔者所见有：宋释惠洪《冷斋夜话》卷五、胡仔《苕溪渔隐丛话前集》卷五六收第一首，宋释慧明《五灯会元》卷五收其一、其二、其三、其七、其八、其九，共六首，宋吴聿《观林诗话》收第三十九首，元至元《嘉禾志》卷三二收其一至其六，共六首，明谢榛《四溟诗话》卷三收第三首，杨慎《艺林伐山》卷十七收第一至第三首，今即据诸书所引出校。",
            "）（〖1〗《机缘集》附石刻后吕益柔跋云：「云间船子和尚嗣法药山，飘然一舟，泛于华亭吴江洙泾之间。",
            "夹山一见悟道。",
            "尝为《拨櫂歌》，其传播人口者才一二首。",
            "益柔于先子遗篇中得三十九首，属词寄意，脱然迥出尘网之外。",
            "篇篇可观，决非庸常学道辈所能乱真者。",
            "因书以遗风泾海会卿者，俾镵之石，以资禅客玩味云。",
            "」〖2〗吴聿《观林诗话》：「华亭船子和尚诗，少见于世，吕益柔刻三十九首于枫泾寺，云得其父遗编中。",
            "……涪翁屡用其语。",
            "」）。"
        ],
        "notes": "",
        "id": "00277e4c026fa52e9411005e951fa722"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "本是钓鱼船上客，偶力须发著袈裟。",
            "佛祖位中留不住，夜深依旧宿芦花。",
            "（见明杨慎《艺林伐山》卷十七《船子和尚四偈》）（〖1〗施蛰存先生云：「此首杨升庵所录四偈之三，疑是伪作。",
            "」）。"
        ],
        "notes": "",
        "id": "9881b35c809da164861a942262479c35"
    }
]