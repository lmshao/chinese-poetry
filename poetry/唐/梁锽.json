[
    {
        "author": "梁锽",
        "dynasty": "唐",
        "type": "诗",
        "rhythmic": "",
        "title": "天长节",
        "preface": "",
        "paragraphs": [
            "日月生天久，年年庆一回。",
            "时平祥不去，寿远节长来。",
            "连吹千家笛，同朝百郡杯。",
            "愿持金殿镜，处处照遗才。"
        ],
        "notes": "",
        "id": "29bbebc89e772467db5fe528aef7cdbc"
    },
    {
        "author": "梁锽",
        "dynasty": "唐",
        "type": "诗",
        "rhythmic": "",
        "title": "长门怨",
        "preface": "",
        "paragraphs": [
            "妾命何偏薄，君王去不归。",
            "欲令遥见悔，楼上试春衣。",
            "空殿看人入，深宫羡鸟飞。",
            "翻悲因买赋，索镜照空辉。"
        ],
        "notes": "",
        "id": "4e3d25a3e76f34e154b82e7b949b0b43"
    },
    {
        "author": "梁锽",
        "dynasty": "唐",
        "type": "诗",
        "rhythmic": "",
        "title": "美人春卧",
        "preface": "",
        "paragraphs": [
            "妾家巫峡阳，罗幌寝兰堂。",
            "晓日临窗久，春风引梦长。",
            "落钗仍挂鬓，微汗欲消黄。",
            "纵使朦胧觉，魂犹逐楚王。"
        ],
        "notes": "",
        "id": "5101f7de9e0e44e52475612ba85705d2"
    },
    {
        "author": "梁锽",
        "dynasty": "唐",
        "type": "诗",
        "rhythmic": "",
        "title": "名姝咏",
        "preface": "",
        "paragraphs": [
            "阿娇年未多，弱体性能和。",
            "怕重愁拈镜，怜轻喜曳罗。",
            "临津双洛浦，对月两嫦娥。",
            "独有荆王殿，时时暮雨过。"
        ],
        "notes": "",
        "id": "987161a6ed276cc9a57f20eab484412c"
    },
    {
        "author": "梁锽",
        "dynasty": "唐",
        "type": "诗",
        "rhythmic": "",
        "title": "艳女词",
        "preface": "",
        "paragraphs": [
            "露井桃花发，双双燕并飞。",
            "美人姿态里，春色上罗衣。",
            "自爱频开镜，时羞欲掩扉。",
            "不知行路客，遥惹五香归。"
        ],
        "notes": "",
        "id": "95b65a404ddf334ea5f220f73015c260"
    },
    {
        "author": "梁锽",
        "dynasty": "唐",
        "type": "诗",
        "rhythmic": "",
        "title": "狷氏子",
        "preface": "",
        "paragraphs": [
            "杏梁初照日，碧玉后堂开。",
            "忆事临妆笑，春娇满镜台。",
            "含声歌扉举，顾影舞腰回。",
            "别有佳期处，青楼客夜来。"
        ],
        "notes": "",
        "id": "cb20756d4acdae26928dd419169ed090"
    },
    {
        "author": "梁锽",
        "dynasty": "唐",
        "type": "诗",
        "rhythmic": "",
        "title": "戏赠歌者",
        "preface": "",
        "paragraphs": [
            "白皙歌童子，哀音绝又连。",
            "楚妃临扇学，卢女隔帘传。",
            "晓燕喧喉里，春莺啭舌边。",
            "若逢汉武帝，还是李延年。"
        ],
        "notes": "",
        "id": "5bbf69fe00762fdf99a868a1ebc2a210"
    },
    {
        "author": "梁锽",
        "dynasty": "唐",
        "type": "诗",
        "rhythmic": "",
        "title": "七夕泛舟",
        "preface": "",
        "paragraphs": [
            "云端有灵匹，掩映拂妆台。",
            "夜久应摇珮，天高响不来。",
            "片欢秋始展，残梦晓翻催。",
            "却怨填河鹊，留桥又不回。"
        ],
        "notes": "",
        "id": "8a3022f12046a76c7be1d8338b7ea086"
    },
    {
        "author": "梁锽",
        "dynasty": "唐",
        "type": "诗",
        "rhythmic": "",
        "title": "崔驸马宅咏画山水扇",
        "preface": "",
        "paragraphs": [
            "画扇出秦楼，谁家赠列侯。",
            "小含吴剡县，轻带楚扬州。",
            "揜作山云暮，摇成陇树秋。",
            "坐来传与客，汉水又回流。"
        ],
        "notes": "",
        "id": "9700f8ca1d3f2aaf441c5672544df3f7"
    },
    {
        "author": "梁锽",
        "dynasty": "唐",
        "type": "诗",
        "rhythmic": "",
        "title": "观王美人海图障子",
        "preface": "",
        "paragraphs": [
            "宋玉东家女，常怀物外多。",
            "自从图渤海，谁为觅湘娥。",
            "白鹭栖脂粉，赪鲂跃绮罗。",
            "仍怜转娇眼，别恨一横波。"
        ],
        "notes": "",
        "id": "b9b1c0951096f29d569aef49ddad4919"
    },
    {
        "author": "梁锽",
        "dynasty": "唐",
        "type": "诗",
        "rhythmic": "",
        "title": "闻百舌鸟",
        "preface": "",
        "paragraphs": [
            "百舌闻他郡，间关媚物华。",
            "敛形藏一叶，分响出千花。",
            "坐爱时褰幌，行藏或驻车。",
            "不须应独感，三载已辞家。"
        ],
        "notes": "",
        "id": "01260466b922f8d4a353feae1c8754e1"
    },
    {
        "author": "梁锽",
        "dynasty": "唐",
        "type": "诗",
        "rhythmic": "",
        "title": "省试方士进恒春草",
        "preface": "",
        "paragraphs": [
            "东吴有灵草，生彼剡谿傍。",
            "既乱莓苔色，仍连菡萏香。",
            "掇之称远士，持以奉明王。",
            "北阙颜弥驻，南山寿更长。",
            "金膏徒骋妙，石髓莫矜良。",
            "倘使沾涓滴，还游不死方。"
        ],
        "notes": "",
        "id": "e147f25ef03231b273c56dbb744c79f3"
    },
    {
        "author": "梁锽",
        "dynasty": "唐",
        "type": "诗",
        "rhythmic": "",
        "title": "代征人妻喜夫还",
        "preface": "",
        "paragraphs": [
            "征夫走马发渔阳，少妇含娇开洞房。",
            "千日废台还挂镜，数年尘面再新妆。",
            "春风喜出今朝户，明日虚眠昨夜床。",
            "莫道幽闺书信隔，还衣总是旧时香。"
        ],
        "notes": "",
        "id": "48be1f20748a56dab79a622db71dcdb3"
    },
    {
        "author": "梁锽",
        "dynasty": "唐",
        "type": "诗",
        "rhythmic": "",
        "title": "赠李中华",
        "preface": "",
        "paragraphs": [
            "莫向嵩山去，神仙多误人。",
            "不如朝魏阙，天子重贤臣。"
        ],
        "notes": "",
        "id": "1cf5b16e29ffc7a1788776775183cb7b"
    },
    {
        "author": "梁锽",
        "dynasty": "唐",
        "type": "诗",
        "rhythmic": "",
        "title": "咏木老人",
        "preface": "",
        "paragraphs": [
            "刻木牵丝作老翁，鸡皮鹤发与真同。",
            "须臾弄罢寂无事，还似人生一梦中。"
        ],
        "notes": "",
        "id": "59106785de87f3e1ee66759ae1b803af"
    },
    {
        "author": "梁锽",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "堂高凭上望，宅广乘车行。"
        ],
        "notes": "",
        "id": "a4f0cd880ac96b8f77ad2a9c898fdb8e"
    }
]