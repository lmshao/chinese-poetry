[
    {
        "author": "叶季良",
        "dynasty": "唐",
        "type": "诗",
        "rhythmic": "",
        "title": "赋得月照冰池",
        "preface": "",
        "paragraphs": [
            "霁夕云初歛，栖娥月未亏。",
            "圆光生碧海，素色满瑶池。",
            "天迥轮空见，波凝影讵窥。",
            "浮霜玉比彩，照像镜同规。",
            "皎洁寒偏净，裴回夜转宜。",
            "谁怜幽境在，长与赏心随。"
        ],
        "notes": "",
        "id": "10f5ef13fd20d35a91e69dd6cf3aebf1"
    },
    {
        "author": "叶季良",
        "dynasty": "唐",
        "type": "诗",
        "rhythmic": "",
        "title": "赋得琢玉成器",
        "preface": "",
        "paragraphs": [
            "片玉寄幽石，纷纶当代名。",
            "荆人献始遇，良匠琢初成。",
            "冰映寒光动，虹开晚色明。",
            "雅容看更澈，余响扣弥清。",
            "自与琼瑶比，方随掌握荣。",
            "因知君有用，高价伫连城。"
        ],
        "notes": "",
        "id": "df023074b7b509aa49c1eb98cf6cfcf2"
    },
    {
        "author": "叶季良",
        "dynasty": "唐",
        "type": "诗",
        "rhythmic": "",
        "title": "省试吴宫教美人战",
        "preface": "",
        "paragraphs": [
            "强吴矜霸略，讲武在深宫。",
            "尽出娇娥妓，先观上将风。",
            "挥戈罗袖卷，擐甲汗妆红。",
            "掩笑分旗下，含羞入队中。",
            "鼓停行未正，刑举令才崇。",
            "自可威隣国，何劳逞战功。"
        ],
        "notes": "",
        "id": "c6ab62269023a3eb820ed1c38f21f102"
    }
]