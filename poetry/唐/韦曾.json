[
    {
        "author": "韦曾",
        "dynasty": "唐",
        "type": "诗",
        "rhythmic": "",
        "title": "谒天柱山真君祠",
        "preface": "",
        "paragraphs": [
            "天柱吐白云，仙宫隔青霭。",
            "新亭皇黄家，旧封传汉代。",
            "犹持苹藻奠，永荷阎闾泰。",
            "仿佛见群仙，凌风振青珮，仰攀丹凤翼，俯跃苍龙背。",
            "暂息三峰前，还逐九霄外。",
            "灊岳高似掌，皖水遥疑带。",
            "半壁风雨来，空林鬼神会。",
            "今我何为者，赤绂仍皂盖。",
            "远愧黄与龚，流芳及千载。",
            "（《古今图书集成·山川典》八六《灊山部》）（〖1〗韦曾，原列入「无世次」作者。",
            "今考《元和姓纂》卷二韦氏西眷房有韦曾，为万年令光朝之子，任舒州刺史、职方）（员外郎。",
            "《宝刻业编》卷十八载韦曾贞元二十年撰《巴郡太守严颜庙碑》。",
            "《郎官石柱题名》司动员外郎有韦曾，劳格《郎官考》卷八录山东益都元和十四年石刻《宝巩等题名》有「里行韦曾」字样。",
            "天柱山在舒州怀宁，此诗当即韦曾任舒州刺史时作。",
            "）。"
        ],
        "notes": "",
        "id": "c0dd5d29518e963b292d205bc62a5d7a"
    }
]