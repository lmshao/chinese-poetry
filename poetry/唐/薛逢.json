[
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "杂曲歌辞 凉州词",
        "preface": "",
        "paragraphs": [
            "昨夜蕃兵报国讐，沙州都护破凉州。",
            "黄河九曲今归汉，塞外纵横战血流。"
        ],
        "notes": "",
        "id": "24965b7c11c9c63045371eb7798569d4"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "杂曲歌辞 何满子",
        "preface": "",
        "paragraphs": [
            "系马宫槐老，持杯店菊黄。",
            "故交今不见，流恨满川光。"
        ],
        "notes": "",
        "id": "5aa62a8827d859ed33103396a589e0e9"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "镊白曲",
        "preface": "",
        "paragraphs": [
            "去年镊白鬓，境里犹堪认年少。",
            "今年镊白发，两眼昏昏手战跳。",
            "满酌浓酹假颜色，颜色不扬翻自笑。",
            "少年曾读古人书，本期独善安有余。",
            "虽盖长安一片瓦，未遑卒岁容宁居。",
            "前年依亚成都府，月请俸𦈏六十五。",
            "妻儿骨肉愁欲来，偏梁阁道归得否。",
            "长安六月尘亘天，池塘鼎沸林欲燃。",
            "合家恸哭出门送，独驱匹马陵山巅。",
            "到官只是推诚信，终日兢兢幸无恡。",
            "丞相知怜为小心，忽然奏佩专城印。",
            "专城俸入一倍多，况兼职禄霜峨峨。",
            "山妻稚女悉迎到，时列绿罇酣酒歌。",
            "醉来便向罇前倒，风月满头丝皓皓。",
            "虽然减得阖门忧，又加去国五年老。",
            "五年老，知奈何，来日少，去日多。",
            "金锤锤碎黄金镊，更唱罇前老去歌。"
        ],
        "notes": "",
        "id": "2a263bc5c7608ea5ccfaa842df0b3cff"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "君不见",
        "preface": "",
        "paragraphs": [
            "君不见，马侍中，气吞河朔称英雄。",
            "君不见，韦太尉，二十年前镇蜀地。",
            "一朝冥漠归下泉，功业胜名两憔悴。",
            "奉诚园里篙棘生，长兴街南沙路平。",
            "当时带砺在何处，今日子孙无地耕。",
            "或闻羁旅甘常调，簿尉文参各天表。",
            "清明纵便天使来，一把纸钱风树杪。",
            "碑文半缺碑堂摧，祁连冢象狐兔开。",
            "野花似雪落何处，棠棃树下香风来。",
            "马侍中，韦太尉，盛去衰来片时事。",
            "人生倏忽一梦中，何必深深固权位。"
        ],
        "notes": "",
        "id": "4b3fcc18006f231f80e4b7dbde52784c"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "老去也",
        "preface": "",
        "paragraphs": [
            "惆怅人生不满百，一事无成头雪白。",
            "回看幼累与老妻，俱是途中远行客。",
            "匣中旧镜照胆明，昔曾见我髭未生。",
            "朝巾暮栉不自省，老皮皴皱文纵横。",
            "合掌髻子蒜许大，此日方知非是我。",
            "暗数七旬能几何，不觉中肠热如火。",
            "老去也，争奈何，敲酒盏，唱短歌。",
            "短歌未竟日已没，月映西南庭树柯。"
        ],
        "notes": "",
        "id": "8fdfa3436feff755c6a7233aca2853b8"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "追昔行",
        "preface": "",
        "paragraphs": [
            "朝光如飞犹尚可，暮更如箭不容卧。",
            "犍为穿城更漏频，一一皆从枕边过。",
            "一夕凡几更，一更凡几声。",
            "青春枉向镜中老，白发虚从愁里生。",
            "曾窥帝里东邻女，自比桃花镜中许。",
            "一朝嫁得征戌儿，荷戈千里防秋去。",
            "去时只作旦暮期，别后生死俱不知。",
            "风惊粉色入蝉鬓，愁送镜花潜堕枝。",
            "前年因出长安陌，见一女人头雪白。",
            "日中扶杖憇树阴，髣髴形容认相识。",
            "向予吁嗟还独语，曾与君家邻舍住。",
            "当时妾嫁与征人，几向墙头诮夫主。",
            "花开叶洛何推迁，屈指数当三十年。",
            "眉头薤叶同枯叶，琴上朱弦成断弦。",
            "嫁时宝镜依然在，鹊影菱花满光彩。",
            "梦里长嗟离别多，愁中不觉颜容改。",
            "叹息人生能几何，喜君颜貌未蹉跎。",
            "因君下马重相顾，请奏青门肠断歌。"
        ],
        "notes": "",
        "id": "f125db5fdedeea42501ab36af8ee24c2"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "醉春风",
        "preface": "",
        "paragraphs": [
            "去年春似今年春，依旧野花愁杀人。",
            "犍为县里古城上，开是好花飞是尘。",
            "戏蝶狂蜂相往返，一枝花上声千万。",
            "时节先从暖处开，北枝未发南枝晚。",
            "江城太守须髯苍，忽然置酒开华堂。",
            "歌儿舞女亦随后，暂醉始知天地长。",
            "顷年曾作东周掾，同舍寻春屡开宴。",
            "斗门亭上柳如丝，洛水桥边月如练。",
            "洛阳风俗不禁街，骑马夜归香满怀。",
            "坐客争吟云碧句，美人醉赠珊瑚钗。",
            "日往月来何草草，今年又校三年老。",
            "槽中骏马不能骑，惆怅落花开满道。",
            "为报时人知不知，看花对酒定无疑。",
            "君看野外孤坟下，石羊石马是谁家。"
        ],
        "notes": "",
        "id": "e5b5ca111ef0efa531e8e280359c2094"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "邻相反行",
        "preface": "",
        "paragraphs": [
            "东家有儿年十五，只向田园独辛苦。",
            "夜开沟水遶稻田，晓叱耕牛垦塉土。",
            "西家有儿才弱龄，仪容清峭云鹤形。",
            "涉书猎史无早暮，坐期朱紫如拾青。",
            "东家西家两相诮，西儿笑东东又笑。",
            "西云养志与荣名，彼此相非不同调。",
            "东家自云虽辛苦，躬耕早暮及所亲。",
            "男舂女爨二十载，堂上未为衰老人。",
            "朝机暮织还充体，余者到兄还及弟。",
            "春秋伏腊长在家，不许妻奴暂违礼。",
            "尔今二十方读书，十年取第三十余。",
            "往来途路长离别，几人便得升公车。",
            "纵令得官身须老，衔恤终天向谁道。",
            "百年骨肉归下泉，万里枌榆长秋草。",
            "我今躬耕奉所天，耘锄刈获当少年。",
            "面上笑添今日喜，肩头薪续厨中烟。",
            "纵使此身头雪白，又有儿孙还稼穑。",
            "家藏一卷古孝经，世世相传皆得力。",
            "为报西家知不知，何须谩笑东家儿。",
            "生前不得供甘滑，殁后扬名徒尔为。"
        ],
        "notes": "",
        "id": "245bcea2905a34e934b375e44bff93fa"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "灵台家兄古镜歌",
        "preface": "",
        "paragraphs": [
            "一尺圆潭深黑色，篆文如丝人不识。",
            "耕夫云住赫连城，赫连城下亲耕得。",
            "镜上磨莹一月余，日中渐见菱花舒。",
            "金膏洗拭鉎涩尽，黑云吐出新蟾蜍。",
            "人言此是千年物，百鬼闻之形暗栗。",
            "玉匣曾经龙照来，岂宜更鉴农夫质。",
            "有时霹雳半夜惊，窗中飞电如晦明。",
            "盘龙鳞胀玉匣溢，牙爪触风时有声。",
            "耕夫不解珍灵异，翻惧赫连神作祟。",
            "十千卖与灵台兄，百丈灵湫坐中至。",
            "溢匣水色如玉倾，儿童不敢窥泓澄。",
            "寒光照人近不得，坐愁雷电湫中生。",
            "吾兄吾兄须爱惜，将来慎勿虚抛掷。",
            "兴云致雨会有时，莫谴红床秽灵迹。"
        ],
        "notes": "",
        "id": "84cd464a25d7e19fad2cee41010d2d2e"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "观竞渡",
        "preface": "",
        "paragraphs": [
            "三月三日天清明，杨花绕江啼晓莺。",
            "使君未出郡斋内，江上已闻齐和声。",
            "使君出时皆有引，马前已被红旗阵。",
            "两岸罗衣破鼻香，银钗照日如霜刃。",
            "鼓声三下红旗开，两龙跃出浮水来。",
            "擢影斡波飞万劒，鼓声劈浪鸣千雷。",
            "雷声冲急波相近，两龙望标目如瞬。",
            "江上人呼霹雳声，竿头彩挂虹霓晕。",
            "前船抢水已得标，后船失势空挥桡。",
            "疮眉血首争不定，输岸一朋心似烧。",
            "只将标示输赢赏，两岸十舟五来往。",
            "须臾戏罢各东西，竞脱文身请书上。",
            "吾今细观竞渡儿，何殊当路权相持。",
            "不思得所各休去，会到摧舟折楫时。"
        ],
        "notes": "",
        "id": "eb45bbdc99e743d785619b1e58bed105"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "酬牛秀才登楼见示",
        "preface": "",
        "paragraphs": [
            "旅馆再经秋，心烦嬾上楼。",
            "年光同过隙，人事且随流。",
            "骨肉凭书问，乡关托梦游。",
            "所嗟山郡酒，倾尽只添忧。"
        ],
        "notes": "",
        "id": "cad82956bf95f15bcd4135dbdb7b8f6b"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "夏夜宴明月湖",
        "preface": "",
        "paragraphs": [
            "夏夜宴南湖，琴觞兴不孤。",
            "月摇天上桂，星泛浦中珠。",
            "助照萤随舫，添盘笋迸厨。",
            "圣朝思静默，堪守谷中愚。"
        ],
        "notes": "",
        "id": "f5847b14ddb6b53dfacae8aaef3093b5"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "大水",
        "preface": "",
        "paragraphs": [
            "暴雨逐惊雷，从风忽骤来。",
            "浪驱三岛至，江拆二仪开。",
            "势恐圆枢折，声疑厚轴摧。",
            "冥心问元化，天眼几时回。"
        ],
        "notes": "",
        "id": "90b7bdf2d7784ef5e605fad175e90f3c"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "席上酬东川严中丞叙旧见赠",
        "preface": "",
        "paragraphs": [
            "昔记披云日，今逾二十年。",
            "声名俱是梦，恩旧半归泉。",
            "朱绂慙衰齿，红妆惨别筵。",
            "离歌正凄切，休更促危弦。"
        ],
        "notes": "",
        "id": "975b72fd2f3988365a7a2298837dfe2f"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "禁火",
        "preface": "",
        "paragraphs": [
            "日日冒烟尘，忽忽禁火辰。",
            "塞榆关水湿，边草贼回春。",
            "岁月伤风迈，疮痍念苦辛。",
            "沙中看白骨，肠断故乡人。"
        ],
        "notes": "",
        "id": "dd7304560f60ce9c6bd758f2a3067248"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "咏柳",
        "preface": "",
        "paragraphs": [
            "弱植惊风急自伤，暮来翻遣思悠扬。",
            "曾飘紫陌随高下，敢拂朱阑竞短长。",
            "萦砌乍飞还乍舞，扑池如雪又如霜。",
            "莫令歧路频攀折，渐拟垂阴到画堂。"
        ],
        "notes": "",
        "id": "74b25f8eae8f353aac3ac30c9ab26a5a"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "宫词",
        "preface": "",
        "paragraphs": [
            "十二楼中尽晓妆，望仙楼上望君王。",
            "锁衔金兽连环冷，水滴铜龙昼漏长。",
            "云髻罢梳还对镜，罗衣欲换更添香。",
            "遥窥正殿帘开处，袍袴宫人扫御床。"
        ],
        "notes": "",
        "id": "b43e13adbd61bd8b7224f5bc449ad63c"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "长安春日",
        "preface": "",
        "paragraphs": [
            "穷途日日困泥沙，上苑年年好物华。",
            "荆棘不当车马道，管弦长奏绮罗家。",
            "王孙草上悠扬蝶，少女风前烂熳花。",
            "嬾出任从游子笑，入门还是旧生涯。"
        ],
        "notes": "",
        "id": "cb1e739a79b9102f1142b2fc20bb5193"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "韦寿博书斋",
        "preface": "",
        "paragraphs": [
            "玄晏先生已白头，不随鹓鹭狎群鸥。",
            "元卿谢免开三迳，平仲朝归卧一裘。",
            "醉后独知殷甲子，病来犹作晋春秋。",
            "尘缨未濯今如此，野水无情处处流。"
        ],
        "notes": "",
        "id": "9ec08eb921ac50e8fcaf42aab841a389"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "潼关河亭",
        "preface": "",
        "paragraphs": [
            "重冈如抱岳如蹲，屈曲秦川势自尊。",
            "天地并功开帝宅，山河相凑束龙门。",
            "橹声呕轧中流渡，柳色微茫远岸村。",
            "满眼波涛终古事，年来惆怅与谁论。"
        ],
        "notes": "",
        "id": "3d142b3a3d7227a7dd849997a77324b0"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "送衢州崔员外",
        "preface": "",
        "paragraphs": [
            "笑分铜虎别京师，岭下山川想到时。",
            "红树暗藏殷浩宅，绿萝深覆偃王祠。",
            "风茅向暖抽书带，露竹迎风舞钓丝。",
            "休指岩西数归日，知君已负白云期。"
        ],
        "notes": "",
        "id": "78cfb04886959927f10f5480eddf2bde"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "开元后乐",
        "preface": "",
        "paragraphs": [
            "莫奏开元旧乐章，乐中歌曲断人肠。",
            "郐王玉笛三更咽，虢国金车十里香。",
            "一自犬戎生苏北，便从征战老汾阳。",
            "中原骏马搜求尽，沙苑年来草又芳。"
        ],
        "notes": "",
        "id": "670857a71a0a999c70219dc0bd21b41c"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "汉武宫辞",
        "preface": "",
        "paragraphs": [
            "汉武清斋夜筑坛，自斟明水醮仙官。",
            "殿前玉女移香案，云际金人捧露盘。",
            "绛节几时还入梦，碧桃何处更骖鸾？",
            "茂陵烟雨埋弓劒，石马无声蔓草寒。"
        ],
        "notes": "",
        "id": "a1a1d87233bdd0325619ceeabd2d782c"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "潼关驿亭",
        "preface": "",
        "paragraphs": [
            "河上关门日日开，古今名利旋堪哀。",
            "终军壮节埋黄土，杨震丰碑翳绿苔。",
            "寸禄应知沾有分，一官常惧处非才。",
            "犹惊往岁同袍者，尚逐江东计吏来。"
        ],
        "notes": "",
        "id": "197bccd8066ea2efbf457d78b78edb65"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "五峰隠者",
        "preface": "",
        "paragraphs": [
            "烟霞壁立水溶溶，路转崖回旦暮中。",
            "㶉𫛶畏人沈涧月，山羊投石挂岩松。",
            "高斋既许陪云宿，晚稻何妨为客舂。",
            "今日见君嘉遯处，悔将名利役疎慵。"
        ],
        "notes": "",
        "id": "f5398168776c726fb053be1590c80635"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "上吏部崔相公",
        "preface": "",
        "paragraphs": [
            "龙门曾共战惊澜，雷电浮云出濬湍。",
            "紫府有名同羽化，碧霄无路却泥蟠。",
            "公车未结王生袜，客路虚弹贡禹冠。",
            "今日罏锤任真宰，暂回风水不应难。"
        ],
        "notes": "",
        "id": "3144c88bda5a740c56e1257e012c948b"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "送刘郎中牧杭州",
        "preface": "",
        "paragraphs": [
            "一州横制浙江湾，台榭参差积翠间。",
            "楼下潮回沧海浪，枕边云起剡溪山。",
            "吴江水色连隄阔，越俗舂声隔岸还。",
            "圣代牧人无远近，好将能事济清闲。"
        ],
        "notes": "",
        "id": "94e4e2323a1c88197b0e99a836ce4c45"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "贫女吟",
        "preface": "",
        "paragraphs": [
            "残妆满面泪阑干，几许幽情欲话难。",
            "云髻嬾梳愁拆凤，翠蛾羞照恐惊鸾。",
            "南邻送女初鸣珮，北里迎妻已梦兰。",
            "惟有深闺顦顇质，年年长凭绣床看。"
        ],
        "notes": "",
        "id": "0a93d4b593f7f654ba15ddc23d6734ac"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "夜宴观妓",
        "preface": "",
        "paragraphs": [
            "灯火荧煌醉客豪，卷帘罗绮艳仙桃。",
            "纤腰怕束金蝉断，鬓髪宜簪白燕高。",
            "愁傍翠蛾深八字，笑回丹脸利双刀。",
            "无因得荐阳台梦，愿拂余香到缊袍。"
        ],
        "notes": "",
        "id": "7f06db7d1485a67d0c12163bb6475563"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "送西川杜司空赴镇",
        "preface": "",
        "paragraphs": [
            "黑眉玄髪尚依然，紫绶金章五十年。",
            "三入凤池操国柄，八分龙节付兵权。",
            "东周城阙中天外，西蜀楼台落日边。",
            "莫遣洪罏旷真宰，九流人物待陶甄。"
        ],
        "notes": "",
        "id": "ff5c8779ba8062d98cb841c31a155e59"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "长安夜雨",
        "preface": "",
        "paragraphs": [
            "滞雨通宵又彻明，百忧如草雨中生。",
            "心关桂玉天难晓，运落风波梦亦惊。",
            "压树早鸦飞不散，到窗寒鼓湿无声。",
            "当年志气俱消尽，白发新添四五茎。"
        ],
        "notes": "",
        "id": "4e4844a9b3fb8b34bd70626296ecdce9"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "猎骑",
        "preface": "",
        "paragraphs": [
            "兵印对封入卫稀，碧空云尽早霜微。",
            "浐川桑落雕初下，渭曲禾收兔正肥。",
            "陌上管弦清似语，草头弓马疾如飞。",
            "岂知万里黄云戍，血迸金疮卧铁衣。"
        ],
        "notes": "",
        "id": "5d187533813e9fc2541abde2b17f38be"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "金城宫",
        "preface": "",
        "paragraphs": [
            "忆昔明皇初御天，玉舆频此驻神仙。",
            "龙盘藻井喷红艳，兽坐金床吐碧烟。",
            "云外笙歌岐薛醉，月中台榭后妃眠。",
            "自从戎马生河雒，深锁篷莱一百年。"
        ],
        "notes": "",
        "id": "a64e38646fed65c4c5ccae97330cd316"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "惊秋",
        "preface": "",
        "paragraphs": [
            "露竹风蝉昨夜秋，百年心事付东流。",
            "明霜义分成虚话，阜俗文章惜暗投。",
            "长笑李斯称溷鼠，每多庄叟喻牺牛。",
            "五湖烟水盈归梦，芦荻花中一钓舟。"
        ],
        "notes": "",
        "id": "a4dcf771518fa551b4f0380d25849527"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "六街尘",
        "preface": "",
        "paragraphs": [
            "六街尘起鼓冬冬，马足车输在处通。",
            "百役并驱衣食内，四民长走路岐中。",
            "年光与物随流水，世事如花落晓风。",
            "名利到身无了日，不知今古旋成空。"
        ],
        "notes": "",
        "id": "0aa6088dda5deee7bdf5710207330011"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "悼古",
        "preface": "",
        "paragraphs": [
            "细推今古事堪愁，贵贱同归土一丘。",
            "汉武玉堂人岂在，石家金谷水空流。",
            "光阴自旦还将暮，草木从春又到秋。",
            "闲事与时俱不了，且将身暂醉乡游。"
        ],
        "notes": "",
        "id": "db601015422221f30133a3f4dd2656b8"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "九华观废月池",
        "preface": "",
        "paragraphs": [
            "曾发箫声水槛前，夜蟾寒沼两婵娟。",
            "微波有恨终归海，明月无情却上天。",
            "白鸟带将林外雪，绿荷枯尽渚中莲。",
            "荣华不肯人间住，须读庄生第一篇。"
        ],
        "notes": "",
        "id": "268e7f9211ac6090156617a869057cc2"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "社日游开元观",
        "preface": "",
        "paragraphs": [
            "松栢当轩蔓桂篱，古坛衰草暮风吹。",
            "荒凉院宇无人到，寂寞烟霞只自知。",
            "浪渍法堂余像设，水存虚殿半科仪。",
            "因求天宝年中梦，故事分明载折碑。"
        ],
        "notes": "",
        "id": "9a27bc0ac7bf474d585fb6b395683fe0"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "九日曲池游眺",
        "preface": "",
        "paragraphs": [
            "陌上秋风动酒旗，江头丝竹竞相追。",
            "正当海晏河清日，便是修文偃武时。",
            "绣毂尽为行乐伴，艳歌皆属太平诗。",
            "微臣辛忝颁尧历，一望郊原惬所思。"
        ],
        "notes": "",
        "id": "3729a5140ffae73c4571cc055a3a2163"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "九日郡斋有感",
        "preface": "",
        "paragraphs": [
            "白日贪长夜更长，百般无意更思量。",
            "三冬不见秦中雪，九日惟添鬓畔霜。",
            "霞泛水文沈暮色，树凌金气发秋光。",
            "楼前野菊无多少，一雨重开一番黄。"
        ],
        "notes": "",
        "id": "4d087a157363be1101d3d698df5dc201"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "九日嘉州发军亭即事",
        "preface": "",
        "paragraphs": [
            "三江分注界平沙，何处云山是我家？",
            "无鹤洲中翻白浪，掬金滩上折黄花。",
            "不愁故国归无日，却恨浮名苦有涯。",
            "向暮洒酣宾客散，水天狼籍变余霞。"
        ],
        "notes": "",
        "id": "b50d40d430f7384c2e1d2096af3fd1f1"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "九日雨中言怀",
        "preface": "",
        "paragraphs": [
            "餻果盈前益自愁，那堪风雨滞刀州。",
            "单床冷席他乡梦，紫榝黄花故国秋。",
            "万里音书何寂寂，百年生计甚悠悠。",
            "潜将满眼思家泪，洒寄长江东北流。"
        ],
        "notes": "",
        "id": "bcff0e1d6a7947fe695a6e298a1f7216"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "题劒门先寄上西蜀杜司徒",
        "preface": "",
        "paragraphs": [
            "峭壁横空限一隅，划开元气建洪枢。",
            "梯航百货通邦计，键闭诸蛮屏帝都。",
            "西蹙犬戎威北狄，南吞荆郢制东吴。",
            "千年管钥谁熔范，只自先天造化炉。"
        ],
        "notes": "",
        "id": "6f33bd39bd0c506f8ddab859280a380a"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "八月初一驾幸延喜楼看冠带降戎",
        "preface": "",
        "paragraphs": [
            "城头旭日照阑干，城下降戎彩仗攒。",
            "九陌尘埃千骑合，万方臣妾一声欢。",
            "楼台乍仰中天易，衣服初回左袵难。",
            "清水莫教波浪浊，从今赤岭属长安。"
        ],
        "notes": "",
        "id": "59c0492c13b40f7cd363ccea1a2d8316"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "送司徒相公赴阙",
        "preface": "",
        "paragraphs": [
            "丞相衔恩赴阙时，锦城寒菊始离披。",
            "龙媒旧识朝天路，鸡树长虚入梦枝。",
            "十载殿廷连步武，雨来庸蜀抚疲羸。",
            "莫愁中土无人识，自有明明圣主知。"
        ],
        "notes": "",
        "id": "fe49365702873a4f18de5ebf542ac0ab"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "送灵州田尚书",
        "preface": "",
        "paragraphs": [
            "阴风猎猎满旗竿，白草飕飕劒气攒。",
            "九姓羌浑随汉节，六州蕃落从戎鞍。",
            "霜中入塞雕弓硬，月下翻营玉帐寒。",
            "今曰路傍谁不指，穰苴门户惯登坛。"
        ],
        "notes": "",
        "id": "f3e5e6d547caf9d9f1ef28387ead7fdf"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "座中走笔送前萧使君",
        "preface": "",
        "paragraphs": [
            "笙歌惨惨咽离筵，槐柳阴阴五月天。",
            "未学苏秦荣佩印，却思平子赋归田。",
            "芙蓉欲绽溪边蘂，杨柳初迷渡口烟。",
            "自笑无成今老大，送君垂泪郭门前。"
        ],
        "notes": "",
        "id": "84795bdecb8aa4fbba9f8c6c42803ad6"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "重送徐州李从事商隠",
        "preface": "",
        "paragraphs": [
            "晓乘征骑带犀渠，醉别都门惨袂初。",
            "莲府望高秦御史，柳营官重汉尚书。",
            "斩蛇泽畔人烟晓，戏马台前树影疎。",
            "尺组挂身何用处，古来名利尽丘墟。"
        ],
        "notes": "",
        "id": "1db14b8016a11dac9a8865a33d725a87"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "醉中闻甘州",
        "preface": "",
        "paragraphs": [
            "老听笙歌亦解愁，醉中因遣合甘州。",
            "行追赤岭千山外，坐想黄河一曲流。",
            "日暮岂堪征妇怨，路傍能结旅人愁。",
            "左绵刺史心先死，泪满朱弦催白头。"
        ],
        "notes": "",
        "id": "1eb44c49c262d60ae683e3d46644e086"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "北亭醉后叙旧赠东川陈书记",
        "preface": "",
        "paragraphs": [
            "二十年前事尽空，半随波浪半随风。",
            "谋身喜断韩鸡尾，辱命羞携楚鹊笼。",
            "符竹谬分锦水外，妻孥犹隔散关东。",
            "临岐莫怪朱弦绝，曾是君家入爨桐。"
        ],
        "notes": "",
        "id": "238afd5b680f9bed7263f17ac08a3dd7"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "宣政殿前陪位观册顺宗宪宗皇帝尊号",
        "preface": "",
        "paragraphs": [
            "楼头钟鼓遰相催，曙色当衙晓仗开。",
            "孔雀扇分香案出，兖龙衣动册函来。",
            "金泥照耀传中旨，玉节从容引上台。",
            "盛礼永尊徽号毕，圣慈南面不胜哀。"
        ],
        "notes": "",
        "id": "c92c22a811f1eea75de2b50968493b0f"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "元日楼前观仗 一",
        "preface": "",
        "paragraphs": [
            "千门曙色鏁寒梅，五夜疎钟晓箭催。",
            "宝马占隄朝阙去，香车争路进名来。",
            "天临玉几班初合，日照金鸡仗欲回。",
            "更傍紫微瞻北斗，上林佳气满楼台。"
        ],
        "notes": "",
        "id": "50f4de532e7186991a247042d3bedad2"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "元日楼前观仗 二",
        "preface": "",
        "paragraphs": [
            "曈曈初日照楼台，漠漠祥云雉扇开。",
            "星驻冕旒三殿晓，云翻珠翠六宫来。",
            "山呼圣寿烟霞动，风转金章鸟兽回。",
            "欲识普恩无远近，万方欢忭一声雷。"
        ],
        "notes": "",
        "id": "1b181cd171caf12fcde8b0cd905712e9"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "醉中看花因思去岁之任",
        "preface": "",
        "paragraphs": [
            "去岁乘轺出上京，军机旦暮促前程。",
            "狂花野草途中恨，春月秋风劒外情。",
            "愁见瘴烟遮路色，厌闻溪水下滩声。",
            "不辞醉伴诸年少，羞对红妆白发生。"
        ],
        "notes": "",
        "id": "9a585ece7ed6ab0a055885ba74ca3153"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "题白马驿",
        "preface": "",
        "paragraphs": [
            "晚麦芒干风似秋，旅人方作蜀门游。",
            "家林渐隔梁山远，客路长依汉水流。",
            "满壁存亡俱是梦，百年荣辱尽堪愁。",
            "胸中愤气文难遣，强指丰碑哭武侯。"
        ],
        "notes": "",
        "id": "3fb61c5f98f04284daec37d84ccea46d"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "题筹笔驿",
        "preface": "",
        "paragraphs": [
            "天地三分魏蜀吴，武侯倔起赞讦谟。",
            "身依豪杰倾心术，目对云山演阵图。",
            "赤伏运衰功莫就，皇纲力振命先徂。",
            "出师表上留遗恳，犹自千年激壮夫。"
        ],
        "notes": "",
        "id": "b3eebc4bbddf5d22073956b0e3d9e52c"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "贺杨收作相",
        "preface": "",
        "paragraphs": [
            "阙下憧憧车马尘，沈浮相次宦游身。",
            "须知金印朝天客，同是沙隄避路人。",
            "威凤偶时因瑞圣，应龙无水谩通神。",
            "立门不是趋时客，始向穷途学问津。"
        ],
        "notes": "",
        "id": "d75d9e2834b7aa672941aa0d430a9b10"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "元日田家",
        "preface": "",
        "paragraphs": [
            "南村晴雪北村梅，树里茅簷晓尽开。",
            "蛮榼出门儿妇去，乌龙迎路女郎来。",
            "相逢但祝新正寿，对举那愁暮景催。",
            "长笑士林因宦别，一官轻是十年回。"
        ],
        "notes": "",
        "id": "3a10c0545e4f921a0bf7d565206be09e"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "送庆上人归湖州因寄道儒座主",
        "preface": "",
        "paragraphs": [
            "上人今去白苹洲，霅水苕溪我旧游。",
            "夜雨暗江渔火出，夕阳沈浦鴈花收。",
            "闲听别鸟啼红树，醉看归僧櫂碧流。",
            "若见儒公凭寄语，数茎霜鬓已惊秋。"
        ],
        "notes": "",
        "id": "08ba35500a86f6faa3a401a20d9d502a"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "早发剡山",
        "preface": "",
        "paragraphs": [
            "正怀何谢俯长流，更览余封识嵊州。",
            "树色老依官舍晚，溪声凉傍客衣秋。",
            "南岩气爽横郛郭，天姥云晴拂寺楼。",
            "日暮不堪还上马，蓼花风起路悠悠。"
        ],
        "notes": "",
        "id": "80a01fe821e8ebee8c0983f1eadd9163"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "题春台观",
        "preface": "",
        "paragraphs": [
            "殿前松柏晦苍苍，杏遶仙坛水遶廊。",
            "垂露额题精思院，博山炉褭降真香。",
            "苔侵古碣迷陈事，云到中峰失上方。",
            "便拟寻溪弄花去，洞天谁更待刘郎。"
        ],
        "notes": "",
        "id": "9f7fba510a3519efb1aff636c6d44563"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "春晚东园晓思",
        "preface": "",
        "paragraphs": [
            "劒外春余日更长，东园留醉乐高张。",
            "松杉露滴无情泪，桃杏风飘不语香。",
            "莺恋叶深啼绿树，燕窥巢稳坐雕梁。",
            "也知留滞年华晚，争那罇前乐未央。"
        ],
        "notes": "",
        "id": "f617c17f06f0671e4231942ff6956dae"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "芙蓉溪送前资州裴使君归京宁拜户部裴侍郎",
        "preface": "",
        "paragraphs": [
            "桑柘林枯𪍷麦干，欲分离袂百忧攒。",
            "临溪莫话前途远，举酒须歌后会难。",
            "薄宦未甘霜髪改，夹衣犹耐水风寒。",
            "遥知阮巷归宁日，几院儿童候马看。"
        ],
        "notes": "",
        "id": "c5d83f508d8cfcc0c02db661bfb57466"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "伏闻令公疾愈对见延英因有贺诗远封投献",
        "preface": "",
        "paragraphs": [
            "吉语云云海外传，令公疾愈起朝天。",
            "皇风再扇寰区内，人镜重开日月边。",
            "光启四门通寿域，深疏万顷溉情田。",
            "陪臣自讶迷津久，愿识方舟济巨川。"
        ],
        "notes": "",
        "id": "ece50af9a929f924d52a3bc1ef1ddb72"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "题独孤处士村居",
        "preface": "",
        "paragraphs": [
            "江上园卢荆作扉，男驱耕犊妇鸣机。",
            "林峦当户茑萝暗，桑柘绕村姜芋肥。",
            "几亩稻田还谓业，两间茆舍亦言归。",
            "何如一被风尘染，到老云云相是非。"
        ],
        "notes": "",
        "id": "01ea28ff3f90d21989d35470a2214da0"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "题上皇观",
        "preface": "",
        "paragraphs": [
            "狂寇穷兵犯帝畿，上皇曾此振戎衣。",
            "门前卫士传清警，砌下奚官扫翠微。",
            "云驻寿宫三洞启，日回仙仗六龙归。",
            "当时丹凤衔书处，老柏苍苍已合围。"
        ],
        "notes": "",
        "id": "f41fe2a16aa0f7ade1bfcc1f9a6a75f7"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "奉和仆射相公送东川李支使归使府夏侯相公",
        "preface": "",
        "paragraphs": [
            "两地交通布政和，上台深喜使星过。",
            "欢留白日千钟酒，调入青云一曲歌。",
            "寒柳翠添微雨重，腊梅香绽细枝多。",
            "平津万一言卑散，莫忘高松寄女萝。"
        ],
        "notes": "",
        "id": "0c7025a07783b64f1e984e233357d392"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "送封尚书节制兴元",
        "preface": "",
        "paragraphs": [
            "大封茅土镇襃中，醉出都门杀气雄。",
            "陌上晚花迎虎节，马前新月学弯弓。",
            "珂临响涧声先合，斾到春山色更红。",
            "欲识真心报天子，满旗全是发生风。"
        ],
        "notes": "",
        "id": "9b5d6684917b5d5ef52e46bbe4c4f8b8"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "送西川梁常侍之新筑龙山城幷锡赉两州刺史及部落酋长等",
        "preface": "",
        "paragraphs": [
            "圣主忧夷貊，屯师翦束钦。",
            "皇家思眷祐，星使忽登临。",
            "用命期开国，违天必衅碪。",
            "化须均草树，恩不间飞沈。",
            "束马凌苍壁，扪萝上碧岑。",
            "瘴川风自热，劒阁气长阴。",
            "迅濑从天急，乔松入地深。",
            "仰观唯一迳，俯瞰即千寻。",
            "水作新城带，山为故垒襟。",
            "东开洞君听，南辟纳蛮心。",
            "渥泽濡三部，衣冠化雨林。",
            "带文雕白玉，符理篆黄金。",
            "鸟道经邛𤏡，星缠过觜参。",
            "回轩如睿奖，休作苦辛吟。"
        ],
        "notes": "",
        "id": "a4212932158941332abe8919d97c31a7"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "河满子",
        "preface": "",
        "paragraphs": [
            "系马宫槐老，持杯店菊黄。",
            "故交今不见，流恨满川光。"
        ],
        "notes": "",
        "id": "5aa62a8827d859ed33103396a589e0e9"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "题黄花驿",
        "preface": "",
        "paragraphs": [
            "孤戍迢迢蜀路长，鸟鸣山馆客思乡。",
            "更看绝顶烟霞外，数树岩花照夕阳。"
        ],
        "notes": "",
        "id": "478dfdde4ec8f8df60aa3d0847074e7c"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "凉州词",
        "preface": "",
        "paragraphs": [
            "昨夜蕃兵报国讐，沙州都护破凉州。",
            "黄河九曲今归汉，塞外纵横战血流。"
        ],
        "notes": "",
        "id": "24965b7c11c9c63045371eb7798569d4"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "嘉陵江",
        "preface": "",
        "paragraphs": [
            "备问嘉陵江水湄，百川东去尔西之。",
            "但教清浅源流在，天路朝宗会有期。"
        ],
        "notes": "",
        "id": "c46ca4222f7b4b7a31b04cb0053de178"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "观猎",
        "preface": "",
        "paragraphs": [
            "马缩寒毛鹰落臕，角弓初暖箭新调。",
            "平原踏尽无禽出，竟日翻身望碧霄。"
        ],
        "notes": "",
        "id": "d95dcd6ac83246c557e2fb86ae777e27"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "狼烟",
        "preface": "",
        "paragraphs": [
            "三道狼烟过碛来，受降城上探旗开。",
            "传声却报边无事，自是官军入抄回。"
        ],
        "notes": "",
        "id": "777625c5a9edcd8d32cc461346fc4e20"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "侠少年",
        "preface": "",
        "paragraphs": [
            "绿眼胡鹰踏锦鞲，五花騘马白貂裘。",
            "往来三市无人识，倒把金鞭上酒楼。"
        ],
        "notes": "",
        "id": "534adf9867d10ec0ca44465c2fb2339f"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "感塞",
        "preface": "",
        "paragraphs": [
            "满塞旌旗镇上游，各分天子一方忧。",
            "无因得见哥舒翰，可惜西山十八州。"
        ],
        "notes": "",
        "id": "f7eecc8be6ad7a33b8bd84d9b2782560"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "听曹刚弹琵琶",
        "preface": "",
        "paragraphs": [
            "禁曲新翻下玉都，四弦掁触五音殊。",
            "不知天上弹多少，金凤衔花尾半无。"
        ],
        "notes": "",
        "id": "b00ebf96fc5d04c2a9d0ce75c5be4fc8"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "定山寺",
        "preface": "",
        "paragraphs": [
            "十里松萝映碧苔，一川晴色镜中开。",
            "遥闻上界翻经处，片片香云出院来。"
        ],
        "notes": "",
        "id": "f0abe4f258c7037f11b4aa72b9b48ed2"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "越王楼送高梓州入朝",
        "preface": "",
        "paragraphs": [
            "乘递初登建外州，倾心喜事富人侯。",
            "方当游艺依仁日，便到攀辕卧辙秋。",
            "容听巴歌消子夜，许陪仙躅上危楼。",
            "欲知恨恋情深处，听取长江旦暮流。"
        ],
        "notes": "",
        "id": "57e745c33acf51ebffeb535eb3f2d442"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "送李蕴赴郑州因献卢郎中",
        "preface": "",
        "paragraphs": [
            "仆射陂西想到时，满川晴色见旌旗。",
            "马融闲卧笛声远，王粲醉吟楼影移。",
            "几日赋诗秋水寺，经年草诏白云司。",
            "唯君此去人多羡，却是恩深自不知。"
        ],
        "notes": "",
        "id": "4eb4484692945b5b130be182bfd50acb"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "送裴评事",
        "preface": "",
        "paragraphs": [
            "塞垣从事识兵机，只拟平戎不拟归。",
            "入夜茄声含白髪，报秋榆叶落征衣。",
            "城临战垒黄云晚，马渡寒沙夕照微。",
            "此别不应书断绝，满天霜雪有鸿飞。"
        ],
        "notes": "",
        "id": "88107a94a3fd49e336dac756eb600d47"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "送沈单作尉江都",
        "preface": "",
        "paragraphs": [
            "炀帝都城春水边，笙歌夜上木兰船。",
            "三千宫女自涂地，十万人家如洞天。",
            "焰焰花枝官舍晚，重重云影寺墙连。",
            "少年作尉须矜慎，莫向楼前坠马鞭。"
        ],
        "notes": "",
        "id": "e15d745bf0601020ff4222f2d7aec854"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "送薛耽先辈归谒汉南",
        "preface": "",
        "paragraphs": [
            "云绕千峰驿路长，谢家联句待檀郎。",
            "手持碧落新攀桂，月在东轩旧选床。",
            "几日旌幢延骏马，到时冰玉动华堂。",
            "孔门多少风流处，不遣颜回识醉乡。"
        ],
        "notes": "",
        "id": "8e7c36e9b5526f0ad990500adde01542"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "送同年郑祥先辈归汉南",
        "preface": "",
        "paragraphs": [
            "年来惊喜两心知，高处同攀次第枝。",
            "人倚绣屏闲赏夜，马嘶花径醉归时。",
            "声名本自文章得，藩溷曾劳笔砚随。",
            "家去恩门四千里，只应从此梦旌旗。"
        ],
        "notes": "",
        "id": "ec4c071ce8aec1bf49d2f86016974235"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "李先辈擢第东归有赠送",
        "preface": "",
        "paragraphs": [
            "金榜前头无是非，平人分得一枝归。",
            "正怜日暖云飘路，何处宴回风满衣？",
            "门掩长淮心更远，渡连芳草马如飞。",
            "茂陵自笑犹多病，空有书斋在翠微。"
        ],
        "notes": "",
        "id": "201f9344096cb07c29648148ca21939e"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "送韩绛归淮南寄韩绰先辈",
        "preface": "",
        "paragraphs": [
            "岛上花枝系钓船，隋家宫畔水连天。",
            "江帆自落鸟飞外，月观静依春色边。",
            "门巷草生车辙在，朝廷恩及鴈行联。",
            "相逢且问昭州事，曾鼓庄盆对逝川。"
        ],
        "notes": "",
        "id": "4a940388157eb71db0e5d0bf6f98df70"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "送卢缄归扬州",
        "preface": "",
        "paragraphs": [
            "曾向雷塘寄掩扉，荀家灯火有余辉。",
            "关河日暮望空极，杨柳渡头人独归。",
            "隋苑荒台风褭褭，灞陵残雨梦依依。",
            "今年春色还相悮，为我江边谢钓矶。"
        ],
        "notes": "",
        "id": "c5811dac72b5ad9e05ce5a7e875a0514"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "送剡客",
        "preface": "",
        "paragraphs": [
            "两重江外片帆斜，数里林塘遶一家。",
            "门掩右军余水石，路横诸谢旧烟霞。",
            "扁舟几处逢溪雪，长笛何人怨柳花。",
            "若到天台洞阳观，葛洪丹井在云涯。"
        ],
        "notes": "",
        "id": "2cd405ea182c215d0e8bce47c7c9d575"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "凉州词 一",
        "preface": "",
        "paragraphs": [
            "千里东归客，无心忆旧游。",
            "挂帆游□水，高枕到青州。"
        ],
        "notes": "",
        "id": "8f531bb18b0928f711e8c4d429e4fc09"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "凉州词 二",
        "preface": "",
        "paragraphs": [
            "君住孤山下，烟深夜径长。",
            "辕门渡绿水，游苑遶垂杨。"
        ],
        "notes": "",
        "id": "0fa22304a6bca580def54ab75bce60ef"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "凉州词 三",
        "preface": "",
        "paragraphs": [
            "树发花如锦，莺啼柳若丝。",
            "更游懽宴地，愁见别离时。"
        ],
        "notes": "",
        "id": "b29c0a886830757f825d49f07c98149f"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "送萧俛相公归山",
        "preface": "",
        "paragraphs": [
            "眼前轩冕是鸿毛，天上人情谩自劳。",
            "脱却朝衣便东去，青云不及白云高。"
        ],
        "notes": "",
        "id": "982bc8b3a21f0a6a70e8340b5f04f170"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "石膏枕",
        "preface": "",
        "paragraphs": [
            "表里通明不假雕，冷于春雪白于瑶。",
            "朝来送在凉床上，只怕风吹日炙销。"
        ],
        "notes": "",
        "id": "4b9fc594345b0185e9871d5b6b82d3ca"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "草荒留客院，泥卧喂生台。",
            "碧碎鸳鸯瓦，香埋菡萏罏。",
            "初日晖晖上彩旄。",
            "金鞍俯鞚尘开处，银镝离弦中处声。",
            "昨日鸿毛万钧重，今朝山岳一朝轻。"
        ],
        "notes": "",
        "id": "228b6d50f228c6ea30d232be16a6d5ed"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "送白相公",
        "preface": "",
        "paragraphs": [
            "飞龙在天，云雨阗阗。",
            "贤相秉钧，伦方序圆。",
            "时哉时哉，君其勉焉。",
            "（见《文苑英华》卷六六二《上白相公启》引）。"
        ],
        "notes": "",
        "id": "292af56e6f5250d5832542a813a9be08"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "元日观仗（之二）",
        "preface": "",
        "paragraphs": [
            "紫掖晴来宫殿高，万方瞻拜赤霜袍。",
            "关中王气浮双阙，海外欢声抃九鼇。",
            "晨箭莫催青鏁漏，寿宫方献碧花桃。",
            "香烟不动龙颜悦，初日辉辉上采旄（施）。",
            "（见《古今岁时杂咏》卷一。",
            "共三首，《全唐诗》仅收二首）。"
        ],
        "notes": "",
        "id": "1800edd137defa82c57a6756d6004911"
    },
    {
        "author": "薛逢",
        "dynasty": "唐",
        "type": "诗",
        "rhythmic": "",
        "title": "寄湖州开元寺座主",
        "preface": "",
        "paragraphs": [
            "傍城花柳覆精庐。",
            "（见《舆地纪胜》卷四《安吉州》、《嘉泰吴兴志》卷十三）。"
        ],
        "notes": "",
        "id": "24f57e8bb8c84efdee10559dfa27668c"
    }
]