[
    {
        "author": "正原",
        "dynasty": "唐",
        "type": "诗",
        "rhythmic": "",
        "title": "偈 一",
        "preface": "",
        "paragraphs": [
            "沧溟几度变桑田，唯有虚（《三山志》作「灵」）空独湛然。",
            "已到岸人休恋筏，未曾度者任（一作「要」）须（《三山志》作「便求」）船。"
        ],
        "notes": "",
        "id": "c7b18c0e8314b639391bbed82ec3fee6"
    },
    {
        "author": "正原",
        "dynasty": "唐",
        "type": "诗",
        "rhythmic": "",
        "title": "偈 二",
        "preface": "",
        "paragraphs": [
            "寻师认得本心源，两岸俱玄一不全。",
            "是佛何（一作「不」）须更求（一作「觅」）佛，只因从（一作「如」）此便忘言（一作「缘」）。",
            "（见《祖堂集》卷十七、《景德传灯录》卷十、《五灯会元》卷四。",
            "注「一作」者为后二书之异文。",
            "《淳熙三山志》卷三七以前一首为释智真作，今不取。",
            "）。"
        ],
        "notes": "",
        "id": "d22e7cb65ed284903a1ba96886268a9d"
    },
    {
        "author": "正原",
        "dynasty": "唐",
        "type": "诗",
        "rhythmic": "",
        "title": "偈 三",
        "preface": "",
        "paragraphs": [
            "刘民周续岂颠痴，弃世犹求远大师。",
            "今日幸逢玄旨在，须将心地种禅枝。",
            "（见《淳熙三山志》卷三七）（按：《祖堂集》录正原偈四首，后二首应为智真作，参本卷智真条。",
            "）。"
        ],
        "notes": "",
        "id": "873854a4301c38eaad20805640e8b7da"
    }
]