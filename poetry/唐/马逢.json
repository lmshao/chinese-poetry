[
    {
        "author": "马逢",
        "dynasty": "唐",
        "type": "诗",
        "rhythmic": "",
        "title": "新乐府",
        "preface": "",
        "paragraphs": [
            "温谷春生至，宸游近甸荣。",
            "云随天上转，风入御筵轻。",
            "翠盖浮佳气，朱楼依太清。",
            "朝臣冠劒退，宫女管弦迎。"
        ],
        "notes": "",
        "id": "c4a91ddd868d31e0e732104944bf1ff1"
    },
    {
        "author": "马逢",
        "dynasty": "唐",
        "type": "诗",
        "rhythmic": "",
        "title": "部落曲",
        "preface": "",
        "paragraphs": [
            "蕃军傍塞游，代马喷风秋。",
            "老将垂金甲，阏支著锦裘。",
            "雕戈蒙豹尾，红斾插狼头。",
            "日暮天山下，鸣笳汉使愁。"
        ],
        "notes": "",
        "id": "9a4ceb3ef009effca79ad90cc2d453e0"
    },
    {
        "author": "马逢",
        "dynasty": "唐",
        "type": "诗",
        "rhythmic": "",
        "title": "从军",
        "preface": "",
        "paragraphs": [
            "汉马千蹄合一群，单于鼓角隔山闻。",
            "沙塠风起红楼下，飞上胡天作阵云。"
        ],
        "notes": "",
        "id": "8b6372c4ab407c4b8988857d2ece2641"
    },
    {
        "author": "马逢",
        "dynasty": "唐",
        "type": "诗",
        "rhythmic": "",
        "title": "宫词二首 一",
        "preface": "",
        "paragraphs": [
            "金吾持戟护轩簷，天乐传教万姓瞻。",
            "楼上美人相倚看，红妆透出水晶帘。"
        ],
        "notes": "",
        "id": "c60342b7d5d4c835586507d0c9b23417"
    },
    {
        "author": "马逢",
        "dynasty": "唐",
        "type": "诗",
        "rhythmic": "",
        "title": "宫词二首 二",
        "preface": "",
        "paragraphs": [
            "玉楼天半起笙歌，风送宫人笑语和。",
            "月影殿开闻晓漏，水晶帘卷近秋河。"
        ],
        "notes": "",
        "id": "527c2b796b5c4bb69af5049771e84c48"
    },
    {
        "author": "马逢",
        "dynasty": "唐",
        "type": "诗",
        "rhythmic": "",
        "title": "长句赠微之（题拟）",
        "preface": "",
        "paragraphs": [
            "灵溪试为访金丹。",
            "（见《元氏长庆集》卷十六《天坛上境》题注引）。"
        ],
        "notes": "",
        "id": "8e7f4447ecabf9639a5c8ce39863b479"
    }
]