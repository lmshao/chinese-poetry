[
    {
        "author": "陆希声",
        "dynasty": "唐",
        "type": "诗",
        "rhythmic": "",
        "title": "山居即事二首 一",
        "preface": "",
        "paragraphs": [
            "君山苍翠接青冥，东走洮湖上洞庭。",
            "茅屋向阳梳白发，竹窓深夜诵丹经。",
            "涌泉回泬鱼龙气，怪石惊腾鸟兽形。",
            "为问前时金马客，此焉还作少微星。"
        ],
        "notes": "",
        "id": "c445d49c9fb172af049f1820134828a4"
    },
    {
        "author": "陆希声",
        "dynasty": "唐",
        "type": "诗",
        "rhythmic": "",
        "title": "山居即事二首 二",
        "preface": "",
        "paragraphs": [
            "不是幽栖矫性灵，从来无意在膻腥。",
            "满川风物供高枕，四合云山借画屏。",
            "五鹿归来惊岳岳，孤鸿飞去入冥冥。",
            "君阳遁叟何为乐，一炷清香两卷经。"
        ],
        "notes": "",
        "id": "b7ef6037cd68536751dd2cbbd0b5dd6b"
    },
    {
        "author": "陆希声",
        "dynasty": "唐",
        "type": "诗",
        "rhythmic": "",
        "title": "阳羡杂咏十九首 苦竹迳",
        "preface": "",
        "paragraphs": [
            "山前无数碧琅玕，一迳清森五月寒。",
            "世上何人怜苦节，应须细问子猷看。"
        ],
        "notes": "",
        "id": "ef521260942d330e3eaa6fc39bb99cc5"
    },
    {
        "author": "陆希声",
        "dynasty": "唐",
        "type": "诗",
        "rhythmic": "",
        "title": "阳羡杂咏十九首 梅花坞",
        "preface": "",
        "paragraphs": [
            "冻蘂凝香色艳新，小山深坞伴幽人。",
            "知君有意凌寒色，羞共千花一样春。"
        ],
        "notes": "",
        "id": "fefd19706a3c493b2c28312af14c7eee"
    },
    {
        "author": "陆希声",
        "dynasty": "唐",
        "type": "诗",
        "rhythmic": "",
        "title": "阳羡杂咏十九首 石兕台",
        "preface": "",
        "paragraphs": [
            "大河波浪激潼关，青兕胡为伏此山。",
            "遥想楚王云梦泽，蜺旌羽盖定空还。"
        ],
        "notes": "",
        "id": "0acbf6723b185f34af1f7691b7418a6e"
    },
    {
        "author": "陆希声",
        "dynasty": "唐",
        "type": "诗",
        "rhythmic": "",
        "title": "阳羡杂咏十九首 讲易台",
        "preface": "",
        "paragraphs": [
            "年逾知命志尤坚，独向青山更绝编。",
            "天下有山山有水，养蒙肥遯正翛然。"
        ],
        "notes": "",
        "id": "a9cb2780ce47fc16e3e58df39496503f"
    },
    {
        "author": "陆希声",
        "dynasty": "唐",
        "type": "诗",
        "rhythmic": "",
        "title": "阳羡杂咏十九首 观鱼亭",
        "preface": "",
        "paragraphs": [
            "惠施徒自学多方，谩说观鱼理未长。",
            "不得庄生濠上旨，江湖何以见相忘。"
        ],
        "notes": "",
        "id": "77c666be2b8d399f98827119b86c0bc5"
    },
    {
        "author": "陆希声",
        "dynasty": "唐",
        "type": "诗",
        "rhythmic": "",
        "title": "阳羡杂咏十九首 绿云亭",
        "preface": "",
        "paragraphs": [
            "六月清凉绿树阴，小亭高卧涤烦襟。",
            "羲皇向上何人到，永日时时弄素琴。"
        ],
        "notes": "",
        "id": "58cf8ce25281ee2221efc96ad985e962"
    },
    {
        "author": "陆希声",
        "dynasty": "唐",
        "type": "诗",
        "rhythmic": "",
        "title": "阳羡杂咏十九首 清辉堂",
        "preface": "",
        "paragraphs": [
            "野人心地本无机，为爱茅簷倚翠微。",
            "尽日尊前谁是客，秋山含水有清辉。"
        ],
        "notes": "",
        "id": "eedd0428c3fec855e6336d4ba904e8ba"
    },
    {
        "author": "陆希声",
        "dynasty": "唐",
        "type": "诗",
        "rhythmic": "",
        "title": "阳羡杂咏十九首 观妙庵",
        "preface": "",
        "paragraphs": [
            "妙理难观旨甚深，欲知无欲是无心。",
            "茅庵不异人间世，河上真人自可寻。"
        ],
        "notes": "",
        "id": "6c9dfb371097ef7b57f0a154619d2dc2"
    },
    {
        "author": "陆希声",
        "dynasty": "唐",
        "type": "诗",
        "rhythmic": "",
        "title": "阳羡杂咏十九首 西阳亭",
        "preface": "",
        "paragraphs": [
            "隔林残日照孤亭，玄[晏]先生酒未醒。",
            "入夜莫愁迷下路，昔人犹在逐流萤。"
        ],
        "notes": "",
        "id": "d1a2191cc77629eb5eeca5bf44dcb899"
    },
    {
        "author": "陆希声",
        "dynasty": "唐",
        "type": "诗",
        "rhythmic": "",
        "title": "阳羡杂咏十九首 弄云亭",
        "preface": "",
        "paragraphs": [
            "自知无业致吾君，只向春山弄白云。",
            "已共此山私断当，不须转辙重移文。"
        ],
        "notes": "",
        "id": "96fef213e9adecb02cbb9e9e27df0cab"
    },
    {
        "author": "陆希声",
        "dynasty": "唐",
        "type": "诗",
        "rhythmic": "",
        "title": "阳羡杂咏十九首 伏龟堂",
        "preface": "",
        "paragraphs": [
            "盘崖蹙缩似灵龟，鬼谷先生隐遁时。",
            "不独卷怀经世志，白云流水是心期。"
        ],
        "notes": "",
        "id": "9a1a26bd318dec2f0d1cf4d0582d8395"
    },
    {
        "author": "陆希声",
        "dynasty": "唐",
        "type": "诗",
        "rhythmic": "",
        "title": "阳羡杂咏十九首 桃花谷",
        "preface": "",
        "paragraphs": [
            "君阳山下足春风，满谷仙桃照水红。",
            "何必武陵源上去，涧边好过落花中。"
        ],
        "notes": "",
        "id": "5c7888c7297852da6826f6344864a839"
    },
    {
        "author": "陆希声",
        "dynasty": "唐",
        "type": "诗",
        "rhythmic": "",
        "title": "阳羡杂咏十九首 含桃圃",
        "preface": "",
        "paragraphs": [
            "小圃初晴风露光，含桃花发满山香。",
            "看花对酒心无事，倍觉春来白日长。"
        ],
        "notes": "",
        "id": "ced377252690ad9520047c4be31a56ff"
    },
    {
        "author": "陆希声",
        "dynasty": "唐",
        "type": "诗",
        "rhythmic": "",
        "title": "阳羡杂咏十九首 茗坡",
        "preface": "",
        "paragraphs": [
            "二月山家谷雨天，半坡芳茗露华鲜。",
            "春醒酒病兼消渴，惜取新芽旋摘煎。"
        ],
        "notes": "",
        "id": "da93f851339705493316d63e7c5e1c16"
    },
    {
        "author": "陆希声",
        "dynasty": "唐",
        "type": "诗",
        "rhythmic": "",
        "title": "阳羡杂咏十九首 松岭",
        "preface": "",
        "paragraphs": [
            "岭上青松手自栽，已能苍翠映莓苔。",
            "岁寒本是君家事，好送清风月下来。"
        ],
        "notes": "",
        "id": "2b72fc342b8b84a673e2a0d8b6f7ff00"
    },
    {
        "author": "陆希声",
        "dynasty": "唐",
        "type": "诗",
        "rhythmic": "",
        "title": "阳羡杂咏十九首 桃溪",
        "preface": "",
        "paragraphs": [
            "芳草霏霏遍地齐，桃花脉脉自成谿。",
            "也知百舌多言语，任向春风尽意啼。"
        ],
        "notes": "",
        "id": "c98d0ded388148582f23f6c1637c8afc"
    },
    {
        "author": "陆希声",
        "dynasty": "唐",
        "type": "诗",
        "rhythmic": "",
        "title": "阳羡杂咏十九首 李径",
        "preface": "",
        "paragraphs": [
            "一径秾芳万蘂攒，风吹雨打未摧残。",
            "怜君尽向高枝发，应为行人要整冠。"
        ],
        "notes": "",
        "id": "82f83abc893659dc1f4c7e290135fd74"
    },
    {
        "author": "陆希声",
        "dynasty": "唐",
        "type": "诗",
        "rhythmic": "",
        "title": "阳羡杂咏十九首 鸿盘",
        "preface": "",
        "paragraphs": [
            "落落飞鸿渐始盘，青云起处剩须看。",
            "如今天路多矰缴，纵使衔芦去也难。"
        ],
        "notes": "",
        "id": "2c2b9c6a3fd9c10204bc5583e14b5d80"
    },
    {
        "author": "陆希声",
        "dynasty": "唐",
        "type": "诗",
        "rhythmic": "",
        "title": "阳羡杂咏十九首 偃月岭",
        "preface": "",
        "paragraphs": [
            "山岭依稀偃月形，数层倚石叠空青。",
            "几回雪夜寒光积，直似金光照户庭。"
        ],
        "notes": "",
        "id": "e480387a957be736534603fc8da6401e"
    },
    {
        "author": "陆希声",
        "dynasty": "唐",
        "type": "诗",
        "rhythmic": "",
        "title": "寄{巩/言}光上人",
        "preface": "",
        "paragraphs": [
            "笔下龙蛇似有神，天池雷雨变逡巡。",
            "寄言昔日不龟手，应念江头洴澼人。"
        ],
        "notes": "",
        "id": "4d54d134147124a2bf31a09af749a10c"
    }
]