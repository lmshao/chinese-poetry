[
    {
        "author": "封敖",
        "dynasty": "唐",
        "type": "诗",
        "rhythmic": "",
        "title": "春色满皇州",
        "preface": "",
        "paragraphs": [
            "帝里春光正，葱茏喜气浮。",
            "锦铺仙禁侧，镜写曲江头。",
            "红蕚开萧阁，黄丝拂御楼。",
            "千门歌吹动，九陌绮罗游。",
            "日近风先满，仁深泽共流。",
            "应非顦顇质，辛苦在神州。"
        ],
        "notes": "",
        "id": "358574ddddb4db5d3a626794d3b49ff0"
    },
    {
        "author": "封敖",
        "dynasty": "唐",
        "type": "诗",
        "rhythmic": "",
        "title": "题西隐寺",
        "preface": "",
        "paragraphs": [
            "三年未到九华山，终日披图一室间。",
            "秋寺喜因晴后赏，灵峰看待足时还。",
            "猨从有性留僧坐，云霭无心伴客闲。",
            "胜事倘能销岁月，已𢬵名利不相关。"
        ],
        "notes": "",
        "id": "eb4dbf2edcc072f658efd51e602ca3f5"
    }
]