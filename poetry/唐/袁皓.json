[
    {
        "author": "袁皓",
        "dynasty": "唐",
        "type": "诗",
        "rhythmic": "",
        "title": "重归宜春偶成十六韵寄朝中知己",
        "preface": "",
        "paragraphs": [
            "水香甘似醴，知是入袁溪。",
            "黄竹成丛密，青萝夹岸低。",
            "煖流㶉𫛶戏，深树鹧鸪啼。",
            "黄犬惊迎客，青牛困卧泥。",
            "有村皆绩纺，无地不耕犂。",
            "乡曲多耆旧，逢迎尽杖藜。",
            "殷勤倾白酒，相劝有黄鸡。",
            "归老官知忝，还乡路不迷。",
            "直言干忌讳，权路耻依栖。",
            "拙学趋时态，闲思与牧齐。",
            "稻粮饶燕雀，江海溢凫鹥。",
            "昔共逢离乱，今来息鼓鼙。",
            "恩仁沾品物，教化及雕题。",
            "上贡贞元禄，曾叨宠记批。",
            "何须归紫禁，便是到丹梯。",
            "珍重长安道，从今息马嘶。"
        ],
        "notes": "",
        "id": "70d1c1763997cc7e5a57e69f727eb182"
    },
    {
        "author": "袁皓",
        "dynasty": "唐",
        "type": "诗",
        "rhythmic": "",
        "title": "及第后作",
        "preface": "",
        "paragraphs": [
            "金榜高悬姓字真，分明折得一枝春。",
            "蓬瀛乍接神仙侣，江海回思耕钓人。",
            "九万抟扶排羽翼，十年辛苦涉风尘。",
            "升平时节逢公道，不觉龙门是崄津。"
        ],
        "notes": "",
        "id": "10b630e4aa22db7369ae9a1a30d4722e"
    },
    {
        "author": "袁皓",
        "dynasty": "唐",
        "type": "诗",
        "rhythmic": "",
        "title": "重归宜春经过萍川题梵林寺",
        "preface": "",
        "paragraphs": [
            "梵林遗址在松萝，四十年来两度过。",
            "滤水东奔彭蠡浪，萍川西注洞庭波。",
            "村烟不改居人换，官路无穷行客多。",
            "拖紫腰金成底事，凭阑惆怅欲如何。"
        ],
        "notes": "",
        "id": "79de260ae3992295161a01c79f54c2d9"
    },
    {
        "author": "袁皓",
        "dynasty": "唐",
        "type": "诗",
        "rhythmic": "",
        "title": "寄岳阳严使君",
        "preface": "",
        "paragraphs": [
            "得意东归过岳阳，桂枝香惹蘂珠香。",
            "也知暮雨生巫峡，争奈朝云属楚王。",
            "万恨只凭期尅手，寸心唯系别离肠。",
            "南亭宴罢笙歌散，回首烟波路渺茫。"
        ],
        "notes": "",
        "id": "d9e16a4b8531939214c56ef6091ad193"
    }
]