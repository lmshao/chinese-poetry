[
    {
        "author": "韦承贻",
        "dynasty": "唐",
        "type": "诗",
        "rhythmic": "",
        "title": "策试夜潜纪长句于都堂西南隅 一",
        "preface": "",
        "paragraphs": [
            "褒衣博带满尘埃，独自都堂纳卷回。",
            "蓬巷几时闻吉语，棘篱何日免重来。",
            "三条烛尽钟初动，九转丹成鼎未开。",
            "残月渐低人扰扰，不知谁是谪仙才。"
        ],
        "notes": "",
        "id": "21ad44d81dcfc481310b6bc23d39c341"
    },
    {
        "author": "韦承贻",
        "dynasty": "唐",
        "type": "诗",
        "rhythmic": "",
        "title": "策试夜潜纪长句于都堂西南隅 二",
        "preface": "",
        "paragraphs": [
            "白莲千朵照廊明，一片升平雅颂声。",
            "才唱第三条烛尽，南宫风月画难成。"
        ],
        "notes": "",
        "id": "04c2ac5e3430f3f89cacb316dfcb3e79"
    }
]