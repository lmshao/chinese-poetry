[
    {
        "author": "李叔卿",
        "dynasty": "唐",
        "type": "诗",
        "rhythmic": "",
        "title": "江南曲",
        "preface": "",
        "paragraphs": [
            "湖上女，江南花，无双越女春浣纱。",
            "风似箭，月如弦，少年吴儿晓进船。",
            "郗家子弟谢家郎，乌巾白袷紫香囊。",
            "菱歌思欲绝，楚舞断人肠。",
            "歌舞未终涕双陨，旧宫坡陁才嶙隐。",
            "西山暮雨过江来，北渚春云沿海尽。",
            "渡口水流缓，妾归宵剩迟。",
            "含情为君再理曲，月华照出澄江时。"
        ],
        "notes": "",
        "id": "13b9d3ccf7163be2a8edd038ef0baf67"
    },
    {
        "author": "李叔卿",
        "dynasty": "唐",
        "type": "诗",
        "rhythmic": "",
        "title": "芳树",
        "preface": "",
        "paragraphs": [
            "春看玫瑰树，西邻即宋家。",
            "门深重暗叶，墙近度飞花。",
            "影拂桃阴浅，香传李迳斜。",
            "靓妆愁日暮，流涕向窗纱。"
        ],
        "notes": "",
        "id": "e0b0fd137c933f8cd84e86291dc1e6ce"
    }
]