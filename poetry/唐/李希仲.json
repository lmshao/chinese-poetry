[
    {
        "author": "李希仲",
        "dynasty": "唐",
        "type": "诗",
        "rhythmic": "",
        "title": "杂曲歌辞 蓟门行",
        "preface": "",
        "paragraphs": [
            "旄头有精芒，胡骑猎秋草。",
            "羽檄南渡河，边庭用兵早。",
            "汉家爱征战，宿将今已老。",
            "辛苦羽林儿，从戎榆关道。",
            "一身救边速，烽火连蓟门。",
            "前军鸟飞断，格鬬尘沙昏。",
            "寒日鼓声急，单于夜火奔。",
            "当须徇忠义，身死报国恩。"
        ],
        "notes": "",
        "id": "88616a2e122dd1c88f7676e715b1bc4e"
    },
    {
        "author": "李希仲",
        "dynasty": "唐",
        "type": "诗",
        "rhythmic": "",
        "title": "东皇太一词",
        "preface": "",
        "paragraphs": [
            "吉日初齐戒，灵巫穆上皇。",
            "焚香布瑶席，鸣珮奠椒浆。",
            "缓舞花飞满，清歌水去长。",
            "回波送神曲，云雨满潇湘。"
        ],
        "notes": "",
        "id": "9ac56742410628cc2f15d873494e18b5"
    },
    {
        "author": "李希仲",
        "dynasty": "唐",
        "type": "诗",
        "rhythmic": "",
        "title": "蓟北行二首 一",
        "preface": "",
        "paragraphs": [
            "旄头有精芒，胡骑猎秋草。",
            "羽檄南渡河，边庭用兵早。",
            "汉家爱征战，宿将今已老。",
            "辛苦羽林儿，从戎榆关道。"
        ],
        "notes": "",
        "id": "88616a2e122dd1c88f7676e715b1bc4e"
    },
    {
        "author": "李希仲",
        "dynasty": "唐",
        "type": "诗",
        "rhythmic": "",
        "title": "蓟北行二首 二",
        "preface": "",
        "paragraphs": [
            "一身救边速，烽火通蓟门。",
            "前军飞鸟断，格鬬尘沙昏。",
            "寒日鼓声急，单于夜将奔。",
            "当须徇忠义，身死报国恩。"
        ],
        "notes": "",
        "id": "f202c37e1bd518052d848f0707345581"
    }
]