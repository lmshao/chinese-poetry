[
    {
        "author": "钱惟治",
        "dynasty": "唐",
        "type": "诗",
        "rhythmic": "",
        "title": "春日登大悲阁回文（二首） 一",
        "preface": "",
        "paragraphs": [
            "圣主钦崇教，千光显绀容。",
            "映云窗绮暖，笼月箔花重。",
            "净刹香风远，危阑碧雾浓。",
            "胜因良以咏，华国一斯逢。"
        ],
        "notes": "",
        "id": "dadac31e93352e8b19b79d4029717188"
    },
    {
        "author": "钱惟治",
        "dynasty": "唐",
        "type": "诗",
        "rhythmic": "",
        "title": "春日登大悲阁回文（二首） 二",
        "preface": "",
        "paragraphs": [
            "碧天临迥阁，晴雪点山屏。",
            "夕烟侵冷箔，明月歛闲亭。",
            "（见《宋诗纪事》卷三引《冰川诗式》。",
            "）（均见明梁桥《冰川诗式》卷二，前首「危阑」作「危栏」，「华国」作「华阁」。",
            "）（〖1〗《湖州府志》：「吴越《回文绶带连环诗碑》，在法华寺，节度使钱惟治作，九十首。",
            "」）。"
        ],
        "notes": "",
        "id": "43895135cff7ce2e51f8b9a874bde5aa"
    },
    {
        "author": "钱惟治",
        "dynasty": "唐",
        "type": "诗",
        "rhythmic": "",
        "title": "春日登大悲阁二首（一字至七字） 一",
        "preface": "",
        "paragraphs": [
            "阁，阁。",
            "雕镂，彩错。",
            "簇明霞，攅丽萼。",
            "玉女窥牖，飞仙捧铎。",
            "沉烟燠宝香，媚水涵珠箔。",
            "千山蓊郁晴霁，万井喧填晓郭。",
            "登临徙倚傍琼栏，满目春光煦寥廓。"
        ],
        "notes": "",
        "id": "1368881ab4873ca7ca09d808b7f12afb"
    },
    {
        "author": "钱惟治",
        "dynasty": "唐",
        "type": "诗",
        "rhythmic": "",
        "title": "春日登大悲阁二首（一字至七字） 二",
        "preface": "",
        "paragraphs": [
            "阁，阁。",
            "般斤，郢作。",
            "木从绳，工必度。",
            "华饰藻绘，密施榱桷。",
            "明蟾代宝灯，瑞霭为珍箔。",
            "栏危似倚高空，梯迥疑穿碧落。",
            "有时闲上瞰人寰，自谓禽中腾一鹗。"
        ],
        "notes": "",
        "id": "1368881ab4873ca7ca09d808b7f12afb"
    },
    {
        "author": "钱惟治",
        "dynasty": "唐",
        "type": "诗",
        "rhythmic": "",
        "title": "春日登大悲阁（四言回文）",
        "preface": "",
        "paragraphs": [
            "春城满望，晓阁闲登。",
            "尘销霁景，定出真僧。",
            "人怀远思，槛凭危层。",
            "因圆果证，胜境斯兴。",
            "（均见明梁桥《冰川诗式》卷二。",
            "）。"
        ],
        "notes": "",
        "id": "9c9aba17beecfbbabf9427996a076234"
    }
]