[
    {
        "author": "封彦卿",
        "dynasty": "唐",
        "type": "诗",
        "rhythmic": "",
        "title": "和李尚书命妓饯崔侍御",
        "preface": "",
        "paragraphs": [
            "莲府才为绿水宾，忽乘骢马入咸秦。",
            "为君唱作西[河]调，日暮偏伤去住人。"
        ],
        "notes": "",
        "id": "ad0dc559960d1d017d8f61621a37cc04"
    },
    {
        "author": "封彦卿",
        "dynasty": "唐",
        "type": "诗",
        "rhythmic": "",
        "title": "一",
        "preface": "",
        "paragraphs": [
            "湘川狺狺兮俗犷且佷，利杀业偷兮吏莫之驯。",
            "繄释氏兮易暴使仁，释何在兮释在斯文。"
        ],
        "notes": "",
        "id": "105a9172c300a4323cb7186a6bd7a581"
    },
    {
        "author": "封彦卿",
        "dynasty": "唐",
        "type": "诗",
        "rhythmic": "",
        "title": "二",
        "preface": "",
        "paragraphs": [
            "湘水滔滔兮四望何依，猨狖腾拏兮云树飞飞。",
            "月沈浦兮烟暝山，樯席卷兮橹床闲。"
        ],
        "notes": "",
        "id": "4eef83e852e3413ca0b6372ebd971093"
    },
    {
        "author": "封彦卿",
        "dynasty": "唐",
        "type": "诗",
        "rhythmic": "",
        "title": "三",
        "preface": "",
        "paragraphs": [
            "湘川超忽兮落日晼晼，松覆秋亭兮兰被春苑。",
            "上人去兮几千里，何日同游兮湘川水。"
        ],
        "notes": "",
        "id": "94b0207c03db5c979fc2c3bb019f7100"
    }
]