[
    {
        "author": "徐晶",
        "dynasty": "唐",
        "type": "诗",
        "rhythmic": "",
        "title": "阮公体",
        "preface": "",
        "paragraphs": [
            "秦王按劒怒，发卒戍龙沙。",
            "雄图尚未毕，海内已纷拏。",
            "黄尘暗天起，白日敛精华。",
            "唯见长城外，僵尸如乱麻。"
        ],
        "notes": "",
        "id": "b705e78a2c8399154a12b57faa052b65"
    },
    {
        "author": "徐晶",
        "dynasty": "唐",
        "type": "诗",
        "rhythmic": "",
        "title": "同蔡孚五亭咏",
        "preface": "",
        "paragraphs": [
            "章奏中京罢，云泉别业归。",
            "拂琴铺野席，牵柳挂朝衣。",
            "翡翠巢书幌，鸳鸯立钓矶。",
            "幽栖可怜处，春事满林扉。"
        ],
        "notes": "",
        "id": "7398280a2eeefaee78c97c009ad0c3dd"
    },
    {
        "author": "徐晶",
        "dynasty": "唐",
        "type": "诗",
        "rhythmic": "",
        "title": "蔡起居山亭",
        "preface": "",
        "paragraphs": [
            "文史归休日，栖闲卧草亭。",
            "蔷薇一架紫，石竹数重青。",
            "垂露和仙药，烧香诵道经。",
            "莫将山水弄，持与世人听。"
        ],
        "notes": "",
        "id": "a3473543b4b8599277860878c969d997"
    },
    {
        "author": "徐晶",
        "dynasty": "唐",
        "type": "诗",
        "rhythmic": "",
        "title": "送友人尉蜀中",
        "preface": "",
        "paragraphs": [
            "故友汉中尉，请为西蜀吟。",
            "人家多种橘，风土爱弹琴。",
            "水向昆明阔，山连大夏深。",
            "理闲无别事，时寄一登临。"
        ],
        "notes": "",
        "id": "5bd80d1a567fba53585619f8df8043e8"
    },
    {
        "author": "徐晶",
        "dynasty": "唐",
        "type": "诗",
        "rhythmic": "",
        "title": "赠温驸马汝阳王",
        "preface": "",
        "paragraphs": [
            "畴昔承余论，文章幸滥推。",
            "夜陪银汉赏，朝奉桂山词。",
            "梁邸调歌日，秦楼按舞时。",
            "登高频作赋，体物屡为诗。",
            "连骑长楸下，浮觞曲水湄。",
            "北堂留上客，南陌送佳期。",
            "忆昨陪临泛，于今阻宴私。",
            "再看冬雪满，三见夏花滋。",
            "都尉朝青阁，淮王侍紫墀。",
            "宁知倦游者，华髪老京师。"
        ],
        "notes": "",
        "id": "8673a9ffe3c599ec1918c1f046e3fbe0"
    }
]