[
    {
        "author": "耿湋",
        "dynasty": "唐",
        "type": "诗",
        "rhythmic": "",
        "title": "相和歌辞 陇西行",
        "preface": "",
        "paragraphs": [
            "雪下阳关路，人稀陇戍头。",
            "封狐犹未翦，边将岂无羞。",
            "白草三冬色，黄云万里愁。",
            "因思李都尉，毕竟不封侯。"
        ],
        "notes": "",
        "id": "c54b51822bc5e935548b3675aea214bc"
    },
    {
        "author": "耿湋",
        "dynasty": "唐",
        "type": "诗",
        "rhythmic": "",
        "title": "杂曲歌辞 凉州词",
        "preface": "",
        "paragraphs": [
            "国使翩翩随斾旌，陇西岐路足荒城。",
            "毡裘牧马胡雏小，日暮蕃歌三两声。"
        ],
        "notes": "",
        "id": "e5d4ef78e4125ef1bb200c9827e7e69b"
    }
]