[
    {
        "author": "尹鹗",
        "dynasty": "唐",
        "type": "诗",
        "rhythmic": "",
        "title": "江城子",
        "preface": "",
        "paragraphs": [
            "帬拖碧，步飘香，纤腰束素长。",
            "鬓云光，拂面珑璁，腻玉碎凝妆。",
            "宝柱秦筝弹向晚，弦促雁，更思量。"
        ],
        "notes": "",
        "id": "5cac3013e26aaa36fefc736305094177"
    },
    {
        "author": "尹鹗",
        "dynasty": "唐",
        "type": "诗",
        "rhythmic": "",
        "title": "何满子",
        "preface": "",
        "paragraphs": [
            "云雨常陪胜会，笙歌惯逐闲游。",
            "锦里风光应占，玉鞭金勒骅骝。",
            "戴月潜穿深曲，和香醉脱轻裘。",
            "方喜正同鸳帐，又言将往皇州。",
            "每忆良宵公子伴，梦魂长挂红楼。",
            "欲表伤离情味，丁香结在心头。"
        ],
        "notes": "",
        "id": "9895da799e981c2b105e337445916461"
    },
    {
        "author": "尹鹗",
        "dynasty": "唐",
        "type": "诗",
        "rhythmic": "",
        "title": "醉公子",
        "preface": "",
        "paragraphs": [
            "暮烟笼藓砌，戟门犹未闭。",
            "尽日醉寻春，归来月满身。",
            "离鞍偎绣袂，坠巾花乱缀。",
            "何处恼佳人，檀痕衣上新。"
        ],
        "notes": "",
        "id": "a0d32c9564955b2e84d04d5b04ef0eed"
    },
    {
        "author": "尹鹗",
        "dynasty": "唐",
        "type": "诗",
        "rhythmic": "",
        "title": "女冠子",
        "preface": "",
        "paragraphs": [
            "双成伴侣，去去不知何处，有佳期。",
            "霞帔金丝薄，花冠玉叶危。",
            "嬾乘丹凤子，学跨小龙儿。",
            "叵耐天风紧，挫腰肢。"
        ],
        "notes": "",
        "id": "990b73424219ebf9a26a17d6607309dd"
    },
    {
        "author": "尹鹗",
        "dynasty": "唐",
        "type": "诗",
        "rhythmic": "",
        "title": "菩萨蛮 一",
        "preface": "",
        "paragraphs": [
            "陇云暗合秋天白，俯窗独坐窥烟陌。",
            "楼际角重吹，黄昏方醉归。",
            "荒唐难共语，明日还应去。",
            "上马出门时，金鞭莫与伊。"
        ],
        "notes": "",
        "id": "66371fecf1948052e8937f16b49259fb"
    },
    {
        "author": "尹鹗",
        "dynasty": "唐",
        "type": "诗",
        "rhythmic": "",
        "title": "菩萨蛮 二",
        "preface": "",
        "paragraphs": [
            "呜呜晓角调如语，画楼三会喧雷鼓。",
            "枕上梦方残，月光铺水寒。",
            "蛾眉应歛翠，咫尺同千里。",
            "宿酒未全消，满怀离恨饶。"
        ],
        "notes": "",
        "id": "a9ce3aa6ea11fd5bf77ab0fc09d13b6f"
    },
    {
        "author": "尹鹗",
        "dynasty": "唐",
        "type": "诗",
        "rhythmic": "",
        "title": "菩萨蛮 三",
        "preface": "",
        "paragraphs": [
            "锦茵闲衬丁香枕，银釭烬落犹慵寝。",
            "颙坐遍红炉，谁知情绪孤。",
            "少年狂荡惯，花曲长牵绊。",
            "去便不归来，空教骏马回。"
        ],
        "notes": "",
        "id": "e86f35a11bb1d17ff6d8dd92f45a85dc"
    },
    {
        "author": "尹鹗",
        "dynasty": "唐",
        "type": "诗",
        "rhythmic": "",
        "title": "杏园芳",
        "preface": "",
        "paragraphs": [
            "严妆嫩脸花明，教人见了关情。",
            "含羞举步越罗轻，称娉婷。",
            "终朝咫尺窥香阁，迢遥似隔层城。",
            "何时休遣梦相萦，入云屏。"
        ],
        "notes": "",
        "id": "702fc2abfe42e6c4fb7170ac7603ab0f"
    },
    {
        "author": "尹鹗",
        "dynasty": "唐",
        "type": "诗",
        "rhythmic": "",
        "title": "清平乐 一",
        "preface": "",
        "paragraphs": [
            "偎红歛翠，尽日思闲事。",
            "髻滑凤皇钗欲坠，雨打梨花满地。",
            "绣衣独倚阑干，玉容似怯春寒。",
            "应待少年公子，鸳帏深处同欢。"
        ],
        "notes": "",
        "id": "b1f814caa38f21282513013ec7bf7df9"
    },
    {
        "author": "尹鹗",
        "dynasty": "唐",
        "type": "诗",
        "rhythmic": "",
        "title": "清平乐 二",
        "preface": "",
        "paragraphs": [
            "芳年妙妓，淡拂铅华翠。",
            "轻笑自然生百媚，争那尊前人意。",
            "酒倾琥珀杯时，更堪能唱新词。",
            "赚得王孙狂处，断肠一搦腰肢。"
        ],
        "notes": "",
        "id": "b33ead450c053b02caf08631e5a81056"
    },
    {
        "author": "尹鹗",
        "dynasty": "唐",
        "type": "诗",
        "rhythmic": "",
        "title": "满宫花",
        "preface": "",
        "paragraphs": [
            "月沈沈，人悄悄，一炷后庭香袅。",
            "风流帝子不归来，满地禁花慵扫。",
            "离恨多，相见少，何处醉迷三岛。",
            "漏清宫树子规啼，愁锁碧窗春晓。"
        ],
        "notes": "",
        "id": "4835a5b1a87c2ecd7ed6c381c7ed96d0"
    },
    {
        "author": "尹鹗",
        "dynasty": "唐",
        "type": "诗",
        "rhythmic": "",
        "title": "临江仙 一",
        "preface": "",
        "paragraphs": [
            "一番荷芰生池沼，槛前风送馨香。",
            "昔年于此伴萧娘。",
            "相偎伫立，牵惹叙衷肠。",
            "时逞笑容无限态，还如菡萏争芳。",
            "别来虚遣思悠飏。",
            "慵窥往事，金锁小兰房。"
        ],
        "notes": "",
        "id": "8194490e74da853239ae0972ef694bd0"
    },
    {
        "author": "尹鹗",
        "dynasty": "唐",
        "type": "诗",
        "rhythmic": "",
        "title": "临江仙 二",
        "preface": "",
        "paragraphs": [
            "深秋寒夜银河静，月明深院中庭。",
            "西窗幽梦等闲成。",
            "逡巡觉后，特地恨难平。",
            "红烛半条残焰短，[依]稀暗背银屏。",
            "枕前何事最伤情。",
            "梧桐叶上，点点露珠零。"
        ],
        "notes": "",
        "id": "aad9e3cb10035caa835d840ebbdc4f09"
    },
    {
        "author": "尹鹗",
        "dynasty": "唐",
        "type": "诗",
        "rhythmic": "",
        "title": "拨櫂子 一",
        "preface": "",
        "paragraphs": [
            "风切切，深秋月。",
            "十朵芙蓉繁艳歇，小槛细腰无力。",
            "空赢得，目断魂飞何处说。",
            "寸心恰似丁香结，看看瘦尽胸前雪。",
            "偏挂恨，少年抛掷。",
            "羞覩见，绣被堆红闲不彻。"
        ],
        "notes": "",
        "id": "585078e79c5be1739f1d6d56486d6d69"
    },
    {
        "author": "尹鹗",
        "dynasty": "唐",
        "type": "诗",
        "rhythmic": "",
        "title": "拨櫂子 二",
        "preface": "",
        "paragraphs": [
            "丹脸腻，双靥媚。",
            "冠子缕金装翡翠，将一朵，琼花堪比。",
            "窠窠绣，鸾凤衣裳香窣地。",
            "银台蜡烛滴红泪，醁酒劝人教半醉。",
            "帘幕外，月华如水。",
            "特地向，宝帐颠狂不肯睡。"
        ],
        "notes": "",
        "id": "bc9b4875e13fd5151ebfd09ac1762b7a"
    },
    {
        "author": "尹鹗",
        "dynasty": "唐",
        "type": "诗",
        "rhythmic": "",
        "title": "秋夜月",
        "preface": "",
        "paragraphs": [
            "三秋佳节，罥晴空，凝碎露，茱萸千结。",
            "菊蘂和烟轻撚，酒浮金屑。",
            "征云雨，调丝竹，此时难辍。",
            "欢极，一片艳歌声揭。",
            "黄昏慵别，炷沈烟，熏绣被，翠帷同歇。",
            "醉竝鸳鸯双枕，煖偎春雪。",
            "语丁宁，情委曲，论心正切。",
            "夜深，窗透数条斜月。"
        ],
        "notes": "",
        "id": "2bf5200da9317adfc21c1e98f23cfdda"
    },
    {
        "author": "尹鹗",
        "dynasty": "唐",
        "type": "诗",
        "rhythmic": "",
        "title": "金浮图",
        "preface": "",
        "paragraphs": [
            "繁华地，王孙富贵。",
            "玳瑁筵开，下朝无事。",
            "压红茵，凤舞黄金翅。",
            "玉立纤腰，一片揭天歌吹。",
            "满目绮罗珠翠，和风淡荡，偷散沈檀气。",
            "堪判醉，韶光正媚。",
            "折尽牡丹，艳迷人意。",
            "金张许史应难比，贪恋欢娱，不觉金乌坠。",
            "还惜会难别易，金船更劝，勒住花骢辔。"
        ],
        "notes": "",
        "id": "0949fefe03e08c47e0bcc332454dbb25"
    },
    {
        "author": "尹鹗",
        "dynasty": "唐",
        "type": "诗",
        "rhythmic": "",
        "title": "嘲李珣（宾贡李珣，字德润，本蜀中土生波斯也。少小苦心，屡称宾贡，所吟诗句，往往动人。尹校书鹗者，锦城烟月之士，与李生常为善友。遽因戏遇嘲之，李生文章，扫地而尽。诗曰：）",
        "preface": "",
        "paragraphs": [
            "异域从来不乱常，李波斯强学文章。",
            "假饶折得东堂桂，胡臭薰来也不香。",
            "（《鉴诫录》四《斥乱常》）。"
        ],
        "notes": "",
        "id": "153f73d230519f023ae8216f1a8bd4a7"
    }
]