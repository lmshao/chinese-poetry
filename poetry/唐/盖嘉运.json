[
    {
        "author": "盖嘉运",
        "dynasty": "唐",
        "type": "诗",
        "rhythmic": "",
        "title": "杂曲歌辞 伊州 歌第一",
        "preface": "",
        "paragraphs": [
            "秋风明月独离居，荡子从戎十载余。",
            "征人去日殷勤属，归鴈来时数寄书。"
        ],
        "notes": "",
        "id": "3fd0143ff4a8f0b4660927d634fbb373"
    },
    {
        "author": "盖嘉运",
        "dynasty": "唐",
        "type": "诗",
        "rhythmic": "",
        "title": "杂曲歌辞 伊州 歌第二",
        "preface": "",
        "paragraphs": [
            "彤闱晓辟万鞍回，玉辂春游薄晚开。",
            "渭北清光摇草树，州南嘉景入楼台。"
        ],
        "notes": "",
        "id": "2a78e5b5688bd854c209a73dc2c0423f"
    },
    {
        "author": "盖嘉运",
        "dynasty": "唐",
        "type": "诗",
        "rhythmic": "",
        "title": "杂曲歌辞 伊州 歌第三",
        "preface": "",
        "paragraphs": [
            "闻道黄花戍，频年不解兵。",
            "可怜闺里月，偏照汉家营。"
        ],
        "notes": "",
        "id": "9818ac56058d2683391c6bd652f7b9f2"
    },
    {
        "author": "盖嘉运",
        "dynasty": "唐",
        "type": "诗",
        "rhythmic": "",
        "title": "杂曲歌辞 伊州 歌第四",
        "preface": "",
        "paragraphs": [
            "千里东归客，无心忆旧游。",
            "挂帆游白水，高枕到青州。"
        ],
        "notes": "",
        "id": "8f531bb18b0928f711e8c4d429e4fc09"
    },
    {
        "author": "盖嘉运",
        "dynasty": "唐",
        "type": "诗",
        "rhythmic": "",
        "title": "杂曲歌辞 伊州 歌第五",
        "preface": "",
        "paragraphs": [
            "桂殿江乌对，雕屏海燕重。",
            "秖应多酿酒，醉罢乐高钟。"
        ],
        "notes": "",
        "id": "bf196b9e197f3d462e74c130a40193be"
    },
    {
        "author": "盖嘉运",
        "dynasty": "唐",
        "type": "诗",
        "rhythmic": "",
        "title": "杂曲歌辞 伊州 入破第一",
        "preface": "",
        "paragraphs": [
            "千门今夜晓初晴，万里天河彻帝京。",
            "璨璨繁星驾秋色，棱棱霜气韵钟声。"
        ],
        "notes": "",
        "id": "5b79b8402e925b2709eda2c23b46d399"
    },
    {
        "author": "盖嘉运",
        "dynasty": "唐",
        "type": "诗",
        "rhythmic": "",
        "title": "杂曲歌辞 伊州 入破第二",
        "preface": "",
        "paragraphs": [
            "长安二月柳依依，西出流沙路渐微。",
            "阏氏山上春光少，相府庭边驿使稀。"
        ],
        "notes": "",
        "id": "434ff2b17dd5000bb192b47f90a852e7"
    },
    {
        "author": "盖嘉运",
        "dynasty": "唐",
        "type": "诗",
        "rhythmic": "",
        "title": "杂曲歌辞 伊州 入破第三",
        "preface": "",
        "paragraphs": [
            "三秋大漠冷溪山，八月严霜变草颜。",
            "卷斾风行宵渡碛，衔枚电扫晓应还。"
        ],
        "notes": "",
        "id": "ead20422efc84a3a0eca46b87c01aa29"
    },
    {
        "author": "盖嘉运",
        "dynasty": "唐",
        "type": "诗",
        "rhythmic": "",
        "title": "杂曲歌辞 伊州 入破第四",
        "preface": "",
        "paragraphs": [
            "行乐三阳早，芳菲二月春。",
            "闺中红粉态，陌上看花人。"
        ],
        "notes": "",
        "id": "cd91d942b53ecf97d14e9895db28ec11"
    },
    {
        "author": "盖嘉运",
        "dynasty": "唐",
        "type": "诗",
        "rhythmic": "",
        "title": "杂曲歌辞 伊州 入破第五",
        "preface": "",
        "paragraphs": [
            "君住孤山下，烟深夜径长。",
            "辕门渡绿水，游苑遶垂杨。"
        ],
        "notes": "",
        "id": "0fa22304a6bca580def54ab75bce60ef"
    }
]