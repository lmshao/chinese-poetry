[
    {
        "author": "李敬伯",
        "dynasty": "唐",
        "type": "诗",
        "rhythmic": "",
        "title": "和段相公登武担寺西台",
        "preface": "",
        "paragraphs": [
            "台上起凉风，乘闲览岁功。",
            "自随台席贵，尽许羽觞同。",
            "楼殿斜晖照，江山极望通。",
            "赋诗思共乐，俱得咏时丰。"
        ],
        "notes": "",
        "id": "a3137325d992afe438e1d1dd8aad6fa9"
    },
    {
        "author": "李敬伯",
        "dynasty": "唐",
        "type": "诗",
        "rhythmic": "",
        "title": "奉陪段相公晚夏登张仪楼",
        "preface": "",
        "paragraphs": [
            "层屋架城隈，宾筵此日开。",
            "文锋摧八阵，星分应三台。",
            "望雪烦襟释，当欢远思来。",
            "披云霄汉近，𫏐觉出尘埃。"
        ],
        "notes": "",
        "id": "4c640e6ce46c4ea0fdec5ab0ba78fbdb"
    }
]