[
    {
        "author": "袁郊",
        "dynasty": "唐",
        "type": "诗",
        "rhythmic": "",
        "title": "月",
        "preface": "",
        "paragraphs": [
            "嫦娥窃药出人间，藏在蟾宫不放还。",
            "后羿遍寻无觅处，谁知天上却容奸。"
        ],
        "notes": "",
        "id": "743c2b98e115df00f41f74c97715e5f3"
    },
    {
        "author": "袁郊",
        "dynasty": "唐",
        "type": "诗",
        "rhythmic": "",
        "title": "霜",
        "preface": "",
        "paragraphs": [
            "古今何事不思量，尽信邹生感彼苍。",
            "但想燕山吹暖律，炎天岂不解飞霜。"
        ],
        "notes": "",
        "id": "a902022149fe2ca7ecca83d02396a44a"
    },
    {
        "author": "袁郊",
        "dynasty": "唐",
        "type": "诗",
        "rhythmic": "",
        "title": "露",
        "preface": "",
        "paragraphs": [
            "湛湛腾空下碧霄，地卑湿处更偏饶。",
            "菅茅丰草皆沾润，不道良田有旱苗。"
        ],
        "notes": "",
        "id": "d06864bc1978536b326819c1e5855fcc"
    },
    {
        "author": "袁郊",
        "dynasty": "唐",
        "type": "诗",
        "rhythmic": "",
        "title": "云",
        "preface": "",
        "paragraphs": [
            "楚甸尝闻旱魃侵，从龙应合解为霖。",
            "荒淫却入阳台梦，惑乱怀襄父子心。"
        ],
        "notes": "",
        "id": "5b1f46d1892feb6453aaaa9677cda355"
    }
]