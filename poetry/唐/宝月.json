[
    {
        "author": "宝月",
        "dynasty": "唐",
        "type": "诗",
        "rhythmic": "",
        "title": "行路难",
        "preface": "",
        "paragraphs": [
            "君不见孤鴈关外发，酸嘶度杨越。",
            "空城客子心肠断，幽闺思妇气欲绝。",
            "凝霜夜下拂罗衣，浮云中断开明月。",
            "夜夜遥遥徒相思，年年望望情不歇。",
            "取我匣中青铜镜，情人为我除白发。",
            "行路难，行路难。",
            "夜闻南城汉使度，使我流泪忆长安。"
        ],
        "notes": "",
        "id": "fad2982d92e7ee1f783ce729be2a699a"
    }
]