[
    {
        "author": "卢拱",
        "dynasty": "唐",
        "type": "诗",
        "rhythmic": "",
        "title": "江亭寓目",
        "preface": "",
        "paragraphs": [
            "江郭带林峦，津亭倚槛看。",
            "水风蒲叶战，沙雨鹭鹚寒。",
            "晚木初凋柳，秋丛欲败兰。",
            "哀猨自相叫，乡泪好无端。"
        ],
        "notes": "",
        "id": "6906f21d329ba96ccf186271f4071893"
    },
    {
        "author": "卢拱",
        "dynasty": "唐",
        "type": "诗",
        "rhythmic": "",
        "title": "中元日观法事",
        "preface": "",
        "paragraphs": [
            "四孟逢秋序，三元得气中。",
            "云迎碧落步，章奏玉皇宫。",
            "坛滴槐花露，香飘栢子风。",
            "羽衣凌缥缈，瑶毂辗虚空。",
            "久慕餐霞客，常悲习蓼虫。",
            "青囊如可授，从此访鸿蒙。"
        ],
        "notes": "",
        "id": "c58d7ab11e94eff21d0c6a245234131c"
    },
    {
        "author": "卢拱",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "地甃如拳石，溪横似叶舟。"
        ],
        "notes": "",
        "id": "9b89c7ab251a82c2807f26a99567a068"
    }
]