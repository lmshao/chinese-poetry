[
    {
        "author": "翁承赞",
        "dynasty": "唐",
        "type": "诗",
        "rhythmic": "",
        "title": "晨兴",
        "preface": "",
        "paragraphs": [
            "晨起竹轩外，逍遥清兴多。",
            "早凉生户牖，孤月照关河。",
            "旅食甘藜藿，归心忆薜萝。",
            "一尊如有地，放意且狂歌。"
        ],
        "notes": "",
        "id": "0a5293242659c94eec2ee3dc1677136c"
    },
    {
        "author": "翁承赞",
        "dynasty": "唐",
        "type": "诗",
        "rhythmic": "",
        "title": "题莒潭安闽院",
        "preface": "",
        "paragraphs": [
            "祧宗营祀舍，幽异胜珠林。",
            "名士穿云访，飞禽傍竹吟。",
            "牕含孤岫影，牧卧断霞阴。",
            "景福滋闽壤，芳名亘古今。"
        ],
        "notes": "",
        "id": "be6076f565c7c7df4e1e0fa05efdf631"
    },
    {
        "author": "翁承赞",
        "dynasty": "唐",
        "type": "诗",
        "rhythmic": "",
        "title": "华下霁后晓眺",
        "preface": "",
        "paragraphs": [
            "结茅幽寂近禅林，霁景烟光著柳阴。",
            "千嶂华山云外秀，万重乡思望中深。",
            "老嫌白发还偷镊，贫对春风亦强吟。",
            "花畔水边人不会，腾腾闲步一披襟。"
        ],
        "notes": "",
        "id": "f1426b0d523f2fc08b1a555bf9fdd956"
    },
    {
        "author": "翁承赞",
        "dynasty": "唐",
        "type": "诗",
        "rhythmic": "",
        "title": "喜弟承检登科",
        "preface": "",
        "paragraphs": [
            "两篇佳句敌琼瑰，怜我三清道路开。",
            "荆璞献多还得售，桂堂恩在敢轻回。",
            "花繁不怕寻香客，榜到应倾贺喜杯。",
            "知尔苦心功业就，早携长策出山来。"
        ],
        "notes": "",
        "id": "a9576b5232b13d6a76be3877a873a579"
    },
    {
        "author": "翁承赞",
        "dynasty": "唐",
        "type": "诗",
        "rhythmic": "",
        "title": "蒙闽王改赐乡里",
        "preface": "",
        "paragraphs": [
            "乡名文秀里光贤，别向钧台造化权。",
            "阀阅便因今日贵，德音兼与后人传。",
            "自从受赐身无力，向未酬恩骨肯镌。",
            "归阙路遥心更切，不嫌扶病倚旌旃。"
        ],
        "notes": "",
        "id": "50403d405f8c9611b467ed4df63eb5d2"
    },
    {
        "author": "翁承赞",
        "dynasty": "唐",
        "type": "诗",
        "rhythmic": "",
        "title": "访建阳马驿僧亚齐",
        "preface": "",
        "paragraphs": [
            "萧萧风雨建阳溪，溪畔维舟访亚齐。",
            "一轴新诗劒潭北，十年旧识华山西。",
            "吟魂惜向江村老，空性元知世路迷。",
            "应笑乘轺青琐客，此时无暇听猿啼。"
        ],
        "notes": "",
        "id": "6212955628dd6576e09727520c6da4bd"
    },
    {
        "author": "翁承赞",
        "dynasty": "唐",
        "type": "诗",
        "rhythmic": "",
        "title": "题景祥院",
        "preface": "",
        "paragraphs": [
            "一溪拖碧遶崔嵬，瓶钵偏宜向此隈。",
            "农罢树阴黄犊卧，斋时山下白衣来。",
            "松多往日门人种，路是前朝释子开。",
            "三卷贝多金粟语，可能心炼得成灰。"
        ],
        "notes": "",
        "id": "366554d45374439aecf7c93bf3384b8d"
    },
    {
        "author": "翁承赞",
        "dynasty": "唐",
        "type": "诗",
        "rhythmic": "",
        "title": "寄舍弟承裕员外",
        "preface": "",
        "paragraphs": [
            "江花岸草晚萋萋，公子王孙思合迷。",
            "无主园林饶采伐，忘情鸥鸟恣高低。",
            "长江月上鱼翻鬣，荒圃人稀獭印蹄。",
            "何事斜阳再回首，休愁离别岘山西。"
        ],
        "notes": "",
        "id": "08d518e079473a873ca4f18c245ac984"
    },
    {
        "author": "翁承赞",
        "dynasty": "唐",
        "type": "诗",
        "rhythmic": "",
        "title": "文明殿受册封闽王",
        "preface": "",
        "paragraphs": [
            "龙墀班听漏声长，竹帛昭勋扑御香。",
            "鸣佩洞庭辞帝主，登车故里册闽王。",
            "一千年改江山瑞，十万军蒙雨露光。",
            "吟寄短篇追往事，留文功业不寻常。"
        ],
        "notes": "",
        "id": "fe5603660dfb6f403dbcc00c2d6fec85"
    },
    {
        "author": "翁承赞",
        "dynasty": "唐",
        "type": "诗",
        "rhythmic": "",
        "title": "御命归乡蒙赐锦衣",
        "preface": "",
        "paragraphs": [
            "九重宣旨下丹墀，面对天颜赐锦衣。",
            "中使擎来三殿晓，宝箱开处五云飞。",
            "德音耳聆君恩重，金印腰悬已力微。",
            "更待临轩陈鼓吹，星轺便指故乡归。"
        ],
        "notes": "",
        "id": "75173887df8bccf486c2cf596a7c8961"
    },
    {
        "author": "翁承赞",
        "dynasty": "唐",
        "type": "诗",
        "rhythmic": "",
        "title": "奉使封闽王归京洛",
        "preface": "",
        "paragraphs": [
            "泥缄紫诰御恩光，信马嘶风出洛阳。",
            "此去愿言归梓里，预凭魂梦展维桑。",
            "客程回首瞻文陛，驿路乘轺忆故乡。",
            "指日还家堪自重，恩荣昼锦贺封王。"
        ],
        "notes": "",
        "id": "789017ff6395728808b85bbf538203f4"
    },
    {
        "author": "翁承赞",
        "dynasty": "唐",
        "type": "诗",
        "rhythmic": "",
        "title": "奉使封王次宜春驿",
        "preface": "",
        "paragraphs": [
            "微宦淹留鬓已斑，此心长忆旧林泉。",
            "不因列土封千乘，争得衔恩拜二天。",
            "云断自宜乡树出，月高犹伴客心悬。",
            "夜来梦到南台上，徧看江山胜往年。"
        ],
        "notes": "",
        "id": "c155f81c549353552fe844bb851b9ec4"
    },
    {
        "author": "翁承赞",
        "dynasty": "唐",
        "type": "诗",
        "rhythmic": "",
        "title": "甲子岁衔命到家至榕城册封次日闽王降旌旗于新丰市堤饯别",
        "preface": "",
        "paragraphs": [
            "登庸楼上方停乐，新市堤边又举杯。",
            "正是离情伤远别，忽闻台旨许重来。",
            "此时暂与交亲好，今日还将简册回。",
            "争得长房犹在世，缩教地近钓鱼台。"
        ],
        "notes": "",
        "id": "b9c91057dc0a2e029d33a7ce278ea4cf"
    },
    {
        "author": "翁承赞",
        "dynasty": "唐",
        "type": "诗",
        "rhythmic": "",
        "title": "寄示儿孙",
        "preface": "",
        "paragraphs": [
            "力学烧丹二十年，辛勤方得遇真仙。",
            "便随羽客归三岛，旋听霓裳适九天。",
            "得路自能酬造化，立身何必恋林泉。",
            "予家药鼎分明在，好把仙方次第传。"
        ],
        "notes": "",
        "id": "46b3502934413bee262887d6743e54a4"
    },
    {
        "author": "翁承赞",
        "dynasty": "唐",
        "type": "诗",
        "rhythmic": "",
        "title": "天祐元年以右拾遗使册闽王而作",
        "preface": "",
        "paragraphs": [
            "蓬莱宫阙晓光匀，红案舁麻降紫宸。",
            "鸾奏八音谐律吕，凤衔五色显丝纶。",
            "萧何相印钧衡重，韩信斋坛雨露新。",
            "得侍丹墀官异宠，此身何幸沐恩频。"
        ],
        "notes": "",
        "id": "1b458aa618c7035b27c6603127dbfae3"
    },
    {
        "author": "翁承赞",
        "dynasty": "唐",
        "type": "诗",
        "rhythmic": "",
        "title": "汉上登舟忆闽",
        "preface": "",
        "paragraphs": [
            "汉臯亭畔起西风，半挂征帆立向东。",
            "久客自怜归路近，筭程不怕酒觞空。",
            "参差雁阵天初碧，零落渔家蓼欲红。",
            "一片归心随去櫂，愿言指日拜文翁。"
        ],
        "notes": "",
        "id": "b8a0eba209a22a5dfa178547a0194384"
    },
    {
        "author": "翁承赞",
        "dynasty": "唐",
        "type": "诗",
        "rhythmic": "",
        "title": "对雨述怀示弟承检",
        "preface": "",
        "paragraphs": [
            "淋淋霎霎结秋霖，欲使秦城叹陆沈。",
            "晓势遮回朝客马，夜声滴破旅人心。",
            "青苔重叠封颜巷，白发萧疎引越吟。",
            "不有惠连同此景，江南归思几般深。"
        ],
        "notes": "",
        "id": "58dbe7a0a9fd6f2f782013b885a614d0"
    },
    {
        "author": "翁承赞",
        "dynasty": "唐",
        "type": "诗",
        "rhythmic": "",
        "title": "题壶山",
        "preface": "",
        "paragraphs": [
            "井邑斜连北，蓬瀛直倚东。",
            "秋高岩溜白，日上海波红。"
        ],
        "notes": "",
        "id": "1ca0a565ad06d8c2ff254a0fb5be9619"
    },
    {
        "author": "翁承赞",
        "dynasty": "唐",
        "type": "诗",
        "rhythmic": "",
        "title": "题故居",
        "preface": "",
        "paragraphs": [
            "一为鹅子二连花，三望青湖四石斜。",
            "惟有岭湖居第五，山前却是宰臣家。"
        ],
        "notes": "",
        "id": "911cf736f2462fecfedfcdb79006d03c"
    },
    {
        "author": "翁承赞",
        "dynasty": "唐",
        "type": "诗",
        "rhythmic": "",
        "title": "题槐",
        "preface": "",
        "paragraphs": [
            "雨中妆点望中黄，句引蝉声送夕阳。",
            "忆昔当年随计吏，马蹄终日为君忙。"
        ],
        "notes": "",
        "id": "279ee30d3cbc8d1cd2367aa8c6a6054a"
    },
    {
        "author": "翁承赞",
        "dynasty": "唐",
        "type": "诗",
        "rhythmic": "",
        "title": "擢进士",
        "preface": "",
        "paragraphs": [
            "霓旌引上大罗天，别领新衔意自怜。",
            "蝴蝶流莺莫先去，满城春色属群仙。"
        ],
        "notes": "",
        "id": "f6beea7a34e28263f45905877a5b1270"
    },
    {
        "author": "翁承赞",
        "dynasty": "唐",
        "type": "诗",
        "rhythmic": "",
        "title": "擢探花使三首 一",
        "preface": "",
        "paragraphs": [
            "洪崖差遣探花来，检点芳丛饮数杯。",
            "深紫浓香三百朵，明朝为我一时开。"
        ],
        "notes": "",
        "id": "2607c8d54a96a97e6b502f707bfc1518"
    },
    {
        "author": "翁承赞",
        "dynasty": "唐",
        "type": "诗",
        "rhythmic": "",
        "title": "擢探花使三首 二",
        "preface": "",
        "paragraphs": [
            "九重烟暖折槐芽，自是升平好物华。",
            "今日始知春气味，长安虚过四年花。"
        ],
        "notes": "",
        "id": "2927a795b413ca9160b4e14e55d9e71a"
    },
    {
        "author": "翁承赞",
        "dynasty": "唐",
        "type": "诗",
        "rhythmic": "",
        "title": "擢探花使三首 三",
        "preface": "",
        "paragraphs": [
            "探花时节日偏长，恬淡春风称意忙。",
            "每到黄昏醉归去，纻衣惹得牡丹香。"
        ],
        "notes": "",
        "id": "d0ef626615a7dfa105f1387b0ce67b8f"
    },
    {
        "author": "翁承赞",
        "dynasty": "唐",
        "type": "诗",
        "rhythmic": "",
        "title": "书斋谩兴二首 一",
        "preface": "",
        "paragraphs": [
            "池塘四五尺深水，篱落两三般样花。",
            "过客不须频问姓，读书声里是吾家。"
        ],
        "notes": "",
        "id": "fe85a7fd99c4d8a71d11d486c06fac57"
    },
    {
        "author": "翁承赞",
        "dynasty": "唐",
        "type": "诗",
        "rhythmic": "",
        "title": "书斋谩兴二首 二",
        "preface": "",
        "paragraphs": [
            "官事归来衣雪埋，儿童灯火小茅斋。",
            "人家不必论贫富，惟有读书声最佳。"
        ],
        "notes": "",
        "id": "eaecbbd51b49f2d19f4b45f6bf305824"
    },
    {
        "author": "翁承赞",
        "dynasty": "唐",
        "type": "诗",
        "rhythmic": "",
        "title": "辞闽王归朝寄倪先辈",
        "preface": "",
        "paragraphs": [
            "时人莫讶再还乡，简册分明劒佩光。",
            "驷马高车太常乐，登庸门下忆贤良。"
        ],
        "notes": "",
        "id": "2ca1316a8a88b6351a1be34d52400d25"
    },
    {
        "author": "翁承赞",
        "dynasty": "唐",
        "type": "诗",
        "rhythmic": "",
        "title": "晓望",
        "preface": "",
        "paragraphs": [
            "清霜散漫似轻岚，玉阙参差万象涵。",
            "独上秦台最高处，旧山依约在东南。"
        ],
        "notes": "",
        "id": "43d1246b498dc0653acae7b3bad3089e"
    },
    {
        "author": "翁承赞",
        "dynasty": "唐",
        "type": "诗",
        "rhythmic": "",
        "title": "万寿寺牡丹",
        "preface": "",
        "paragraphs": [
            "烂熳香风引贵游，高僧移步亦迟留。",
            "可怜殿角长松色，不得王孙一举头。"
        ],
        "notes": "",
        "id": "28fa59956b1bef29e0cda3a841e8f988"
    },
    {
        "author": "翁承赞",
        "dynasty": "唐",
        "type": "诗",
        "rhythmic": "",
        "title": "松",
        "preface": "",
        "paragraphs": [
            "倚涧临溪自屈蟠，雪花销尽藓花干。",
            "幽枝好折为谈柄，入手方知有岁寒。"
        ],
        "notes": "",
        "id": "47db1d3b9c1b6d4bb3c7a7933b48a1f3"
    },
    {
        "author": "翁承赞",
        "dynasty": "唐",
        "type": "诗",
        "rhythmic": "",
        "title": "柳 一",
        "preface": "",
        "paragraphs": [
            "斜拂中桥远映楼，翠光骀荡晓烟收。",
            "洛阳才子多情思，横把金鞭约马头。"
        ],
        "notes": "",
        "id": "6d48e75a0c5fc25fc13317f94762d93e"
    },
    {
        "author": "翁承赞",
        "dynasty": "唐",
        "type": "诗",
        "rhythmic": "",
        "title": "柳 二",
        "preface": "",
        "paragraphs": [
            "高出营门远出墙，朱阑门闭绿成行。",
            "将军宴罢东风急，闲衬旌旗簇画堂。"
        ],
        "notes": "",
        "id": "b42de1d8ecdde6106f2d140f6556ca6c"
    },
    {
        "author": "翁承赞",
        "dynasty": "唐",
        "type": "诗",
        "rhythmic": "",
        "title": "柳 三",
        "preface": "",
        "paragraphs": [
            "彭泽先生酒满船，五株栽向九江边。",
            "长条细叶无穷尽，管领春风不计年。"
        ],
        "notes": "",
        "id": "a265431594b8afdfc2048382ef61ae4c"
    },
    {
        "author": "翁承赞",
        "dynasty": "唐",
        "type": "诗",
        "rhythmic": "",
        "title": "柳 四",
        "preface": "",
        "paragraphs": [
            "炀帝东游意绪多，宫娃眉翠两相和。",
            "一声水调春风暮，千里交阴锁汴河。"
        ],
        "notes": "",
        "id": "89cf360dfbbf9a5ba17a125f64f51d57"
    },
    {
        "author": "翁承赞",
        "dynasty": "唐",
        "type": "诗",
        "rhythmic": "",
        "title": "柳 五",
        "preface": "",
        "paragraphs": [
            "缠绕春情卒未休，秦娥萧史两相求。",
            "玉句阑内朱帘卷，瑟瑟丝笼十二楼。"
        ],
        "notes": "",
        "id": "b5ddaa385834fd451e3208607dc3c6d0"
    },
    {
        "author": "翁承赞",
        "dynasty": "唐",
        "type": "诗",
        "rhythmic": "",
        "title": "隋堤柳",
        "preface": "",
        "paragraphs": [
            "春半烟深汴水东，黄金丝软不胜风。",
            "轻笼行殿迷天子，抛掷长安似梦中。"
        ],
        "notes": "",
        "id": "a9ddd4bc9f6b1fd0818605ac5ad4ab66"
    },
    {
        "author": "翁承赞",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "烟萝况逼神仙窟，丹灶还应许独寻。"
        ],
        "notes": "",
        "id": "a7590eb9bc72611fbef2d172485629cc"
    },
    {
        "author": "翁承赞",
        "dynasty": "唐",
        "type": "诗",
        "rhythmic": "",
        "title": "晨兴",
        "preface": "",
        "paragraphs": [
            "鼓绝天街冷雾收，晓来风景已堪愁。",
            "槐无颜色因经雨，菊有精神为傍秋。",
            "自爱鲜飙生户外，不教闲事住心头。",
            "披襟徐步一萧洒，吟绕盆池想狎鸥。"
        ],
        "notes": "",
        "id": "5d0d9b586310a6ca9b62007183d9bcef"
    },
    {
        "author": "翁承赞",
        "dynasty": "唐",
        "type": "诗",
        "rhythmic": "",
        "title": "寄圭峰寂公",
        "preface": "",
        "paragraphs": [
            "屈指闲思癸丑年，共师曾听翠微泉。",
            "高梧疎冷月才上，古屋荒凉人未眠。",
            "别后青云虽寄迹，乱余白发欲垂肩。",
            "无端贫病莲峰下，一半乡心属暮蝉。",
            "（影印本《诗渊》第一册第七三六页。",
            "）。"
        ],
        "notes": "",
        "id": "0716297c8e0eed8bbaaa9d77f6f4535f"
    },
    {
        "author": "翁承赞",
        "dynasty": "唐",
        "type": "诗",
        "rhythmic": "",
        "title": "酬韦二十二行次见寄",
        "preface": "",
        "paragraphs": [
            "独触离肠雪满襟，晚来惆怅两难任。",
            "早知上马同千里，且合携觞更一斟。",
            "曩眷已坚金石志，新诗重壮岁寒心。",
            "他时挂壁尘冠在，不为闲人取次寻。",
            "（影印本《诗渊》第二册第八七三页。",
            "）。"
        ],
        "notes": "",
        "id": "491007b8293d62aeb5f4e52d2cc8182c"
    },
    {
        "author": "翁承赞",
        "dynasty": "唐",
        "type": "诗",
        "rhythmic": "",
        "title": "文会咏筝柱子",
        "preface": "",
        "paragraphs": [
            "散木今何幸，良工不弃捐。",
            "力微慙一柱，林薄仰群弦。",
            "且愿声相应，宁辞迹屡迁。",
            "知音如见赏，雅调为君传。",
            "（同前第一三○九页。",
            "）。"
        ],
        "notes": "",
        "id": "09fe7898f69b0f04aff7290c435c5d34"
    },
    {
        "author": "翁承赞",
        "dynasty": "唐",
        "type": "诗",
        "rhythmic": "",
        "title": "题河阴崔少府素幛",
        "preface": "",
        "paragraphs": [
            "真玉不显文，至人不逞迹。",
            "君见华堂幛，转觉虚室白。",
            "旷然绝氛滓，润色惟粉泽。",
            "皎若朗月升，皓如繁霜积。",
            "清晨卷帘望，秋天横半壁。",
            "昼景当户闚，晴云拂瑶席。",
            "非无丹青妙，点污吾所惜。",
            "世事巧乱真，我将世情隔。",
            "自持纯素质，可悦神仙客。",
            "何必玩画屏，留连假泉石。",
            "（同前第一三八九页。",
            "）。"
        ],
        "notes": "",
        "id": "eaf32b93f33da3f05919500af747b79a"
    },
    {
        "author": "翁承赞",
        "dynasty": "唐",
        "type": "诗",
        "rhythmic": "",
        "title": "送人归觐南海",
        "preface": "",
        "paragraphs": [
            "迢迢南越路，送子意难分。",
            "雁背三湘月，家遥五岭云。",
            "舶经秋海见，角向晚城闻。",
            "想个问安后，新诗独不群。",
            "（同前第六册第四三八八页。",
            "）。"
        ],
        "notes": "",
        "id": "ae4a8189d35316411a29fba33f5f65a2"
    },
    {
        "author": "翁承赞",
        "dynasty": "唐",
        "type": "诗",
        "rhythmic": "",
        "title": "送刘光载归宁",
        "preface": "",
        "paragraphs": [
            "少年才子喜还家，满袖新诗敌绮霞。",
            "襟袖凉生归马病，关河秋晓早鸿斜。",
            "趋庭虽未惊丹桂，问绢何妨赋《白华》。",
            "莫为时危翻自滞，回头一步是星槎。",
            "（同前。",
            "）。"
        ],
        "notes": "",
        "id": "176e1529bec308dd4f6515598a3cac47"
    }
]