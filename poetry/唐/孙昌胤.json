[
    {
        "author": "孙昌胤",
        "dynasty": "唐",
        "type": "诗",
        "rhythmic": "",
        "title": "遇旅鹤",
        "preface": "",
        "paragraphs": [
            "灵鹤产绝境，昂昂无与俦。",
            "群飞沧海曙，一叫云山秋。",
            "野性方自得，人寰何所求。",
            "时因戏祥风，偶尔来中州。",
            "中州帝王宅，园沼深且幽。",
            "希君惠稻粱，欲幷离丹丘。",
            "不然奋飞去，将适汗漫游。",
            "肯作池上鹜，年年空沈浮。"
        ],
        "notes": "",
        "id": "c6218b2cd5cde0c2a1c35f4ff5eef18f"
    },
    {
        "author": "孙昌胤",
        "dynasty": "唐",
        "type": "诗",
        "rhythmic": "",
        "title": "清明",
        "preface": "",
        "paragraphs": [
            "清明暮春里，怅望北山陲。",
            "燧火开新焰，桐花发故枝。",
            "沈冥慙岁物，欢宴阻朋知。",
            "不及林间鸟，迁乔并羽仪。"
        ],
        "notes": "",
        "id": "643f7aa0d488105601706186fad0f21f"
    },
    {
        "author": "孙昌胤",
        "dynasty": "唐",
        "type": "诗",
        "rhythmic": "",
        "title": "和司空曙刘眘虚九日送人",
        "preface": "",
        "paragraphs": [
            "京邑叹离群，江楼喜遇君。",
            "开筵当九日，泛菊外浮云。",
            "朗咏山川霁，酣歌物色新。",
            "君看酒中意，未肯丧斯文。"
        ],
        "notes": "",
        "id": "1f1063047dcd7bc54d4629540c649835"
    },
    {
        "author": "孙昌胤",
        "dynasty": "唐",
        "type": "诗",
        "rhythmic": "",
        "title": "越裳献白翟",
        "preface": "",
        "paragraphs": [
            "圣哲符休运，伊臯列上台。",
            "覃恩丹徼远，入贡素翚来。",
            "北阙欣初见，南枝顾未回。",
            "敛容残雪净，矫翼片云开。",
            "驯扰将无惧，翻飞幸莫猜。",
            "甘从上苑里，饮啄自裴回。"
        ],
        "notes": "",
        "id": "038b622eebdb550ead59f02474d4d4c1"
    }
]