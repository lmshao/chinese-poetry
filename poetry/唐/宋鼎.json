[
    {
        "author": "宋鼎",
        "dynasty": "唐",
        "type": "诗",
        "rhythmic": "",
        "title": "赠张丞相",
        "preface": "",
        "paragraphs": [
            "汉上登飞幰，荆南历旧居。",
            "已尝临砌橘，更覩跃池鱼。",
            "盛德继微渺，深衷能卷舒。",
            "义申蓬阁际，情切庙堂初。",
            "郡挹文章美，人怀燮理余。",
            "皇恩傥照亮，岂厌承明庐。"
        ],
        "notes": "",
        "id": "c74e6f9ef1031a02d859723d0416d871"
    },
    {
        "author": "宋鼎",
        "dynasty": "唐",
        "type": "诗",
        "rhythmic": "",
        "title": "酬故人还山",
        "preface": "",
        "paragraphs": [
            "举櫂乘春水，归山抚岁华。",
            "碧潭宵见月，红树晚开花。",
            "肃穆轻风度，依微隐径斜。",
            "危亭暗松石，幽涧落云霞。",
            "思鸟吟高树，游鱼戏浅沙。",
            "安知余兴尽，相望紫烟赊。"
        ],
        "notes": "",
        "id": "5cda03cbde08cf4da5b2a14c63a01309"
    },
    {
        "author": "宋鼎",
        "dynasty": "唐",
        "type": "诗",
        "rhythmic": "",
        "title": "送贺秘监归会稽诗",
        "preface": "",
        "paragraphs": [
            "紫气朝明主，丹丘送老臣。",
            "谁知探穴处，更有散金人。",
            "陌上神仙日，城东梅柳春。",
            "遥知归隐处，烟浪隔嚣尘。",
            "（同前）。"
        ],
        "notes": "",
        "id": "defbe19e35dea4caa2874e92c6f8e7da"
    }
]