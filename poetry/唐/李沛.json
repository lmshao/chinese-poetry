[
    {
        "author": "李沛",
        "dynasty": "唐",
        "type": "诗",
        "rhythmic": "",
        "title": "海水不扬波",
        "preface": "",
        "paragraphs": [
            "明朝崇大道，寰海免波扬。",
            "既合千年圣，能安百谷王。",
            "天心随泽广，水德共灵长。",
            "不挠鱼弥乐，无澜苇可航。",
            "化流沾率土，恩浸及殊方。",
            "岂只朝宗国，惟闻有越裳。"
        ],
        "notes": "",
        "id": "f95979e9c84a56931d4f2ef95b7d3b51"
    },
    {
        "author": "李沛",
        "dynasty": "唐",
        "type": "诗",
        "rhythmic": "",
        "title": "四水合流",
        "preface": "",
        "paragraphs": [
            "禹凿山川地，因通四水流。",
            "萦回过凤阙，会合出皇州。",
            "天影长波里，寒声古度头。",
            "入河无昼夜，归海有谦柔。",
            "顺物宜投石，逢时可载舟。",
            "羡鱼犹未已，临水欲垂钩。"
        ],
        "notes": "",
        "id": "46f27ef95562ec57dc142cac475d8743"
    }
]