[
    {
        "author": "张辞",
        "dynasty": "唐",
        "type": "诗",
        "rhythmic": "",
        "title": "题壁",
        "preface": "",
        "paragraphs": [
            "争那金乌何，头上飞不住。",
            "红炉漫烧药，玉颜安可驻。",
            "今年花发枝，明年叶落树。",
            "不如且饮酒，莫管流年度。"
        ],
        "notes": "",
        "id": "037609369d219546031b55dfc491f88c"
    },
    {
        "author": "张辞",
        "dynasty": "唐",
        "type": "诗",
        "rhythmic": "",
        "title": "上盐城令述德诗",
        "preface": "",
        "paragraphs": [
            "门风常有蕙兰馨，鼎族家传霸国名。",
            "容貌静悬秋月彩，文章高振海涛声。",
            "讼堂无事调琴轸，郡阁何妨醉玉觥。",
            "今日东渐桥下水，一条从此镇常清。"
        ],
        "notes": "",
        "id": "9e16cdaa7218f4377ec7fdf3111b6810"
    },
    {
        "author": "张辞",
        "dynasty": "唐",
        "type": "诗",
        "rhythmic": "",
        "title": "谢令学道诗",
        "preface": "",
        "paragraphs": [
            "何用梯媒向外求，长生只合内中修。",
            "莫言大道人难得，自是行心不到头。"
        ],
        "notes": "",
        "id": "a3c6f9fba5a5cdedd7baa3365fb38cba"
    },
    {
        "author": "张辞",
        "dynasty": "唐",
        "type": "诗",
        "rhythmic": "",
        "title": "别令诗",
        "preface": "",
        "paragraphs": [
            "张辞张辞自不会，天下经书在腹内。",
            "身即腾腾处世间，心即逍遥出天外。"
        ],
        "notes": "",
        "id": "b818f932fa263471b09c8a44b5e3c140"
    }
]