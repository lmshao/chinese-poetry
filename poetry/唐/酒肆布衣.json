[
    {
        "author": "酒肆布衣",
        "dynasty": "唐",
        "type": "诗",
        "rhythmic": "",
        "title": "醉吟",
        "preface": "",
        "paragraphs": [
            "阳春时节天气和，万物芳盛人如何。",
            "素秋时节天地肃，荣秀丛林立衰促。",
            "有同人世当少年，壮心仪貌皆俨然。",
            "一旦形羸又发白，旧游空使泪连连。"
        ],
        "notes": "",
        "id": "cf67ff46de95e386c70bf33d94a26966"
    },
    {
        "author": "酒肆布衣",
        "dynasty": "唐",
        "type": "诗",
        "rhythmic": "",
        "title": "又吟",
        "preface": "",
        "paragraphs": [
            "有形皆朽孰不知，休吟春景与秋时。",
            "争如且醉长安酒，荣华零悴总奚为。"
        ],
        "notes": "",
        "id": "247b5573f29152aae7f6e9dbca41bda9"
    }
]