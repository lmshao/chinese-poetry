[
    {
        "author": "张谔",
        "dynasty": "唐",
        "type": "诗",
        "rhythmic": "",
        "title": "百子池",
        "preface": "",
        "paragraphs": [
            "旧闻百子汉家池，汉家渌水今逶迤。",
            "宫女厌镜笑窥池，身前影后不相见。"
        ],
        "notes": "",
        "id": "63476d8755e117a0d930b99f55f62aa0"
    },
    {
        "author": "张谔",
        "dynasty": "唐",
        "type": "诗",
        "rhythmic": "",
        "title": "东封山下宴群臣",
        "preface": "",
        "paragraphs": [
            "万里扈封峦，群公遇此欢。",
            "幔城连夜静，霜仗满空寒。",
            "辇路宵烟合，旌门晓月残。",
            "明朝陪圣主，山下礼圆坛。"
        ],
        "notes": "",
        "id": "2addd053328b58812f45b14294fd4092"
    },
    {
        "author": "张谔",
        "dynasty": "唐",
        "type": "诗",
        "rhythmic": "",
        "title": "三日岐王宅",
        "preface": "",
        "paragraphs": [
            "玉女贵妃生，嫛婗始发声。",
            "金盆浴未了，绷子绣初成。",
            "翡翠雕芳缛，真珠帖小缨。",
            "何时学健步？鬬取落花轻。"
        ],
        "notes": "",
        "id": "27a0eedc977c8e54a66a58d59c6a68e8"
    },
    {
        "author": "张谔",
        "dynasty": "唐",
        "type": "诗",
        "rhythmic": "",
        "title": "满月",
        "preface": "",
        "paragraphs": [
            "社金流茂祉，庭玉表奇才。",
            "竹似因谈植，兰疑入梦栽。",
            "乌将八子去，凤逐九雏来。",
            "今夜明珠色，当随满月开。"
        ],
        "notes": "",
        "id": "1235ad6d06ceab8fa76048f0ae01774d"
    },
    {
        "author": "张谔",
        "dynasty": "唐",
        "type": "诗",
        "rhythmic": "",
        "title": "岐王山亭",
        "preface": "",
        "paragraphs": [
            "王家傍绿池，春色正相宜。",
            "岂有楼台好，兼看草树奇。",
            "石榴天上叶，椰子日南枝。",
            "出入千门里，年年乐未移。"
        ],
        "notes": "",
        "id": "fb33accf93285a8d71626cb06fb1fc5e"
    },
    {
        "author": "张谔",
        "dynasty": "唐",
        "type": "诗",
        "rhythmic": "",
        "title": "岐王席上咏美人",
        "preface": "",
        "paragraphs": [
            "半额画双蛾，盈盈烛下歌。",
            "玉杯寒意少，金屋夜情多。",
            "香艳王分帖，裙娇敕赐罗。",
            "平阳莫相妬，唤出不如他。"
        ],
        "notes": "",
        "id": "80625693c62b5eee62a7913667a3a1a3"
    },
    {
        "author": "张谔",
        "dynasty": "唐",
        "type": "诗",
        "rhythmic": "",
        "title": "还京",
        "preface": "",
        "paragraphs": [
            "朱绂临秦望，皇华赴洛桥。",
            "文章南渡越，书奏北归朝。",
            "树入江云尽，城衔海月遥。",
            "秋风将客思，川上晚萧萧。"
        ],
        "notes": "",
        "id": "ba2bc2b5f51f1913d285554e206d9367"
    },
    {
        "author": "张谔",
        "dynasty": "唐",
        "type": "诗",
        "rhythmic": "",
        "title": "赠吏部孙员外济",
        "preface": "",
        "paragraphs": [
            "天子爱贤才，星郎入拜来。",
            "明光朝半下，建礼直初回。",
            "名带含香发，文随绮幕开。",
            "披云自有镜，从此照仙台。"
        ],
        "notes": "",
        "id": "8aa88a8610fffd102fd6f5fcaf6e0e36"
    },
    {
        "author": "张谔",
        "dynasty": "唐",
        "type": "诗",
        "rhythmic": "",
        "title": "送李著作倅杭州",
        "preface": "",
        "paragraphs": [
            "辍史空三署，题舆佐一方。",
            "祖筵开霁景，征陌直朝光。",
            "水陆风烟隔，秦吴道路长。",
            "伫闻敷善政，邦国咏惟康。"
        ],
        "notes": "",
        "id": "ab38e2fcdc24d27a1bbe54236f31d4b4"
    },
    {
        "author": "张谔",
        "dynasty": "唐",
        "type": "诗",
        "rhythmic": "",
        "title": "九日",
        "preface": "",
        "paragraphs": [
            "秋来林下不知春，一种佳游事也均。",
            "绛叶从朝飞著夜，黄花开日未成旬。",
            "将曛陌树频惊鸟，半醉归途数问人。",
            "城远登高倂九日，茱萸凡作几年新。"
        ],
        "notes": "",
        "id": "a87da02bc9ba08b5142fdc46af2da3dc"
    },
    {
        "author": "张谔",
        "dynasty": "唐",
        "type": "诗",
        "rhythmic": "",
        "title": "延平门高斋亭子应岐王教",
        "preface": "",
        "paragraphs": [
            "花源药屿凤城西，翠幕纱窗莺乱啼。",
            "昨夜蒲萄初上架，今朝杨柳半垂堤。",
            "片片仙云来渡水，双双燕子共衔泥。",
            "请语东风催后骑，倂将歌舞向前谿。"
        ],
        "notes": "",
        "id": "1480a5fc4cad8e201fb9daf8070ed6d3"
    },
    {
        "author": "张谔",
        "dynasty": "唐",
        "type": "诗",
        "rhythmic": "",
        "title": "九日宴",
        "preface": "",
        "paragraphs": [
            "秋叶风吹黄飒飒，晴云日照白鳞鳞。",
            "归来得问茱萸女，今日登高醉几人。"
        ],
        "notes": "",
        "id": "8957fcaeea97ccab4e9235d079252604"
    },
    {
        "author": "张谔",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "天上姮娥遥解意，偏教月向踏歌明。",
            "共待山头明月上，照君行棹出长川。"
        ],
        "notes": "",
        "id": "61af9c64d950004b9b86f7afbe900922"
    }
]