[
    {
        "author": "翁宏",
        "dynasty": "唐",
        "type": "诗",
        "rhythmic": "",
        "title": "送廖融处士南游",
        "preface": "",
        "paragraphs": [
            "病卧瘴云间，莓苔渍竹关。",
            "孤吟牛渚月，老忆洞庭山。",
            "壮志潜消尽，淳风竟未还。",
            "今朝忽相遇，执手一开颜。"
        ],
        "notes": "",
        "id": "bd05ba0278755af1dea3f2e70ab988a4"
    },
    {
        "author": "翁宏",
        "dynasty": "唐",
        "type": "诗",
        "rhythmic": "",
        "title": "春残",
        "preface": "",
        "paragraphs": [
            "又是春残也，如何出翠帏。",
            "落花人独立，微雨燕双飞。",
            "寓目魂将断，经年梦亦非。",
            "那堪向愁夕，萧飒暮蝉辉。"
        ],
        "notes": "",
        "id": "746b38081c8e9db5cd2b31ba0027cf77"
    },
    {
        "author": "翁宏",
        "dynasty": "唐",
        "type": "诗",
        "rhythmic": "",
        "title": "秋残",
        "preface": "",
        "paragraphs": [
            "又是秋残也，无聊意若何。",
            "客程江外远，归思夜深多。",
            "岘首飞黄叶，湘湄走白波。",
            "仍闻汉都护，今岁合休戈。"
        ],
        "notes": "",
        "id": "43aded29d9745df2144c0ad49d552556"
    },
    {
        "author": "翁宏",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "万木横秋里，孤舟半夜猨。",
            "漏光残井甃，缺影背山椒。",
            "风回山火断，潮落岸冰高。"
        ],
        "notes": "",
        "id": "78da1529900635f06998e858572f896d"
    },
    {
        "author": "翁宏",
        "dynasty": "唐",
        "type": "诗",
        "rhythmic": "",
        "title": "南越行（句）",
        "preface": "",
        "paragraphs": [
            "因寻买珠客，悮入射猿家。"
        ],
        "notes": "",
        "id": "3deb66e5f6e20915a97ac7758c8a573e"
    },
    {
        "author": "翁宏",
        "dynasty": "唐",
        "type": "诗",
        "rhythmic": "",
        "title": "细雨（句）",
        "preface": "",
        "paragraphs": [
            "何处残春夜，和花落古宫。",
            "（「古」一作「汉」）。"
        ],
        "notes": "",
        "id": "a8ad1e9abc1b4479f258b43b32f11132"
    },
    {
        "author": "翁宏",
        "dynasty": "唐",
        "type": "诗",
        "rhythmic": "",
        "title": "途中逢宫人（句）",
        "preface": "",
        "paragraphs": [
            "孤舟半夜雨，上国十年心。",
            "（以上《诗话总龟》十一《雅什门》引《雅言系述》）。"
        ],
        "notes": "",
        "id": "3e0a2367e9fdc46412139bc6f04a0309"
    },
    {
        "author": "翁宏",
        "dynasty": "唐",
        "type": "诗",
        "rhythmic": "",
        "title": "塞上曲（句）",
        "preface": "",
        "paragraphs": [
            "风高弓力大（一作「满」），霜重角声枯（一作「干」）。"
        ],
        "notes": "",
        "id": "8f72c350db51ff0bc31635aa09e85268"
    },
    {
        "author": "翁宏",
        "dynasty": "唐",
        "type": "诗",
        "rhythmic": "",
        "title": "海中山（句）",
        "preface": "",
        "paragraphs": [
            "客帆来异域，别岛落蟠桃。"
        ],
        "notes": "",
        "id": "88107eae448b643afc14d71e7d4f6051"
    },
    {
        "author": "翁宏",
        "dynasty": "唐",
        "type": "诗",
        "rhythmic": "",
        "title": "中秋月（句）",
        "preface": "",
        "paragraphs": [
            "寒清万国土，冷浸（一作鬦）四维根。",
            "（以上《诗薮杂编》四）（〖1〗以上三题，均见《增修诗话总龟》卷十一引《雅言系述》。",
            "）。"
        ],
        "notes": "",
        "id": "1db85847052df378a2824631301fc64b"
    }
]