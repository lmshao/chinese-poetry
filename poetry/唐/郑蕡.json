[
    {
        "author": "郑蕡",
        "dynasty": "唐",
        "type": "诗",
        "rhythmic": "",
        "title": "春台晴望",
        "preface": "",
        "paragraphs": [
            "追赏层台迥，登临四望频。",
            "熙熙山雨霁，处处柳条新。",
            "草长秦城夕，花明汉苑春。",
            "晴林翻去鸟，紫陌阅行人。",
            "旅客风尘厌，山家梦寐亲。",
            "迁莺思出谷，𬸣翥待芳辰。"
        ],
        "notes": "",
        "id": "42a0080716b68abac9e5cba987792c4c"
    },
    {
        "author": "郑蕡",
        "dynasty": "唐",
        "type": "诗",
        "rhythmic": "",
        "title": "天骥呈材",
        "preface": "",
        "paragraphs": [
            "毛骨合天经，拳奇步骤轻。",
            "曾邀于阗驾，新出贰师营。",
            "喷勒金铃响，追风汗血生。",
            "酒亭留去迹，吴坂认嘶声。",
            "力可通衢试，材堪圣代呈。",
            "王良如故盻，垂耳欲长鸣。"
        ],
        "notes": "",
        "id": "0f988a681c99796a01743756d305859b"
    }
]