[
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "言兴",
        "preface": "",
        "paragraphs": [
            "矻矻被吟牵，因师贾浪仙。",
            "江山风月处，一十二三年。",
            "雅颂在于此，浮华致那边。",
            "犹惭功未至，谩道近千篇。"
        ],
        "notes": "",
        "id": "38010807997a4044f13a8f84ee34d6a2"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "江上秋思",
        "preface": "",
        "paragraphs": [
            "到来江上久，谁念旅游心。",
            "故国无秋信，邻家有夜砧。",
            "坐遥翻不睡，愁极却成吟。",
            "即恐髭连鬓，还为白所侵。"
        ],
        "notes": "",
        "id": "9aa3477f17fd41da8095d80e8e0e5d99"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "匡山居",
        "preface": "",
        "paragraphs": [
            "无才加性拙，道理合藏踪。",
            "是处非深远，其山已万重。",
            "经时隣境战，独夜隔云舂。",
            "昨日泉中见，常鱼亦化龙。"
        ],
        "notes": "",
        "id": "5e98e58903b2e894c63a589449c2acdd"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "夷陵即事",
        "preface": "",
        "paragraphs": [
            "不难饶白发，相续是滩波。",
            "避世嫌身晚，思家乞梦多。",
            "暑衣经雪着，冻砚向阳呵。",
            "岂谓临岐路，还闻圣主过。"
        ],
        "notes": "",
        "id": "8507bb216d8a234569200e57a55d3b8d"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "紫阁隐者",
        "preface": "",
        "paragraphs": [
            "天高紫阁侵，隐者信沈沈。",
            "道长年兼长，云深草复深。",
            "如非禅客见，即是猎人寻。",
            "北笑长安道，埃尘古到今。"
        ],
        "notes": "",
        "id": "6ad0c41a2afca5c72100b6935fc8e0f2"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "与陈陶处士",
        "preface": "",
        "paragraphs": [
            "钟陵城外住，喻似玉沈泥。",
            "道直贫嫌杀，神清语亦低。",
            "雪深加酒债，春尽减诗题。",
            "记得曾邀宿，山茶独自携。"
        ],
        "notes": "",
        "id": "6ba8ef1367170ab6db61c2245b9c4b76"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "与王嵩隐",
        "preface": "",
        "paragraphs": [
            "一生吟兴僻，方见业精微。",
            "事若终难得，乡应不易归。",
            "乱收西日叶，双掩北风扉。",
            "合国诸卿相，皆曾着布衣。"
        ],
        "notes": "",
        "id": "f88e6c84488277b63362bb47467232a9"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "怀陆龟蒙处士",
        "preface": "",
        "paragraphs": [
            "布褐东南隐，相传继谢敷。",
            "高谭夫子道，静看海山图。",
            "事免伤心否，碁逢敌手无。",
            "关中花数内，独不见菖蒲。"
        ],
        "notes": "",
        "id": "46c4f4473d58eceb36e350e9677c2bb0"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "寄华阴司空侍郎",
        "preface": "",
        "paragraphs": [
            "劒[佩]已深扃，茅为岳面亭。",
            "诗犹少绮美，画肯爱丹青。",
            "换笔修僧史，焚香阅道经。",
            "相邀来未得，但想鹤仪形。"
        ],
        "notes": "",
        "id": "f3c4e7798b7c68060cfac676c8d8b6a1"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "送陆肱入关",
        "preface": "",
        "paragraphs": [
            "舟行复陆行，始得到咸京。",
            "准拟何人口，吹嘘六义名。",
            "乱山遥减翠，丛菊早含英。",
            "衣锦还乡日，他时有此荣。"
        ],
        "notes": "",
        "id": "cf953e1914f2d9bb817157389668b414"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "送刘必先",
        "preface": "",
        "paragraphs": [
            "力进凭诗业，心焦阙问安。",
            "远行无处易，孤立本来难。",
            "楚月船中没，秦星马上残。",
            "明年有公道，更以命推看。"
        ],
        "notes": "",
        "id": "d9ff95e6db03118891b8761fc810fdba"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "寄方干处士",
        "preface": "",
        "paragraphs": [
            "格外缀清诗，诗名独得知。",
            "闲居公道日，醉卧牡丹时。",
            "海鸟和涛望，山僧带雪期。",
            "仍闻称处士，圣主肯相违。"
        ],
        "notes": "",
        "id": "7d5c9bf3c599fa97735689253adb3b0f"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "寄刘逸士",
        "preface": "",
        "paragraphs": [
            "无愁无累者，偶向市朝游。",
            "此后乘孤艇，依前入乱流。",
            "高眠歌圣日，下钓坐清秋。",
            "道不离方寸，而能混俗求。"
        ],
        "notes": "",
        "id": "54dc54ba14e23e07497e6ad81da33013"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "送独孤处士",
        "preface": "",
        "paragraphs": [
            "万里去非忙，惟携贮药囊。",
            "山家消夜景，酒肆过年光。",
            "立鹤洲侵浪，喧蛬壁近床。",
            "谁人临上路，乞得变髭方。"
        ],
        "notes": "",
        "id": "d6fbcdeec5ab07746d9ebbef333d1b36"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "早春送人归岳阳",
        "preface": "",
        "paragraphs": [
            "久食主人鱼，春来复旧居。",
            "远无千里浪，轻有半船书。",
            "过片晴云淡，消残暮雪虚。",
            "岳阳多异境，搜思勿令疎。"
        ],
        "notes": "",
        "id": "cdbeee0a7b188060376df20d6f05cd29"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "冬暮送人",
        "preface": "",
        "paragraphs": [
            "长安冬欲尽，又送一遗贤。",
            "醉后情浑可，言休理不然。",
            "射衣秦岭雪，摇月汉江船。",
            "亦过春兼夏，回期信有蝉。"
        ],
        "notes": "",
        "id": "949a6e1b43e895424ed5628df5a3aea0"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "送徐道人东游",
        "preface": "",
        "paragraphs": [
            "长安人扰扰，独自有闲心。",
            "海上山中去，风前月下吟。",
            "引猿秋果熟，藏鹤晓云深。",
            "易姓更名数，难教弟子寻。"
        ],
        "notes": "",
        "id": "313a80135c099f1e8d86a3f86ccca975"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "自纪",
        "preface": "",
        "paragraphs": [
            "诸机忘尽未忘诗，似向诗中有所依。",
            "远境等闲支枕觅，空山容易杖藜归。",
            "清猿一一居林叫，白鸟双双避钓飞。",
            "欲画净名居士像，焚香愿见陆探微。"
        ],
        "notes": "",
        "id": "234475d4057883fd218ae0465a547e63"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "怀智栖上人",
        "preface": "",
        "paragraphs": [
            "临水登山自有期，不同游子暮何之。",
            "闲眠默坐身堪赏，已去还来事可知。",
            "林鸟隔云飞一饷，草虫和雨叫多时。",
            "思君最易令人老，倚槛空吟所寄诗。"
        ],
        "notes": "",
        "id": "b3aefb5c81b3cd8560177d59793320c0"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "峡中酬荆南郑准",
        "preface": "",
        "paragraphs": [
            "山斋西向蜀江𣸣，四载安居复有群。",
            "风雁势高犹可见，雪猿声苦不堪闻。",
            "新诗写出难胜宝，破衲披行却类云。",
            "每喜溯流宾客说，元瑜刀笔润雄军。"
        ],
        "notes": "",
        "id": "6e15386259adadc76d529196b4983c5b"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "寄荆门郑准",
        "preface": "",
        "paragraphs": [
            "传衣传钵理难论，绮靡销磨二雅尊。",
            "不许姓名留月观，终携瓶锡去云门。",
            "窗间挂烛通宵在，竹上题诗隔岁存。",
            "珍重荆门郑从事，十年同受景升恩。"
        ],
        "notes": "",
        "id": "903397999e911fc27c74b4a1d99374ef"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "将欲再游荆渚留辞岐下司徒",
        "preface": "",
        "paragraphs": [
            "竹锡铜瓶配衲衣，殷公楼畔偶然离。",
            "白莲几看从开日，明月长吟到落时。",
            "活计本无桑柘润，疎慵寻有水云资。",
            "今朝回去精神别，为得头厅宰相诗。"
        ],
        "notes": "",
        "id": "187c27a68ef85b468cf44edf92aa82d3"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "赠村公",
        "preface": "",
        "paragraphs": [
            "䌷衣木突此乡尊，白尽须眉眼未昏。",
            "醉舞神筵随鼓笛，闲歌圣代和儿孙。",
            "黍苗一顷垂秋日，茅栋三间映古原。",
            "也笑长安名利处，红尘半是马蹄翻。"
        ],
        "notes": "",
        "id": "67a61379b13d513d2ce6029c89649311"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "秋夜吟",
        "preface": "",
        "paragraphs": [
            "梧桐雨畔夜愁吟，抖擞衣裾藓色侵。",
            "枉道一生无系着，湘南山水别人寻。"
        ],
        "notes": "",
        "id": "735c264ba2a1ecfc9cafed4137b1df4f"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "读齐己上人集",
        "preface": "",
        "paragraphs": [
            "诗为儒者禅，此格的惟仙。",
            "古雅如周颂，清和甚舜弦。",
            "冰生听瀑句，香发早梅篇。",
            "想得吟成夜，文星照楚天。"
        ],
        "notes": "",
        "id": "8974878d50107fb0f14d8447c2dc29c7"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "除夜",
        "preface": "",
        "paragraphs": [
            "九冬三十夜，寒与暖分开。",
            "坐到四更后，身添一岁来。",
            "鱼灯延腊火，兽炭化春灰。",
            "青帝今应老，迎新见几回。"
        ],
        "notes": "",
        "id": "200dd6523b5c62237239691dd44d082a"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "送人归乡",
        "preface": "",
        "paragraphs": [
            "多才与命违，末路忆柴扉。",
            "白发何人问，青山一劒归。",
            "晴烟独鸟没，野渡乱花飞。",
            "寂寞长亭外，依然空落晖。"
        ],
        "notes": "",
        "id": "601ce04dd96e00284f0ef1f5ae2b9a55"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "述怀 一",
        "preface": "",
        "paragraphs": [
            "青门聊极望，何事久离群。",
            "芳草失归路，故乡空暮云。",
            "信回陵树老，梦断灞流分。",
            "兄弟正南北，鸿声堪独闻。"
        ],
        "notes": "",
        "id": "051302f3fc7fe02e628b27814eed7389"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "述怀 二",
        "preface": "",
        "paragraphs": [
            "五城初罢构，海上忆闲行。",
            "触雪麻衣静，登山竹锡轻。",
            "天寒岳寺出，日晚岛泉清。",
            "坐与幽期遇，何湖心渺冥。"
        ],
        "notes": "",
        "id": "ca14400c1a7a36c4ba034436fe1118c8"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "宿寿安甘棠馆 一",
        "preface": "",
        "paragraphs": [
            "行人方倦役，到此似还乡。",
            "流水来关外，青山近洛阳。",
            "溪云归洞鹤，松月半轩霜。",
            "坐恐晨钟动，天涯道路长。"
        ],
        "notes": "",
        "id": "2d85a7b8e98f6b49e31f3a95b39dd7aa"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "宿寿安甘棠馆 二",
        "preface": "",
        "paragraphs": [
            "山空蕙气香，乳管折云房。",
            "愿值壶中客，亲传肘后方。",
            "三更礼星斗，寸匕服丹霜。",
            "默坐树阴下，仙经横石床。"
        ],
        "notes": "",
        "id": "8b62f2f8674e2e32322208f616b276a2"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "送朴山人归新罗",
        "preface": "",
        "paragraphs": [
            "浩渺行无极，扬帆但信风。",
            "云山过海半，乡树入舟中。",
            "波定遥天出，沙平远岸穷。",
            "离心寄何处，目击曙霞东。"
        ],
        "notes": "",
        "id": "686d0731cb5e318cde2b6ed12489fc1a"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "宿清远峡山寺",
        "preface": "",
        "paragraphs": [
            "寺近朝天路，多闻玉佩音。",
            "鉴人开慧眼，归鸟息禅心。",
            "磬接星河曙，窗连夏木深。",
            "此中能宴坐，何必在云林。"
        ],
        "notes": "",
        "id": "77d5cf69bf1bfda4c319568d3fcdd513"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "松山岭",
        "preface": "",
        "paragraphs": [
            "平生闲放久，野鹿许为群。",
            "居止隣西岳，轩窗度白云。",
            "斋心饭松子，话道接茅君。",
            "汉主恩情去，空山起夕氛。"
        ],
        "notes": "",
        "id": "ea1828bb5864e3fe56eb1c5e2488c4f9"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "浸浸三楚白，渺渺九江寒。"
        ],
        "notes": "",
        "id": "48e433cac1b232388299237e66449c68"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "蟋蟀诗",
        "preface": "",
        "paragraphs": [
            "无风来竹院，有月在沙（《诗学指南》本作「莎」）亭。",
            "（见《吟窗杂录》卷十四《诗中旨格》）。"
        ],
        "notes": "",
        "id": "8ed4d986da835c97ded29df294fa1c85"
    }
]