[
    {
        "author": "智闲",
        "dynasty": "唐",
        "type": "诗",
        "rhythmic": "",
        "title": "掷瓦果悟道偈（题拟）",
        "preface": "",
        "paragraphs": [
            "一挃（一作「撃」）忘所知，更不自（一作「假」）修持（一作「治」）。",
            "[动容扬古路，不堕悄然机]（二句据《景德传灯录》卷十一补。",
            "）处处无踪迹，声色外威仪。",
            "十（《五灯会元》卷九作「诸」）方达道者，咸言上上机。"
        ],
        "notes": "",
        "id": "ccc0e1855acf8bc4340ee9d0e16e96e2"
    },
    {
        "author": "智闲",
        "dynasty": "唐",
        "type": "诗",
        "rhythmic": "",
        "title": "对仰山问作偈（题拟）",
        "preface": "",
        "paragraphs": [
            "去年未是贫，今年始是贫。",
            "去年无卓锥之地，今年锥也无。",
            "（《五灯会元》卷九作：「去年贫未是贫，今年贫始是贫。",
            "去年贫犹有卓锥之地，今年贫，锥也无。",
            "」）。"
        ],
        "notes": "",
        "id": "4371311b46b44197be7f073b2dbc3d38"
    },
    {
        "author": "智闲",
        "dynasty": "唐",
        "type": "诗",
        "rhythmic": "",
        "title": "励学吟",
        "preface": "",
        "paragraphs": [
            "满口语，无处说，明明向道人（一作「人道」）不决。",
            "急著力，勤咬囓，无常到来救不彻。",
            "口里话（一作「语」），暗嗟（一作「瑳」）切，快磨古锥净挑揭。",
            "理尽觉，自护持，此生事，吾（一作「终」）不说，玄旨（一作「学」）求他古老吟，禅学须穷心影绝。"
        ],
        "notes": "",
        "id": "7dc08aba1f1e787124809760745766eb"
    },
    {
        "author": "智闲",
        "dynasty": "唐",
        "type": "诗",
        "rhythmic": "",
        "title": "诫宗教接物颂",
        "preface": "",
        "paragraphs": [
            "三句语，究人玄。",
            "迅面目，示豁然。",
            "开两路，备机缘。",
            "投不遇，说多年。"
        ],
        "notes": "",
        "id": "4d1edaa6ffabf1c9be5c7479130e1bb0"
    },
    {
        "author": "智闲",
        "dynasty": "唐",
        "type": "诗",
        "rhythmic": "",
        "title": "最后颂（一作「语」）",
        "preface": "",
        "paragraphs": [
            "有一语，全规矩，休思量（一作「惟」），不自许。",
            "路逢同（一作「达」）道人，杨眉省来处。",
            "踏不著，多疑虑，却思量（一作「看」），带伴侣。",
            "一生参学事无成，慇懃抱得栴檀树。"
        ],
        "notes": "",
        "id": "d13585a8ed1d82f42a232a77e3ad578c"
    },
    {
        "author": "智闲",
        "dynasty": "唐",
        "type": "诗",
        "rhythmic": "",
        "title": "修行颂",
        "preface": "",
        "paragraphs": [
            "天寒宜曝日，归堂一食倾。",
            "思著未生时，宜然任他清。",
            "只摩寻[□]时，明镜非明镜。",
            "独坐觉虚凉，行时也只宁。"
        ],
        "notes": "",
        "id": "fda3d29905cb755ceafc53d1dfbeb7d3"
    },
    {
        "author": "智闲",
        "dynasty": "唐",
        "type": "诗",
        "rhythmic": "",
        "title": "发机颂答郑郎中又问",
        "preface": "",
        "paragraphs": [
            "语里埋筋骨，音声染道容。",
            "即时才妙会，拍手趁乘（一作「乖」）龙。"
        ],
        "notes": "",
        "id": "5c9f8fe8222de3e223a5c5779ccd31fa"
    },
    {
        "author": "智闲",
        "dynasty": "唐",
        "type": "诗",
        "rhythmic": "",
        "title": "清思颂",
        "preface": "",
        "paragraphs": [
            "尽日坐虚堂，静思绝参详。",
            "更无回顾意，争肯置平常。"
        ],
        "notes": "",
        "id": "eb37d8cc14284fa1778c18c7c705ef26"
    },
    {
        "author": "智闲",
        "dynasty": "唐",
        "type": "诗",
        "rhythmic": "",
        "title": "谈玄颂（一作「谭道颂」）",
        "preface": "",
        "paragraphs": [
            "的的无兼带，独运何依赖。",
            "路逢达道人，莫将语嘿对。"
        ],
        "notes": "",
        "id": "d4be381dfcd3c4b3294d9accdb5ef42f"
    },
    {
        "author": "智闲",
        "dynasty": "唐",
        "type": "诗",
        "rhythmic": "",
        "title": "浑{山/沦}语颂",
        "preface": "",
        "paragraphs": [
            "一束茆，草六分，盖得庵，无子门。",
            "藏头人，入去却，转头来，语浑{山/沦}。"
        ],
        "notes": "",
        "id": "08da3e939cbed64464173d4c19bf0fe4"
    },
    {
        "author": "智闲",
        "dynasty": "唐",
        "type": "诗",
        "rhythmic": "",
        "title": "明古颂（一作「授指」）",
        "preface": "",
        "paragraphs": [
            "古人骨，多灵异。",
            "贤子孙。",
            "密安置。",
            "此一门，成孝义。",
            "人未达，莫差池。",
            "须志固，遣狐疑。",
            "得安静，不倾危。",
            "向即远，求即离。",
            "取即失（一作「急」），急（一作「失」）即迟。",
            "无计校，忘觉知。",
            "浊流识，今古伪。",
            "一刹那，通变异。",
            "嵯峨山，石火起（一作「气」）。",
            "内里发，焚巅𡻭。",
            "无遮拦，烧海底。",
            "决网疎，灵焰细。",
            "六月卧，去被衣（一作「衣被」）。",
            "盖不得，无假伪。",
            "达道人，习（一作「唱」）祖意。",
            "我师宗，古来讳。",
            "唯此人，善安置。",
            "足法财，去（一作「具」）慙愧。",
            "不虚施，用处谛。",
            "有人问，小（一作「少」）呵气。",
            "更寻（一作「审」）来，说米贵。"
        ],
        "notes": "",
        "id": "4daf5f7b759faa6f27d1620d5ed5226a"
    },
    {
        "author": "智闲",
        "dynasty": "唐",
        "type": "诗",
        "rhythmic": "",
        "title": "与崔大夫畅玄颂",
        "preface": "",
        "paragraphs": [
            "达人多隐显，不定露形仪。",
            "语下不遗迹，密密潜护持。",
            "动容扬古路，明妙乃方知。",
            "应求俱（一作「物但」）施设，莫道不思议。"
        ],
        "notes": "",
        "id": "3f4a9c291b3321ece189019eea29a5ce"
    },
    {
        "author": "智闲",
        "dynasty": "唐",
        "type": "诗",
        "rhythmic": "",
        "title": "宝明颂",
        "preface": "",
        "paragraphs": [
            "思清人少虑，风规自然足。",
            "影落在音容，孤明绝撑触。"
        ],
        "notes": "",
        "id": "bc43d2adcd4d46a630fd652c3bcdfa24"
    },
    {
        "author": "智闲",
        "dynasty": "唐",
        "type": "诗",
        "rhythmic": "",
        "title": "出家颂",
        "preface": "",
        "paragraphs": [
            "从来求出家，未详出家称。",
            "起坐只寻常，更无小（《宗镜录》卷二四作「少」）殊胜。"
        ],
        "notes": "",
        "id": "220b81526fb5f382d1ef527091b6d438"
    },
    {
        "author": "智闲",
        "dynasty": "唐",
        "type": "诗",
        "rhythmic": "",
        "title": "寄法堂颂",
        "preface": "",
        "paragraphs": [
            "东间里入寂，西间里语话。",
            "中间里睡眠，通间里行道。",
            "向前即捡校，向后即隐形。",
            "。"
        ],
        "notes": "",
        "id": "806ac9052d780925d720062a65510757"
    },
    {
        "author": "智闲",
        "dynasty": "唐",
        "type": "诗",
        "rhythmic": "",
        "title": "时人都不措问什么精灵答曰",
        "preface": "",
        "paragraphs": [
            "净地上皷怒，怡然中伴嗔。",
            "平坦处不守，危崄中藏身。",
            "盲聋遇之眼开，僧瑶驻笔通神。"
        ],
        "notes": "",
        "id": "ca6fc56f5f8eaccb9337dadeeffe4e3b"
    },
    {
        "author": "智闲",
        "dynasty": "唐",
        "type": "诗",
        "rhythmic": "",
        "title": "玄旨颂",
        "preface": "",
        "paragraphs": [
            "去去无标的，来来只摩（一作「么」）来。",
            "有人相借问，不语笑咳咳。"
        ],
        "notes": "",
        "id": "87c73b41198f32a8aeb78e5c8e386503"
    },
    {
        "author": "智闲",
        "dynasty": "唐",
        "type": "诗",
        "rhythmic": "",
        "title": "赠同住归寂颂（一作《归寂吟赠同住》）",
        "preface": "",
        "paragraphs": [
            "同住道人七十余，共辞城郭乐山居。",
            "身如寒木心芽（一作「牙」）绝，不话唐言休梵书。",
            "心期尽处身虽丧，如来弟子沙门样。",
            "深信共崇钵塔成，巍巍置在青山嶂（一作「掌」）。",
            "观夫参道不虚然，脱去形骸惎（一作「甚」）高上。",
            "从来不说今朝事，暗里埋头隐玄畅。",
            "不留踪迹异人间，深妙神光饱明亮。"
        ],
        "notes": "",
        "id": "62be9f258040cdd4d62757768c2d7af9"
    },
    {
        "author": "智闲",
        "dynasty": "唐",
        "type": "诗",
        "rhythmic": "",
        "title": "劝学颂",
        "preface": "",
        "paragraphs": [
            "出家修道莫求安，失念求安学道难。",
            "未得直须求大道，觉了无安无不安。"
        ],
        "notes": "",
        "id": "74b9d0de69f24f3cb65b3f6d5f6cfe9f"
    },
    {
        "author": "智闲",
        "dynasty": "唐",
        "type": "诗",
        "rhythmic": "",
        "title": "志守得破颂",
        "preface": "",
        "paragraphs": [
            "十五日已前，师僧莫离此间。",
            "十五日已后，师僧莫住此间。",
            "去即打汝头破，住即亦复如然。"
        ],
        "notes": "",
        "id": "6590ddca5c39a8ae1724a9c1abb7f828"
    },
    {
        "author": "智闲",
        "dynasty": "唐",
        "type": "诗",
        "rhythmic": "",
        "title": "辞见闻颂",
        "preface": "",
        "paragraphs": [
            "好住迳分离，幽宗人迹稀。",
            "从来未登陟，无许遣狐疑。"
        ],
        "notes": "",
        "id": "c996aed36e72597bca35374025b930a3"
    },
    {
        "author": "智闲",
        "dynasty": "唐",
        "type": "诗",
        "rhythmic": "",
        "title": "遵古路颂与郎中",
        "preface": "",
        "paragraphs": [
            "虚心越境净思量，句里无踪声外详。",
            "文字影像骇惊觉，动容弹指饱馨香。",
            "。"
        ],
        "notes": "",
        "id": "28963a45873b39b9256fd3e94d693583"
    },
    {
        "author": "智闲",
        "dynasty": "唐",
        "type": "诗",
        "rhythmic": "",
        "title": "与董兵马使说示偈",
        "preface": "",
        "paragraphs": [
            "宿静心意到山中，为求半偈契神踪。",
            "向道却思思不得，却将寻思㝵（疑即「碍」之俗写字）不通。"
        ],
        "notes": "",
        "id": "cc8cf57e57e5754433006b2c3a8ff56a"
    },
    {
        "author": "智闲",
        "dynasty": "唐",
        "type": "诗",
        "rhythmic": "",
        "title": "与学人宗教宗如",
        "preface": "",
        "paragraphs": [
            "满寺释迦子，未详释迦经。",
            "唤来试共语，开口杂音声。"
        ],
        "notes": "",
        "id": "aa992b5c3e78b0e332ede658e6cc6b22"
    },
    {
        "author": "智闲",
        "dynasty": "唐",
        "type": "诗",
        "rhythmic": "",
        "title": "三句后意颂",
        "preface": "",
        "paragraphs": [
            "书出语多虚，虚中带有无。",
            "却向书前会，放却意中珠。",
            "（以上均见《祖堂集》卷十九。",
            "注「一作」者，为《景德传灯录》卷二九之异文。",
            "）。"
        ],
        "notes": "",
        "id": "816d5a820953b367c1b978ea0c626b1b"
    },
    {
        "author": "智闲",
        "dynasty": "唐",
        "type": "诗",
        "rhythmic": "",
        "title": "达道场与城阴行者颂",
        "preface": "",
        "paragraphs": [
            "理奥绝思量，根寻径路长。",
            "因兹知隔濶，无那被封疆。",
            "人生须特达，起坐觉馨香。",
            "清净如来子，安然坐道场。"
        ],
        "notes": "",
        "id": "b5e5f40892e8c8d7ab0e4f7a429a2b8b"
    },
    {
        "author": "智闲",
        "dynasty": "唐",
        "type": "诗",
        "rhythmic": "",
        "title": "显旨颂",
        "preface": "",
        "paragraphs": [
            "思远神仪奥，精虚履践通。",
            "见闻离影像，密际语前踪。",
            "得意尘中妙，投机露道容。",
            "藏明照惊觉，肯可达真宗。"
        ],
        "notes": "",
        "id": "ac3b2e1c06574da5cc9a0f7315552102"
    },
    {
        "author": "智闲",
        "dynasty": "唐",
        "type": "诗",
        "rhythmic": "",
        "title": "明道颂",
        "preface": "",
        "paragraphs": [
            "思思似有踪，明明不知处。",
            "借问示宗宾，徐徐暗回顾。",
            "。"
        ],
        "notes": "",
        "id": "1b703547a74aaab055fbf9cfaf0a741e"
    },
    {
        "author": "智闲",
        "dynasty": "唐",
        "type": "诗",
        "rhythmic": "",
        "title": "与邓州行者颂",
        "preface": "",
        "paragraphs": [
            "林下觉身愚，缘不带心珠。",
            "开口无言说，笔头无可书。",
            "人问香严旨，莫道在山居。"
        ],
        "notes": "",
        "id": "442b78ba2ca196459fb3e1955e970a78"
    },
    {
        "author": "智闲",
        "dynasty": "唐",
        "type": "诗",
        "rhythmic": "",
        "title": "三跳后颂",
        "preface": "",
        "paragraphs": [
            "三门前合掌，两廊下行道。",
            "中庭上作舞，后门外摇头。"
        ],
        "notes": "",
        "id": "4a31258ca8d0ed5c2170abba53eb5b0f"
    },
    {
        "author": "智闲",
        "dynasty": "唐",
        "type": "诗",
        "rhythmic": "",
        "title": "破法身见颂",
        "preface": "",
        "paragraphs": [
            "向上无父娘，向下无男女。",
            "独自一个身，切须了却去。",
            "闻我有此言，人人竞来取。",
            "对他一句子，不话无言语。",
            "（以上六首均见《景德传灯录》卷二十九。",
            "）（按：敦煌遗书斯五五五八卷收「龙兴寺香严和尚《嗟世三伤吟》」，存二首。",
            "《鉴诫录》卷十收伏牛上人〖即自在〗《三伤颂》，其前二首与敦煌本大致相同。",
            "详《全唐诗外编》〖修订本〗，兹不重收。",
            "）。"
        ],
        "notes": "",
        "id": "a5834e512a150eb325b7640489fef2fe"
    }
]