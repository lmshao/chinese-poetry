[
    {
        "author": "潘存实",
        "dynasty": "唐",
        "type": "诗",
        "rhythmic": "",
        "title": "赋得玉声如乐",
        "preface": "",
        "paragraphs": [
            "表质自坚贞，因人一扣鸣。",
            "静将金并响，妙与乐同声。",
            "杳杳疑风送，泠泠似曲成。",
            "韵含湘瑟切，音带舜弦清。",
            "不独藏虹气，犹能畅物情。",
            "后夔如为听，从此振琮琤。"
        ],
        "notes": "",
        "id": "39bc8b07168accf19d3e15cb9558ee03"
    },
    {
        "author": "潘存实",
        "dynasty": "唐",
        "type": "诗",
        "rhythmic": "",
        "title": "壶公山",
        "preface": "",
        "paragraphs": [
            "双旌牧清源，吟看壶公翠。",
            "（见黄滔《黄御史公集》卷四《壶公山》诗注、《舆地纪胜》卷一三五、《莆阳比事》卷一、《记纂渊海》卷十）。"
        ],
        "notes": "",
        "id": "c4bb48081c2ac7c2bb68e420a5fa8c5b"
    }
]