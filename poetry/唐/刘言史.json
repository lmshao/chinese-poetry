[
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "相和歌辞 长门怨",
        "preface": "",
        "paragraphs": [
            "独坐炉边结夜愁，暂时恩去亦难留。",
            "手持金箸垂红泪，乱拨寒灰不举头。"
        ],
        "notes": "",
        "id": "2bc98fe1d478aa560d313ae0897b6c42"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "杂曲歌辞 乐府二首 一",
        "preface": "",
        "paragraphs": [
            "花颔红騣一向偏，绿槐香陌欲朝天。",
            "仍嫌众里娇行疾，傍镫深藏白玉鞭。"
        ],
        "notes": "",
        "id": "935e538e967c17b0656e26eedc06e51d"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "杂曲歌辞 乐府二首 二",
        "preface": "",
        "paragraphs": [
            "喷珠团香小桂条，玉鞭兼赐霍嫖姚。",
            "弄影便从天禁出，碧蹏声碎五门桥。"
        ],
        "notes": "",
        "id": "592bea3f456cc11be44c8986cfe45990"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "苦妇词",
        "preface": "",
        "paragraphs": [
            "地远易骄崇，用刑匪精研。",
            "哀哉苦妇身，夫死百殃缠。",
            "草草催出门，衣堕发披肩。",
            "独随军吏行，当夕余欲迁。",
            "来时已厌生，到此自不全。",
            "临江卧黄砂，二子死在边。",
            "气哕不发声，背头血涓涓。",
            "有时强为言，祗是尤青天。",
            "藳蓐无一枝，冷气两悬悬。",
            "穷荒夷教卑，骨肉病弃捐。",
            "况非本族音，肌露谁为怜。",
            "事痛感行宾，住得贪程船。",
            "必当负严法，岂有胎孕篇。",
            "游畋复释麛，羔兔尚免鹯。",
            "何处摈逐深，一罪三见颠。",
            "校尉勋望重，幕府才且贤。",
            "兰裙间珠履，食玉处花筵。",
            "但勿轻所暗，莫虑无人焉。"
        ],
        "notes": "",
        "id": "d2bbf459226ff68ee87197c7dc62300e"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "与孟郊洛北野泉上煎茶",
        "preface": "",
        "paragraphs": [
            "粉细越笋芽，野煎寒溪滨。",
            "恐乖灵草性，触事皆手亲。",
            "敲石取鲜火，撇泉避腥鳞。",
            "荧荧爨风铛，拾得坠巢薪。",
            "洁色既爽别，浮氲亦慇懃。",
            "以兹委曲静，求得正味真。",
            "宛如摘山时，自歠指下春。",
            "湘瓷泛轻花，涤尽昏渴神。",
            "此游惬醒趣，可以话高人。"
        ],
        "notes": "",
        "id": "17ee89453fcf1ded83a9f43ce8a101a9"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "七夕歌",
        "preface": "",
        "paragraphs": [
            "星寥寥兮月细轮，佳期可想兮不可亲。",
            "云衣香薄粧态新，彩𫐌悠悠度天津。",
            "玉幌相逢夜将极，妖红惨黛生愁色。",
            "寂寞低容入旧机，歇著金梭思往夕。",
            "人间不见因谁知，万家闺艳求此时。",
            "碧空露重彩盘湿，花上乞得蜘蛛丝。"
        ],
        "notes": "",
        "id": "82adc1b1f92ae3674d2fa933e304f4fc"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "立秋日",
        "preface": "",
        "paragraphs": [
            "商风动叶初，萧索一贫居。",
            "老性容茶少，羸肌与簟疎。",
            "旧醅难重漉，新菜未胜鉏。",
            "才薄无潘兴，便便画偃庐。"
        ],
        "notes": "",
        "id": "65013f239f258bb4b16ede468ee0e24e"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "题茅山仙台药院",
        "preface": "",
        "paragraphs": [
            "扰扰浮生外，华阳一洞春。",
            "道书金字小，仙圃玉苗新。",
            "芝草迎飞燕，桃花笑俗人。",
            "楼台争耸汉，鸡犬亦嫌秦。",
            "愿得青芽散，长年驻此身。"
        ],
        "notes": "",
        "id": "8121178153ecd70ded0598b5f167dee1"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "送婆罗门归本国",
        "preface": "",
        "paragraphs": [
            "刹利王孙字迦摄，竹锥横写叱萝叶。",
            "遥知汉地未有经，手牵白马遶天行。",
            "龟兹碛西胡雪黑，大师冻死来不得。",
            "地尽年深始到船，海里更行三十国。",
            "行多耳断金环落，冉冉悠悠不停脚。",
            "马死经留却去时，往来应尽一生期。",
            "出漠独行人绝处，碛西天漏雨丝丝。"
        ],
        "notes": "",
        "id": "213d89223497b50fc64f1e7b09579c6a"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "潇湘游",
        "preface": "",
        "paragraphs": [
            "夷女采山蕉，缉纱浸江水。",
            "野花满髻妆色新，闲歌[欸]乃深峡里。",
            "[欸]乃知从何处生，当时泣舜肠断声。",
            "翠华寂寞婵娟没，野筿空余红泪情。",
            "青烟冥冥覆杉桂，崖壁凌天风雨细。",
            "昔人幽恨此地遗，绿芳红艳含怨姿。",
            "清猨未尽鼯鼠切，泪水流到湘妃祠。",
            "北人莫作潇湘游，九疑云入苍梧愁。"
        ],
        "notes": "",
        "id": "1c75e2ed8eb3c0a032498e1eb34ad920"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "放萤怨",
        "preface": "",
        "paragraphs": [
            "放萤去，不须留，聚时年少今白头。",
            "架中科斗万余卷，一字千回重照见。",
            "青云杳渺不可亲，开囊欲放增余怨。",
            "且逍遥，还酩酊，仲舒漫不窥园井。",
            "那将寂寞老病身，更就微虫借光影。",
            "欲放时，泪沾裳，冲篱落，千点光。"
        ],
        "notes": "",
        "id": "3db37ce9aa3185eec922ba1787eb6000"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "观绳伎",
        "preface": "",
        "paragraphs": [
            "泰陵遗乐何最珍，彩绳冉冉天仙人。",
            "广场寒食风日好，百夫伐鼓锦臂新。",
            "银画青绡抹云发，高处绮罗香更切。",
            "重肩接立三四层，著屐背行仍应节。",
            "两边丸劒渐相迎，侧身交步何轻盈。",
            "闪然欲落却收得，万人肉上寒毛生。",
            "危机险势无不有，倒挂纤腰学垂柳。",
            "下来一一芙蓉姿，粉薄钿稀态转奇。",
            "坐中还有沾巾者，曾见先皇初教时。"
        ],
        "notes": "",
        "id": "beba253fa640c6058549bc20ed317833"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "买花谣",
        "preface": "",
        "paragraphs": [
            "杜陵村人不田穑，入谷经谿复缘壁。",
            "每至南山草木春，即向侯家取金碧。",
            "幽艳凝华春景曙，林夫移得将何处。",
            "蝶惜芳丛送下山，寻断孤香始回去。",
            "豪少居连𫛛鹊东，千金使买一株红。",
            "院多花少栽未得，零落绿娥纤指中。",
            "咸阳亲戚长安里，无限将金买花子。",
            "浇红湿绿千万家，青丝玉轳声哑哑。"
        ],
        "notes": "",
        "id": "9c844890e2785b89e586fbcf56d5adaf"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "王中丞宅夜观舞胡腾",
        "preface": "",
        "paragraphs": [
            "石国胡儿人见少，蹲舞尊前急如鸟。",
            "织成蕃帽虚顶尖，细氎胡衫双袖小。",
            "手中抛下蒲萄盏，西顾忽思乡路远。",
            "跳身转毂宝带鸣，弄脚缤纷锦靴软。",
            "四座无言皆瞪目，横笛琵琶徧头促。",
            "乱腾新毯雪朱毛，傍拂轻花下红烛。",
            "酒阑舞罢丝管绝，木槿花西见残月。"
        ],
        "notes": "",
        "id": "0090d9343f2055f0124c3cb83ac7a37a"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "竹里梅",
        "preface": "",
        "paragraphs": [
            "竹里梅花相竝枝，梅花正发竹枝垂。",
            "风吹总向竹枝上，直似王家雪下时。"
        ],
        "notes": "",
        "id": "75f8eabbd453cd586923939af5252519"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "春过赵墟",
        "preface": "",
        "paragraphs": [
            "下马邯郸陌头歇，寂寥崩隧临车辙。",
            "古柏重生枝亦干，余燎见风幽燄灭。",
            "白蒿微发紫槿新，行人感此复悲春。"
        ],
        "notes": "",
        "id": "27e6ced6cea616ed481047e2441cafe7"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "初下东周赠孟郊",
        "preface": "",
        "paragraphs": [
            "鹤老身更卬，龟死壳亦灵。",
            "正信非外沿，终始全本情。",
            "童子不戏尘，积书就岩扃。",
            "身著木叶衣，养鹿兼牸耕。",
            "偶随下山云，荏苒失故程。",
            "渐入机险中，危思难太行。",
            "十发九缕丝，悠然东周城。",
            "言词野麋态，出口多累形。",
            "因依汉元寮，未思羇细轻。",
            "[冷]灶助新热，静砧与寒声。",
            "断蓬在门栏，岂当桃李荣。",
            "寄食若蠹虫，侵损利微生。",
            "固非拙为强，懦劣外疗幷。",
            "素坚冰蘖心，洁持保坚贞。",
            "修文返正风，刊字齐古经。",
            "慙将衰末分，高栖喧世名。"
        ],
        "notes": "",
        "id": "aecff48f416409a6ee8df8715b5f0b4c"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "过春秋峡",
        "preface": "",
        "paragraphs": [
            "峭壁苍苍苔色新，无风晴景自胜春。",
            "不知何树幽崖里，腊月开花似北人。"
        ],
        "notes": "",
        "id": "5d990d69eed80f3edc0d0731b6d8c6de"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "长门怨",
        "preface": "",
        "paragraphs": [
            "独坐炉边结夜愁，暂时思去亦难留。",
            "手持金筯垂红泪，乱拨寒灰不举头。"
        ],
        "notes": "",
        "id": "2bc98fe1d478aa560d313ae0897b6c42"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "春游曲 一",
        "preface": "",
        "paragraphs": [
            "花颔红騣一何偏，绿槐香陌欲朝天。",
            "仍嫌众里娇行疾，傍𩍐深藏白玉鞭。"
        ],
        "notes": "",
        "id": "935e538e967c17b0656e26eedc06e51d"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "春游曲 二",
        "preface": "",
        "paragraphs": [
            "喷沫团香小桂条，玉鞭兼赐霍嫖姚。",
            "弄影便从天禁出，碧蹄声碎五门桥。"
        ],
        "notes": "",
        "id": "359d967c5d35154dfd677842d8e9792d"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "广州王园寺伏日即事寄北中亲友",
        "preface": "",
        "paragraphs": [
            "南越逢初伏，东林度一朝。",
            "曲池煎畏景，高阁绝微飇。",
            "竹簟移先洒，蒲葵破复摇。",
            "地偏毛瘴近，山毒火威饶。",
            "裛汗𫄨如濯，亲床枕竝烧。",
            "堕枝伤翠羽，萎叶惜红蕉。",
            "且困流金炽，难成独酌谣。",
            "望霖窥润础，思吹候生条。",
            "旅恨生乌浒，乡心系洛桥。",
            "谁怜在炎客，一夕壮容销。"
        ],
        "notes": "",
        "id": "9565afec77f35f65d97460c183140d36"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "立秋",
        "preface": "",
        "paragraphs": [
            "兹晨戒流火，商飇早已惊。",
            "云天收夏色，木叶动秋声。"
        ],
        "notes": "",
        "id": "ed2348ba71c4c104c88e903af3906604"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "别落花",
        "preface": "",
        "paragraphs": [
            "风艳霏霏去，羁人处处游。",
            "明年纵相见，不在此枝头。"
        ],
        "notes": "",
        "id": "8e0d5106c846b6dee5792f13427e38cc"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "登甘露台",
        "preface": "",
        "paragraphs": [
            "偶至无尘空翠间，雨花甘露境闲闲。",
            "身心未寂终为累，非想天中独退还。"
        ],
        "notes": "",
        "id": "fa2d98408b2c788b51d2b6272f654856"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "夜泊润州江口",
        "preface": "",
        "paragraphs": [
            "秋江欲起白头波，贾客瞻风无渡河。",
            "千船火绝寒宵半，独听钟声觉寺多。"
        ],
        "notes": "",
        "id": "09f0aee09b0f417317d8cec42f845a3c"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "看山木瓜花二首 一",
        "preface": "",
        "paragraphs": [
            "裛露凝氛紫艳新，千般婉娜不胜春。",
            "年年此树花开日，出尽丹阳郭里人。"
        ],
        "notes": "",
        "id": "49e52a896e0ec88221d56c96b637c730"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "看山木瓜花二首 二",
        "preface": "",
        "paragraphs": [
            "柔枝湿艳亚朱栏，暂作庭芳便欲残。",
            "深藏数片将归去，红缕金针绣取看。"
        ],
        "notes": "",
        "id": "5e868d1fede2ada4e24078503bd1d59a"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "题十三弟竹园",
        "preface": "",
        "paragraphs": [
            "绕屋扶疎耸翠茎，苔滋粉漾有幽情。",
            "丹阳万户春光静，独自君家秋雨声。"
        ],
        "notes": "",
        "id": "65c89a3757672aaccf4ff74b8ac011d7"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "乐府杂词三首 一",
        "preface": "",
        "paragraphs": [
            "紫禁梨花飞雪毛，春风丝管翠楼高。",
            "城里万家闻不见，君王试舞郑樱桃。"
        ],
        "notes": "",
        "id": "029beaad59c5ed616d4c4d6aa51bc472"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "乐府杂词三首 二",
        "preface": "",
        "paragraphs": [
            "蝉鬓红冠粉黛轻，云和新教羽衣成。",
            "月光如雪金堦上，迸却颇梨义甲声。"
        ],
        "notes": "",
        "id": "46f0961fe10bf67e7926259539f10abb"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "乐府杂词三首 三",
        "preface": "",
        "paragraphs": [
            "不耐簷前红槿枝，薄妆春寝觉仍迟。",
            "梦中无限风流事，夫壻多情亦未知。"
        ],
        "notes": "",
        "id": "52134e2f6773e1d07494b38cd309d3d8"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "岁暮题杨录事江亭",
        "preface": "",
        "paragraphs": [
            "垂丝蜀客涕濡衣，岁尽长沙未得归。",
            "肠断锦帆风日好，可怜桐鸟出花飞。"
        ],
        "notes": "",
        "id": "2ce4b7f1430dadc1d0927dd00fe217db"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "冬日峡中旅泊",
        "preface": "",
        "paragraphs": [
            "霜月明明雪复残，孤舟夜泊使君滩。",
            "一声钟出远山里，暗想雪窗僧起寒。"
        ],
        "notes": "",
        "id": "fbb016182596e748c98b4170ca3ee1d1"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "泊花石浦",
        "preface": "",
        "paragraphs": [
            "旧业丛台废苑东，几年为梗复为蓬。",
            "杜鹃啼断回家梦，半在邯郸驿树中。"
        ],
        "notes": "",
        "id": "c41552be1a6d75f5a4074b5fd616a327"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "闻崔倚旅葬",
        "preface": "",
        "paragraphs": [
            "远客那能返故庐，苍梧埋骨痛何如。",
            "他时亲戚空相忆，席上同悲一纸书。"
        ],
        "notes": "",
        "id": "7fbbcd84b6f8a92f68293c7c6cdd1f45"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "赋蕃子牧马",
        "preface": "",
        "paragraphs": [
            "碛净山高见极边，孤烽引上一条烟。",
            "蕃落多晴尘扰扰，天军猎到䴙鹈泉。"
        ],
        "notes": "",
        "id": "cd44a583d19c7fb0c1a2d38f84ec2754"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "牧马泉",
        "preface": "",
        "paragraphs": [
            "平沙漫漫马悠悠，弓箭闲抛郊水头。",
            "鼠毛衣里取羌笛，吹向秋天眉眼愁。"
        ],
        "notes": "",
        "id": "3045bb10e9acab72eab212947ba67a00"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "越井台望",
        "preface": "",
        "paragraphs": [
            "独立阳台望广州，更添羁客异乡愁。",
            "晚潮未至早潮落，井邑暂依沙上头。"
        ],
        "notes": "",
        "id": "53d12f280efcd6108da5e1423b8ddf40"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "扶病春亭",
        "preface": "",
        "paragraphs": [
            "强梳稀发著纶巾，舍杖空行试病身。",
            "花间自欲裴回立，穉子牵衣不许人。"
        ],
        "notes": "",
        "id": "c3a90308d9c480877acd8f69926caeab"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "赠童尼",
        "preface": "",
        "paragraphs": [
            "旧时艳质如明玉，今日空心是冷灰。",
            "料得襄王惆怅极，更无云雨到阳台。"
        ],
        "notes": "",
        "id": "5be8dc2c850a0e7ca541dc387d5beb09"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "读故友于君集",
        "preface": "",
        "paragraphs": [
            "大底从头总是悲，就中偏怆筑城词。",
            "依然想得初成日，寄出秋山与我时。"
        ],
        "notes": "",
        "id": "8210ccb49a95f1cb29610cf6a262dbfb"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "病僧二首 一",
        "preface": "",
        "paragraphs": [
            "竺国乡程算不回，病中衣锡徧浮埃。",
            "如今汉地诸经本，自过流沙远背来。"
        ],
        "notes": "",
        "id": "b1ecf9c55ec0f560c378b964944a4651"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "病僧二首 二",
        "preface": "",
        "paragraphs": [
            "空林衰病卧多时，白发从成数寸丝。",
            "西行却过流沙日，枕上寥寥心独知。"
        ],
        "notes": "",
        "id": "d31778c176098fd5d554cecf813ce56f"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "右军墨池",
        "preface": "",
        "paragraphs": [
            "永嘉人事尽归空，逸少遗居蔓草中。",
            "至今池水涵余墨，犹共诸泉色不同。"
        ],
        "notes": "",
        "id": "646762e9bd5282294cf580643d80749b"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "送僧归山",
        "preface": "",
        "paragraphs": [
            "楚俗翻花自送迎，密人来往岂知情。",
            "夜行独自寒山寺，雪径泠泠金锡声。"
        ],
        "notes": "",
        "id": "41d16a7372048ba36a0ea64065334096"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "题源分竹亭",
        "preface": "",
        "paragraphs": [
            "绕屋扶疎千万竿，年年相诱独行看。",
            "日光不透烟常在，先校诸家一月寒。"
        ],
        "notes": "",
        "id": "c0525ee53bb04429ddcaf7e4a1ecbb25"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "山寺看樱桃花题僧壁",
        "preface": "",
        "paragraphs": [
            "楚寺春风腊尽时，含桃先坼一千枝。",
            "老僧不语傍边坐，花发人来总不知。"
        ],
        "notes": "",
        "id": "1950bcc6e2f799a54edc514353fc7cf3"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "伤清江上人",
        "preface": "",
        "paragraphs": [
            "往年偏共仰师游，闻过流沙泪不休。",
            "此身岂得多时住，更著尘心起外愁。"
        ],
        "notes": "",
        "id": "0f6dacf93f2057e911f586cd6dfe9c6b"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "山寺看海榴花",
        "preface": "",
        "paragraphs": [
            "琉璃地上绀宫前，发翠凝红已十年。",
            "夜久月明人去尽，火光霞燄递相燃。"
        ],
        "notes": "",
        "id": "78344cbe3232d76d5600e2ccbaa2420a"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "赠成炼师四首 一",
        "preface": "",
        "paragraphs": [
            "花冠蘂帔色婵娟，一曲清箫凌紫烟。",
            "不知今日重来意，更住人间几百年。"
        ],
        "notes": "",
        "id": "de3671b504f27c57040b4d144ead7333"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "赠成炼师四首 二",
        "preface": "",
        "paragraphs": [
            "黄昏骑得下天龙，巡遍茅山数十峰。",
            "采芝却到蓬莱上，花里犹残碧玉钟。"
        ],
        "notes": "",
        "id": "05dbf068716fd13bf668dd3373ab79de"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "赠成炼师四首 三",
        "preface": "",
        "paragraphs": [
            "等闲何处得灵方，丹脸云鬟日月长。",
            "大罗过却三千岁，更向人间魅阮郎。"
        ],
        "notes": "",
        "id": "9bcb0f2a2cb1f5edde3a4e2cdced6e66"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "赠成炼师四首 四",
        "preface": "",
        "paragraphs": [
            "曾随阿母汉宫斋，凤驾龙𫐌列玉堦。",
            "当时白燕无寻处，今日云鬟见玉钗。"
        ],
        "notes": "",
        "id": "b0e0c7fd3608e9c1a948d6a41a73fbc0"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "上巳日陪襄阳李尚书宴光风亭",
        "preface": "",
        "paragraphs": [
            "碧池萍嫩柳垂波，绮席丝镛舞翠娥。",
            "为报会稽亭上客，永和应不胜元和。"
        ],
        "notes": "",
        "id": "aa173860755e05bd2fbb515200867f4f"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "奉酬",
        "preface": "",
        "paragraphs": [
            "闰余春早景沈沈，禊饮风亭恣赏心。",
            "红袖青娥留永夕，汉阴宁肯羡山阴。"
        ],
        "notes": "",
        "id": "699381ccb72a4977b3bd49e7db2174a9"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "病中客散复言怀",
        "preface": "",
        "paragraphs": [
            "华发离披卧满头，暗虫衰草入乡愁。",
            "枕前人去空庭暮，又见芭蕉白露秋。"
        ],
        "notes": "",
        "id": "eb82d909ae21b7820b7e60de6f7ff9bb"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "处州月夜穆中丞席和主人",
        "preface": "",
        "paragraphs": [
            "羌竹繁弦银烛红，月光初出柳城东。",
            "忽见隐侯裁一咏，还须书向郡楼中。"
        ],
        "notes": "",
        "id": "fa1a1e8fc171cf089e4d7ce9aa14566a"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "寻花",
        "preface": "",
        "paragraphs": [
            "游春未足春将度，访紫寻红少在家。",
            "借问流莺与飞蝶，更知何处有幽花。"
        ],
        "notes": "",
        "id": "8fd66f89989d0931adf6a8fc39350841"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "赠陈长史妓",
        "preface": "",
        "paragraphs": [
            "宝钿云和玉禁僊，深含媚靥褭朱弦。",
            "春风不怕君王恨，引出幽花落外边。"
        ],
        "notes": "",
        "id": "403c53ace7058d1f8fc10b9aceb15c39"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "题王况故居",
        "preface": "",
        "paragraphs": [
            "入巷萧条起悲绪，儿女犹居旧贫处。",
            "尘满空床屋见天，独作驴鸣一声去。"
        ],
        "notes": "",
        "id": "a3ffe84da7dccb38dd3ccaeabd50ea5e"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "偶题",
        "preface": "",
        "paragraphs": [
            "迟日新妆游冶娘，盈盈彩艇白莲塘。",
            "掬水远湿岸边郎，红绡缕中玉钏光。"
        ],
        "notes": "",
        "id": "eaade54cbebea9230ddc2a19d20ed34a"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "恸柳论",
        "preface": "",
        "paragraphs": [
            "孀妻栖户仍无嗣，欲访孤坟谁引至。",
            "裴回无处展哀情，惟有衣襟知下泪。"
        ],
        "notes": "",
        "id": "13c33f4078407bacee37c1b5634e6ea9"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "夜入简子古城",
        "preface": "",
        "paragraphs": [
            "远火荧荧聚寒鬼，绿燄欲销还复起。",
            "夜深风雪古城空，行客衣襟汗如水。"
        ],
        "notes": "",
        "id": "20e525edbb43955173e66663048a5630"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "桂江中题香顶台",
        "preface": "",
        "paragraphs": [
            "岧岧香积凌空翠，天上名花落幽地。",
            "老僧相对竟无言，山鸟却呼诸佛字。"
        ],
        "notes": "",
        "id": "27e0f3f2b37b4241a011b31705964a32"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "僧簷前独竹咏",
        "preface": "",
        "paragraphs": [
            "乱石田中寄孤本，亭亭不住凌虚引。",
            "欲以袈裟拂著来，一边碧玉无轻粉。"
        ],
        "notes": "",
        "id": "091f54250119dbfe80bf471a8761463b"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "送人随姊夫任云安令",
        "preface": "",
        "paragraphs": [
            "闲逐维私向武城，北风青雀片时行。",
            "孤帆瞥过荆州岸，认得瞿塘急浪声。"
        ],
        "notes": "",
        "id": "dd0af52cae5ea7144bdeca4b54eca0ff"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "山中喜崔补阙见寻",
        "preface": "",
        "paragraphs": [
            "鹿袖青藜鼠耳巾，潜夫岂解拜朝臣。",
            "白屋藜床还共入，山妻老大不羞人。"
        ],
        "notes": "",
        "id": "e6bae75edf5715558232c6431c39b85c"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "偶题二首 一",
        "preface": "",
        "paragraphs": [
            "金榜荣名俱失尽，病身为庶更投魑。",
            "春娥慢笑无愁色，别向人家舞柘枝。"
        ],
        "notes": "",
        "id": "f3d01916201cedf4578ce08d7d09d185"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "偶题二首 二",
        "preface": "",
        "paragraphs": [
            "得罪除名谪海头，惊心无暇与身愁。",
            "中使不知何处住，家书莫寄向春州。"
        ],
        "notes": "",
        "id": "88487258ffeb64b93b85b7abcdf16fe0"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "嘉兴社日",
        "preface": "",
        "paragraphs": [
            "消渴天涯寄病身，临邛知我是何人。",
            "今年社日分余肉，不值陈平又不均。"
        ],
        "notes": "",
        "id": "213e4615da60cdeaef7ef4e9b88e60fe"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "席上赠李尹",
        "preface": "",
        "paragraphs": [
            "伛偻山夫发似丝，松间石上坐多时。",
            "瓢饮不曾看酒肆，世人空笑亦何为。"
        ],
        "notes": "",
        "id": "47920e2bb2b576d08ce6b9af3c3908a5"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "弼公院问病",
        "preface": "",
        "paragraphs": [
            "一头细发两分丝，卧见芭蕉白露滋。",
            "欲令居士身无病，直待众生苦尽时。"
        ],
        "notes": "",
        "id": "6066a122e209c9fb80c359112bbb72ea"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "惜花",
        "preface": "",
        "paragraphs": [
            "年少共怜含露色，老人偏惜委尘红。",
            "如何遂得心中事，每要花时不厌风。"
        ],
        "notes": "",
        "id": "70d140804b0ecc156a9f38c216e39575"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "代胡僧留别",
        "preface": "",
        "paragraphs": [
            "此地缘疎语未通，归时老病去无穷。",
            "定知不彻南天竺，死在条支阴碛中。"
        ],
        "notes": "",
        "id": "9039c4042977e2917b048f3c6040cee5"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "桂江逢王使君旅榇归",
        "preface": "",
        "paragraphs": [
            "故人丹旐出南威，少妇随丧哭渐归。",
            "遥想北原新垅上，日寒光浅水松稀。"
        ],
        "notes": "",
        "id": "237b8ac7e89628b8f8697ab33e2ab9ba"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "玉京词",
        "preface": "",
        "paragraphs": [
            "绝景寥寥日更迟，人间甲子不同时。",
            "未知樵客终何得，归后无家是看棋。"
        ],
        "notes": "",
        "id": "00394304dfa9686d6ba6aaec18b18f1d"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "葛巾歌",
        "preface": "",
        "paragraphs": [
            "一片白葛巾，潜夫自能结。",
            "篱边折枯蒿，聊用簪华发。",
            "有时醉倒长松侧，酒醒不见心还忆。",
            "谷鸟衔将却趁来，野风吹去还寻得。",
            "十年紫竹溪南住，迹同玄豹依深雾。",
            "草堂窗底漉春醅，山寺门前逢暮雨。",
            "临汝袁郎得相见，闲云引到东阳县。",
            "鲁性将他类此身，还拈野物赠傍人。",
            "空留棁杖犊鼻裈，蒙蒙烟雨归山村。"
        ],
        "notes": "",
        "id": "e58b0a810bfcf3590421141ba6cbf52e"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "北原情三首 一",
        "preface": "",
        "paragraphs": [
            "错莫天色愁，挽歌出重𬮱。",
            "谁家白网车，送客入幽尘。",
            "铭旌下官道，葬舆去辚辚。",
            "萧条黄蒿中，奠酒花翠新。",
            "米雪晚霏微，墓成悄无人。",
            "乌鸢下空地，烟火残荒榛。",
            "生人更多苦，入户事盈身。",
            "营营日易深，却到不得频。",
            "寂寥孤隧头，草绿棠梨春。"
        ],
        "notes": "",
        "id": "a0372e1a3c4c36977cda94040545f18e"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "北原情三首 二",
        "preface": "",
        "paragraphs": [
            "洛阳城北山，古今葬冥客。",
            "聚骨朽成泥，此山土多白。",
            "近来送葬人，亦去闻归声。",
            "岂能车轮疾，渐是墓侵城。",
            "城中人不绝，哀挽相次行。",
            "莫非北邙后，重向洛城生。"
        ],
        "notes": "",
        "id": "9b7c1f7c009e37e6a596a076510c35bf"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "北原情三首 三",
        "preface": "",
        "paragraphs": [
            "卜地起孤坟，全家送葬去。",
            "归来却到时，不复重知处。",
            "叠叠葬相续，土干草已绿。",
            "列纸泻壶浆，空向春云哭。"
        ],
        "notes": "",
        "id": "5b5f265e577dd79bb004e1266c1d7ca2"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "林中独醒",
        "preface": "",
        "paragraphs": [
            "晚来林沼静，独坐间瓢尊。",
            "向己非前迹，齐心欲不言。",
            "微凉生乱筿，轻馥起孤萱。",
            "未得浑无事，瓜田草正繁。"
        ],
        "notes": "",
        "id": "3498e102270b5aff1b616e10cb42f527"
    },
    {
        "author": "刘言史",
        "dynasty": "唐",
        "type": "诗",
        "rhythmic": "",
        "title": "江陵客舍留别樊尚书",
        "preface": "",
        "paragraphs": [
            "信陵门馆下，多病有归思。",
            "坠履忘情后，寒灰更湿时。",
            "委栏芳蕙晚，凭几雪髫垂。",
            "明日秋关外，单车风雨随。"
        ],
        "notes": "",
        "id": "527f10112e7a40743863bee608b6eabc"
    }
]