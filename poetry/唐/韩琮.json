[
    {
        "author": "韩琮",
        "dynasty": "唐",
        "type": "诗",
        "rhythmic": "",
        "title": "杂曲歌辞 杨柳枝",
        "preface": "",
        "paragraphs": [
            "梁苑隋堤事已空，万条犹舞旧春风。",
            "那堪更想千年后，谁见杨花入汉宫。"
        ],
        "notes": "",
        "id": "28c22e6bb4221fa8f556a51186a9d845"
    },
    {
        "author": "韩琮",
        "dynasty": "唐",
        "type": "诗",
        "rhythmic": "",
        "title": "春愁",
        "preface": "",
        "paragraphs": [
            "金乌长飞玉兔走，青鬓长青古无有。",
            "秦娥十六语如弦，未解贪花惜杨柳。",
            "吴鱼岭鴈无消息，水誓兰情别来久。",
            "劝君年少莫游春，煖风迟日浓于酒。"
        ],
        "notes": "",
        "id": "f0c1bf1f202b71e18d7af10ce3ce71a1"
    },
    {
        "author": "韩琮",
        "dynasty": "唐",
        "type": "诗",
        "rhythmic": "",
        "title": "牡丹",
        "preface": "",
        "paragraphs": [
            "残花何处藏，尽在牡丹房。",
            "嫩蘂包金粉，重葩结绣囊。",
            "云凝巫峡梦，帘闭景阳粧。",
            "应恨年华促，迟迟待日长。"
        ],
        "notes": "",
        "id": "e6d963907c4384687b0449fa83f5093f"
    },
    {
        "author": "韩琮",
        "dynasty": "唐",
        "type": "诗",
        "rhythmic": "",
        "title": "兴平县野中得落星石移置县斋",
        "preface": "",
        "paragraphs": [
            "的的堕芊苍，茫茫不记年。",
            "几逢疑虎将，应逐犯牛仙。",
            "择地依兰畹，题诗间锦钱。",
            "何时成五色，却上女娲天。"
        ],
        "notes": "",
        "id": "51af8e3690644aa531e64ab0cef00c29"
    },
    {
        "author": "韩琮",
        "dynasty": "唐",
        "type": "诗",
        "rhythmic": "",
        "title": "题商山店",
        "preface": "",
        "paragraphs": [
            "商山驿路几经过，未到仙娥见谢娥。",
            "红锦机头抛皓腕，绿云鬟下送横波。",
            "佯嗔阿母留宾客，暗为王孙换绮罗。",
            "碧涧门前一条水，岂知平地有天河。"
        ],
        "notes": "",
        "id": "2433f47ce915ccc1650fb4d92b16164d"
    },
    {
        "author": "韩琮",
        "dynasty": "唐",
        "type": "诗",
        "rhythmic": "",
        "title": "风",
        "preface": "",
        "paragraphs": [
            "竞持飘忽意何穷，为盛为衰半不同。",
            "偃草喜逢新雨后，鸣条愁听晓霜中。",
            "凉飞玉管来秦甸，暗褭花枝入楚宫。",
            "莫见东风便无定，满帆还有济川功。"
        ],
        "notes": "",
        "id": "21ff65c07843617ea1a26022f9bd1bb8"
    },
    {
        "author": "韩琮",
        "dynasty": "唐",
        "type": "诗",
        "rhythmic": "",
        "title": "云",
        "preface": "",
        "paragraphs": [
            "深惹离情霭落晖，如车如盖早依依。",
            "山头触石应常在，天际从龙自不归。",
            "莫向隙窗笼夜月，好来仙洞湿行衣。",
            "春风淡荡无心后，见说襄王梦亦稀。"
        ],
        "notes": "",
        "id": "fea26f19c49791202de65f6767188af3"
    },
    {
        "author": "韩琮",
        "dynasty": "唐",
        "type": "诗",
        "rhythmic": "",
        "title": "露",
        "preface": "",
        "paragraphs": [
            "长随圣泽堕尧天，濯遍幽兰叶叶鲜。",
            "才喜轻尘销陌上，已愁新月到堦前。",
            "文腾要地成非久，珠缀秋荷偶得圆。",
            "几处花枝抱离恨，晓风残月正澘然。"
        ],
        "notes": "",
        "id": "6a746b63c96f7b718967faf36b1b9dfe"
    },
    {
        "author": "韩琮",
        "dynasty": "唐",
        "type": "诗",
        "rhythmic": "",
        "title": "霞",
        "preface": "",
        "paragraphs": [
            "应是行云未拟归，变成春态媚晴晖。",
            "深如绮色斜分阁，碎似花光散满衣。",
            "天际欲销重惨淡，镜中闲照正依稀。",
            "晓来何处低临水，无限鸳鸯妬不飞。"
        ],
        "notes": "",
        "id": "3d898ade0c7671ab22b76407fc1b9e75"
    },
    {
        "author": "韩琮",
        "dynasty": "唐",
        "type": "诗",
        "rhythmic": "",
        "title": "颍亭",
        "preface": "",
        "paragraphs": [
            "颍上新亭瞰一川，几重旧址敞幽关。",
            "寒声北下当轩水，翠影西来扑槛山。",
            "远目静随孤鹤去，高情常共白云闲。",
            "知君久负巢由志，早晚相忘寂寞间。"
        ],
        "notes": "",
        "id": "d91a5c7a3da5953b5881dfac693ef0f0"
    },
    {
        "author": "韩琮",
        "dynasty": "唐",
        "type": "诗",
        "rhythmic": "",
        "title": "咏马",
        "preface": "",
        "paragraphs": [
            "曾经伯乐识长鸣，不似龙行不敢行。",
            "金埒未登嘶若是，盐车犹驾瘦何惊。",
            "难逢王济知音癖，欲就燕昭买骏名。",
            "早晚飞黄引同皂，碧云天上作鸾鸣。"
        ],
        "notes": "",
        "id": "9fd1224b7d56d4d88d5603c81b8ef3ec"
    },
    {
        "author": "韩琮",
        "dynasty": "唐",
        "type": "诗",
        "rhythmic": "",
        "title": "题圭峰下长孙家林亭",
        "preface": "",
        "paragraphs": [
            "赵国林亭二百年，绿苔如毯葛如烟。",
            "闲期竹色摇霜看，醉惜松声枕月眠。",
            "出树圭峰寒压坐，入篱沙濑碧流天。",
            "明知富贵非身物，莫为金章堕地仙。"
        ],
        "notes": "",
        "id": "efaafa62e506cc08188495abb06549ed"
    },
    {
        "author": "韩琮",
        "dynasty": "唐",
        "type": "诗",
        "rhythmic": "",
        "title": "牡丹",
        "preface": "",
        "paragraphs": [
            "桃时杏日不争浓，叶帐阴成始放红。",
            "晓艳远分金掌露，暮香深惹玉堂风。",
            "名移兰杜千年后，贵擅笙歌百醉中。",
            "如梦如仙忽零落，暮霞何处绿屏空。"
        ],
        "notes": "",
        "id": "1ca8c0fc46b5513ba9c8e0892bc02b47"
    },
    {
        "author": "韩琮",
        "dynasty": "唐",
        "type": "诗",
        "rhythmic": "",
        "title": "雨",
        "preface": "",
        "paragraphs": [
            "阴云拂地散丝轻，长得为霖济物名。",
            "夜浦涨归天堑阔，春风洒入御沟平。",
            "轩车几处归频湿，罗绮何人去欲生。",
            "不及流他荷叶上，似珠无数转分明。"
        ],
        "notes": "",
        "id": "db40f4f27300097f6a061317ea151989"
    },
    {
        "author": "韩琮",
        "dynasty": "唐",
        "type": "诗",
        "rhythmic": "",
        "title": "京西即事",
        "preface": "",
        "paragraphs": [
            "秋草河兰起阵云，凉州唯向管弦闻。",
            "豺狼毳幕三千帐，貔虎金戈十万军。",
            "候骑北来惊有说，戍楼西望悔为文。",
            "昭阳亦待平安火，谁握旌旗不见勋。"
        ],
        "notes": "",
        "id": "83df17460d5d101d83c5211722dcf5e9"
    },
    {
        "author": "韩琮",
        "dynasty": "唐",
        "type": "诗",
        "rhythmic": "",
        "title": "公子行",
        "preface": "",
        "paragraphs": [
            "紫袖长衫色，银蝉半臂花。",
            "带装盘水玉，鞍绣坐云霞。",
            "别殿承恩泽，飞龙赐渥洼。",
            "控罗青褭辔，镂象碧熏葩。",
            "意气倾歌舞，阑珊走钿车。",
            "袖障云缥缈，钗转凤欹斜。",
            "珠卷迎归箔，雕笼晃醉纱。",
            "唯无难夜日，不得似仙家。"
        ],
        "notes": "",
        "id": "fb5f78ba735c35d7c03b24d3c615cff5"
    },
    {
        "author": "韩琮",
        "dynasty": "唐",
        "type": "诗",
        "rhythmic": "",
        "title": "秋晚信州推院亲友或责无书即事寄答",
        "preface": "",
        "paragraphs": [
            "官信安仁拙，书非叔夜慵。",
            "谬驰骢马传，难附鲤鱼封。",
            "万里劳何补，千年运忝逢。",
            "不量横草力，虚慕入云踪。",
            "洁水空澄鉴，持铅亦砺锋。",
            "月寒深夜桂，霜凛近秋松。",
            "宪摘无逃魏，冤申得梦冯。",
            "问貍将挟虎，歼虿敢虞蜂。",
            "商吹移砧调，春华改镜容。",
            "归期方畹积，愁思暮山重。",
            "仙鼠犹惊燕，莎鸡欲变蛩。",
            "唯应碧湘浦，云落及芙蓉。"
        ],
        "notes": "",
        "id": "4ac0babf5064572ff189660622afbcf5"
    },
    {
        "author": "韩琮",
        "dynasty": "唐",
        "type": "诗",
        "rhythmic": "",
        "title": "晚春江晴寄友人",
        "preface": "",
        "paragraphs": [
            "晚日低霞绮，晴山远画眉。",
            "春青河畔草，不是望乡时。"
        ],
        "notes": "",
        "id": "9a464e7c3c19d2e2b9f78e7516a50f15"
    },
    {
        "author": "韩琮",
        "dynasty": "唐",
        "type": "诗",
        "rhythmic": "",
        "title": "凉州词",
        "preface": "",
        "paragraphs": [
            "树发花如锦，莺啼柳若丝。",
            "更游欢宴地，悲见别离时。"
        ],
        "notes": "",
        "id": "b29c0a886830757f825d49f07c98149f"
    },
    {
        "author": "韩琮",
        "dynasty": "唐",
        "type": "诗",
        "rhythmic": "",
        "title": "莫春浐水送别",
        "preface": "",
        "paragraphs": [
            "绿暗红稀出凤城，暮云楼阁古今情。",
            "行人莫听宫前水，流尽年光是此声。"
        ],
        "notes": "",
        "id": "6eacf3b40c1b914849e9b8e8fed24a43"
    },
    {
        "author": "韩琮",
        "dynasty": "唐",
        "type": "诗",
        "rhythmic": "",
        "title": "骆谷晚望",
        "preface": "",
        "paragraphs": [
            "秦川如画渭如丝，去国还家一望时。",
            "公子王孙莫来好，岭花多是断肠枝。"
        ],
        "notes": "",
        "id": "ac816d6f4c79c687c8ecb2d9089e661b"
    },
    {
        "author": "韩琮",
        "dynasty": "唐",
        "type": "诗",
        "rhythmic": "",
        "title": "二月二日游洛源",
        "preface": "",
        "paragraphs": [
            "旧苑新晴草似苔，人还香在踏青回。",
            "今朝此地成惆怅，已后逢春更莫来。"
        ],
        "notes": "",
        "id": "4d762175362bd85a01155d99e60cd7db"
    },
    {
        "author": "韩琮",
        "dynasty": "唐",
        "type": "诗",
        "rhythmic": "",
        "title": "柳",
        "preface": "",
        "paragraphs": [
            "折柳歌中得翠条，远移金殿种青霄。",
            "上阳宫女含声送，不忿先归舞细腰。"
        ],
        "notes": "",
        "id": "060faf6f8e96e80f16251d63778742f6"
    },
    {
        "author": "韩琮",
        "dynasty": "唐",
        "type": "诗",
        "rhythmic": "",
        "title": "杨柳枝",
        "preface": "",
        "paragraphs": [
            "梁苑隋堤事已空，万条犹舞旧春风。",
            "那堪更想千年后，谁见杨花入汉宫。"
        ],
        "notes": "",
        "id": "28c22e6bb4221fa8f556a51186a9d845"
    },
    {
        "author": "韩琮",
        "dynasty": "唐",
        "type": "诗",
        "rhythmic": "",
        "title": "杨柳枝词",
        "preface": "",
        "paragraphs": [
            "枝鬬纤腰叶鬬眉，春来无处不如丝。",
            "霸陵原上多离别，少有长条拂地垂。"
        ],
        "notes": "",
        "id": "cf0070eec779bb568f135b74981d96b5"
    },
    {
        "author": "韩琮",
        "dynasty": "唐",
        "type": "诗",
        "rhythmic": "",
        "title": "巢父井三绝 一",
        "preface": "",
        "paragraphs": [
            "巢山终古洒清风，四海轻于脱[屣]（徙）中。",
            "留此一泓来者见，蜗牛角上少争雄。"
        ],
        "notes": "",
        "id": "301f530647bb2b0ae4d24a32474f0c84"
    },
    {
        "author": "韩琮",
        "dynasty": "唐",
        "type": "诗",
        "rhythmic": "",
        "title": "巢父井三绝 二",
        "preface": "",
        "paragraphs": [
            "深沉千尺湛寒泉，来往无私施不偏，愧我扶衰酌灵液，谁知真煖发丹田。"
        ],
        "notes": "",
        "id": "5e2987a24d8b5ade5301a7f5eb76c089"
    },
    {
        "author": "韩琮",
        "dynasty": "唐",
        "type": "诗",
        "rhythmic": "",
        "title": "巢父井三绝 三",
        "preface": "",
        "paragraphs": [
            "高名已与白日连，遗迹犹闻故老传。",
            "吊古每来荒庙下，落花流水总依然。",
            "（见影印天一阁藏《正德汝州志》卷七）（按：诗下原署：「韩琮，员外郎。",
            "」）。"
        ],
        "notes": "",
        "id": "a74ccf445783ddf3a14283207359d5b4"
    },
    {
        "author": "韩琮",
        "dynasty": "唐",
        "type": "诗",
        "rhythmic": "",
        "title": "游香山寺",
        "preface": "",
        "paragraphs": [
            "信马盘桓上碧穹，云埋松翠梵王宫。",
            "老僧细说禅机话，深会菩提色即空。",
            "（同前）（按：诗下原署：「宋韩琮，员外郎。",
            "」检宋人传记专书，未闻有韩琮其人。",
            "唐之韩琮，尝官司封员外郎，任陈许节度判官，官职既合，汝州亦其曾到之地，作宋人误。",
            "）。"
        ],
        "notes": "",
        "id": "777746ada7f00e36b0d9ac66c5b828e6"
    },
    {
        "author": "韩琮",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "昨夜小园春已老。",
            "（《江湖小集》卷二十李龏《梅花衲》引）。"
        ],
        "notes": "",
        "id": "00f5a6a9c0eda6e33fce7d6d44a24e9a"
    }
]