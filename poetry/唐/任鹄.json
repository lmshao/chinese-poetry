[
    {
        "author": "任鹄",
        "dynasty": "唐",
        "type": "诗",
        "rhythmic": "",
        "title": "题君山",
        "preface": "",
        "paragraphs": [
            "不碍扬帆路，盘根压洞庭。",
            "波涛四面白，云外一堆青。",
            "鱼跃晴波动，龙归石洞腥。",
            "才期托名画，为我簇为屏。"
        ],
        "notes": "",
        "id": "f4f79dc7ffd7e447afaa9ae794d6766b"
    },
    {
        "author": "任鹄",
        "dynasty": "唐",
        "type": "诗",
        "rhythmic": "",
        "title": "送王正己归山",
        "preface": "",
        "paragraphs": [
            "五峰青拄天，直下挂[飞]（龙）泉。",
            "琴鹤同归去，烟霞到处眠。",
            "鼯跳霜叶径，虎啸夕阳川。",
            "独酌应怀我，排空树影连。",
            "（以上《诗话总龟》十五引《雅言杂载》）。"
        ],
        "notes": "",
        "id": "92833a390f20588ea4c8d07d0848b4c0"
    }
]