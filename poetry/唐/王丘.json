[
    {
        "author": "王丘",
        "dynasty": "唐",
        "type": "诗",
        "rhythmic": "",
        "title": "咏史",
        "preface": "",
        "paragraphs": [
            "高洁非养正，盛名亦险艰。",
            "伟哉谢安石，携妓入东山。",
            "云岩响金奏，空水滟朱颜。",
            "兰露滋香泽，松风鸣珮环。",
            "歌声入空尽，舞影到池闲。",
            "杳眇同天上，繁华非代间。",
            "卷舒混名迹，纵诞无忧患。",
            "何必苏门子，冥然闭清关。"
        ],
        "notes": "",
        "id": "504a8e8cf9ee178eb911b41f8ee4de21"
    },
    {
        "author": "王丘",
        "dynasty": "唐",
        "type": "诗",
        "rhythmic": "",
        "title": "奉和圣制荅张说扈从南出鼠雀谷之作",
        "preface": "",
        "paragraphs": [
            "襟带三秦接，旗常万乘过。",
            "阳原淑气早，阴谷沍寒多。",
            "花缛前茅仗，霜严后殿戈。",
            "代云开晋岭，江雁入汾河。",
            "北土分尧俗，南风动舜歌。",
            "一闻天乐唱，恭逐万人和。"
        ],
        "notes": "",
        "id": "a5d65b774c55f7c1fe0d7e4b1069527d"
    },
    {
        "author": "王丘",
        "dynasty": "唐",
        "type": "诗",
        "rhythmic": "",
        "title": "奉和圣制送张尚书巡边",
        "preface": "",
        "paragraphs": [
            "德业蕴时宗，幽符梦象通。",
            "台司计祈父，师律总元戎。",
            "出入敷能政，谋猷体至公。",
            "赠行光睿什，宴别感宸衷。",
            "文炳高天曜，恩垂湛露融。",
            "建牙之塞表，鸣鼓接云中。",
            "策密鬼神秘，威成剑骑雄。",
            "朔门正炎月，兵气已秋风。",
            "肃杀从此始，方知胡运穷。"
        ],
        "notes": "",
        "id": "6046904d7d9c1c827a0cf0e138e70689"
    }
]