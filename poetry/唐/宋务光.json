[
    {
        "author": "宋务光",
        "dynasty": "唐",
        "type": "诗",
        "rhythmic": "",
        "title": "海上作",
        "preface": "",
        "paragraphs": [
            "旷哉潮汐池，大矣乾坤力。",
            "浩浩去无际，沄沄深不测。",
            "崩腾翕众流，泱漭环中国。",
            "鳞介错殊品，氛霞饶诡色。",
            "天波混莫分，岛树遥难识。",
            "汉主探灵怪，秦王恣游陟。",
            "搜奇大壑东，竦望成山北。",
            "方术徒相误，蓬莱安可得。",
            "吾君略仙道，至化孚淳默。",
            "惊浪晏穷溟，飞航通绝域。",
            "马韩底厥贡，龙伯修其职。",
            "粤我遘休明，匪躬期正直。",
            "敢输鹰隼执，以间豺狼忒。",
            "海路行已殚，𬨎轩未皇息。",
            "劳歌玄月暮，旅睇沧浪极。",
            "魏阙渺云端，驰心附归冀。"
        ],
        "notes": "",
        "id": "44cca9dd0889b275b3501e3ce66625ed"
    },
    {
        "author": "宋务光",
        "dynasty": "唐",
        "type": "诗",
        "rhythmic": "",
        "title": "七夕感逝",
        "preface": "",
        "paragraphs": [
            "生代日何短，徂迁岁欲期。",
            "始闻春鸟思，溘见凉云滋。",
            "皎皎河汉匹，三秋会有期。",
            "嗟嗟瑟琹偶，一去无还时。",
            "晴壁看遗挂，虚簷想步綦。",
            "流芳行处歇，空色梦中疑。",
            "昔有秦嘉赠，今为潘岳诗。",
            "百忧人自老，玄发新成丝。"
        ],
        "notes": "",
        "id": "69f006ea11bd4ebc2a20117b4f931c74"
    },
    {
        "author": "宋务光",
        "dynasty": "唐",
        "type": "诗",
        "rhythmic": "",
        "title": "七夕",
        "preface": "",
        "paragraphs": [
            "牵牛遥映水，织女正当车。",
            "星桥通汉使，机石逐望近，经秋离别赊。",
            "秋将今夕恨，复看明年花。",
            "（见宋蒲积中《古今岁时杂咏》卷二五）（按：《古今岁时杂咏》误将务收入六朝。",
            "）。"
        ],
        "notes": "",
        "id": "5ea8ca8e26770b36bdbc636a16fb77dd"
    }
]