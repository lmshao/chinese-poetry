[
    {
        "author": "苏源明",
        "dynasty": "唐",
        "type": "诗",
        "rhythmic": "",
        "title": "小洞庭洄源亭䜩四郡太守诗",
        "preface": "",
        "paragraphs": [
            "小洞庭兮牵方舟，风袅袅兮离平流。",
            "牵方舟兮小洞庭，云微微兮连绝𡷨。",
            "层澜壮兮缅以没，重岩转兮超以忽。",
            "冯夷逝兮护轻桡，蛟龙行兮落增潮。",
            "泊中湖兮澹而闲，并曲溆兮怅而还。",
            "适予手兮非予期，将解袂兮藂予思。",
            "尚君子兮寿厥身，承明主兮忧斯人。"
        ],
        "notes": "",
        "id": "12b7c36737696c407371ad7b2d8bedcd"
    },
    {
        "author": "苏源明",
        "dynasty": "唐",
        "type": "诗",
        "rhythmic": "",
        "title": "秋夜小洞庭离䜩诗",
        "preface": "",
        "paragraphs": [
            "浮涨湖兮莽迢遥，川后礼兮扈予桡。",
            "横增沃兮蓬仙延，川后福兮易予舷。",
            "月澄凝兮明空波，星磊落兮耿秋河。",
            "夜既良兮酒且多，乐方作兮奈别何。"
        ],
        "notes": "",
        "id": "235582d0c1f16b3ef9cffc7217462549"
    }
]