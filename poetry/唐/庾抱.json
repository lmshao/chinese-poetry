[
    {
        "author": "庾抱",
        "dynasty": "唐",
        "type": "诗",
        "rhythmic": "",
        "title": "骢马",
        "preface": "",
        "paragraphs": [
            "枥上浮云骢，本出吴门中。",
            "发迹来东道，长鸣起北风。",
            "回鞍拂桂白，赪汗类尘红。",
            "灭没徒留影，无因图汉宫。"
        ],
        "notes": "",
        "id": "44fd91cd0cf0d2969216b472c3aebf13"
    },
    {
        "author": "庾抱",
        "dynasty": "唐",
        "type": "诗",
        "rhythmic": "",
        "title": "别蔡参军",
        "preface": "",
        "paragraphs": [
            "人世多飘忽，沟水易西东。",
            "今日欢娱尽，何年风月同？",
            "悲生万里外，恨起一杯中。",
            "性灵如未失，南北有征鸿。"
        ],
        "notes": "",
        "id": "dba6b564630341ce4f014cf4f6d78466"
    },
    {
        "author": "庾抱",
        "dynasty": "唐",
        "type": "诗",
        "rhythmic": "",
        "title": "赋得胥台露",
        "preface": "",
        "paragraphs": [
            "胥台既落构，荆棘稍侵扉。",
            "栋拆连云影，梁摧照日晖。",
            "翔鶤逐不及，巢燕[反]无归。",
            "唯有团阶露，承晓共沾衣。"
        ],
        "notes": "",
        "id": "787ca1da4831a8e882f1dcb54470b040"
    },
    {
        "author": "庾抱",
        "dynasty": "唐",
        "type": "诗",
        "rhythmic": "",
        "title": "卧疴喜霁开扉望月简宫内知友",
        "preface": "",
        "paragraphs": [
            "秋雨移弦望，疲疴倦苦辛。",
            "忽对荆山璧，委照越吟人。",
            "高高侵地镜，皎皎彻天津。",
            "色丽班姬箧，光润洛川神。",
            "轮辉池上动，桂影隙中新。",
            "怀贤虽不见，忽似暂参辰。"
        ],
        "notes": "",
        "id": "fcfba5316a7ace51b8393e43c2de7f44"
    },
    {
        "author": "庾抱",
        "dynasty": "唐",
        "type": "诗",
        "rhythmic": "",
        "title": "和乐记室忆江水",
        "preface": "",
        "paragraphs": [
            "遥想观涛处，犹意采莲歌。",
            "无因关塞叶，共下洞庭波。"
        ],
        "notes": "",
        "id": "81391cb7d9def9cb7d3a14b5a4de3435"
    },
    {
        "author": "庾抱",
        "dynasty": "唐",
        "type": "诗",
        "rhythmic": "",
        "title": "咏史得韩非",
        "preface": "",
        "paragraphs": [
            "说难徒有美，孤愤竟无申。",
            "定是名伤命，非关犯逆鳞。",
            "（见《十万卷楼丛书》本唐释皎然《诗式》卷三。",
            "）（按：此诗原有署「庾抱一」。",
            "同书卷五又收庾抱一《骏马》四句，为《全唐诗》卷三九庾抱《骢马》之后四句，知庾抱一当即庾抱。",
            "《骢马》全诗出《文苑英华》卷二○九。",
            "）。"
        ],
        "notes": "",
        "id": "116704c9cf464e2d48e70515f161f75d"
    }
]