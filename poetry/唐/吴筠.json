[
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "游仙二十四首 一",
        "preface": "",
        "paragraphs": [
            "启册观往载，摇怀考今情。",
            "终古已寂寂，举世何营营。",
            "悟彼众仙妙，超然含至精。",
            "凝神契冲玄，化服凌太清。",
            "心同宇宙广，体合云霞轻。",
            "翔风吹羽盖，庆霄拂霓旌。",
            "龙驾朝紫微，后天保令名。",
            "岂如寰中士，轩冕矜𫏐荣。"
        ],
        "notes": "",
        "id": "bcaa2aa78d4114deb98671f6d459a66e"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "游仙二十四首 二",
        "preface": "",
        "paragraphs": [
            "鸾凤栖瑶林，雕鹗集平楚。",
            "饮啄本殊好，翺翔终异所。",
            "吾方遗諠嚣，立节慕高举。",
            "解兹区中恋，结彼霄外侣。",
            "谁谓天路遐，感通自无阻。"
        ],
        "notes": "",
        "id": "6c77a4d3cc23e4b326799335a2c05b12"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "游仙二十四首 三",
        "preface": "",
        "paragraphs": [
            "愍俗从迁谢，寻仙去沦没。",
            "三元有真人，与我生道骨。",
            "凌晨吸丹景，入夜饮黄月。",
            "百关弥调畅，方寸益清越。",
            "栖神合虚无，洞览周恍惚。",
            "不觉随玉皇，焚香诣金阙。"
        ],
        "notes": "",
        "id": "4b9ee6d64999b461649c6f361029517e"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "游仙二十四首 四",
        "preface": "",
        "paragraphs": [
            "西龟初定箓，东华已校名。",
            "三官无遗谴，七祖升云𫐌。",
            "体妙尘累隔，心微玄化幷。",
            "一朝出天地，亿载犹童婴。",
            "使我齐浩劫，萧萧宴玉清。"
        ],
        "notes": "",
        "id": "ab54c218d7bebba76b18e75b1c7edf76"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "游仙二十四首 五",
        "preface": "",
        "paragraphs": [
            "怡神在灵府，皎皎含清澄。",
            "仙经不吾欺，轻举信有征。",
            "畴昔希道念，而今果天矜。",
            "岂非阴功著，乃致白日升。",
            "焉用过洞府，吾其越朱陵。"
        ],
        "notes": "",
        "id": "c44439d102ff6591ffa4a2c2cbc4c22f"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "游仙二十四首 六",
        "preface": "",
        "paragraphs": [
            "高真诚寥邈，道合不我遗。",
            "孰谓姑射远，神人可同嬉。",
            "结驾从之游，飘飘出天垂。",
            "不理人自化，神凝物无疵。",
            "因知至精感，足以和四时。"
        ],
        "notes": "",
        "id": "cdcba2e798dea4f15240c1fcd3a42fff"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "游仙二十四首 七",
        "preface": "",
        "paragraphs": [
            "碧海广无际，三山高不极。",
            "金台罗中天，羽客恣游息。",
            "霞液朝可饮，虹芝晚堪食。",
            "啸歌自忘心，腾举宁假翼。",
            "保寿同三光，安能纪千亿。"
        ],
        "notes": "",
        "id": "8a4a2703ae6bbe9f04340b44fa66f22b"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "游仙二十四首 八",
        "preface": "",
        "paragraphs": [
            "将过太帝宫，𫏐诣扶桑处。",
            "真童已相迓，为我清宿雾。",
            "海若宁洪涛，羲和止奔驭。",
            "五云结层阁，八景动飞舆。",
            "青霞正可挹，丹椹时一遇。",
            "留我宴玉堂，归轩不令遽。"
        ],
        "notes": "",
        "id": "1bb4c5e61b75537e5382cfdc5e381313"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "游仙二十四首 九",
        "preface": "",
        "paragraphs": [
            "欲超洞阳界，试鉴丹极表。",
            "赤帝跃火龙，炎官控朱鸟。",
            "导我升绛府，长躯出天杪。",
            "阳灵赫重晖，四达何皎皎。",
            "为尔流飘风，群生遂无夭。"
        ],
        "notes": "",
        "id": "c2fa44a9a0cc85877325b081818ecb5f"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "游仙二十四首 十",
        "preface": "",
        "paragraphs": [
            "予因诣金母，飞盖超西极。",
            "遂入素中天，停轮太蒙侧。",
            "若华拂流影，不使白日匿。",
            "倾曦复亭午，六合无暝色。",
            "道化随感迁，此理谁能测。"
        ],
        "notes": "",
        "id": "cdbb1cd80aa5f23f654c40cdb296e26b"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "游仙二十四首 十一",
        "preface": "",
        "paragraphs": [
            "九龙何蜿蜿，载我升云纲。",
            "临睨怀旧国，风尘混苍茫。",
            "依依远人寰，去去迩帝乡。",
            "上超星辰纪，下视日月光。",
            "倏已过太微，天居焕煌煌。"
        ],
        "notes": "",
        "id": "3b9e3201188753c77052ce117edec23e"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "游仙二十四首 十二",
        "preface": "",
        "paragraphs": [
            "停骖太仪侧，整服金阙前。",
            "肃肃承上帝，锵锵会群仙。",
            "鸿𬬻发灵香，广庑张钧天。",
            "玉醴洽中座，霞膏充四筵。",
            "良期无终极，俛仰移亿年。"
        ],
        "notes": "",
        "id": "b1025e93763a450437288d20541aa7a2"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "游仙二十四首 十三",
        "preface": "",
        "paragraphs": [
            "峻朗妙门辟，澄微真鉴通。",
            "琼林九霞上，金阁三天中。",
            "飞虬跃庆云，翔鹤抟灵风。",
            "郁彼玉京会，仙期六合同。"
        ],
        "notes": "",
        "id": "f2c5b411cdde8d76ca01513ec1748583"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "游仙二十四首 十四",
        "preface": "",
        "paragraphs": [
            "予升至阳元，欲憩明霞馆。",
            "飘飘琼轮举，晔晔金景散。",
            "结虚成万有，高妙咸可玩。",
            "玉山郁嵯峨，琅海杳无岸。",
            "𫏐赏过千椿，遐龄谁复算。"
        ],
        "notes": "",
        "id": "650d8bfffc5334aa5dcaf413fb197b8c"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "游仙二十四首 十五",
        "preface": "",
        "paragraphs": [
            "招携紫阳友，合宴玉清台。",
            "排景羽衣振，浮空云驾来。",
            "灵旛七曜动，琼障九光开。",
            "凤舞龙璈奏，虬轩殊未回。"
        ],
        "notes": "",
        "id": "5028de0effdaf202fba8a9b183144a9a"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "游仙二十四首 十六",
        "preface": "",
        "paragraphs": [
            "高升紫极上，宴此玄都岑。",
            "玉藻散奇香，琼柯流雅音。",
            "灵风生太漠，习习吹人襟。",
            "体混希微广，神凝空洞深。",
            "萧然宇宙外，自得乾坤心。"
        ],
        "notes": "",
        "id": "6c47477b71edff52ab66944ed728fed5"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "游仙二十四首 十七",
        "preface": "",
        "paragraphs": [
            "晨登千仞岭，俯瞰四人居。",
            "原野间城邑，山河分里闾。",
            "眇彼埃尘中，争奔声利途。",
            "百龄宠辱尽，万事皆为虚。",
            "自昔无成功，安能与尔俱。",
            "将期驾云景，超迹升天衢。"
        ],
        "notes": "",
        "id": "65949b64749dfa5f7d13df430a07bcdd"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "游仙二十四首 十八",
        "preface": "",
        "paragraphs": [
            "骨炼体弥清，鉴明尘已绝。",
            "恬夷宇宙泰，焕朗天光彻。",
            "羽服参烟霄，童颜皎冰雪。",
            "隐符千魔骇，鸣玉万帝悦。",
            "遂使区宇中，祅气永沦灭。"
        ],
        "notes": "",
        "id": "c891fbf9269cb33b73d31fd910e54e66"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "游仙二十四首 十九",
        "preface": "",
        "paragraphs": [
            "朝逾弱水北，夕憩钟山顶。",
            "颛顼清玄宫，禺强扫幽境。",
            "烛龙发神曜，阴野弥焕炳。",
            "导达三气和，驱除六天静。",
            "玉楼互相晖，烟客何秀颕。",
            "一举流霞津，千年在俄倾。"
        ],
        "notes": "",
        "id": "a6df7160e59811e5d1abe5d279a170d3"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "游仙二十四首 二十",
        "preface": "",
        "paragraphs": [
            "扬盖造辰极，乘烟游阆风。",
            "上元降玉闼，王母开琳宫。",
            "天人何济济，高会碧堂中。",
            "列侍奏云歌，真音满太空。",
            "千年紫柰熟，四劫灵瓜丰。",
            "斯乐异荒䜩，陶陶殊未终。"
        ],
        "notes": "",
        "id": "088911e5cb2978da90ff4acfe9ef48f3"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "游仙二十四首 二十一",
        "preface": "",
        "paragraphs": [
            "整驾辞五岳，排烟凌九霄。",
            "纷然太虚中，羽斾更相招。",
            "且盼蓬壶近，谁言昆阆遥。",
            "悠悠竟安适，仰赴三天朝。"
        ],
        "notes": "",
        "id": "626f8930262374e7994d1e3e6e2be3b3"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "游仙二十四首 二十二",
        "preface": "",
        "paragraphs": [
            "予招三清友，逈出九天上。",
            "挠挑绝漠中，差池遥相望。",
            "大空含常明，八外无隐障。",
            "鸾凤有逸翮，泠然恣飘飏。",
            "寥寥唯玄虚，至乐在神王。"
        ],
        "notes": "",
        "id": "87bffaa03de1053c9d21bd2cf5951195"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "游仙二十四首 二十三",
        "preface": "",
        "paragraphs": [
            "纵身太霞上，眇眇虚中浮。",
            "八威先启行，五老同我游。",
            "灵景何灼灼，祥风正寥寥。",
            "啸歌振长空，逸响清且柔。",
            "遨嬉无迹赏，顾眄皆真俦。",
            "不疾而自速，万天俄已周。"
        ],
        "notes": "",
        "id": "2cf72618a5fa62c6d5f121420aa8b276"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "游仙二十四首 二十四",
        "preface": "",
        "paragraphs": [
            "返视太初先，与道冥至一。",
            "空洞凝真精，乃为虚中实。",
            "变通有常性，合散无定质。",
            "不行迅飞电，隐曜光白日。",
            "玄栖忘玄深，无得固无失。"
        ],
        "notes": "",
        "id": "3d58bf16d30096a3df72893978aa8656"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "览古十四首 一",
        "preface": "",
        "paragraphs": [
            "圣人重周济，明道欲救时。",
            "孔席不暇暖，墨突何尝缁。",
            "兴言振颓纲，将以有所维。",
            "君臣恣淫惑，风俗日凋衰。",
            "三代业遽陨，七雄遂交驰。",
            "庶物坠涂炭，区中若棼丝。",
            "秦皇燎儒术，方册靡孑遗。",
            "大汉历五叶，斯文复崇推。",
            "乃验经籍道，与世同屯夷。",
            "弛张固天意，设教安能持。"
        ],
        "notes": "",
        "id": "2446936ce184f12329b4d3776a7a5822"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "览古十四首 二",
        "preface": "",
        "paragraphs": [
            "兴亡道之运，否泰理所全。",
            "奈何淳古风，既往不复旋。",
            "三皇已散朴，五帝初尚贤。",
            "王业与霸功，浮伪日以宣。",
            "忠诚及狙诈，殽混安可甄。",
            "余智入九霄，守愚沦重泉。",
            "永怀巢居时，感涕徒泫然。"
        ],
        "notes": "",
        "id": "4282e1b2e6669d84fc83337f273246c4"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "览古十四首 三",
        "preface": "",
        "paragraphs": [
            "栋宇代巢穴，其来自三皇。",
            "迹生固为累，经始增百王。",
            "瑶台既灭夏，琼室复陨汤。",
            "覆车世不悟，秦氏兴阿房。",
            "继踵迷反正，汉家崇建章。",
            "力役弊万人，瓌奇殚八方。",
            "徇志仍未极，促龄已云亡。",
            "侈靡竟何在，荆榛生庙堂。"
        ],
        "notes": "",
        "id": "927024dfb0cb59cde290740949dc214a"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "览古十四首 四",
        "preface": "",
        "paragraphs": [
            "闲居览前载，恻彼商与秦。",
            "所残必忠良，所宝皆凶嚚。",
            "昵谀方自圣，不悟祸灭身。",
            "箕子作周辅，孙通为汉臣。",
            "洪范及礼仪，后王用经纶。"
        ],
        "notes": "",
        "id": "19925ae06e9189946f4a88ef23b99687"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "览古十四首 五",
        "preface": "",
        "paragraphs": [
            "吾观采苓什，复感青蝇诗。",
            "谗佞乱忠孝，古今同所悲。",
            "奸邪起狡猾，骨肉相残夷。",
            "汉储殒江充，晋嗣灭骊姬。",
            "天性犹可间，君臣固其宜。",
            "子胥烹吴鼎，文种断越铍。",
            "屈原沈湘流，厥戚咸自贻。",
            "何不若范蠡，扁舟无还期。"
        ],
        "notes": "",
        "id": "8571b4b0956d1529861cf0ef61f278be"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "览古十四首 六",
        "preface": "",
        "paragraphs": [
            "尝稽真仙道，清寂祛众烦。",
            "秦皇及汉武，焉得游其藩。",
            "情扰万机屑，位骄四海尊。",
            "既欲先宇宙，仍规后乾坤。",
            "崇高与久远，物莫能两存。",
            "矧乃恣所欲，荒淫伐灵根。",
            "金膏恃延期，玉色复动魂。",
            "征战穷外域，杀伤被中原。",
            "天鉴谅难诬，神理不可谖。",
            "安期返蓬莱，王母还昆仑。",
            "异术终莫告，悲哉竟何言。"
        ],
        "notes": "",
        "id": "9592a16635791f97896ce4b67e8642e5"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "览古十四首 七",
        "preface": "",
        "paragraphs": [
            "鲁侯祈政术，尼父从弃捐。",
            "汉主思英才，贾生被排迁。",
            "始皇重韩子，及覩乃不全。",
            "武帝爱相如，既征复忘贤。",
            "贵远世咸尔，贱今理共然。",
            "方知古来主，难以効当年。"
        ],
        "notes": "",
        "id": "03b08eaf1d8a6de807b3897265dade2f"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "览古十四首 八",
        "preface": "",
        "paragraphs": [
            "食其昔未偶，落魄为狂生。",
            "一朝君臣契，雄辩何纵横。",
            "运筹康汉业，凭轼下齐城。",
            "既以智所达，还为智所烹。",
            "岂若终贫贱，酣歌本无营。"
        ],
        "notes": "",
        "id": "bb1f01a968605addd5759f4fe8fc3f0d"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "览古十四首 九",
        "preface": "",
        "paragraphs": [
            "晁错抱远策，为君纳良规。",
            "削彼诸侯权，永用得所宜。",
            "奸臣负旧隙，乘衅谋相危。",
            "世主竟不辨，身戮宗且夷。",
            "汉景称钦明，滥罚犹如斯。",
            "比干与龙逢，残害何足悲。"
        ],
        "notes": "",
        "id": "3d94f1763e595a899e3b2a2f18604e53"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "览古十四首 十",
        "preface": "",
        "paragraphs": [
            "绛侯成大绩，赏厚位仍尊。",
            "一朝对狱吏，荣辱安可论。",
            "苏生佩六印，奕奕为殃源。",
            "主父食五鼎，昭昭成祸根。",
            "李斯佐二辟，巨衅钟其门。",
            "霍孟翼三后，伊戚及后昆。",
            "天人忌盈满，兹理固永存。",
            "方知得意者，何必乘朱轮。",
            "灭景栖远壑，弦歌对清樽。",
            "二疏返海滨，蒋诩归林园。",
            "萧洒去物累，此谋诚足敦。"
        ],
        "notes": "",
        "id": "4b416fa45da351960b1fb6f164c17b66"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "览古十四首 十一",
        "preface": "",
        "paragraphs": [
            "至人顺通塞，委命固无疵。",
            "吾观太史公，可谓识道规。",
            "留滞焉足愤，感怀殄生涯。",
            "吾叹龚夫子，秉义确不移。",
            "晦迹一何晚，天年夭当时。",
            "薰膏自销铄，楚老空余悲。"
        ],
        "notes": "",
        "id": "ca1937604d1fc806073db581c7312e98"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "览古十四首 十二",
        "preface": "",
        "paragraphs": [
            "达者贵量力，至人尚知几。",
            "京房洞幽赞，神奥咸发挥。",
            "如何嫉元恶，不悟祸所归。",
            "谋物暗谋己，谁言尔精微。"
        ],
        "notes": "",
        "id": "b2add99c2dd5b899e256e7cbe5c8ded4"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "览古十四首 十三",
        "preface": "",
        "paragraphs": [
            "玄元明知止，大雅尚保躬。",
            "茂先洽闻者，幽赜咸该通。",
            "弱年赋鹪鹩，可谓达养蒙。",
            "晚节希鸾鹄，长飞戾曾穹。",
            "知进不知退，遂令其道穷。",
            "伊昔辨福初，胡为迷祸终。",
            "方验嘉遁客，永贞天壤同。"
        ],
        "notes": "",
        "id": "93c8d0fbe812c917f9113e6a74fa81a7"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "览古十四首 十四",
        "preface": "",
        "paragraphs": [
            "圣人垂大训，奥义不苟设。",
            "天道殃顽凶，神明祐懿哲。",
            "斯言犹影响，安得复回穴。",
            "鲧瞍诞英睿，唐虞育昏孽。",
            "盗跖何延期，颜生乃短折。",
            "鲁隐全克让，祸机遂潜结。",
            "楚穆肆巨逆，福柄奚赫烈。",
            "田常弑其主，祚国久罔缺。",
            "管仲存霸功，世祖成诡说。",
            "汉氏方版荡，群阉恣邪谲。",
            "謇謇陈蕃徒，孜孜抗忠节。",
            "誓期区宇静，爰使凶丑绝。",
            "谋协事靡从，俄而反诛灭。",
            "古来若兹类，纷扰难尽列。",
            "道遐理微茫，谁为我昭晰。",
            "吾将询上帝，寥廓讵跻彻。",
            "已矣勿用言，忘怀庶自悦。"
        ],
        "notes": "",
        "id": "dbefc1b0883f891c58f7c63c0f8cf5ae"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "步虚词十首 一",
        "preface": "",
        "paragraphs": [
            "众仙仰灵范，肃驾朝神宗。",
            "金景相照曜，逶迤升太空。",
            "七玄已高飞，火炼生珠宫。",
            "余庆逮天壤，平和王道融。",
            "八威清游气，十绝舞祥风。",
            "使我跻阳源，其来自阴功。",
            "逍遥太霞上，真鉴靡不通。"
        ],
        "notes": "",
        "id": "3bfb343e6a3a076c6f5130d0c20e84f5"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "步虚词十首 二",
        "preface": "",
        "paragraphs": [
            "逸辔登紫清，乘光迈奔电。",
            "阆风隔三天，俯视犹可见。",
            "玉闼摽敞朗，琼林郁葱蒨。",
            "自非挺金骨，焉得谐夙愿。",
            "真朋何森森，合景恣游宴。",
            "良会忘淹留，千龄才一眄。"
        ],
        "notes": "",
        "id": "64fb6988b4601cec5adbe84d79113196"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "步虚词十首 三",
        "preface": "",
        "paragraphs": [
            "三宫发明景，朗照同郁仪。",
            "纷然驰飙歘，上釆空清蕤。",
            "令我洞金色，后天耀琼姿。",
            "心协太虚静，寥寥竟何思。",
            "玄中有至乐，淡泊终无为。",
            "但与正真友，飘飖散遨嬉。"
        ],
        "notes": "",
        "id": "4e204eb1f6c8e65440a632524fb150db"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "步虚词十首 四",
        "preface": "",
        "paragraphs": [
            "禀化凝正气，链形为真仙。",
            "忘心符元宗，返本协自然。",
            "帝一集绛宫，流光出丹玄。",
            "元英与桃君，朗咏长生篇。",
            "六府焕明霞，百关罗紫烟。",
            "飙车涉寥廓，靡靡乘景迁。",
            "不觉云路远，斯须游万天。"
        ],
        "notes": "",
        "id": "9131d1d51e388cd9ff8d7190da690671"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "步虚词十首 五",
        "preface": "",
        "paragraphs": [
            "扶桑诞初景，羽盖凌晨霞。",
            "倏歘造西域，嬉游金母家。",
            "碧津湛洪源，灼烁敷荷花。",
            "煌煌青琳宫，粲粲列玉华。",
            "真气溢绛府，自然思无邪。",
            "俯矜区中士，夭浊良可嗟。"
        ],
        "notes": "",
        "id": "9fd66cd6d94f9aab3caded0eea806b45"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "步虚词十首 六",
        "preface": "",
        "paragraphs": [
            "琼台劫万仞，孤映大罗表。",
            "常有三素云，凝光自飞绕。",
            "羽幢泛明霞，升降何缥缈。",
            "鸾凤吹雅音，栖翔绛林标。",
            "玉虚无昼夜，灵景何皎皎。",
            "一覩太上京，方知众天小。"
        ],
        "notes": "",
        "id": "0ed3d6cebca2bb045fcfd2c139993697"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "步虚词十首 七",
        "preface": "",
        "paragraphs": [
            "灼灼青华林，灵风振琼柯。",
            "三光无冬春，一气清且和。",
            "回首迩结灵，倾眸亲曜罗。",
            "豁落制六天，流铃威百魔。",
            "緜緜庆不极，谁谓椿龄多。"
        ],
        "notes": "",
        "id": "82f0be0f03bd79dae7260ea288b941ad"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "步虚词十首 八",
        "preface": "",
        "paragraphs": [
            "高情无侈靡，遇物生华光。",
            "至乐无箫歌，金玉音琅琅。",
            "或登明真台，宴此羽景堂。",
            "杳霭结宝云，霏微散灵香。",
            "天人诚遐旷，欢泰不可量。"
        ],
        "notes": "",
        "id": "4ef179869374bbf6845b8ee16ae5d7bc"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "步虚词十首 九",
        "preface": "",
        "paragraphs": [
            "爰从太微上，肆觐虚皇尊。",
            "腾我八景舆，威迟入天门。",
            "既登玉宸庭，肃肃仰紫轩。",
            "敢问龙汉末，如何辟乾坤。",
            "怡然辍云璈，告我希夷言。",
            "幸闻至精理，方见造化源。"
        ],
        "notes": "",
        "id": "438884efef137bfdf3bdaa8dfe689b26"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "步虚词十首 十",
        "preface": "",
        "paragraphs": [
            "二气播万有，化机无停轮。",
            "而我操其端，乃能出陶钧。",
            "寥寥大漠上，所遇皆清真。",
            "澄莹含元和，气同自相亲。",
            "绛树结丹实，紫霞流碧津。",
            "以兹保童婴，永用超形神。"
        ],
        "notes": "",
        "id": "0be483834c871d269d7400a536f6067f"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "登北固山望海",
        "preface": "",
        "paragraphs": [
            "此山镇京口，逈出沧海湄。",
            "跻览何所见，茫茫潮汐驰。",
            "云生蓬莱岛，日出扶桑枝。",
            "万里混一色，焉能分两仪。",
            "愿言策烟驾，缥缈寻安期。",
            "挥手谢人境，吾将从此辞。"
        ],
        "notes": "",
        "id": "732001dfdbc18d6d324bf238a3759ac6"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "听尹炼师弹琴",
        "preface": "",
        "paragraphs": [
            "至乐本太一，幽琴和乾坤。",
            "郑声久乱雅，此道稀能尊。",
            "吾见尹仙翁，伯牙今复存。",
            "众人乘其流，夫子达其源。",
            "在山峻峰峙，在水洪涛奔。",
            "都忘迩城阙，但觉清心魂。",
            "代乏识微者，幽音谁与论。"
        ],
        "notes": "",
        "id": "0b012ae4c210cfa62c44c71ffa60fbd6"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "题龚山人草堂",
        "preface": "",
        "paragraphs": [
            "世人负一美，未肯甘陆沉。",
            "独抱匡济器，能怀真隐心。",
            "结庐迩城郭，及到云木深。",
            "灭迹慕颍阳，忘机同汉阴。",
            "启户面白水，凭轩对苍岑。",
            "但歌考槃诗，不学梁父吟。",
            "兹道我所适，感君齐素襟。",
            "勗哉龚夫子，勿使嚣尘侵。"
        ],
        "notes": "",
        "id": "52914c3c8aa2706cd57a9595559209e3"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "游庐山五老峰",
        "preface": "",
        "paragraphs": [
            "彭蠡隐深翠，沧波照芙蓉。",
            "日初金光满，景落黛色浓。",
            "云外听猨鸟，烟中见杉松。",
            "自然符幽情，潇洒惬所从。",
            "整策务探讨，嬉游任从容。",
            "玉膏正滴沥，瑶草多䒠茸。",
            "羽人栖层崖，道合乃一逢。",
            "挥手欲轻举，为余扣琼钟。",
            "空香清人心，正气信有宗。",
            "永用谢物累，吾将乘鸾龙。"
        ],
        "notes": "",
        "id": "d3dc560768b089d73d66a7247c4d62b2"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "登庐山东峰观九江合彭蠡湖",
        "preface": "",
        "paragraphs": [
            "百川灌彭蠡，秋水方浩浩。",
            "九派混东流，朝宗合天沼。",
            "写心陟云峰，纵目还缥缈。",
            "宛转众浦分，差池群山绕。",
            "江妃弄明霞，仿佛呈窈窕。",
            "而我临长风，飘然欲腾矫。",
            "昔怀沧洲兴，斯志果已绍。",
            "焉得忘机人，相从洽鱼鸟。"
        ],
        "notes": "",
        "id": "24b13a8e83509a36cf3b3db16a333280"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "建业怀古",
        "preface": "",
        "paragraphs": [
            "炎精既失御，宇内为三分。",
            "吴王霸荆越，建都长江滨。",
            "爰资股肱力，以静淮海民。",
            "魏后欲济师，临流遽旋军。",
            "岂惟限天堑，所忌在有人。",
            "惜哉归命侯，淫虐败前勋。",
            "衔璧入洛阳，委躬为晋臣。",
            "无何复宗社，为尔含悲辛。",
            "俄及永嘉末，中原塞胡尘。",
            "五马浮渡江，一龙跃天津。",
            "此时成大业，实赖贤缙绅。",
            "辟土虽未远，规模亦振振。",
            "谢公佐王室，仗节扫伪秦。",
            "谁为吴兵孱，用之在有伦。",
            "荏苒宋齐末，斯须变梁陈。",
            "绵历已六代，兴亡互纷纶。",
            "在德不在险，成败良有因。",
            "高堞复于隍，广殿摧于榛。",
            "王风久泯灭，胜气犹氤氲。",
            "皇家一区域，玄化通无垠。",
            "常言宇宙泰，忽遘云雷屯。",
            "极目梁宋郊，茫茫晦妖氛。",
            "安得倚天劒，斩兹横海鳞。",
            "徘徊江山暮，感激为谁申。"
        ],
        "notes": "",
        "id": "7d2abd9f54128d007f070fc9930b7afc"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "经羊角哀墓作",
        "preface": "",
        "paragraphs": [
            "祇召出江国，路傍旌古坟。",
            "伯桃葬角哀，墓近荆将军。",
            "神道不相得，称兵解其纷。",
            "幽明信难知，胜负理莫分。",
            "长呼遂刎颈，此节古未闻。",
            "两贤结情爱，骨肉何足云。",
            "感子初并粮，我心正氛氲。",
            "迟回驻征骑，不觉空林醺。"
        ],
        "notes": "",
        "id": "d9c65299b150bda863ecc88677db21ff"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "过天门山怀友",
        "preface": "",
        "paragraphs": [
            "举帆遇风劲，逸势如飞奔。",
            "缥缈凌烟波，崩腾走川原。",
            "两山夹沧江，豁尔开天门。",
            "须臾轻舟远，想象孤屿存。",
            "归路日已近，怡然慰心魂。",
            "所经多奇趣，待与吾友论。",
            "一日如三秋，相思意弥敦。"
        ],
        "notes": "",
        "id": "857b0a076a2a39446853e0ea6eb648f7"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "舟中遇柳伯存归潜山因有此赠 一",
        "preface": "",
        "paragraphs": [
            "浇风久成俗，真隐不可求。",
            "何悟非所冀，得君在扁舟。",
            "目击道已存，一笑遂忘言。",
            "况观绝交书，兼覩箴隐文。"
        ],
        "notes": "",
        "id": "99959b3f2fd612041fe27ed3ab7ddc01"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "舟中遇柳伯存归潜山因有此赠 二",
        "preface": "",
        "paragraphs": [
            "见君浩然心，视世如浮空。",
            "君归潜山曲，我复庐山中。",
            "形间心不隔，谁能嗟异同。",
            "他日或相访，无辞驭冷风。"
        ],
        "notes": "",
        "id": "42d60f7c70dfd83df775555cd6bb3ea9"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "舟中夜行",
        "preface": "",
        "paragraphs": [
            "榜人识江路，挂席从宵征。",
            "莫辨洲渚状，但闻风波惊。",
            "阴云正飘飖，落月无光晶。",
            "岂不畏艰险，所凭在忠诚。",
            "何时达遥夜，伫见初日明。"
        ],
        "notes": "",
        "id": "e144570058790673ee69a8382df93c9a"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "晚到湖口见庐山作呈诸故人",
        "preface": "",
        "paragraphs": [
            "夜舟达湖口，渐近庐山侧。",
            "高高标横天，隐隐何峻极。",
            "石镜启晨晖，罏烟凝寒色。",
            "旅泊将休暇，归心已𬯀陟。",
            "虚名久为累，使我辞逸域。",
            "良愿道不违，幽襟果兹得。",
            "故人在云峤，乃复同晏息。",
            "鸿飞入青冥，虞氏罢缯弋。"
        ],
        "notes": "",
        "id": "d0a5b87d2843a4fb26981ba543b764fd"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "苦春霖作寄友",
        "preface": "",
        "paragraphs": [
            "应龙迁南方，霪雨备江干。",
            "俯望失平陆，仰瞻隐崇峦。",
            "阴风敛暄气，残月凄已寒。",
            "时鸟戢好音，众芳亦微残。",
            "万流注江湖，日夜增波澜。",
            "数君旷不接，悄然无与欢。",
            "对酒聊自娱，援琴为谁弹。",
            "弹为愁霖引，曲罢仍永叹。",
            "此叹因感物，谁能识其端。",
            "写怀寄同心，词极意未殚。"
        ],
        "notes": "",
        "id": "3a0430fed5d4fd19885ba49cd0903d83"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "酬叶县刘明府避地庐山言怀诒郑录事昆季苟尊师兼见赠之",
        "preface": "",
        "paragraphs": [
            "明哲良罕遇，遇君輙思齐。",
            "挺生著天爵，自可析人珪。",
            "河洛初沸腾，方期扫虹霓。",
            "时命竟未合，安能亲鼓鼙。",
            "从此罢飞凫，投簪辞割鸡。",
            "驱车适南土，忠孝两不暌。",
            "庐岳镇江介，于焉惬林栖。",
            "入门披彩服，出谷杖红藜。",
            "隐令旧闾里，而今复成跻。",
            "郑公解簪绂，华萼曜松谿。",
            "贤哉苟征君，灭迹为圃畦。",
            "顾已成非薄，忝兹忘筌蹄。",
            "相观对绿樽，逸思凌丹梯。",
            "道泰我长往，时清君勿迷。",
            "王孙且无归，芳草正萋萋。"
        ],
        "notes": "",
        "id": "282296a2e202048f0bd490008793e52b"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 混元皇帝",
        "preface": "",
        "paragraphs": [
            "玄元九仙主，道冠三气初。",
            "应物方佐命，栖真亦归居。",
            "贻篇训终古，驾景还太虚。",
            "孔父叹犹龙，谁能知所如。"
        ],
        "notes": "",
        "id": "74817d67046f5f991e1a3e8276361ea8"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 广成子",
        "preface": "",
        "paragraphs": [
            "广成卧云岫，缅邈逾千龄。",
            "轩辕来顺风，问道修神形。",
            "至言发玄理，告以从杳冥。",
            "三光入无穷，寂默返太宁。"
        ],
        "notes": "",
        "id": "6f6dec78c411a2cb0a860af05d43a71a"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 许先生",
        "preface": "",
        "paragraphs": [
            "大名贤所尚，宝位圣所珍。",
            "皎皎许仲武，遗之若纤尘。",
            "弃瓢箕山下，洗耳颍水滨。",
            "物外两寂寞，独与玄冥均。"
        ],
        "notes": "",
        "id": "5b6447c40118e0def9570f5c6c143226"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 樊先生",
        "preface": "",
        "paragraphs": [
            "巢父志何远，潜精人莫知。",
            "耻闻让王事，饮犊方见移。",
            "不欲散大朴，焉能为尧师。",
            "炼真自轻举，浮世何足遗。"
        ],
        "notes": "",
        "id": "4187298237d827fd42779cca53c4532f"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 柏成子高",
        "preface": "",
        "paragraphs": [
            "大禹受禅让，子高辞诸侯。",
            "退躬适外野，放浪夫何求。",
            "万乘造中亩，一言良见酬。",
            "俋俋耕不顾，斯情邈难俦。"
        ],
        "notes": "",
        "id": "3402272764bcb4d077f93397b3369b5c"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 臧丈人",
        "preface": "",
        "paragraphs": [
            "臧叟隐中壑，垂纶心浩然。",
            "文王感昔梦，授政道斯全。",
            "一遵无为术，三载淳化宣。",
            "功成遂不处，遁迹符冲玄。"
        ],
        "notes": "",
        "id": "da73c1c54a238313e03cd74008b24935"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 伯夷叔齐",
        "preface": "",
        "paragraphs": [
            "夷齐互崇让，弃国从所钦。",
            "聿来及宗周，乃复非其心。",
            "世浊不可处，冰清首阳岑。",
            "采薇咏羲农，高义越古今。"
        ],
        "notes": "",
        "id": "1d140fdc3a2ca985f07fa9593388b3be"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 南华真人",
        "preface": "",
        "paragraphs": [
            "南华源道宗，玄远故不测。",
            "动与造化游，静合太和息。",
            "放旷生死外，逍遥神明域。",
            "况乃资九丹，轻举归太极。"
        ],
        "notes": "",
        "id": "8990841c6cf7b900f7399d5a500465a0"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 冲虚真人",
        "preface": "",
        "paragraphs": [
            "冲虚冥至理，体道自玄通。",
            "不受子阳禄，但饮壶丘宗。",
            "泠然竟何依，挠挑游大空。",
            "未知风乘我，为是我乘风。"
        ],
        "notes": "",
        "id": "397f689dfeecc42ea5dfd33f96627e22"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 洞灵真人",
        "preface": "",
        "paragraphs": [
            "亢仓致虚极，潜迹依远岫。",
            "智去愚独留，日亏岁方就。",
            "乡人谋尸祝，不欲闻俎豆。",
            "尚贤非至理，尧舜固为陋。"
        ],
        "notes": "",
        "id": "0636996eed62240eb5006b0cf0366664"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 通玄真人",
        "preface": "",
        "paragraphs": [
            "通玄贵阴德，利物非市朝。",
            "悠然大江上，散发挥轻桡。",
            "已陈缁帷说，复表沧浪谣。",
            "灭迹竟何往，遗文独昭昭。"
        ],
        "notes": "",
        "id": "212dc944561937465c4a3d8c761fdddb"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 文始真人",
        "preface": "",
        "paragraphs": [
            "文始通道源，含光隐关吏。",
            "遥欣紫气浮，果验真人至。",
            "玄诰已云锡，世荣何足累。",
            "高步三清境，超登九仙位。"
        ],
        "notes": "",
        "id": "977a7d426522be60fbe4b1bff0867701"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 荣启期",
        "preface": "",
        "paragraphs": [
            "荣期信知止，带索无所求。",
            "外物非我尚，琴歌自优游。",
            "三乐通至道，一言醉孔丘。",
            "居常以待终，啸傲夫何忧。"
        ],
        "notes": "",
        "id": "4aaaa4c412d0828fcce771a8f243b7c5"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 长沮桀溺",
        "preface": "",
        "paragraphs": [
            "贤哉彼沮溺，避世全其真。",
            "孔父栖栖者，征途方问津。",
            "行藏既异迹，语默岂同伦。",
            "耦耕长林下，甘与鸟雀群。"
        ],
        "notes": "",
        "id": "d72329ba27b9f1e1c464e9ee2cd6bc5b"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 颜阖",
        "preface": "",
        "paragraphs": [
            "世情矜宠誉，傚节徼当时。",
            "颜阖遵无名，饭牛聊自怡。",
            "逃聘鄙束帛，凿坏欣茅茨。",
            "托聘嚣尘表，放浪世莫知。"
        ],
        "notes": "",
        "id": "5cf5330836a06bd500bdc54423005f64"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 老莱夫妻",
        "preface": "",
        "paragraphs": [
            "莱氏道已远，懿妻德弥清。",
            "一遁嚣烦趣，永契云壑情。",
            "禄位非所重，拂衣遂遐征。",
            "杳然从我愿，岂为物所撄。"
        ],
        "notes": "",
        "id": "862070789730f020f151a6fd2120ee43"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 楚狂接舆夫妻",
        "preface": "",
        "paragraphs": [
            "接舆耽冲玄，伉俪亦真逸。",
            "傲然辞征聘，耕绩代禄秩。",
            "凤歌诫文宣，龙德遂隐密。",
            "一游峨嵋上，千载保灵术。"
        ],
        "notes": "",
        "id": "e5d118f9448b9e6d28f3499ea7b534ae"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 郑商人弦高",
        "preface": "",
        "paragraphs": [
            "卓哉弦高子，商隐独摽奇。",
            "傚谋全郑国，矫命犒秦师。",
            "赏神义不受，存公灭其私。",
            "虚心贵无名，远迹居九夷。"
        ],
        "notes": "",
        "id": "2fa5b0ce1f2b2ca2462f4a9f9e3f2255"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 柳下惠",
        "preface": "",
        "paragraphs": [
            "展禽抱纯粹，灭迹和光尘。",
            "高情遗轩冕，降志救世人。",
            "百行既无点，三黜道弥真。",
            "信谓德超古，岂惟言中伦。"
        ],
        "notes": "",
        "id": "5148d4958ae4140b2a4476254fe8ad34"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 荷𦰏晨门",
        "preface": "",
        "paragraphs": [
            "荷𦰏隐耕艺，晨门潜抱关。",
            "道尊名可贱，理惬心弥闲。",
            "混迹是非域，纵怀天地间。",
            "同讥孔宣父，匿景杳不还。"
        ],
        "notes": "",
        "id": "68ab247bb1f2074880fca5f8385f53c2"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 汉阴丈人",
        "preface": "",
        "paragraphs": [
            "野哉汉阴叟，好古遂忘机。",
            "抱瓮诚亦勤，守朴全道微。",
            "子贡初不达，听言识其非。",
            "已为风波人，怳惘失所依。"
        ],
        "notes": "",
        "id": "898ab824509cfa2b211e3e231de7997e"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 于陵夫妻",
        "preface": "",
        "paragraphs": [
            "皎皎於陵子，己贤妻亦明。",
            "安兹道德重，顾彼浮华轻。",
            "琴书不为务，禄位不可荣。",
            "逃迹终灌园，谁能达世情。"
        ],
        "notes": "",
        "id": "c17ced47b8a9ef4a0ced22271151aca6"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 项槖",
        "preface": "",
        "paragraphs": [
            "太项冥虚极，微远不可究。",
            "禀量合太初，返形寄童幼。",
            "孔父慙至理，颜生赖真授。",
            "泛然同万流，无迹世莫觏。"
        ],
        "notes": "",
        "id": "83d6f98aa5655d976e7b566f4bd9423b"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 太伯延陵",
        "preface": "",
        "paragraphs": [
            "太伯全至让，远投蛮夷间。",
            "延陵嗣高风，去国不复还。",
            "尊荣比蝉翼，道义侔崇山。",
            "元规与峻节，历世无能攀。"
        ],
        "notes": "",
        "id": "ecea30bd25cb75f03c6ce902ee040372"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 壶丘子",
        "preface": "",
        "paragraphs": [
            "壶丘道为量，玄虚固难知。",
            "季咸曜浅术，御寇初深疑。",
            "至人忘祸福，感变靡定期。",
            "太冲杳无朕，元化谁能知。"
        ],
        "notes": "",
        "id": "9587536284497ca20764ee06aa218bd4"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 段干木",
        "preface": "",
        "paragraphs": [
            "干木布衣者，守道杜衡门。",
            "德光义且富，肯易王侯尊。",
            "魏主钦其贤，轼庐情亦敦。",
            "秦兵遂不举，高卧为国藩。"
        ],
        "notes": "",
        "id": "4c15d29a82ed39c1b1d416c0ec5e8b4d"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 鲁仲连",
        "preface": "",
        "paragraphs": [
            "仲连秉奇节，释难含道情。",
            "一言却秦围，片札降聊城。",
            "辞金义何远，让禄心益清。",
            "处世功已立，拂衣蹈沧溟。"
        ],
        "notes": "",
        "id": "d662d1908a13f55b756c23919850e842"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 颜歜",
        "preface": "",
        "paragraphs": [
            "高哉彼颜歜，逸气陵齐宣。",
            "道尊义不屈，士重王来前。",
            "荣禄安可诱，保和从自然。",
            "放情任所尚，长揖归山泉。"
        ],
        "notes": "",
        "id": "5e369b242e37e31842cc00225b82eb48"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 周丰",
        "preface": "",
        "paragraphs": [
            "周丰贵隐耀，静默尊无名。",
            "鲁侯询政体，喻以治道精。",
            "莅人在忠悫，疑叛由会盟。",
            "一言达至义，千载良为程。"
        ],
        "notes": "",
        "id": "c89d5eca1443ec2e04830ae20b1f623e"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 师金",
        "preface": "",
        "paragraphs": [
            "圣人贵素朴，礼义非玄同。",
            "师金告颜生，可谓达化宗。",
            "夫子饰刍狗，自然道斯穷。",
            "应物方矫行，俯仰靡不通。"
        ],
        "notes": "",
        "id": "f40a2d221716bdf5d5e30eae0748db91"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 南郭子綦",
        "preface": "",
        "paragraphs": [
            "子綦方隐几，冥寂久灰心。",
            "悟来应颜游，清义杳何深。",
            "含响尽天籁，有言同鷇音。",
            "是非不足辩，安用劳神襟。"
        ],
        "notes": "",
        "id": "9644be8cf43c391ef6cb9b0c6fa9cf4f"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 黔娄先生",
        "preface": "",
        "paragraphs": [
            "黔娄蕴雅操，守约遗代华。",
            "淡然常有怡，与物固无瑕。",
            "哲妻配明德，既没辩正邪。",
            "辞禄乃余贵，表谥良可嘉。"
        ],
        "notes": "",
        "id": "c2db01c4c347a34dafe4967a88bee64d"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 原宪",
        "preface": "",
        "paragraphs": [
            "原生何淡漠，观妙自怡性。",
            "蓬户常晏如，弦歌乐天命。",
            "无财方是贫，有道固非病。",
            "木赐钦高风，退慙车马盛。"
        ],
        "notes": "",
        "id": "87bb3755cc47adb349607006aac41f79"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 商山四皓",
        "preface": "",
        "paragraphs": [
            "万方厌秦德，战伐何纷纷。",
            "四皓同无为，丘中卧白云。",
            "自汉成帝业，一来翼储君。",
            "知几道可尚，隐括成元勋。"
        ],
        "notes": "",
        "id": "202db51bfe4034e57b9ace0595781c9c"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 河上公",
        "preface": "",
        "paragraphs": [
            "邈邈河上叟，无名契虚冲。",
            "灵关畅玄旨，万乘趋道风。",
            "宠辱不可累，飘然在云空。",
            "独与造化友，谁能测无穷。"
        ],
        "notes": "",
        "id": "cc4188ca004aed28068bef16e0f735fe"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 东方曼倩",
        "preface": "",
        "paragraphs": [
            "东方禀易象，玩世隐廊庙。",
            "栖心抱清微，混迹秘光耀。",
            "玄览寄数术，纳规在谈笑。",
            "卖药五湖中，还从九仙妙。"
        ],
        "notes": "",
        "id": "2b749ae9b1326b25318503546022e3db"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 严君平",
        "preface": "",
        "paragraphs": [
            "汉皇举遗逸，多士咸已宁。",
            "至德不可拔，严君独湛冥。",
            "卜筮训流俗，指归畅玄经。",
            "闭关动元象，何必游紫庭。"
        ],
        "notes": "",
        "id": "7001d03e6476f0573fb2d1099edd758a"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 司马季主",
        "preface": "",
        "paragraphs": [
            "季主超常伦，沈迹寄卜筮。",
            "宋贾二大夫，停车试观艺。",
            "高谈哂朝列，洪辩不可际。",
            "终秉鸾凤心，翛然已遐逝。"
        ],
        "notes": "",
        "id": "a0c13a12cbb79d0c8e2753ed37c9947d"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 郑子真张仲蔚",
        "preface": "",
        "paragraphs": [
            "子真岩石下，仲蔚蓬蒿居。",
            "礼聘终不屈，清贫长晏如。",
            "心情在耕艺，养寿资玄虚。",
            "至乐非外物，道冥欢有余。"
        ],
        "notes": "",
        "id": "6538d053542adfa5ecc86baa1cf72c2b"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 严子陵",
        "preface": "",
        "paragraphs": [
            "汉皇敦故友，物色访严生。",
            "三聘迨深泽，一来遇帝庭。",
            "紫宸同御寝，玄象验客星。",
            "禄位终不屈，云山乐躬耕。"
        ],
        "notes": "",
        "id": "d599af2765439635d5bfeb09444219ee"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 向子平",
        "preface": "",
        "paragraphs": [
            "子平好真隐，清净玩老易。",
            "探玄乐无为，观象验损益。",
            "常抱方外心，且纡人间迹。",
            "一朝毕婚娶，五岳遂长适。"
        ],
        "notes": "",
        "id": "b17176f74409a3b0d069ed666d67bb43"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 韩康",
        "preface": "",
        "paragraphs": [
            "伯休抱遐心，隐括自为美。",
            "卖药不二价，有名反深耻。",
            "安能受玄𫄸，秉愿终素履。",
            "逃遁从所尚，萧萧绝尘轨。"
        ],
        "notes": "",
        "id": "cb858eb50d3cbe6f778e82419ceb9fef"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 台佟管宁",
        "preface": "",
        "paragraphs": [
            "吾嘉台孝威，乐道隐岩穴。",
            "吾尚管幼安，栖真养高节。",
            "采药聊自给，观书任所悦。",
            "风尘不可混，真素比松雪。"
        ],
        "notes": "",
        "id": "296570a45ce6cf27a97618b1982c0ceb"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 高凤",
        "preface": "",
        "paragraphs": [
            "吾观时人趣，矫迹务驰声。",
            "独有高文通，讼田求翳名。",
            "公车徒见累，爵禄非所荣。",
            "隐身乐鱼钓，世网不可撄。"
        ],
        "notes": "",
        "id": "816018ee5649b01b71c05cc81b03f8e4"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 庞德公",
        "preface": "",
        "paragraphs": [
            "庞公栖鹿门，绝迹远城市。",
            "超然风尘外，自得丘壑美。",
            "耕凿勤厥躬，耘锄课妻子。",
            "保兹永无患，轩冕何足纪。"
        ],
        "notes": "",
        "id": "14f5cab66c72bcca5774305a36331ba0"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 玄晏先生",
        "preface": "",
        "paragraphs": [
            "士安逾弱冠，落魄未修餙。",
            "一朝因感激，志学忘寝食。",
            "著书穷天人，辞聘守玄默。",
            "薄葬信昭俭，可为将来则。"
        ],
        "notes": "",
        "id": "4b381939083cf3d46cc4384158691df3"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 孙公和",
        "preface": "",
        "paragraphs": [
            "孙登好淳古，卉服从穴居。",
            "弹琴合天和，读易见象初。",
            "终日无愠色，恬然在玄虚。",
            "贻言诫叔夜，超迹安所如。"
        ],
        "notes": "",
        "id": "0b6976677b2637b175c4f7cb596c7d88"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 董威辇",
        "preface": "",
        "paragraphs": [
            "董京依白社，散发咏玄风。",
            "心出区宇外，迹参城市中。",
            "嚣尘不能杂，名位安可笼。",
            "匿影留雅什，精微信难穷。"
        ],
        "notes": "",
        "id": "39b36b057b249d13769da4e8ff2a5e2c"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 郭文举",
        "preface": "",
        "paragraphs": [
            "郭生在童稚，已得方外心。",
            "绝迹遗世务，栖真入长林。",
            "元和感异类，猛兽怀德音。",
            "不忆固无情，斯言微且深。"
        ],
        "notes": "",
        "id": "a7ee3f320cfc8e3c572f4493d98c717d"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "高士咏 陶征君",
        "preface": "",
        "paragraphs": [
            "吾重陶渊明，达生知止足。",
            "怡情在樽酒，此外无所欲。",
            "彭泽非我荣，折腰信为辱。",
            "归来北窗下，复采东篱菊。"
        ],
        "notes": "",
        "id": "f965dad55e1191443ed343e305000cf5"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "元日言怀因以自励诒诸同志",
        "preface": "",
        "paragraphs": [
            "驰光无时憩，加我五十年。",
            "知非慕伯玉，读易宗文宣。",
            "经世匪吾事，庶几唯道全。",
            "谁言帝乡远，自古多真仙。",
            "余滓永可涤，秉心方杳然。",
            "孰能无相与，灭迹俱忘筌。",
            "安用感时变，当期升九天。"
        ],
        "notes": "",
        "id": "1fb147dd89e713e2b61eba1db0edc5ba"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "同刘主簿承介建昌江泛舟作",
        "preface": "",
        "paragraphs": [
            "吾友从吏隐，和光心杳然。",
            "鸣琴正多暇，啸侣浮清川。",
            "风霁远澄映，昭昭涵洞天。",
            "坐惊众峰转，乃觉孤舟迁。",
            "崖屿非一状，差池过目前。",
            "徘徊白日暮，月色江中鲜。",
            "真兴殊未已，滔滔且溯沿。",
            "时歌沧浪曲，或诵逍遥篇。",
            "酣畅迷夜久，迟迟方告旋。",
            "此时无相与，其旨在忘筌。"
        ],
        "notes": "",
        "id": "22e19d1be9a64bcc525d1222fb318121"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "缑山庙",
        "preface": "",
        "paragraphs": [
            "朝吾自嵩山，驱驾遵洛汭。",
            "逶迟轘辕侧，仰望缑山际。",
            "王子谢时人，笙歌此宾帝。",
            "仙材夙所禀，宝位焉足系。",
            "为迫丹霄期，阙流苍生惠。",
            "高踪邈千载，遗庙今一诣。",
            "肃肃生风云，森森列松桂。",
            "大君弘至道，层构何壮丽。",
            "稽首环金坛，焚香陟瑶砌。",
            "伊余超浮俗，尘虑久已闭。",
            "况复清夙心，萧然叶真契。"
        ],
        "notes": "",
        "id": "9fd4efb37210a2fec4b71c1537caf66c"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "胡无人行",
        "preface": "",
        "paragraphs": [
            "剑头利如芒，恒持照眼光。",
            "铁骑追骁虏，金羁讨黠羌。",
            "高秋八九月，胡地早风霜。",
            "男儿不惜死，破胆与君尝。"
        ],
        "notes": "",
        "id": "9c827963fc3069ee8c639730defee176"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "别章叟",
        "preface": "",
        "paragraphs": [
            "平昔同邑里，经年不相思。",
            "今日成远别，相对心凄其。"
        ],
        "notes": "",
        "id": "b9856e42c6afc8975a82dfb231dd127d"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "题缙云岭永望馆",
        "preface": "",
        "paragraphs": [
            "人惊此路险，我爱山前深。",
            "犹恐佳趣尽，欲行且沈吟。"
        ],
        "notes": "",
        "id": "b72df6c916b6d47e32f3c5d0a1157432"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "题华山人所居",
        "preface": "",
        "paragraphs": [
            "故人住南郭，邀我对芳樽。",
            "欢畅日云暮，不知城市喧。"
        ],
        "notes": "",
        "id": "f25848352583533e0a68e5f33b748ba6"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "游倚帝山二首 一",
        "preface": "",
        "paragraphs": [
            "山间非吾心，物表翼所托。",
            "振衣超烦滓，策杖追岑壑。",
            "绝地穷㟏岈，造天究磐礴。",
            "迩临烟霞积，逖睇宇宙廓。",
            "俯惊白云涌，仰骇飞泉落。",
            "苔浓鲜翠屏，松古丽丹崿。",
            "目冀覩乔羡，心希驭龙鹤。",
            "乃知巢由情，岂伊猨鸟乐。"
        ],
        "notes": "",
        "id": "7d6e7e6085e7f3aef937806e2c5bd1b6"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "游倚帝山二首 二",
        "preface": "",
        "paragraphs": [
            "兹山何独秀，万仞倚昊苍。",
            "晨跻烟霞趾，夕憩灵仙场。",
            "俯观海上月，坐弄浮云翔。",
            "松风振雅音，桂露含晴光。",
            "不出六合外，超然万累忘。",
            "信彼古来士，岩栖道弥彰。"
        ],
        "notes": "",
        "id": "e14f560da4f7c11a86021cf7526a0191"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "翰林院望终南山 一",
        "preface": "",
        "paragraphs": [
            "窃慕隐沦道，所欢岩穴居。",
            "谁言忝休命，遂入承明庐。",
            "物情不可易，幽中未尝摅。",
            "幸见终南山，岧峣凌太虚。"
        ],
        "notes": "",
        "id": "e82a5fdc1778c4db1316e2fed06038cf"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "翰林院望终南山 二",
        "preface": "",
        "paragraphs": [
            "青霭长不灭，白云闲卷舒。",
            "悠然相探讨，延望空踌蹰。",
            "迹系心无极，神超兴有余。",
            "何当解维絷，永托逍遥墟。"
        ],
        "notes": "",
        "id": "40729fb7d240a4613d932e91b28421cc"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "秋日彭蠡湖中观庐山",
        "preface": "",
        "paragraphs": [
            "泛舟太湖上，回瞰兹山隈。",
            "万顷沧波中，千峰郁崔嵬。",
            "凉烟发炉峤，秋日明帝台。",
            "绝巅凌大漠，悬流泻昭回。",
            "穹崇石梁引，岈豁天门开。",
            "飞鸟屡隐见，白云时往来。",
            "超然契清赏，目醉心悠哉。",
            "董氏出六合，王君升九垓。",
            "谁言旷遐祀，庶可相追陪。",
            "从此永栖托，拂衣谢浮埃。"
        ],
        "notes": "",
        "id": "10215317a65b971e79cbedd3b12e8a15"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "秋日望倚帝山",
        "preface": "",
        "paragraphs": [
            "楚服多奇山，灵表先倚帝。",
            "孤秀白云里，青冥何崇丽。",
            "秋天已晴朗，晚日更澄霁。",
            "远峰列在目，杳与神襟契。",
            "倏忽遗世间，宛如再登诣。",
            "伊予抱斯志，代处人烟闭。",
            "何事牵俗网，悠然负芝桂。",
            "朅来从隐沦，式保羡门计。"
        ],
        "notes": "",
        "id": "efaad46251c98d82ebc651ab0f3b91ff"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "酬刘侍御过草堂",
        "preface": "",
        "paragraphs": [
            "畴昔隳世网，就闲栖远林。",
            "岂谓轩车客，来过涧壑深。",
            "既怀康济业，仍许隐沦心。",
            "灵液充甘饮，松风代鸣琴。",
            "晤言不可极，真兴何愔愔。",
            "贻我方来偈，自然生玉音。",
            "予慙乏琼玖，无以报兼金。",
            "他日思良会，含情时永吟。",
            "（见道士孟宗宝集虚编《洞霄诗集》。",
            "）。"
        ],
        "notes": "",
        "id": "232613ac6cfc90ceaafb72bc23327201"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "酬刘侍御过草堂",
        "preface": "",
        "paragraphs": [
            "弱冠涉儒黑，壮怀归道真。",
            "栖迟高颍闲，得与巢由邻。",
            "豺狼乱天纪，流荡江海滨。",
            "江海非吾土，所赖吾同人。",
            "筑堂依绝𪩘，闭关从隐沦。",
            "一过嚣纷境，卧病逾三旬。",
            "皇灵垂矜恤，正气澄心神。",
            "但感适起居，何堦答苍旻。",
            "策羸返岩壑，情抱豁已伸。",
            "霜候变林薄，不能改松筠。",
            "弥见摄生理，邈然超世尘。",
            "写怀简同志，终古无缁磷。",
            "（同前。",
            "）。"
        ],
        "notes": "",
        "id": "afda1d7faed3b7f2045aeae53d482db6"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "龙虎山",
        "preface": "",
        "paragraphs": [
            "道土身披鱼鬣衣，白日忽上青天飞。",
            "龙虎山头好明月，玉殿珠楼空翠微。",
            "（《古今图书集成·山川典》一四七《龙虎山部》。",
            "又《职方典》八六六《广信府部》）。"
        ],
        "notes": "",
        "id": "95ca5cf9ab14156a722308811f8a4eb4"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "句 一",
        "preface": "",
        "paragraphs": [
            "家住青山下，时向青山上。",
            "（见宋谈钥《嘉泰吴兴志》卷四「青山」条）。"
        ],
        "notes": "",
        "id": "f6739dce605cb46aa53401f4a598dac0"
    },
    {
        "author": "吴筠",
        "dynasty": "唐",
        "type": "诗",
        "rhythmic": "",
        "title": "句 二",
        "preface": "",
        "paragraphs": [
            "垂花临碧涧，清翠依丹𪩘。",
            "（《全芳备祖后集》卷七《枣》）。"
        ],
        "notes": "",
        "id": "c21b0fb7f2382b5846a9da89ee98915c"
    }
]