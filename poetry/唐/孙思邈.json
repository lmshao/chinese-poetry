[
    {
        "author": "孙思邈",
        "dynasty": "唐",
        "type": "诗",
        "rhythmic": "",
        "title": "四言诗",
        "preface": "",
        "paragraphs": [
            "取金之精，合石之液。",
            "列为夫妇，结为魂魄。",
            "一体混沌，两精感激。",
            "河车覆载，鼎候无忒。",
            "洪𬬻烈火，烘燄翕赫。",
            "烟未及黔，燄不假碧。",
            "如畜扶桑，若藏霹雳。",
            "姹女气索，婴儿声寂。",
            "透出两仪，丽于四极。",
            "壁立几多，马驰一驿。",
            "宛其死矣，适然从革。",
            "恶黜善迁，情回性易。",
            "紫色内达，赤芒外射。",
            "熠若火生，乍疑血滴。",
            "号曰中环，退藏于密。",
            "雾散五内，川流百脉。",
            "骨变金植，颜驻玉泽。",
            "阳德乃敷，阴功□积。",
            "南宫度名，北斗落籍。"
        ],
        "notes": "",
        "id": "2374b65ba28b9bf0dffe32159e5877ed"
    },
    {
        "author": "孙思邈",
        "dynasty": "唐",
        "type": "诗",
        "rhythmic": "",
        "title": "道林养性歌二首（题拟） 一",
        "preface": "",
        "paragraphs": [
            "美食须熟嚼，生食不麤吞。",
            "问我居止处，大宅揔林村。",
            "胎息守五藏，气至骨成仙。"
        ],
        "notes": "",
        "id": "26f47fedca0f5b224839917a6379a663"
    },
    {
        "author": "孙思邈",
        "dynasty": "唐",
        "type": "诗",
        "rhythmic": "",
        "title": "道林养性歌二首（题拟） 二",
        "preface": "",
        "paragraphs": [
            "日公三个毒，不嚼而自消。",
            "锦绣为五藏，身著粪扫袍。",
            "（见《备急千金要方》卷二七《养性·道林养性》）。"
        ],
        "notes": "",
        "id": "83f20f4374f5f107e7b0afc3fad183a5"
    },
    {
        "author": "孙思邈",
        "dynasty": "唐",
        "type": "诗",
        "rhythmic": "",
        "title": "养生铭（《悦心集》题作《摄生咏》）",
        "preface": "",
        "paragraphs": [
            "怒甚偏伤气，思多太损神。",
            "神疲（《悦心集》作「虚」）心易役，气弱病相侵。",
            "勿被（《悦心集》作「使」）悲懽（《悦心集》作「观」）极，当令饭（《悦心集》作「饮」）食均。",
            "再三防夜醉，第一戒晨嗔。",
            "亥（《悦心集》作「夜」）寝鸣云（《悦心集》作「雷」）鼓，（《悦心集》注：「谓叩齿。",
            "」）寅（《悦心集》作「晨」）兴潄玉津。",
            "（《悦心集》注：「谓燕唾。",
            "」）妖邪（《悦心集》作「神」）难犯己，精气自全身。",
            "若要无诸（《悦心集》作「百」）病，常当节五辛。",
            "安神直悦乐，惜气保和纯。",
            "寿夭休论（《悦心集》作「言」）命，修行本在人。",
            "若能（《悦心集》作「时时」）遵此理，平地可朝真。",
            "（旧题孙思邈撰《孙真人海上方》、清世宗编《悦心集》卷一。",
            "）。"
        ],
        "notes": "",
        "id": "44757ad0f65cb67e5ea28a0dc791f56b"
    },
    {
        "author": "孙思邈",
        "dynasty": "唐",
        "type": "诗",
        "rhythmic": "",
        "title": "枕上记",
        "preface": "",
        "paragraphs": [
            "侵晨一碗粥，夜食（《海上方》作「饭」）莫教足。",
            "撞动景阳钟，扣齿三十六。",
            "大寒与大热，且莫贪色欲。",
            "醉饱莫行房，五脏皆翻覆。",
            "火艾（《海上方》作「艾火」）漫烧身，争如独自宿。",
            "坐卧莫当风，频于暖处浴。",
            "食饱行百步，常以手摩腹。",
            "莫食无鳞鱼，诸般禽兽肉。",
            "自死禽与兽（《海上方》作「兽与禽」），食之多命促。",
            "土木为形象，求之有恩福。",
            "父精母生肉（《海上方》作「母血生」），那忍分南北。",
            "惜命惜身人，六白光如玉。",
            "（日本汲古书院出版《和刻本类书集成》本南宋陈元靓《新编群书类要事林广记己集》卷二、原题唐孙思邈撰《孙真人海上方》末附）（按：此诗原题《孙真人枕上记》。",
            "以上二首皆附见于《孙真人海上方》，疑为伪托。",
            "因《枕上记》南宋时已被引录，故仍录存。",
            "另《孙真人海上方》收七言绝句一百二十一首，为托名孙思邈作，伪托时代仅知在明中叶以前。",
            "以下录附首二首，以见一斑。",
            "）。"
        ],
        "notes": "",
        "id": "842620c6837d44011617307219d98c24"
    },
    {
        "author": "孙思邈",
        "dynasty": "唐",
        "type": "诗",
        "rhythmic": "",
        "title": "枕上记 暑月伤热",
        "preface": "",
        "paragraphs": [
            "途中大暑最堪怜，急取车轮土五钱。",
            "盏内澄清汤服尽，身轻体健即安然。"
        ],
        "notes": "",
        "id": "541e673053e964825e4bcd49cdd90d4f"
    },
    {
        "author": "孙思邈",
        "dynasty": "唐",
        "type": "诗",
        "rhythmic": "",
        "title": "枕上记 伤寒咳𠻳",
        "preface": "",
        "paragraphs": [
            "伤寒咳嗽夜无眠，细碾明矾末一钱。",
            "半夏橘皮姜共煮，煎汤调下化粘涎。"
        ],
        "notes": "",
        "id": "69883279bb7e332a6e6c380a8ea27cc3"
    },
    {
        "author": "孙思邈",
        "dynasty": "唐",
        "type": "诗",
        "rhythmic": "",
        "title": "保生铭",
        "preface": "",
        "paragraphs": [
            "人若劳于形，百病不能成。",
            "饮酒忌大醉，诸疾自不生。",
            "食了行百步，数将手摩肚。",
            "睡不苦高枕，唾涕不远顾。",
            "寅丑日剪甲，理发须百度。",
            "饱则立小便，饥乃坐漩溺。",
            "行坐莫当风，居处无小隙。",
            "向北大小便，一生昏羃羃。",
            "日月固然忌，水火仍畏避。",
            "每夜洗脚卧，饱食终无益。",
            "忍辱为上乘，谗言断亲戚。",
            "思虑最伤神，喜怒伤和息。",
            "每去鼻中毛，常习不唾地。",
            "平明欲起时，不床先左脚。",
            "一日免灾咎，去邪兼辟恶。",
            "但能七星步，令人长寿乐。",
            "酸味伤于筋，辛味损正气。",
            "苦则损于心，甘则伤其志。",
            "咸多促人寿，不得偏耽嗜。",
            "春夏任宣通，秋冬固阳事。",
            "独卧是守真，慎静最为贵。",
            "财帛生有分，知是将为利。",
            "强知是大患，少欲终无累。",
            "神气自然存，学道须终始。",
            "书于壁户间，将用传君子。",
            "（《正统道藏·洞神部·方法类》。",
            "此首亦疑为伪托之作。",
            "）。"
        ],
        "notes": "",
        "id": "16e2d1b7bff1c3771cbb8a562ed48d15"
    }
]