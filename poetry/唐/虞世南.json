[
    {
        "author": "虞世南",
        "dynasty": "唐",
        "type": "诗",
        "rhythmic": "",
        "title": "相和歌辞 从军行二首 一",
        "preface": "",
        "paragraphs": [
            "涂山烽候惊，弭节度龙城。",
            "冀马楼兰将，燕犀上谷兵。",
            "劒寒花不落，弓晓月逾明。",
            "凛凛严霜节，冰壮黄河绝。",
            "蔽日卷征蓬，浮天散飞雪。",
            "全兵值月满，精骑乘胶折。",
            "结发早驱驰，辛苦事旌麾。",
            "马冻重关冷，轮摧九折危。",
            "独有西山将，年年属数奇。"
        ],
        "notes": "",
        "id": "58d866a33f211a02c0790cb3ee80651d"
    },
    {
        "author": "虞世南",
        "dynasty": "唐",
        "type": "诗",
        "rhythmic": "",
        "title": "相和歌辞 从军行二首 二",
        "preface": "",
        "paragraphs": [
            "爟火发金微，连营出武威。",
            "孤城寒云起，绝阵虏尘飞。",
            "侠客吸龙劒，恶少缦胡衣。",
            "朝摩骨都垒，夜解谷蠡围。",
            "萧关远无极，蒲海广难依。",
            "沙磴离旌断，晴川候马归。",
            "交河梁已毕，燕山斾欲飞。",
            "方知万里相，侯服有光辉。"
        ],
        "notes": "",
        "id": "3aafc7e7ed3bc6f7d6d63fac1b16b4c3"
    },
    {
        "author": "虞世南",
        "dynasty": "唐",
        "type": "诗",
        "rhythmic": "",
        "title": "相和歌辞 中妇织流黄",
        "preface": "",
        "paragraphs": [
            "寒闺织素锦，含怨敛双蛾。",
            "综新交缕涩，经脆断丝多。",
            "衣香逐举袖，钏动应鸣梭。",
            "还恐裁缝罢，无信达交河。"
        ],
        "notes": "",
        "id": "e629467e67e2dfb80445f7758a9519a2"
    },
    {
        "author": "虞世南",
        "dynasty": "唐",
        "type": "诗",
        "rhythmic": "",
        "title": "相和歌辞 饮马长城窟行",
        "preface": "",
        "paragraphs": [
            "驰马渡河干，流深马渡难。",
            "前逢锦车使，都护在楼兰。",
            "轻骑犹衔勒，疑兵尚解鞍。",
            "温池下绝涧，栈道接危峦。",
            "拓地勋未赏，亡城律讵宽。",
            "有月关犹暗，经春陇尚寒。",
            "云昏无复影，冰合不闻湍。",
            "怀君不可遇，聊持报一餐。"
        ],
        "notes": "",
        "id": "bf42bcf423dc37a5e9896f724152649e"
    },
    {
        "author": "虞世南",
        "dynasty": "唐",
        "type": "诗",
        "rhythmic": "",
        "title": "相和歌辞 飞来双白鹤",
        "preface": "",
        "paragraphs": [
            "飞来双白鹤，奋翼远凌烟。",
            "双栖集紫盖，一举背青田。",
            "飏影过伊洛，流声入管弦。",
            "鸣群倒景外，刷羽阆风前。",
            "映海疑浮雪，拂涧泻飞泉。",
            "燕雀宁知去，蜉蝣不识还。",
            "何言别俦侣，从此间山川。",
            "顾步已相失，裴回反自怜。",
            "危心犹警露，哀响讵闻天。",
            "无因振六翮，轻举复随仙。"
        ],
        "notes": "",
        "id": "1965db0066be6496dfc915bb39dad434"
    },
    {
        "author": "虞世南",
        "dynasty": "唐",
        "type": "诗",
        "rhythmic": "",
        "title": "相和歌辞 门有车马客行",
        "preface": "",
        "paragraphs": [
            "财雄重交结，戚里擅豪华。",
            "曲台临上路，高门抵狭斜。",
            "赭汗千金马，绣毂五香车。",
            "白鹤随飞盖，朱鹭入鸣笳。",
            "夏莲开劒水，春桃发露花。",
            "轻裙染回雪，浮蚁泛流霞。",
            "高谈辨飞兔，摛藻握灵蛇。",
            "逢恩借羽翼，失路委泥沙。",
            "暧暧风烟晚，路长归骑远。",
            "日斜青琐第，尘飞金谷苑。",
            "危弦促柱奏巴渝，遗簪堕珥解罗襦。",
            "如何守直道，飜使谷名愚。"
        ],
        "notes": "",
        "id": "95a21e5beed4203ab7cd923fd21c159b"
    },
    {
        "author": "虞世南",
        "dynasty": "唐",
        "type": "诗",
        "rhythmic": "",
        "title": "相和歌辞 怨歌行",
        "preface": "",
        "paragraphs": [
            "紫殿秋风冷，雕甍白日沈。",
            "裁纨凄断曲，织素别离心。",
            "掖庭羞改画，长门不惜金。",
            "宠移恩稍薄，情疎恨转深。",
            "香销翠羽帐，弦断凤皇琴。",
            "镜前红粉歇，阶上绿苔侵。",
            "谁言掩歌扇，飜作白头吟。"
        ],
        "notes": "",
        "id": "b10b37a8eaa39b74956ef0a4ae4dd272"
    },
    {
        "author": "虞世南",
        "dynasty": "唐",
        "type": "诗",
        "rhythmic": "",
        "title": "杂曲歌辞 结客少年场行",
        "preface": "",
        "paragraphs": [
            "韩魏多奇节，倜傥遗名利。",
            "共矜然诺心，各负纵横志。",
            "结友一言重，相思千里至。",
            "绿沈明月弦，金络浮云辔。",
            "吹箫入吴市，击筑游燕肆。",
            "寻源博望侯，结客远相求。",
            "少年重一顾，长驱背陇头。",
            "燄燄霜戈动，耿耿劒虹浮。",
            "天山冬夏雪，交河南北流。",
            "云起龙沙暗，木落鴈行秋。",
            "轻生徇知己，非是为身谋。"
        ],
        "notes": "",
        "id": "a1360770cac194fd32c51317f6731959"
    },
    {
        "author": "虞世南",
        "dynasty": "唐",
        "type": "诗",
        "rhythmic": "",
        "title": "从军行二首 一",
        "preface": "",
        "paragraphs": [
            "涂山烽候惊，弭节度龙城。",
            "冀马楼兰将，燕犀上谷兵。",
            "劒寒花不落，弓晓月逾明。",
            "凛凛严霜节，冰壮黄河绝。",
            "蔽日卷征蓬，浮天散飞雪。",
            "全兵值月满，精骑乘胶折。",
            "结发早驱驰，辛苦事旌麾。",
            "马冻重关冷，轮摧九折危。",
            "独有西山将，年年属数奇。"
        ],
        "notes": "",
        "id": "58d866a33f211a02c0790cb3ee80651d"
    },
    {
        "author": "虞世南",
        "dynasty": "唐",
        "type": "诗",
        "rhythmic": "",
        "title": "从军行二首 二",
        "preface": "",
        "paragraphs": [
            "烽火发金微，连营出武威。",
            "孤城塞云起，绝阵虏尘飞。",
            "侠客吸龙劒，恶少缦胡衣。",
            "朝摩骨都垒，夜解谷蠡围。",
            "萧关远无极，蒲海广难依。",
            "沙磴离旌断，晴川候马归。",
            "交河梁已毕，燕山斾欲挥。",
            "方知万里相，侯服见光辉。"
        ],
        "notes": "",
        "id": "5b879736321f8cc2aa46cf9f35656987"
    },
    {
        "author": "虞世南",
        "dynasty": "唐",
        "type": "诗",
        "rhythmic": "",
        "title": "拟饮马长城窟",
        "preface": "",
        "paragraphs": [
            "驰马渡河干，流深马渡难。",
            "前逢锦车使，都护在楼兰。",
            "轻骑犹衔勒，疑兵尚解鞍。",
            "温池下绝涧，栈道接危峦。",
            "拓地勋未赏，亡城律岂宽。",
            "有月关犹暗，经春陇尚寒。",
            "云昏无复影，冰合不闻湍。",
            "怀君不可遇，聊持报一飧。"
        ],
        "notes": "",
        "id": "bf42bcf423dc37a5e9896f724152649e"
    },
    {
        "author": "虞世南",
        "dynasty": "唐",
        "type": "诗",
        "rhythmic": "",
        "title": "出塞",
        "preface": "",
        "paragraphs": [
            "上将三略远，元戎九命尊。",
            "缅怀古人节，思酬明主恩。",
            "山西多勇气，塞北有游魂。",
            "扬桴上陇坂，勒骑下平原。",
            "誓将绝沙漠，悠然去玉门。",
            "轻赍不遑舍，惊策骛戎轩。",
            "凛凛边风急，萧萧征马烦。",
            "雪暗天山道，冰塞交河源。",
            "雾锋黯无色，霜旗冻不翻。",
            "耿介倚长劒，日落风尘昏。"
        ],
        "notes": "",
        "id": "f16dae68a0da7e8e8862bdf995f99bdf"
    },
    {
        "author": "虞世南",
        "dynasty": "唐",
        "type": "诗",
        "rhythmic": "",
        "title": "结客少年场行",
        "preface": "",
        "paragraphs": [
            "韩魏多奇节，倜傥遗声利。",
            "共矜然诺心，各负纵横志。",
            "结交一言重，相期千里至。",
            "绿沈明月弦，金络浮云辔。",
            "吹箫入吴市，击筑游燕肆。",
            "寻源博望侯，结客远相求。",
            "少年怀一顾，长驱背陇头。",
            "燄燄戈霜动，耿耿劒虹浮。",
            "天山冬夏雪，交河南北流。",
            "云起龙沙暗，木落鴈门秋。",
            "轻生殉知己，非是为身谋。"
        ],
        "notes": "",
        "id": "a1360770cac194fd32c51317f6731959"
    },
    {
        "author": "虞世南",
        "dynasty": "唐",
        "type": "诗",
        "rhythmic": "",
        "title": "怨歌行",
        "preface": "",
        "paragraphs": [
            "紫殿秋风冷，雕甍落日沈。",
            "裁纨凄断曲，织素别离心。",
            "掖庭羞改画，长门不惜金。",
            "宠移恩稍薄，情疎恨转深。",
            "香销翠羽帐，弦断凤皇琴。",
            "镜前红粉歇，阶上绿苔侵。",
            "谁言掩歌扇，翻作白头吟。"
        ],
        "notes": "",
        "id": "b10b37a8eaa39b74956ef0a4ae4dd272"
    },
    {
        "author": "虞世南",
        "dynasty": "唐",
        "type": "诗",
        "rhythmic": "",
        "title": "中妇织流黄",
        "preface": "",
        "paragraphs": [
            "寒闺织素锦，含怨敛双蛾。",
            "综新交缕澁，经脆断丝多。",
            "衣香逐举袖，钏动应鸣梭。",
            "还恐裁缝罢，无信达交河。"
        ],
        "notes": "",
        "id": "e629467e67e2dfb80445f7758a9519a2"
    },
    {
        "author": "虞世南",
        "dynasty": "唐",
        "type": "诗",
        "rhythmic": "",
        "title": "门有车马客",
        "preface": "",
        "paragraphs": [
            "陈遵重交结，田蚡擅豪华。",
            "曲台临上路，高轩抵狭斜。",
            "赭汗千金马，绣轴五香车。",
            "白鹤随飞盖，朱鹭入鸣笳。",
            "夏莲开劒水，春桃发绶花。",
            "高谈辩飞兔，摛藻握灵蛇。",
            "逢恩出毛羽，失路委泥沙。",
            "暧暧风烟晚，路长归骑远。",
            "日斜青琐第，尘飞金谷苑。",
            "危弦促柱奏巴渝，遗簪堕珥解罗襦。",
            "如何守直道，翻使谷名愚。"
        ],
        "notes": "",
        "id": "f7325684fc22d811b772c0f6e5721c30"
    },
    {
        "author": "虞世南",
        "dynasty": "唐",
        "type": "诗",
        "rhythmic": "",
        "title": "飞来双白鹤",
        "preface": "",
        "paragraphs": [
            "飞来双白鹤，奋翼远凌烟。",
            "俱栖集紫盖，一举背青田。",
            "飏影过伊洛，流声入管弦。",
            "鸣群倒景外，刷羽阆风前。",
            "暎海疑浮雪，拂涧泻飞泉。",
            "燕雀宁知去，蜉蝣不识还。",
            "何言别俦侣，从此间山川。",
            "顾步已相失，裴回各自怜。",
            "危心犹警露，哀响讵闻天。",
            "无因振六翮，轻举复随仙。"
        ],
        "notes": "",
        "id": "1965db0066be6496dfc915bb39dad434"
    },
    {
        "author": "虞世南",
        "dynasty": "唐",
        "type": "诗",
        "rhythmic": "",
        "title": "奉和幽山雨后应令",
        "preface": "",
        "paragraphs": [
            "肃城邻上苑，黄山迩桂宫。",
            "雨歇连峰翠，烟开竟野通。",
            "排虚翔戏鸟，跨水落长虹。",
            "日下林全暗，云收岭半空。",
            "山泉鸣石涧，地籁响岩风。"
        ],
        "notes": "",
        "id": "a6de857f2b84be15a531c5694773d1e2"
    },
    {
        "author": "虞世南",
        "dynasty": "唐",
        "type": "诗",
        "rhythmic": "",
        "title": "赋得吴都",
        "preface": "",
        "paragraphs": [
            "画野通淮泗，星躔应斗牛。",
            "玉牒宏图表，黄旗美气浮。",
            "三分开霸业，万里宅神州。",
            "高台临茂苑，飞阁跨澄流。",
            "江涛如素盖，海气似朱楼。",
            "吴趋自有乐，还似镜中游。"
        ],
        "notes": "",
        "id": "b7105206e2cebc373ea32fdca0bcfa97"
    },
    {
        "author": "虞世南",
        "dynasty": "唐",
        "type": "诗",
        "rhythmic": "",
        "title": "赋得慎罚",
        "preface": "",
        "paragraphs": [
            "帝图光往册，上德表鸿名。",
            "道冠二仪始，风高三代英。",
            "乐和知化洽，讼息表刑清。",
            "罚轻犹在念，忽喜尚留情。",
            "明慎全无枉，哀矜在好生。",
            "五疵过亦察，二辟理弥精。",
            "幪巾示廉耻，嘉石务详平。",
            "每削繁苛性，常深恻隐诚。",
            "政宽思济猛，疑罪必从轻。",
            "于张惩不滥，陈郭宪无倾。",
            "刑措谅斯在，欢然仰颂声。"
        ],
        "notes": "",
        "id": "8566482a1344826fc641e3eb7920fe76"
    },
    {
        "author": "虞世南",
        "dynasty": "唐",
        "type": "诗",
        "rhythmic": "",
        "title": "奉和咏日午",
        "preface": "",
        "paragraphs": [
            "高天净秋色，长汉转曦车。",
            "玉树阴初正，桐圭影未斜。",
            "翠盖飞圆彩，明镜发轻花。",
            "再中良表瑞，共仰璧晖赊。"
        ],
        "notes": "",
        "id": "3cac6eb42b04870a5710d313212b0a58"
    },
    {
        "author": "虞世南",
        "dynasty": "唐",
        "type": "诗",
        "rhythmic": "",
        "title": "发营逢雨应诏",
        "preface": "",
        "paragraphs": [
            "豫游欣胜地，皇泽乃先天。",
            "油云阴御道，膏雨润公田。",
            "陇麦沾逾翠，山花湿更然。",
            "稼穑良所重，方复悦丰年。"
        ],
        "notes": "",
        "id": "916cc366c42d9d9da03e0ad3d9072b35"
    },
    {
        "author": "虞世南",
        "dynasty": "唐",
        "type": "诗",
        "rhythmic": "",
        "title": "赋得临池竹应制",
        "preface": "",
        "paragraphs": [
            "葱翠梢云质，垂彩暎清池。",
            "波泛含风影，流摇防露枝。",
            "龙鳞漾嶰谷，凤翅拂涟漪。",
            "欲识凌冬性，唯有岁寒知。"
        ],
        "notes": "",
        "id": "e96e00b97a42b61c1ada9c90e5605fcf"
    },
    {
        "author": "虞世南",
        "dynasty": "唐",
        "type": "诗",
        "rhythmic": "",
        "title": "侍宴应诏赋韵得前字",
        "preface": "",
        "paragraphs": [
            "芬芳禁林晚，容与桂丹前。",
            "横空一鸟度，照水百花然。",
            "绿野明斜日，青山澹晚烟。",
            "滥陪终宴赏，握管类窥天。"
        ],
        "notes": "",
        "id": "57a5eeebd65281d95d33a95a66ddc714"
    },
    {
        "author": "虞世南",
        "dynasty": "唐",
        "type": "诗",
        "rhythmic": "",
        "title": "侍宴归鴈堂",
        "preface": "",
        "paragraphs": [
            "歌堂面渌水，舞馆接金塘。",
            "竹开霜后翠，梅动雪前香。",
            "凫归初命侣，鴈起欲分行。",
            "刷羽同栖集，怀恩愧稻粱。"
        ],
        "notes": "",
        "id": "5592600320519af480cbcec96d1b85cb"
    },
    {
        "author": "虞世南",
        "dynasty": "唐",
        "type": "诗",
        "rhythmic": "",
        "title": "凌晨早朝",
        "preface": "",
        "paragraphs": [
            "万瓦宵光曙，重簷夕雾收。",
            "玉花停夜烛，金壶送晓筹。",
            "日晖青琐殿，霞生结绮楼。",
            "重门应启路，通籍引王侯。"
        ],
        "notes": "",
        "id": "1eab7ea4b98ed769f0fc7fbcd1bcea0c"
    },
    {
        "author": "虞世南",
        "dynasty": "唐",
        "type": "诗",
        "rhythmic": "",
        "title": "奉和咏风应魏王教",
        "preface": "",
        "paragraphs": [
            "逐舞飘轻袖，传歌共绕梁。",
            "动枝生乱影，吹花送远香。"
        ],
        "notes": "",
        "id": "2bbefdaa3a44ff5e01aa5847bb3c4656"
    },
    {
        "author": "虞世南",
        "dynasty": "唐",
        "type": "诗",
        "rhythmic": "",
        "title": "初晴应教",
        "preface": "",
        "paragraphs": [
            "初日明燕馆，新溜满梁池。",
            "归云半入岭，残滴尚悬枝。"
        ],
        "notes": "",
        "id": "17a157efc2d4f84e2353701a28aa4be5"
    },
    {
        "author": "虞世南",
        "dynasty": "唐",
        "type": "诗",
        "rhythmic": "",
        "title": "春夜",
        "preface": "",
        "paragraphs": [
            "春苑月裴回，竹堂侵夜开。",
            "惊鸟排林度，风花隔水来。"
        ],
        "notes": "",
        "id": "9fcbe806bfb38235f67fd906cf1ccea5"
    },
    {
        "author": "虞世南",
        "dynasty": "唐",
        "type": "诗",
        "rhythmic": "",
        "title": "咏舞",
        "preface": "",
        "paragraphs": [
            "繁弦奏渌水，长袖转回鸾。",
            "一双俱应节，还似镜中看。"
        ],
        "notes": "",
        "id": "aac4a1c1c6af5488999ee710587054fd"
    },
    {
        "author": "虞世南",
        "dynasty": "唐",
        "type": "诗",
        "rhythmic": "",
        "title": "咏萤",
        "preface": "",
        "paragraphs": [
            "的历流光小，飘飖弱翅轻。",
            "恐畏无人识，独自暗中明。"
        ],
        "notes": "",
        "id": "e5d07cc312299c9879fa19706fd34c32"
    },
    {
        "author": "虞世南",
        "dynasty": "唐",
        "type": "诗",
        "rhythmic": "",
        "title": "蝉",
        "preface": "",
        "paragraphs": [
            "垂緌饮清露，流响出疎桐。",
            "居高声自远，非是藉秋风。"
        ],
        "notes": "",
        "id": "b0baaca89bcee4bbea0b0e961245d5d8"
    },
    {
        "author": "虞世南",
        "dynasty": "唐",
        "type": "诗",
        "rhythmic": "",
        "title": "秋鴈",
        "preface": "",
        "paragraphs": [
            "日暮霜风急，羽翮转难任。",
            "为有传书意，联翩入上林。"
        ],
        "notes": "",
        "id": "43d3072482162822c94b10c5adfb2bca"
    },
    {
        "author": "虞世南",
        "dynasty": "唐",
        "type": "诗",
        "rhythmic": "",
        "title": "奉和月夜观星应令",
        "preface": "",
        "paragraphs": [
            "早秋炎景暮，初弦月彩新。",
            "清风涤暑气，零露净嚣尘。",
            "薄雾销轻縠，鲜云卷夕鳞。",
            "休光灼前曜，瑞彩接重轮。",
            "缘情摛圣藻，并作命徐陈。",
            "宿草诚渝滥，吹嘘偶搢绅。",
            "天文岂易述，徒知仰北辰。"
        ],
        "notes": "",
        "id": "72dbbeb35a84ccee9285f2719867d15b"
    },
    {
        "author": "虞世南",
        "dynasty": "唐",
        "type": "诗",
        "rhythmic": "",
        "title": "和銮舆顿戏下",
        "preface": "",
        "paragraphs": [
            "重轮依紫极，前耀奉丹霄。",
            "天经恋宸扆，帝命扈仙镳。",
            "乘[星]开鹤禁，带月下虹桥。",
            "银书含晓色，金辂转晨飙。",
            "雾澈轩营近，尘暗苑城遥。",
            "莲花分秀蕚，竹箭下惊潮。",
            "抚己慙龙干，承恩集凤条。",
            "瑶山盛风乐，抽简荐徒谣。"
        ],
        "notes": "",
        "id": "6edeaa087ab6e7b0c4ec4ddb12c88d4e"
    },
    {
        "author": "虞世南",
        "dynasty": "唐",
        "type": "诗",
        "rhythmic": "",
        "title": "奉和至寿春应令",
        "preface": "",
        "paragraphs": [
            "瑶山盛风乐，南巡务逸游。",
            "如何事巡抚，民瘼谅斯求。",
            "文鹤扬轻盖，苍龙饰桂舟。",
            "泛沫萦沙屿，寒澌拥急流。",
            "路指八仙馆，途经百尺楼。",
            "眷言昔游践，廻驾且淹留。",
            "后车喧凤吹，前旌暎彩旒。",
            "龙骖驻六马，飞阁上三休。",
            "调谐金石奏，欢洽羽觞浮。",
            "天文徒可仰，何以厕琳球。"
        ],
        "notes": "",
        "id": "4735dfb7afced0d470dbad034a3a6dbf"
    },
    {
        "author": "虞世南",
        "dynasty": "唐",
        "type": "诗",
        "rhythmic": "",
        "title": "奉和幸江都应诏",
        "preface": "",
        "paragraphs": [
            "南国行周化，稽山秘夏图。",
            "百王岂殊轨，千载协前谟。",
            "肆觐遵时豫，顺动悦来苏。",
            "安流进玉轴，戒道翼金吾。",
            "龙旗焕辰象，凤吹溢川涂。",
            "封唐昔敷锡，分陕被荆吴。",
            "沐道咸知让，慕义久成都。",
            "冬律初飞管，阳鸟正衔芦。",
            "严飙肃林薄，暧景澹江湖。",
            "鸿私浃幽远，厚泽润凋枯。",
            "虞琴起歌咏，汉筑动巴歈。",
            "多幸沾行苇，无庸类散樗。"
        ],
        "notes": "",
        "id": "f592b5296150653f2a4cfe580166ff65"
    },
    {
        "author": "虞世南",
        "dynasty": "唐",
        "type": "诗",
        "rhythmic": "",
        "title": "奉和献岁䜩宫臣",
        "preface": "",
        "paragraphs": [
            "履端初起节，长苑命高筵。",
            "肆夏喧金奏，重润响朱弦。",
            "春光催柳色，日彩泛槐烟。",
            "微臣同滥吹，谬得仰钧天。"
        ],
        "notes": "",
        "id": "e33c20c1c635ece2946fe9fb01d21d7e"
    },
    {
        "author": "虞世南",
        "dynasty": "唐",
        "type": "诗",
        "rhythmic": "",
        "title": "奉和出颍至淮应令",
        "preface": "",
        "paragraphs": [
            "良晨喜利涉，解缆入淮浔。",
            "寒流泛鹢首，霜吹响哀吟。",
            "潜鳞波里跃，水鸟浪前沈。",
            "邗沟非复远，怅望悦宸襟。"
        ],
        "notes": "",
        "id": "f70164c95d2c58a831da5ca3b697dec2"
    },
    {
        "author": "虞世南",
        "dynasty": "唐",
        "type": "诗",
        "rhythmic": "",
        "title": "应诏嘲司花女",
        "preface": "",
        "paragraphs": [
            "学画鸦黄半未成，垂肩軃亸袖太憨生。",
            "缘憨却得君王惜，长把花枝傍辇行。"
        ],
        "notes": "",
        "id": "0124040134bd43651c082cd78eec8d4e"
    }
]