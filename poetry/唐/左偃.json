[
    {
        "author": "左偃",
        "dynasty": "唐",
        "type": "诗",
        "rhythmic": "",
        "title": "寄庐山白上人",
        "preface": "",
        "paragraphs": [
            "潦倒门前客，闲眠岁又残。",
            "连天数峰雪，终日与谁看。",
            "万丈高松古，千寻落水寒。",
            "仍闻有新作，嬾寄入长安。"
        ],
        "notes": "",
        "id": "fadf698501de0e2d6b750b7b9de9538b"
    },
    {
        "author": "左偃",
        "dynasty": "唐",
        "type": "诗",
        "rhythmic": "",
        "title": "寄韩侍郎",
        "preface": "",
        "paragraphs": [
            "谋身谋隐两无成，拙计深慙负耦耕。",
            "渐老可堪怀故国，多愁翻觉厌浮生。",
            "言诗幸遇明公许，守朴甘遭俗者轻。",
            "今日况闻搜草泽，独悲顦顇卧升平。"
        ],
        "notes": "",
        "id": "376c8e29b79111fcaefac4e8553bcd1e"
    },
    {
        "author": "左偃",
        "dynasty": "唐",
        "type": "诗",
        "rhythmic": "",
        "title": "汉宫词",
        "preface": "",
        "paragraphs": [
            "寒烛照清夜，笙歌隔藓墙。",
            "一从飞燕入，便不见君王。"
        ],
        "notes": "",
        "id": "5043e07375dbab40b0499ec28c3736ed"
    },
    {
        "author": "左偃",
        "dynasty": "唐",
        "type": "诗",
        "rhythmic": "",
        "title": "送君去",
        "preface": "",
        "paragraphs": [
            "关河月未晓，行子心已急。",
            "佳人无一言，独背残灯泣。"
        ],
        "notes": "",
        "id": "bd91e994b07bcec7f10ae70b0fb9e807"
    },
    {
        "author": "左偃",
        "dynasty": "唐",
        "type": "诗",
        "rhythmic": "",
        "title": "秋晚野望",
        "preface": "",
        "paragraphs": [
            "倚筇聊一望，何处是秦川？草色初晴路，鸿声欲暮天。"
        ],
        "notes": "",
        "id": "822278e544c1825d7325daece0575176"
    },
    {
        "author": "左偃",
        "dynasty": "唐",
        "type": "诗",
        "rhythmic": "",
        "title": "郊原晚望怀李秘书",
        "preface": "",
        "paragraphs": [
            "归鸟入平野，寒云在远村。",
            "徒令睇望久，不复见王孙。"
        ],
        "notes": "",
        "id": "50d412da405942803a1e12571fba9efb"
    },
    {
        "author": "左偃",
        "dynasty": "唐",
        "type": "诗",
        "rhythmic": "",
        "title": "言怀别同志",
        "preface": "",
        "paragraphs": [
            "惭老将谁托，劳生每自慙。",
            "何当重携手，风雨满江南。"
        ],
        "notes": "",
        "id": "6d82273c5fa4f1fbbcbe0e0a58e7f6c7"
    },
    {
        "author": "左偃",
        "dynasty": "唐",
        "type": "诗",
        "rhythmic": "",
        "title": "江上晚泊",
        "preface": "",
        "paragraphs": [
            "寒云淡淡天无际，片帆落处沙鸥起。",
            "水阔风高日复斜，扁舟独宿芦花里。"
        ],
        "notes": "",
        "id": "21ce3abe55063b4e3841a5175751fff0"
    },
    {
        "author": "左偃",
        "dynasty": "唐",
        "type": "诗",
        "rhythmic": "",
        "title": "寄鉴上人",
        "preface": "",
        "paragraphs": [
            "一从携手阻戈鋋，屈指如今已十年。",
            "长记二林同宿夜，竹斋听雨共忘眠。"
        ],
        "notes": "",
        "id": "e4de34a69e3de64041c22cc1c963b6c6"
    },
    {
        "author": "左偃",
        "dynasty": "唐",
        "type": "诗",
        "rhythmic": "",
        "title": "送人",
        "preface": "",
        "paragraphs": [
            "一茎二茎华发生，千枝万枝梨花白。",
            "春色江南独未归，今朝又送还乡客。"
        ],
        "notes": "",
        "id": "57e1820b00f6a14d1f7e73202156426f"
    },
    {
        "author": "左偃",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "胡笳闻欲死，汉月望还生。",
            "日华离碧海，云影散青霄。"
        ],
        "notes": "",
        "id": "6108fdf52ae04d566dcfae9e72959590"
    },
    {
        "author": "左偃",
        "dynasty": "唐",
        "type": "诗",
        "rhythmic": "",
        "title": "怀海上故人",
        "preface": "",
        "paragraphs": [
            "路遥沧海内，人隔此生中。"
        ],
        "notes": "",
        "id": "749375aa8c25ca24f499ce12ab3a0387"
    },
    {
        "author": "左偃",
        "dynasty": "唐",
        "type": "诗",
        "rhythmic": "",
        "title": "落花",
        "preface": "",
        "paragraphs": [
            "千家帘幕春空在，几处楼台月自明。",
            "（均见《吟窗杂录》卷十四王玄《诗中旨格》。",
            "）。"
        ],
        "notes": "",
        "id": "e470ccf8bcfcc39ba0ba34a027a239e3"
    }
]