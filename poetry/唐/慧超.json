[
    {
        "author": "慧超",
        "dynasty": "唐",
        "type": "诗",
        "rhythmic": "",
        "title": "逢汉使入蕃略题四韵",
        "preface": "",
        "paragraphs": [
            "君恨西蕃远，余嗟东路长。",
            "道荒宏雪岭，险涧贼途倡。",
            "鸟飞惊峭嶷，人去□偏梁。",
            "平生不扪泪，今日洒千行。"
        ],
        "notes": "",
        "id": "52f2c17675f40d2583281c380d987a08"
    },
    {
        "author": "慧超",
        "dynasty": "唐",
        "type": "诗",
        "rhythmic": "",
        "title": "冬日在吐火罗逢雪述怀",
        "preface": "",
        "paragraphs": [
            "冷雪牵冰合，寒风擘地烈。",
            "巨海冻漫坛，江河凌崖囓。",
            "龙门绝瀑布。",
            "井口盘蛇结。",
            "伴火上𮌑（垓）歌，焉能度播蜜。",
            "（上诗见《大藏经》二○八九号《游方记抄》中所载新罗僧慧超作《往五天竺国传》，畧谓：「又从吐火罗国东行七日，至胡蜜王住城，当来于吐火罗国。",
            "逢汉使入蕃，略题四韵，取辞五言〖诗不重录〗。",
            "冬日在吐火罗逢雪述怀，五言〖诗不重录〗。",
            "此胡蜜王兵马少弱，不能自护，见属大𥦽所管。",
            "」云云。",
            "又曰：「过播蜜川，即至葱岭镇。",
            "」「开元十五年十一月上旬至安西。",
            "于时节度大使赵君……」云云。",
            "读此则两诗之作年可知矣。",
            "）。"
        ],
        "notes": "",
        "id": "cc84398cf26a29129f47ffae16124306"
    },
    {
        "author": "慧超",
        "dynasty": "唐",
        "type": "诗",
        "rhythmic": "",
        "title": "摩诃罗国娑般檀寺述志（题拟）",
        "preface": "",
        "paragraphs": [
            "不虑菩提远，焉将鹿苑遥。",
            "祇愁悬路险，非意业风飘。",
            "八塔难诚见，参著经劫烧。",
            "何其人愿满，目覩在今朝。"
        ],
        "notes": "",
        "id": "eb808c013b48ef3c64527892bd0757cd"
    },
    {
        "author": "慧超",
        "dynasty": "唐",
        "type": "诗",
        "rhythmic": "",
        "title": "南天路言怀（题拟）",
        "preface": "",
        "paragraphs": [
            "月夜瞻氜路，浮云飒飒归。",
            "减书参去便，风急不听回。",
            "我国天岸北，他邦地角西。",
            "日南无有雁，谁为向林飞。",
            "。"
        ],
        "notes": "",
        "id": "d430b895aae127c1267791102698f3a5"
    },
    {
        "author": "慧超",
        "dynasty": "唐",
        "type": "诗",
        "rhythmic": "",
        "title": "哀求法汉僧（幷序○题拟）",
        "preface": "",
        "paragraphs": [
            "故里灯无主，他方宝树摧。",
            "神灵去何处，玉貌已成灰。",
            "忆想哀情切，悲君愿不随。",
            "孰知乡国路，空见白云归。",
            "（以上三诗均出《大正新修大藏经》第五十一册慧超撰《往五天竺国传》。",
            "参伯三五三二卷。",
            "）。"
        ],
        "notes": "",
        "id": "394b0bd9281c9f6226f2c3540aab4757"
    }
]