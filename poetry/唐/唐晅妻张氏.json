[
    {
        "author": "唐晅妻张氏",
        "dynasty": "唐",
        "type": "诗",
        "rhythmic": "",
        "title": "荅夫诗二首 一",
        "preface": "",
        "paragraphs": [
            "不分殊幽显，那堪异古今。",
            "阴阳徒自隔，聚散两难心。"
        ],
        "notes": "",
        "id": "6c20619efecc2d8060e109e1e99155cb"
    },
    {
        "author": "唐晅妻张氏",
        "dynasty": "唐",
        "type": "诗",
        "rhythmic": "",
        "title": "荅夫诗二首 二",
        "preface": "",
        "paragraphs": [
            "兰阶兔月斜，银烛半含花。",
            "自怜长夜客，泉路以为家。"
        ],
        "notes": "",
        "id": "bb0923b927884d3bdd1ac8981f1788e4"
    },
    {
        "author": "唐晅妻张氏",
        "dynasty": "唐",
        "type": "诗",
        "rhythmic": "",
        "title": "唐晅悼妻诗 一",
        "preface": "",
        "paragraphs": [
            "寝室悲长簟，妆楼泣镜台。",
            "独悲桃李节，不共夜泉开。",
            "魂兮若有感，髣髴梦中来。"
        ],
        "notes": "",
        "id": "8de2738a23a75c55b9611a38ae1366f5"
    },
    {
        "author": "唐晅妻张氏",
        "dynasty": "唐",
        "type": "诗",
        "rhythmic": "",
        "title": "唐晅悼妻诗 二",
        "preface": "",
        "paragraphs": [
            "常时华堂静，笑语度更筹。",
            "恍惚人事改，冥寞委荒丘。",
            "阳原歌薤露，阴壑惜藏舟。",
            "清夜妆台月，空想画眉愁。"
        ],
        "notes": "",
        "id": "6aee5ebe98ce55b1f1032e3c4dac8870"
    },
    {
        "author": "唐晅妻张氏",
        "dynasty": "唐",
        "type": "诗",
        "rhythmic": "",
        "title": "赠妻诗",
        "preface": "",
        "paragraphs": [
            "峄阳桐半死，延津劒一沈。",
            "如何宿昔内，空负百年心。"
        ],
        "notes": "",
        "id": "db60d88aebb2feff99a07d152ef3c549"
    }
]