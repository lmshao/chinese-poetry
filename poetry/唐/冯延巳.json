[
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "早朝",
        "preface": "",
        "paragraphs": [
            "铜壶滴漏初昼，高阁鸡鸣半空。",
            "催启五门金锁，犹垂三殿帘栊。",
            "阶前御柳摇绿，仗下宫花散红。",
            "鸳瓦数行晓日，鸾旗百尺春风。",
            "侍臣踏舞重拜，圣寿南山永同。"
        ],
        "notes": "",
        "id": "98c4b9ee9b03694cde264487ce7e44f4"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "青楼阿监应相笑，书记登坛又却回。"
        ],
        "notes": "",
        "id": "1f4a458f6412cf7a90ea4d7bb2b6fc00"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "如梦令",
        "preface": "",
        "paragraphs": [
            "尘拂玉台鸾镜，凤髻不堪重整。",
            "绡帐泣流苏，愁掩玉屏人静。",
            "多病，多病，自是行云无定。"
        ],
        "notes": "",
        "id": "3dbd308772b5de885917dd52d5151503"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "三台令 一",
        "preface": "",
        "paragraphs": [
            "春色，春色，依旧青门紫陌。",
            "日斜柳暗花嫣，醉卧春色少年。",
            "年少，年少，行乐直须及早。"
        ],
        "notes": "",
        "id": "6c1aa513d67b5ded471cb610df4ef40e"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "三台令 二",
        "preface": "",
        "paragraphs": [
            "明月，明月，照得离人愁绝。",
            "更深影入空床，不道帷屏夜长。",
            "长夜，长夜，梦到庭花阴下。"
        ],
        "notes": "",
        "id": "58a98099378dc3eaf38865d508ac95ba"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "三台令 三",
        "preface": "",
        "paragraphs": [
            "南浦，南浦，翠鬟离人何处？",
            "当时携手高楼，依旧楼前水流。",
            "流水，流水，中有伤心双泪。"
        ],
        "notes": "",
        "id": "9c4be930edab60a59656a1b1ac4c7f15"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "归国谣 一",
        "preface": "",
        "paragraphs": [
            "何处笛，深夜梦回情脉脉。",
            "竹风簷雨寒窗隔，离人几岁无消息。",
            "今头白，不眠特地重相忆。"
        ],
        "notes": "",
        "id": "87be6f124334d55925db95cd87b5c6c2"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "归国谣 二",
        "preface": "",
        "paragraphs": [
            "春艳艳，江上晚山三四点。",
            "柳丝如剪花如染，香闺寂寂门半掩。",
            "愁眉歛，泪珠滴破臙脂脸。"
        ],
        "notes": "",
        "id": "7a52b5383ffbf3ec432aef034136ba4b"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "归国谣 三",
        "preface": "",
        "paragraphs": [
            "江水碧，江上何人吹玉笛。",
            "扁舟远送潇湘客，芦花千里霜月白。",
            "伤行色，来朝便是关山隔。"
        ],
        "notes": "",
        "id": "4fa52646b8cc4b82bcfc30e03bf42ff1"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "长相思",
        "preface": "",
        "paragraphs": [
            "红满枝，绿满枝，宿雨厌厌睡起迟，闲庭花影移。",
            "忆归期，数归期，梦见虽多相见稀，相逢知几时。"
        ],
        "notes": "",
        "id": "d9eed1e8d38057f64758678e6f9a7376"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "相见欢",
        "preface": "",
        "paragraphs": [
            "晓窗梦到昭华，向琼家。",
            "欹枕残妆一朵，卧枝花。",
            "情极处，却无语，玉钗斜。",
            "翠阁银屏回首，已天涯。"
        ],
        "notes": "",
        "id": "ba42d85cfb098cec669fe79b831d3b28"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "抛毬乐 一",
        "preface": "",
        "paragraphs": [
            "酒罢歌余兴未阑，小桥清水共盘桓。",
            "波摇梅蘂伤心白，风入罗衣贴体寒。",
            "且莫思归去，须尽笙歌此夕欢。"
        ],
        "notes": "",
        "id": "5c06aed9ed056d68e61f41ad7981071a"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "抛毬乐 二",
        "preface": "",
        "paragraphs": [
            "逐胜归来雨未晴，楼前风重草烟轻。",
            "谷莺语輭花边过，水调声长醉里听。",
            "欵举金觥劝，谁是当筵最有情。"
        ],
        "notes": "",
        "id": "b189fb1a6cd98172181a818c25e36563"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "抛毬乐 三",
        "preface": "",
        "paragraphs": [
            "梅落新春入后庭，眼前风物可无情。",
            "曲池波晚冰还合，芳草迎船绿未成。",
            "且上高楼望，相共凭阑看月生。"
        ],
        "notes": "",
        "id": "e7b4a1684877344c747dd9a7ecad76a7"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "抛毬乐 四",
        "preface": "",
        "paragraphs": [
            "霜积秋山万树红，倚岩楼上挂朱栊。",
            "白云天远重重恨，黄叶烟深淅淅风。",
            "髣髴梁州曲，吹在谁家玉笛中。"
        ],
        "notes": "",
        "id": "6a25241af38ead42afd92953c5e679f3"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "抛毬乐 五",
        "preface": "",
        "paragraphs": [
            "尽日登高兴未残，红楼人散独盘桓。",
            "一钩冷雾悬珠箔，满面西风凭玉阑。",
            "归去须沈醉，小院新池月乍寒。"
        ],
        "notes": "",
        "id": "e424d4bdd65293ac0ac9553850a6872b"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "抛毬乐 六",
        "preface": "",
        "paragraphs": [
            "坐对高楼千万山，鴈飞秋色满阑干。",
            "烧残红烛暮云合，飘尽碧梧金井寒。",
            "咫尺人千里，犹忆笙歌昨夜欢。"
        ],
        "notes": "",
        "id": "8eec22d0d02023e289b8e86a6a05eb18"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "点绛唇",
        "preface": "",
        "paragraphs": [
            "荫绿围红，梦琼家在桃源住。",
            "画桥当路，临水开朱户。",
            "柳径春深，行到关情处。",
            "颦不语，意凭风絮，吹向郎边去。"
        ],
        "notes": "",
        "id": "bb6ce00df5ee0dc18689ecf7ea6c1fe4"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "酒泉子 一",
        "preface": "",
        "paragraphs": [
            "庭下花飞，月照妆楼春事晚。",
            "珠帘风，兰烛烬，怨空闺。",
            "迢迢何处寄相思，玉筯零零肠断。",
            "屏帏深，更漏永，梦魂迷。"
        ],
        "notes": "",
        "id": "798f4f545ea855a24b844bd95db9417a"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "酒泉子 二",
        "preface": "",
        "paragraphs": [
            "芳草长川，柳映危桥桥下路。",
            "归鸿飞，行人去，碧山边。",
            "风微烟淡雨萧然，隔岸马嘶何处？",
            "九回肠，双脸泪，夕阳天。"
        ],
        "notes": "",
        "id": "74cad0f08964e9fc1f3e2d1371421cf7"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "酒泉子 三",
        "preface": "",
        "paragraphs": [
            "[春]色融融，飞燕乍来莺未语。",
            "小桃寒，垂柳晚，玉楼空。",
            "天长烟远恨重重，消息燕鸿归去。",
            "枕前灯，窗外月，闭朱笼。"
        ],
        "notes": "",
        "id": "26609a6198bd6fe3f1d2c38a6d64fd3c"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "酒泉子 四",
        "preface": "",
        "paragraphs": [
            "深院空帏，廊下风帘惊宿燕。",
            "香印灰，兰烛灺，觉来时。",
            "月明人自捣寒衣，刚爱无端惆怅。",
            "阶前行，阑外立，欲鸡啼。"
        ],
        "notes": "",
        "id": "8a3eafe2af0915e2f4a6ae8bdcf0f246"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "采桑子 一",
        "preface": "",
        "paragraphs": [
            "小庭雨过春将尽，片片花飞，独折残枝，无语凭阑秪自知。",
            "玉堂香煖珠帘卷，双燕来归，君约佳期，肯信韶华得几时。"
        ],
        "notes": "",
        "id": "bb299d00bcaaf4a943b165fedbe1cdbd"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "采桑子 二",
        "preface": "",
        "paragraphs": [
            "马嘶人语春风岸，芳草绵绵，杨柳桥边，落日高楼酒斾悬。",
            "旧愁新恨知多少，目断遥天，独立花前，更听笙歌满画船。"
        ],
        "notes": "",
        "id": "fdb6a6ab3bea7cfb4171e724eaa10fb5"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "采桑子 三",
        "preface": "",
        "paragraphs": [
            "西风半夜帘栊冷，远梦初归，梦过金扉，花谢窗前夜合枝。",
            "昭阳殿里新翻曲，未有人知，偷取笙吹，惊觉寒蛩到晓啼。"
        ],
        "notes": "",
        "id": "b86378a57fa4235649a20cb54c86f826"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "采桑子 四",
        "preface": "",
        "paragraphs": [
            "酒阑睡觉天香煖，绣户慵开，香印成灰，独背寒屏理旧眉。",
            "朦胧却向灯前卧，窗月徘徊，晓梦初回，一夜东风绽早梅。"
        ],
        "notes": "",
        "id": "4713b39c6fa4a530853353876f49ea99"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "采桑子 五",
        "preface": "",
        "paragraphs": [
            "小堂深静无人到，满院春风，惆怅墙东，一树樱桃带雨红。",
            "愁心似醉兼如病，欲语还慵，日暮疎钟，双燕归栖画阁中。"
        ],
        "notes": "",
        "id": "ba71b35cd7613dc59196994afd3aceb7"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "采桑子 六",
        "preface": "",
        "paragraphs": [
            "画堂灯煖帘栊卷，禁漏丁丁，雨罢寒生，一夜西窗梦不成。",
            "玉娥重起添香印，回倚孤屏，不语含情，水调何人吹笛声。"
        ],
        "notes": "",
        "id": "c103cee0ac080013e5cc3111fbd6bb97"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "采桑子 七",
        "preface": "",
        "paragraphs": [
            "笙歌放散人归去，独宿江楼，月上云收，一半珠帘挂玉钩。",
            "起来检点经游地，处处新愁，凭仗东流，将取离心过橘州。"
        ],
        "notes": "",
        "id": "cbe3039f974583ed453ef1bc4ad5e260"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "采桑子 八",
        "preface": "",
        "paragraphs": [
            "昭阳记得神仙侣，独自承恩，水殿灯昏，罗幕轻寒夜正春。",
            "如今别馆添萧索，满面啼痕，旧约犹存，忍把金环别与人。"
        ],
        "notes": "",
        "id": "ab27bf988cf965a5a5b6592063701389"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "采桑子 九",
        "preface": "",
        "paragraphs": [
            "微风帘幕清明近，花落春残，尊酒留欢，添尽罗衣怯夜寒。",
            "愁颜恰似烧残烛，珠泪阑干，也欲高拌，争奈相逢情万般。"
        ],
        "notes": "",
        "id": "8a5cae80d09cb25b624559ce6e0afd33"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "采桑子 十",
        "preface": "",
        "paragraphs": [
            "画堂昨夜愁无睡，风雨凄凄，林鹊争栖，落尽灯花鸡未啼。",
            "年光往事如流水，休说情迷，玉筯双垂，祗是金笼鹦鹉知。"
        ],
        "notes": "",
        "id": "1b4b2e90f56be83909cd89433690da10"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "采桑子 十一",
        "preface": "",
        "paragraphs": [
            "寒蝉欲报三秋候，寂静幽居，叶落闲阶，月透帘栊远梦回。",
            "昭阳旧恨依前在，休说当时，玉笛才吹，满袖猩猩血又垂。"
        ],
        "notes": "",
        "id": "a06e3dcedc6e45f7c92434bc8125341a"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "采桑子 十二",
        "preface": "",
        "paragraphs": [
            "洞房深夜笙歌散，帘幕重重，斜月朦胧，雨过残花落地红。",
            "昔年无限伤心事，依旧东风，独倚梧桐，闲想闲思到晓钟。"
        ],
        "notes": "",
        "id": "b564e3975b5bb416e2f1cc0d7fe44f62"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "采桑子 十三",
        "preface": "",
        "paragraphs": [
            "花前失却游春侣，极目寻芳，满眼悲凉，纵有笙歌亦断肠。",
            "林间戏蝶帘间燕，各自双双，忍更思量，绿树青苔半夕阳。"
        ],
        "notes": "",
        "id": "4bd6fd42e9f133b5c5c5b9134641a386"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "菩萨蛮 一",
        "preface": "",
        "paragraphs": [
            "金波远逐行云去，疎星时作银河渡。",
            "花影卧秋千，更长人不眠。",
            "玉筝弹未彻，凤髻黄钗脱。",
            "忆梦翠蛾低，微风吹绣衣。"
        ],
        "notes": "",
        "id": "b8fbb9362bdd14a55b3f7eafa91b4705"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "菩萨蛮 二",
        "preface": "",
        "paragraphs": [
            "画堂昨夜西风过，绣帘时拂朱门锁。",
            "惊梦不成云，双蛾枕上颦。",
            "金炉烟袅袅，烛暗纱窗晓。",
            "残日尚弯环，玉筝和泪弹。"
        ],
        "notes": "",
        "id": "fe9ac8d99d1c66bec0e1e41772825cde"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "菩萨蛮 三",
        "preface": "",
        "paragraphs": [
            "梅花吹入谁家笛，行云半夜凝空碧。",
            "欹枕不成眠，关山人未还。",
            "声随幽怨绝，空断澄霜月。",
            "月影下重簷，轻风花满帘。"
        ],
        "notes": "",
        "id": "4febe9258bbb87ed3cff0345bbb8a973"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "菩萨蛮 四",
        "preface": "",
        "paragraphs": [
            "回廊远砌生秋草，梦魂千里青门道。",
            "鹦鹉怨长更，碧笼金锁横。",
            "罗帏中夜起，霜月清如水。",
            "玉露不成圆，宝筝悲断弦。"
        ],
        "notes": "",
        "id": "03422b7ecd0691aa43676321a3d0e9cd"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "菩萨蛮 五",
        "preface": "",
        "paragraphs": [
            "娇鬟堆枕钗横凤，溶溶春水杨花梦。",
            "红烛泪阑干，翠屏烟浪寒。",
            "锦壶催画箭，玉佩天涯远。",
            "和泪试严妆，落梅飞夜霜。"
        ],
        "notes": "",
        "id": "817ec8086e857ff4dbb0332eb876f5a0"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "菩萨蛮 六",
        "preface": "",
        "paragraphs": [
            "西风袅袅凌歌扇，秋期正与行云远。",
            "花叶脱霜红，流萤残月中。",
            "兰闺人在否，千里重楼暮。",
            "翠被已销香，梦随寒漏长。"
        ],
        "notes": "",
        "id": "dd79d39a2fff9e167206dd20f7016fec"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "菩萨蛮 七",
        "preface": "",
        "paragraphs": [
            "沈沈朱户横金锁，纱窗月影随花过。",
            "烛泪欲阑干，落梅生晚寒。",
            "宝钗横翠凤，千里香屏梦。",
            "云雨已荒凉，江南春草长。"
        ],
        "notes": "",
        "id": "c13ff9fb27a287708b60d111019ad032"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "菩萨蛮 八",
        "preface": "",
        "paragraphs": [
            "欹鬟堕髻摇双桨，采莲晚出清江上。",
            "顾影约流萍，楚歌娇未成。",
            "相逢颦翠黛，笑把珠珰解。",
            "家住柳阴中，画桥东复东。"
        ],
        "notes": "",
        "id": "5e13f9241fa0bf9bf36b1513bbb0b634"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "谒金门 一",
        "preface": "",
        "paragraphs": [
            "风乍起，吹皱一池春水。",
            "闲引鸳鸯芳径里，手挼红杏蘂。",
            "鬬鸭阑干独倚，碧玉搔头斜坠。",
            "终日望君君不至，举头闻鹊喜。"
        ],
        "notes": "",
        "id": "b8a2279c32a6183a68a9bee447308cdf"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "谒金门 二",
        "preface": "",
        "paragraphs": [
            "杨柳陌，宝马嘶空无迹。",
            "新著荷衣人未识，年年江海客。",
            "梦觉巫山春色，醉眼飞花狼藉。",
            "起舞不辞无气力，爱君吹玉笛。"
        ],
        "notes": "",
        "id": "46ec65989d74279fbe620b3cdb5a4e6b"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "清平乐 一",
        "preface": "",
        "paragraphs": [
            "深冬寒月，庭户凝霜雪。",
            "风鴈过时魂断绝，塞管数声呜咽。",
            "披衣独立披香，流苏乱结愁肠。",
            "往事总堪惆怅，前欢休更思量。"
        ],
        "notes": "",
        "id": "b411cd85d92d1ee2a67d35a43a237a32"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "清平乐 二",
        "preface": "",
        "paragraphs": [
            "雨晴烟晚，绿水新池满。",
            "双燕飞来垂柳院，小阁画帘高卷。",
            "黄昏独倚朱阑，西南新月眉弯。",
            "砌下落花风起，罗衣特地春寒。"
        ],
        "notes": "",
        "id": "dbc9795b9c9d9a03bc430b352538adf7"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "清平乐 三",
        "preface": "",
        "paragraphs": [
            "西园春早，夹迳抽新草。",
            "冰散漪澜生碧沼，寒在梅花先老。",
            "与君同饮金杯，饮余相取徘徊。",
            "次第小桃将发，轩车莫厌频来。"
        ],
        "notes": "",
        "id": "3b5eefcfe2a33d9a36fbfc7e7215baf2"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "更漏子 一",
        "preface": "",
        "paragraphs": [
            "风带寒，枝正好，兰蕙无端先老。",
            "情悄悄，梦依依，离人殊未归。",
            "褰罗幕，凭朱阁，不独堪悲摇落。",
            "月东出，雁南飞，谁家夜捣衣。"
        ],
        "notes": "",
        "id": "292900bebf5660db45e96726e2b4d46d"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "更漏子 二",
        "preface": "",
        "paragraphs": [
            "夜初长，人近别，梦觉一窗残月。",
            "鹦鹉卧，蟪蛄鸣，西风寒未成。",
            "红蜡烛，弹棋局，床上画屏山绿。",
            "褰绣幌，倚瑶琴，前欢泪滴襟。"
        ],
        "notes": "",
        "id": "9ed40e570a9d051547b6a6deb4b17537"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "更漏子 三",
        "preface": "",
        "paragraphs": [
            "玉炉烟，红烛泪，偏对画堂秋思。",
            "眉翠薄，鬓云残，夜长衾枕寒。",
            "梧桐树，三更雨，不道离情最苦。",
            "一叶叶，一声声，空堦滴到明。"
        ],
        "notes": "",
        "id": "db10611032f0970cf37fc665f43aa8ba"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "喜迁莺 一",
        "preface": "",
        "paragraphs": [
            "宿莺啼，乡梦断。",
            "春树晓朦胧，残灯和烬闭朱栊，人语隔屏风。",
            "香已寒，灯已绝。",
            "忽忆去年离别，石城花雨倚江楼，波上木兰舟。"
        ],
        "notes": "",
        "id": "ed4f2135d5a3571419f95169c83a8c56"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "喜迁莺 二",
        "preface": "",
        "paragraphs": [
            "雾蒙蒙，风淅淅。",
            "杨柳带疎烟，飘飘轻絮满南园，墙下草芊绵。",
            "燕初飞，莺已老。",
            "拂面春风长好，相逢携酒且高歌，人生得几何。"
        ],
        "notes": "",
        "id": "7da23aea6fb4b738a68d8d95d3ec4748"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "阮郎归 一",
        "preface": "",
        "paragraphs": [
            "南园春半踏青时，风和闻马嘶。",
            "青梅如豆柳如丝，日长蝴蝶飞。",
            "花露重，草烟低，人家帘幕垂。",
            "秋千慵困解罗衣，画梁双燕栖。"
        ],
        "notes": "",
        "id": "60658bab976d9267f2f68e2fd444ab01"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "阮郎归 二",
        "preface": "",
        "paragraphs": [
            "角声吹断陇梅枝，孤窗月影低。",
            "塞鸿无限欲惊飞，城乌休夜啼。",
            "寻断梦，掩深闺，行人去路迷。",
            "门前杨柳绿阴齐，何时闻马嘶。"
        ],
        "notes": "",
        "id": "345b8ca581badf5b937d311a2ab11879"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "贺圣朝",
        "preface": "",
        "paragraphs": [
            "金丝帐煖牙床稳，怀香方寸。",
            "轻颦轻笑，汗珠微透，柳沾花润。",
            "云鬟斜坠，春应未已，不胜娇困。",
            "半欹犀枕，乱缠珠被，转羞人问。"
        ],
        "notes": "",
        "id": "aa1818367c911959cc73c20b5591d6d9"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "应天长",
        "preface": "",
        "paragraphs": [
            "石城山下桃花绽，宿雨初晴云未散。",
            "南去棹，北飞鴈，水阔山遥肠欲断。",
            "倚楼情绪懒，[惆怅]春心无限。",
            "燕度蒹葭风晚，欲归愁满面。"
        ],
        "notes": "",
        "id": "d6273eaaf5926cf43f892209d18d8a7f"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "醉花间 一",
        "preface": "",
        "paragraphs": [
            "独立堦前星又月，帘栊偏皎洁。",
            "霜树尽空枝，肠断丁香结。",
            "夜深寒不寐，疑恨何曾歇，凭阑干欲折。",
            "两条玉筯为君垂，此宵情，谁共说。"
        ],
        "notes": "",
        "id": "1f9ec62809859de7f94723ab64de6f41"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "醉花间 二",
        "preface": "",
        "paragraphs": [
            "月落霜繁深院闭，洞房人正睡。",
            "桐树倚雕簷，金井临瑶砌。",
            "晓风寒不啻，独立成顦顇，闲愁浑未已。",
            "离人心绪自无端，莫思量，休退悔。"
        ],
        "notes": "",
        "id": "d870174d2c3fceb44257a79fd10f4da4"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "芳草渡",
        "preface": "",
        "paragraphs": [
            "梧桐落，蓼花秋。",
            "烟初冷，雨才收。",
            "萧条风物正堪愁，人去后，多少恨，在心头。",
            "燕鸿远，羌笛怨，渺渺澄波一片。",
            "山如黛，月如钩。",
            "笙歌散，梦魂断，倚高楼。"
        ],
        "notes": "",
        "id": "99b7c6f3d91b139d24024b92fa8d5543"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "南乡子 一",
        "preface": "",
        "paragraphs": [
            "细雨湿流光，芳草年年与恨长。",
            "烟锁凤楼无限事，茫茫，鸾镜鸳衾两断肠。",
            "魂梦任悠扬，睡起杨花满绣床。",
            "薄幸不来门半掩，斜阳，负你残春泪几行。"
        ],
        "notes": "",
        "id": "8121d7063ce2685f9d16c817f7dcee0c"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "南乡子 二",
        "preface": "",
        "paragraphs": [
            "细雨泣秋风，金凤花[残]满地红。",
            "闲[蹙]黛眉慵不语，情绪，寂寞相思知几许。",
            "玉枕拥孤衾，挹恨还闻岁月深。",
            "帘卷曲房谁共醉，顦顇，惆怅秦楼弹粉泪。"
        ],
        "notes": "",
        "id": "76bf4d00e5ff10bbafba45e790d92ae8"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "舞春风",
        "preface": "",
        "paragraphs": [
            "严妆才罢怨春风，粉墙画壁宋家东。",
            "蕙兰有恨枝尤绿，桃李无言花自红。",
            "燕燕巢儿罗幕卷，莺莺啼处凤楼空。",
            "少年薄幸知何处，每夜归来春梦中。"
        ],
        "notes": "",
        "id": "980c2ad03aab2068b3e0375522f058af"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "虞美人 一",
        "preface": "",
        "paragraphs": [
            "玉钩鸾柱调鹦鹉，宛转留春语。",
            "云屏冷落画堂空，薄晚春寒，无奈落花风。",
            "搴帘燕子低飞去，拂镜尘鸾舞。",
            "不知今夜月眉弯，谁佩同心双结，倚阑干。"
        ],
        "notes": "",
        "id": "dc7937f311ca8f203b7f8f2194241f35"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "虞美人 二",
        "preface": "",
        "paragraphs": [
            "春风拂拂横秋水，掩映遥相对。",
            "秪知长作碧窗期，谁信东风，吹散彩云飞。",
            "银屏梦与飞鸾远，秪有珠帘卷。",
            "杨花零落月溶溶，尘掩玉筝弦柱，画堂空。"
        ],
        "notes": "",
        "id": "2f639a6bc7d927910d4f2b6aac012936"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "临江仙",
        "preface": "",
        "paragraphs": [
            "冷红飘起桃花片，青春意绪阑珊。",
            "高楼帘幕卷轻寒，酒余人散，独自倚阑干。",
            "夕阳千里连芳草，风光愁杀王孙。",
            "徘徊飞尽碧天云，凤城何处，明月照黄昏。"
        ],
        "notes": "",
        "id": "985fce34631731f60a15522191724ec5"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "蝶恋花 一",
        "preface": "",
        "paragraphs": [
            "窗外寒鸡天欲曙，香印成灰，坐起浑无绪。",
            "庭际高梧凝宿雾，卷帘双鹊惊飞去。",
            "屏上罗衣闲绣缕，一晌关情，忆遍江南路。",
            "夜夜梦魂休谩语，已知前事无情处。"
        ],
        "notes": "",
        "id": "defb5f290f700b7be7431063b68ddc98"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "蝶恋花 二",
        "preface": "",
        "paragraphs": [
            "萧索清秋珠泪坠，枕簟微凉，展转浑无寐。",
            "残酒欲醒中夜起，月明如练天如水。",
            "堦下寒声啼络纬，庭树金风，悄悄重门闭。",
            "可惜旧欢携手地，思量一夕成憔悴。"
        ],
        "notes": "",
        "id": "f500cce8fea8413d6db35dd58870549f"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "蝶恋花 三",
        "preface": "",
        "paragraphs": [
            "几度凤楼同饮宴，此夕相逢，却胜当时见。",
            "低语前欢频转面，双眉歛恨春山远。",
            "蜡烛泪流羌笛怨，偷整罗衣，欲唱情犹嬾。",
            "醉里不辞金爵满，阳关一曲肠千断。"
        ],
        "notes": "",
        "id": "f96380946be47bd0f33cca370bb0298b"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "蝶恋花 四",
        "preface": "",
        "paragraphs": [
            "几日行云何处去，忘了归来，不道春将暮。",
            "百草千花寒食路，香车系在谁家树。",
            "泪眼倚楼频独语，双燕飞来，陌上相逢否。",
            "撩乱春愁如柳絮，悠悠梦里无寻处。"
        ],
        "notes": "",
        "id": "1226222dbe70e1ece85daecf099a598e"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "蝶恋花 五",
        "preface": "",
        "paragraphs": [
            "六曲阑干偎碧树，杨柳风轻，展尽黄金缕。",
            "谁把钿筝移玉柱，穿帘海燕双飞去。",
            "满眼游丝兼落絮，红杏开时，一霎清明雨。",
            "浓醉觉来莺乱语，惊残好梦无寻处。"
        ],
        "notes": "",
        "id": "ed2b63c8525608da2383e4cf4468b8af"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "蝶恋花 六",
        "preface": "",
        "paragraphs": [
            "谁道闲情抛弃久，每到春来，惆怅还依旧。",
            "日日花前常病酒，不辞镜里朱颜瘦。",
            "河畔青芜堤上柳，为问新愁，何事年年有。",
            "独立小楼风满袖，平林新月人归后。"
        ],
        "notes": "",
        "id": "18807dde7894113c38f59ed602627e0f"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "寿山曲",
        "preface": "",
        "paragraphs": [
            "铜壶滴漏初尽，高合鸡鸣半空。",
            "[催启]五门金锁，犹垂三殿帘栊。",
            "阶前御柳摇绿，仗下宫花散红。",
            "鸳瓦数行晓日，[鸾]旗百尺春风。",
            "侍臣舞蹈重拜，圣寿南山永同。"
        ],
        "notes": "",
        "id": "98c4b9ee9b03694cde264487ce7e44f4"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "思越人",
        "preface": "",
        "paragraphs": [
            "酒醒情怀恶，金缕褪，玉肌如削。",
            "寒食过却，海棠零落。",
            "乍倚遍，阑干烟淡薄，翠幕帘栊画阁。",
            "春睡著，觉来失，秋千期约。"
        ],
        "notes": "",
        "id": "23d2adcf57f37a0466211bfca555425d"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "上行杯",
        "preface": "",
        "paragraphs": [
            "落梅暑雨消残粉，云重烟深寒食近。",
            "罗幕遮香，柳外秋千出画墙。",
            "春山颠倒钗横凤，飞絮入帘春睡重。",
            "梦里佳期，秪许庭花与月知。"
        ],
        "notes": "",
        "id": "314ca1086ebe97dbeb0438a025d91e57"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "薄命妾",
        "preface": "",
        "paragraphs": [
            "春日宴，绿酒一杯歌一遍，再拜陈三愿。",
            "一愿郎君千岁，二愿妾身长健，三愿如同梁上燕，岁岁长相见。"
        ],
        "notes": "",
        "id": "89ccc992509021c5364d5a8e6e3ca8b7"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "金错刀 一",
        "preface": "",
        "paragraphs": [
            "双玉斗，百琼壶，佳人欢饮笑喧呼。",
            "麒麟欲画时难偶，鸥鹭何猜兴不孤。",
            "歌婉转，醉模糊，高烧银烛卧流苏。",
            "只销几觉懵腾睡，身外功名任有无。"
        ],
        "notes": "",
        "id": "9c02425018c9cae9f15cbef2bf665d4f"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "金错刀 二",
        "preface": "",
        "paragraphs": [
            "日融融，草芊芊，黄莺求友啼林前。",
            "柳条袅袅拖金线，花蘂茸茸簇锦毡。",
            "鸠逐妇，燕穿帘，狂蜂浪蝶相翩翩。",
            "春光堪赏还堪玩，恼杀东风悮少年。"
        ],
        "notes": "",
        "id": "207ecda75f8bc192f7cd5a292faeade4"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "忆江南 一",
        "preface": "",
        "paragraphs": [
            "去岁迎春楼上月，正是西窗，夜凉时节。",
            "玉人贪睡坠钗云，粉消妆薄见天真。",
            "人非风月长依旧，破镜尘筝一梦经年瘦。",
            "今宵帘幕飏花阴，空余枕泪独伤心。"
        ],
        "notes": "",
        "id": "5e3d0a27b24f179b01209350146a5469"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "忆江南 二",
        "preface": "",
        "paragraphs": [
            "今日相逢花未发，正是去年，别离时节。",
            "东风次第有花开，恁时须约却重来。",
            "重来不怕花堪折，秪恐明年花发人离别。",
            "别离若向百花时，东风弹泪有谁知。"
        ],
        "notes": "",
        "id": "703d0616a4c6561a95ee7c4951c1603d"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "莫思归（即《抛球乐》）",
        "preface": "",
        "paragraphs": [
            "花满名园酒满觞，且开笑口对秾芳。",
            "秋千风暖鸾钗亸，绮陌春深翠袖香。",
            "莫惜黄金贵，日日须教贳酒尝。",
            "（《花草粹编》一）。"
        ],
        "notes": "",
        "id": "959a0ce0f07b3ba0a056c52a9d55f386"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "采春子",
        "preface": "",
        "paragraphs": [
            "樱桃谢了梨花发，红白相催。",
            "燕子归来，几处香风绿户开。",
            "人生乐事知多少，且酌金杯。",
            "管咽弦哀，慢引萧娘舞袖回。",
            "（《万代诗余》）（〖1〗见《历代诗余》卷十，调属《采桑子》。",
            "）。"
        ],
        "notes": "",
        "id": "559fe20e0d20d101c363d7f090d54c9c"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "玉楼春",
        "preface": "",
        "paragraphs": [
            "雪云乍变春云簇，渐觉年华堪纵目。",
            "北枝梅蕊犯寒开，南浦波纹如酒绿。",
            "芳菲次第长相续，自是情多何处足。",
            "尊前百计得春归，莫为伤春眉黛蹙。",
            "（《尊前集》）（〖1〗此词又见《欧阳文忠公近体乐府》卷二。",
            "）。"
        ],
        "notes": "",
        "id": "92fce98370c2fb9b685bed7a87f386aa"
    },
    {
        "author": "冯延巳",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "卍字回廊旋看月。",
            "（沈雄《古今词话·词品》卷下引。",
            "）。"
        ],
        "notes": "",
        "id": "3fb6f209dc4fcafce71037ce5c2de033"
    }
]