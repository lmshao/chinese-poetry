[
    {
        "author": "路单",
        "dynasty": "唐",
        "type": "诗",
        "rhythmic": "",
        "title": "和元常侍晦除浙东留题越亭（题拟）",
        "preface": "",
        "paragraphs": [
            "谢安致理逾三载，黄霸清声彻九重。",
            "犹辍珮环归凤阙，且将仁政到稽峰。",
            "林间立马罗千骑，池上开筵醉一钟。",
            "共喜甘棠有新咏，独惭霜鬓又攀龙。",
            "（《桂林风土记》）（按：《全唐诗》卷五四七收此诗，作者误为路贯，今改正重录之。",
            "）。"
        ],
        "notes": "",
        "id": "655a29859fc2034280f6068aeb6ca1b6"
    }
]