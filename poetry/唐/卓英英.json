[
    {
        "author": "卓英英",
        "dynasty": "唐",
        "type": "诗",
        "rhythmic": "",
        "title": "锦城春望",
        "preface": "",
        "paragraphs": [
            "和风装点锦城春，细雨如丝压玉尘。",
            "漫把诗情访奇景，艳花浓酒属闲人。"
        ],
        "notes": "",
        "id": "2d166862da5000732390cfbe65f4096e"
    },
    {
        "author": "卓英英",
        "dynasty": "唐",
        "type": "诗",
        "rhythmic": "",
        "title": "理笙",
        "preface": "",
        "paragraphs": [
            "频倚银屏理凤笙，调中幽意起春情。",
            "因思往事成惆怅，不得缑山和一声。"
        ],
        "notes": "",
        "id": "0ceadb39fc48ec35688671c0129a2679"
    },
    {
        "author": "卓英英",
        "dynasty": "唐",
        "type": "诗",
        "rhythmic": "",
        "title": "游福感寺荅少年",
        "preface": "",
        "paragraphs": [
            "牡丹未及开时节，况是秋风莫近前。",
            "留待来年二三月，一枝和露压神仙。"
        ],
        "notes": "",
        "id": "5235ff06e4148b9dd76a35560680762c"
    },
    {
        "author": "卓英英",
        "dynasty": "唐",
        "type": "诗",
        "rhythmic": "",
        "title": "荅玄士",
        "preface": "",
        "paragraphs": [
            "数载幽栏种牡丹，裹香包艳待神仙。",
            "神仙既有丹青术，携取何妨入洞天。"
        ],
        "notes": "",
        "id": "ebba1f7f637dbfe4ca59df9c3a7abc58"
    }
]