[
    {
        "author": "惠𫖮",
        "dynasty": "唐",
        "type": "诗",
        "rhythmic": "",
        "title": "邻霄台",
        "preface": "",
        "paragraphs": [
            "平台屹峰巅，去天不盈尺。",
            "云来隐巉岩，云散露形迹。",
            "长啸视大荒，烦襟尽冰释。",
            "不知身世远，但觉乾坤窄。",
            "一勺沧浪浮，万家烟树隔。",
            "解衣恣盘礴，谢我山水癖。",
            "极目送斜晖，寥寥海天碧。",
            "（见影印文渊阁《四库全书》本《福建通志》卷七六。",
            "）。"
        ],
        "notes": "",
        "id": "7e77df73298f81bfb6294707cfb3b42a"
    }
]