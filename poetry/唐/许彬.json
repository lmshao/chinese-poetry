[
    {
        "author": "许彬",
        "dynasty": "唐",
        "type": "诗",
        "rhythmic": "",
        "title": "中秋夜有怀",
        "preface": "",
        "paragraphs": [
            "趋驰早晚休，一岁又残秋。",
            "若只如今日，何难致白头。",
            "沧波归处远，旅舍向边愁。",
            "赖见前贤说，穷通不自由。"
        ],
        "notes": "",
        "id": "42c180b5a4e0f7c9db47485d9013d8af"
    },
    {
        "author": "许彬",
        "dynasty": "唐",
        "type": "诗",
        "rhythmic": "",
        "title": "寻白石山人涧",
        "preface": "",
        "paragraphs": [
            "路穷川岛上，果值古仙家。",
            "阴洞长鸣磬，石泉寒泛花。",
            "莓苔深峭壁，烟霭积层崖。",
            "难见囊中术，人间有岁华。"
        ],
        "notes": "",
        "id": "8ddeb03a1e9ef4f2c444f0c96c483671"
    },
    {
        "author": "许彬",
        "dynasty": "唐",
        "type": "诗",
        "rhythmic": "",
        "title": "游头陀寺上方",
        "preface": "",
        "paragraphs": [
            "高步陟崔嵬，吟闲路惜回。",
            "寺从何代有，僧是梵宫来。",
            "暮霭连沙积，余霞逼槛开。",
            "更期招静者，长啸上方台。"
        ],
        "notes": "",
        "id": "9cd6253f1139604cf04d40716dba19c7"
    },
    {
        "author": "许彬",
        "dynasty": "唐",
        "type": "诗",
        "rhythmic": "",
        "title": "归山夜发湖中",
        "preface": "",
        "paragraphs": [
            "广泽去无边，夜程风信偏。",
            "疎星遥抵浪，远烧似迎船。",
            "响岳猿相次，翻空雁接连。",
            "北归家业就，深处更逾年。"
        ],
        "notes": "",
        "id": "ae22b3dca0d6fb34af78b3e856897ca3"
    },
    {
        "author": "许彬",
        "dynasty": "唐",
        "type": "诗",
        "rhythmic": "",
        "title": "同友人会裴明府县楼",
        "preface": "",
        "paragraphs": [
            "开阁雨吹尘，陶家揖上宾。",
            "湖山万叠翠，汀树一行春。",
            "景逼归簷燕，歌喧已醉身。",
            "登临兴未足，喜有数年因。"
        ],
        "notes": "",
        "id": "50b1bad1e7b9d148dc2ba31cc23b74b4"
    },
    {
        "author": "许彬",
        "dynasty": "唐",
        "type": "诗",
        "rhythmic": "",
        "title": "荆山夜泊与亲友遇",
        "preface": "",
        "paragraphs": [
            "山海两分歧，停舟偶此期。",
            "别来何限意，相见却无词。",
            "坐永神疑梦，愁多鬓欲丝。",
            "趋名易迟晚，此去莫经时。"
        ],
        "notes": "",
        "id": "9f8844859c1a53b6cf4e397dd5992292"
    },
    {
        "author": "许彬",
        "dynasty": "唐",
        "type": "诗",
        "rhythmic": "",
        "title": "北游夜怀",
        "preface": "",
        "paragraphs": [
            "苦心终是否，舍此复无营。",
            "已致归成晚，非缘去有程。",
            "馆空吟向月，霜曙坐闻更。",
            "住久谁相问，驰羸又独行。"
        ],
        "notes": "",
        "id": "cb0227636a728044c74cc2da13ffe220"
    },
    {
        "author": "许彬",
        "dynasty": "唐",
        "type": "诗",
        "rhythmic": "",
        "title": "重经汉南",
        "preface": "",
        "paragraphs": [
            "分散多如此，人情岂自由。",
            "重来看月夕，不似去年秋。",
            "息虑虽孤寝，论空未识愁。",
            "须同醉乡者，万事付江流。"
        ],
        "notes": "",
        "id": "24751341129cadb2af4b68386a515d52"
    },
    {
        "author": "许彬",
        "dynasty": "唐",
        "type": "诗",
        "rhythmic": "",
        "title": "湘江",
        "preface": "",
        "paragraphs": [
            "孤舟方此去，嘉景称于闻。",
            "烟尽九峰雪，雨生诸派云。",
            "沙寒鸿鹄聚，底极龟鱼分。",
            "异日谁为侣，逍遥耕钓群。"
        ],
        "notes": "",
        "id": "191c669a2d1b05d87b9189dd51be249a"
    },
    {
        "author": "许彬",
        "dynasty": "唐",
        "type": "诗",
        "rhythmic": "",
        "title": "黔中书事",
        "preface": "",
        "paragraphs": [
            "巴蜀水南偏，山穷塞垒宽。",
            "岁时将近腊，草树未知寒。",
            "独狖啼朝雨，群牛向暮滩。",
            "更闻蛮俗近，烽火不艰难。"
        ],
        "notes": "",
        "id": "fe7999f936180d219e47d624cc915b8e"
    },
    {
        "author": "许彬",
        "dynasty": "唐",
        "type": "诗",
        "rhythmic": "",
        "title": "经李翰林庐山屏风叠所居",
        "preface": "",
        "paragraphs": [
            "放逐非多罪，江湖偶不廻。",
            "深居应有谓，济代岂无才。",
            "叠𪩘晴舒障，寒川暗动雷。",
            "谁能续高兴，醉死一千杯。"
        ],
        "notes": "",
        "id": "bd38252150b5056558b959597eaa0601"
    },
    {
        "author": "许彬",
        "dynasty": "唐",
        "type": "诗",
        "rhythmic": "",
        "title": "酬简寂熊尊师以赵员外庐山草堂见借",
        "preface": "",
        "paragraphs": [
            "岂易投居止，庐山得此峰。",
            "主人曾已许，仙客偶相逢。",
            "顾己恩难答，穷经业未慵。",
            "还能励僮仆，稍更补杉松。"
        ],
        "notes": "",
        "id": "9af31bfd3519682d1ec945482880c064"
    },
    {
        "author": "许彬",
        "dynasty": "唐",
        "type": "诗",
        "rhythmic": "",
        "title": "寄怀孙处士",
        "preface": "",
        "paragraphs": [
            "生平酌与吟，谁是见君心。",
            "上国一归去，沧波闲至今。",
            "钟繁秋寺远，岸阔晚涛深。",
            "疎放长如此，何人更得寻。"
        ],
        "notes": "",
        "id": "63d16c6e7eba9ad99e7d73c6736671c0"
    },
    {
        "author": "许彬",
        "dynasty": "唐",
        "type": "诗",
        "rhythmic": "",
        "title": "汉南怀友人",
        "preface": "",
        "paragraphs": [
            "此身西复东，何计此相逢。",
            "梦尽吴越水，恨深湘汉钟。",
            "积云开去路，曙雪叠前峰。",
            "谁即知非旧，怜君忽见容。"
        ],
        "notes": "",
        "id": "7621e6d62d2e8460d6274637323ee1f9"
    },
    {
        "author": "许彬",
        "dynasty": "唐",
        "type": "诗",
        "rhythmic": "",
        "title": "送人下第归江州",
        "preface": "",
        "paragraphs": [
            "名高不俟召，操赋献君门。",
            "偶屈应缘数，他人尽为冤。",
            "新春城外路，旧隐水边村。",
            "归去无劳久，知音待更论。"
        ],
        "notes": "",
        "id": "4221dd0c5944995181b5e2b3bbe866b3"
    },
    {
        "author": "许彬",
        "dynasty": "唐",
        "type": "诗",
        "rhythmic": "",
        "title": "送苏处士归西山",
        "preface": "",
        "paragraphs": [
            "南游何所为，一箧又空归。",
            "守道安清世，无心换白衣。",
            "深溪猿共暮，绝顶客来稀。",
            "早晚还相见，论诗更及微。"
        ],
        "notes": "",
        "id": "0d8382a75b9710c410d68b40f4100880"
    },
    {
        "author": "许彬",
        "dynasty": "唐",
        "type": "诗",
        "rhythmic": "",
        "title": "送李处士归山",
        "preface": "",
        "paragraphs": [
            "旧山来复去，不与世人论。",
            "得道书留箧，忘机酒满尊。",
            "溪轩松偃坐，石室水临门。",
            "应有频相访，相看坐到昏。"
        ],
        "notes": "",
        "id": "a905c951093e5d11bb3d7ba38a9f3690"
    },
    {
        "author": "许彬",
        "dynasty": "唐",
        "type": "诗",
        "rhythmic": "",
        "title": "送新罗客归",
        "preface": "",
        "paragraphs": [
            "君家沧海外，一别见何因。",
            "风土难知教，程途自致贫。",
            "浸天波色晚，横吹鸟行春。",
            "明发千樯下，应为更远人。"
        ],
        "notes": "",
        "id": "aa4d71f12bfe4fd218465e537fd0b673"
    },
    {
        "author": "许彬",
        "dynasty": "唐",
        "type": "诗",
        "rhythmic": "",
        "title": "府试莱城晴日望三山",
        "preface": "",
        "paragraphs": [
            "不易识蓬瀛，凭高望有程。",
            "盘根出巨浸，远色到孤城。",
            "隐隐排云峻，层层就日明。",
            "净收残霭尽，浮动嫩岚轻。",
            "纵目徒多暇，驰心累发诚。",
            "从容更何往，此路彻三清。"
        ],
        "notes": "",
        "id": "f2138969516fb21d1c769f1bc7d3458b"
    },
    {
        "author": "许彬",
        "dynasty": "唐",
        "type": "诗",
        "rhythmic": "",
        "title": "题故李宾客庐山草堂",
        "preface": "",
        "paragraphs": [
            "难穷林下趣，坐使致君恩。",
            "术业行当代，封章动谏垣。",
            "已明邪佞迹，几雪薜萝冤。",
            "报主深知此，忧民讵可论。",
            "名将山共古，迹与道俱存。",
            "为谢重来者，何人更及门。"
        ],
        "notes": "",
        "id": "b47551076778c1d521ab7861f758c18d"
    }
]