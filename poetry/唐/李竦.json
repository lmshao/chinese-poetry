[
    {
        "author": "李竦",
        "dynasty": "唐",
        "type": "诗",
        "rhythmic": "",
        "title": "长至日上公献寿",
        "preface": "",
        "paragraphs": [
            "候晓金门辟，乘时玉历长。",
            "羽仪瞻上宰，云物丽初阳。",
            "汉礼方传珮，尧年正捧觞。",
            "日行临观阙，帝锡洽珪璋。",
            "盛美超三代，洪休降百祥。",
            "自怜朝末坐，空此咏无[疆]。"
        ],
        "notes": "",
        "id": "74f112d351d608e41b162e6f96e88e45"
    },
    {
        "author": "李竦",
        "dynasty": "唐",
        "type": "诗",
        "rhythmic": "",
        "title": "赋得西戎献白玉环",
        "preface": "",
        "paragraphs": [
            "当时无外守，方物四夷通。",
            "列土金河北，朝天玉塞东。",
            "自将荆璞比，不与郑环同。",
            "正朔虽传汉，衣冠尚带戎。",
            "幸承提佩宠，多媿琢磨功。",
            "绝域知文教，争趋上国风。"
        ],
        "notes": "",
        "id": "63a644fbb5fa73dd9d41ced3eaf591de"
    }
]