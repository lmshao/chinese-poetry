[
    {
        "author": "于良史",
        "dynasty": "唐",
        "type": "诗",
        "rhythmic": "",
        "title": "春山夜月",
        "preface": "",
        "paragraphs": [
            "春山多胜事，赏玩夜忘归。",
            "掬水月在手，弄花香满衣。",
            "兴来无远近，欲去惜芳菲。",
            "南望鸣钟处，楼台深翠微。"
        ],
        "notes": "",
        "id": "2c5a62d4ce250ee429391bff736fd081"
    },
    {
        "author": "于良史",
        "dynasty": "唐",
        "type": "诗",
        "rhythmic": "",
        "title": "宿蓝田山口奉寄沈员外",
        "preface": "",
        "paragraphs": [
            "山暝飞群鸟，川长泛四邻。",
            "烟归河畔草，月照渡头人。",
            "朋友怀东道，乡关恋北辰。",
            "去留无所适，岐路独迷津。"
        ],
        "notes": "",
        "id": "818c074bf77a344fc0907ff0b5020790"
    },
    {
        "author": "于良史",
        "dynasty": "唐",
        "type": "诗",
        "rhythmic": "",
        "title": "冬日野望寄李赞府",
        "preface": "",
        "paragraphs": [
            "地际朝阳满，天边宿雾收。",
            "风兼残雪起，河带断冰流。",
            "北阙驰心极，南图尚旅游。",
            "登临思不已，何处得销愁。"
        ],
        "notes": "",
        "id": "211a556d7f8bba4b9fb249f8d86000db"
    },
    {
        "author": "于良史",
        "dynasty": "唐",
        "type": "诗",
        "rhythmic": "",
        "title": "闲居寄薛华",
        "preface": "",
        "paragraphs": [
            "隐几读黄老，闲居耳目清。",
            "僻居人事少，多病道心生。",
            "雨洗山林湿，鸦鸣池馆晴。",
            "晚来因废卷，行药至西城。"
        ],
        "notes": "",
        "id": "56f917e283e333f3432b58daa1c56889"
    },
    {
        "author": "于良史",
        "dynasty": "唐",
        "type": "诗",
        "rhythmic": "",
        "title": "江上送友人",
        "preface": "",
        "paragraphs": [
            "看尔动行櫂，未收离别筵。",
            "千帆忽见及，乱却故人船。",
            "纷泊雁群起，逶迤沙溆连。",
            "长亭十里外，应是少人烟。"
        ],
        "notes": "",
        "id": "af93be1152076fd76145cc48495072b2"
    },
    {
        "author": "于良史",
        "dynasty": "唐",
        "type": "诗",
        "rhythmic": "",
        "title": "田家秋日送友",
        "preface": "",
        "paragraphs": [
            "苍茫日初宴，遥野云初收。",
            "残雨北山里，夕阳东渡头。",
            "舟依渔溓合，水入田家流。",
            "何意君迷驾，山林应有秋。"
        ],
        "notes": "",
        "id": "3385651913516770b55b0dd5113e5338"
    },
    {
        "author": "于良史",
        "dynasty": "唐",
        "type": "诗",
        "rhythmic": "",
        "title": "自吟",
        "preface": "",
        "paragraphs": [
            "出身三十年，发白衣犹碧。",
            "日暮倚朱门，从朱污袍赤。"
        ],
        "notes": "",
        "id": "eed689e24a5b73d878625338409a598b"
    }
]