[
    {
        "author": "卢延让",
        "dynasty": "唐",
        "type": "诗",
        "rhythmic": "",
        "title": "苦吟",
        "preface": "",
        "paragraphs": [
            "莫话诗中事，诗中难更无。",
            "吟安一个字，撚断数茎须。",
            "险觅天应闷，狂搜海亦枯。",
            "不同文赋易，为著者之乎。"
        ],
        "notes": "",
        "id": "d0bd48a72a0ed14e74bc8f98ff93b8ec"
    },
    {
        "author": "卢延让",
        "dynasty": "唐",
        "type": "诗",
        "rhythmic": "",
        "title": "雪",
        "preface": "",
        "paragraphs": [
            "瑞雪落纷华，随风一向斜。",
            "地平铺作月，天迥撒成花。",
            "客满烧烟舍，牛牵卖炭车。",
            "吾皇忧挟纩，犹自问君家。"
        ],
        "notes": "",
        "id": "2add0aae81c6bcebe95c219813470f0a"
    },
    {
        "author": "卢延让",
        "dynasty": "唐",
        "type": "诗",
        "rhythmic": "",
        "title": "松寺",
        "preface": "",
        "paragraphs": [
            "山寺取凉当夏夜，共僧蹲坐石堦前。",
            "两三条电欲为雨，七八个星犹在天。",
            "衣汗稍停床上扇，茶香时拨涧中泉。",
            "通宵听论莲华义，不藉松窗一觉眠。"
        ],
        "notes": "",
        "id": "2dbae1ff2b3fe617a80053bedc93f2b2"
    },
    {
        "author": "卢延让",
        "dynasty": "唐",
        "type": "诗",
        "rhythmic": "",
        "title": "赠僧",
        "preface": "",
        "paragraphs": [
            "浮世浮华一断空，偶抛烦恼到莲宫。",
            "高僧解语牙无水，老鹤能飞骨有风。",
            "野色吟余生竹外，山阴坐久入池中。",
            "禅师莫问求名苦，滋味过于食蓼虫。"
        ],
        "notes": "",
        "id": "631f805cf45dde80f63cd37582645648"
    },
    {
        "author": "卢延让",
        "dynasty": "唐",
        "type": "诗",
        "rhythmic": "",
        "title": "逢友人赴阙",
        "preface": "",
        "paragraphs": [
            "正当天下待雍熙，丹诏徴来早为迟。",
            "倚马才高犹爱艺，问牛心在肯容私。",
            "吏开黄阁排班处，民拥青门看入时。",
            "却笑郡人留不得，感恩唯拟立生祠。"
        ],
        "notes": "",
        "id": "fb8d19a0d31f0e17cae600f32bc71068"
    },
    {
        "author": "卢延让",
        "dynasty": "唐",
        "type": "诗",
        "rhythmic": "",
        "title": "哭李郢端公",
        "preface": "",
        "paragraphs": [
            "军门半掩槐花宅，每过犹闻哭临声。",
            "北固暴亡兼在路，东都权葬未归茔。",
            "渐穷老仆慵看马，著惨佳人暗理筝。",
            "诗侣酒徒消散尽，一场春梦越王城。"
        ],
        "notes": "",
        "id": "6d3f9db326fceb7318c36a55b0599d10"
    },
    {
        "author": "卢延让",
        "dynasty": "唐",
        "type": "诗",
        "rhythmic": "",
        "title": "谢杨尚书惠樱桃",
        "preface": "",
        "paragraphs": [
            "满合虚红怕动摇，尚书知重赐樱桃。",
            "揉蓝尚带新鲜叶，泼血犹残旧折条。",
            "万颗真珠轻触破，一团甘露软含消。",
            "春来老病尤珍荷，并食中肠似火烧。"
        ],
        "notes": "",
        "id": "5fe3404a3a13fb741f15ec48c47c46e0"
    },
    {
        "author": "卢延让",
        "dynasty": "唐",
        "type": "诗",
        "rhythmic": "",
        "title": "寒食日戏赠李侍御",
        "preface": "",
        "paragraphs": [
            "十二街如市，红尘咽不开。",
            "洒蹄骢马汗，没处看花来。"
        ],
        "notes": "",
        "id": "6a06abf25a4a6244359e13006fba044a"
    },
    {
        "author": "卢延让",
        "dynasty": "唐",
        "type": "诗",
        "rhythmic": "",
        "title": "樊川寒食二首 一",
        "preface": "",
        "paragraphs": [
            "寒食权豪尽出行，一川如画雨初晴。",
            "谁家络络游春盛，担入花间轧轧声。"
        ],
        "notes": "",
        "id": "05c8fba9754ebef9568dd53fd3acacf5"
    },
    {
        "author": "卢延让",
        "dynasty": "唐",
        "type": "诗",
        "rhythmic": "",
        "title": "樊川寒食二首 二",
        "preface": "",
        "paragraphs": [
            "鞍马和花总是尘，歌声处处有佳人。",
            "五陵年少麤于事，栲栳量金买断春。"
        ],
        "notes": "",
        "id": "f33427cbc93f7dade9fe23b7f3a7081b"
    },
    {
        "author": "卢延让",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "只讹些子缘，应耗没多光。",
            "臂鹰健卒悬毡帽，骑马佳人卷画衫。",
            "每过私第邀看鹤，长著公裳送上驴。",
            "名纸毛生五门下，家僮骨立六街中。",
            "云间闹铎骡驼至，雪里残骸虎拽来。",
            "树上咨诹批颊鸟，窗间壁駮叩头虫。",
            "莫欺零落残牙齿，曾吃红绫饼餤来。",
            "渡水蹇驴双耳直，避风羸仆一肩高。",
            "高据襄阳播盛名，问人人道是诗星。",
            "凉雨打低残菡萏，急风吹散小蜻蜓。"
        ],
        "notes": "",
        "id": "f404cd52927b86e40e27378f76750970"
    },
    {
        "author": "卢延让",
        "dynasty": "唐",
        "type": "诗",
        "rhythmic": "",
        "title": "哭亡将诗",
        "preface": "",
        "paragraphs": [
            "自是𥐻砂发，非干骇石伤。",
            "牒高身上职，盌大背边创。"
        ],
        "notes": "",
        "id": "b20a29b3b821651c4493fe1f3f540d55"
    },
    {
        "author": "卢延让",
        "dynasty": "唐",
        "type": "诗",
        "rhythmic": "",
        "title": "八月十六夜月",
        "preface": "",
        "paragraphs": [
            "十六胜三五，中天照大荒。",
            "秪讹些子缘，应号没多光。",
            "桂老犹全在，蟾深未煞忙。",
            "难期一年事，到晓泥诗章。"
        ],
        "notes": "",
        "id": "6fe4cca3c13d697a2f0165360871b648"
    },
    {
        "author": "卢延让",
        "dynasty": "唐",
        "type": "诗",
        "rhythmic": "",
        "title": "冬除夜书情",
        "preface": "",
        "paragraphs": [
            "兀兀坐无味，思量谁与隣。",
            "数星深夜火，一个远乡人。",
            "雁翥天微雪，风号树欲春。",
            "愁章自难过，不觉苦吟频。"
        ],
        "notes": "",
        "id": "7845296746b2d03280b235fb3c36b89b"
    },
    {
        "author": "卢延让",
        "dynasty": "唐",
        "type": "诗",
        "rhythmic": "",
        "title": "观新岁朝贺",
        "preface": "",
        "paragraphs": [
            "龙墀初立仗，鸳鹭列班行。",
            "元日燕脂色，朝天桦烛香。",
            "表章堆玉案，缯帛满牙床。",
            "三百年如此，无因及我唐。"
        ],
        "notes": "",
        "id": "bea22f582a6facbe8d130d96320fa726"
    },
    {
        "author": "卢延让",
        "dynasty": "唐",
        "type": "诗",
        "rhythmic": "",
        "title": "吊孟浩然（后二句）",
        "preface": "",
        "paragraphs": [
            "汉水醉时波尚绿，鹿门吟处草犹生。",
            "（《舆地纪胜》八二《襄阳府》）（今按：《全唐诗》七一五引《海录碎事》，另有「高据襄阳播盛名，问人人道是诗星」二句，正可合为一首。",
            "此二联格律不粘。",
            "疑原诗为七律，今仅存二联。",
            "）。"
        ],
        "notes": "",
        "id": "92f04023704da55363f8ac3ad73170eb"
    },
    {
        "author": "卢延让",
        "dynasty": "唐",
        "type": "诗",
        "rhythmic": "",
        "title": "怀江上（句）（卢延逊五举方登第。〖2〗尝作诗云。「狐冲」二句，租庸张相濬每诵之。又「饿猫」二句，成中令汭激赏之。又「栗爆」二句，王中懿建爱之。卢尝谓人曰：「平生投谒公卿，不意得猫儿狗子之力也。」） 一",
        "preface": "",
        "paragraphs": [
            "狐冲官道过，犬刺客门开（一作「狗判店门开」）。",
            "〖3〗。"
        ],
        "notes": "",
        "id": "a4ef655c0cf361d4c0544d8b5c213327"
    },
    {
        "author": "卢延让",
        "dynasty": "唐",
        "type": "诗",
        "rhythmic": "",
        "title": "怀江上（句）（卢延逊五举方登第。〖2〗尝作诗云。「狐冲」二句，租庸张相濬每诵之。又「饿猫」二句，成中令汭激赏之。又「栗爆」二句，王中懿建爱之。卢尝谓人曰：「平生投谒公卿，不意得猫儿狗子之力也。」） 二",
        "preface": "",
        "paragraphs": [
            "饿猫临鼠穴，馋犬舐鱼砧。"
        ],
        "notes": "",
        "id": "0e9d7b5fb45bf31538cd21c1dbc7dc7b"
    },
    {
        "author": "卢延让",
        "dynasty": "唐",
        "type": "诗",
        "rhythmic": "",
        "title": "怀江上（句）（卢延逊五举方登第。〖2〗尝作诗云。「狐冲」二句，租庸张相濬每诵之。又「饿猫」二句，成中令汭激赏之。又「栗爆」二句，王中懿建爱之。卢尝谓人曰：「平生投谒公卿，不意得猫儿狗子之力也。」） 三",
        "preface": "",
        "paragraphs": [
            "栗爆烧氊破，猫跳触鼎翻。",
            "（《北梦琐言》七、《诗话总龟》三九《诙谐门》。",
            "参见同书八《评论门》引《谈苑》）（〖1〗《怀江上》之题，仅见《谈苑》引，为「饿猫」二句之题，另二联题未详。",
            "〖2〗五举，《北梦琐言》作「二十五举」。",
            "〖3〗「犬刺」，《北梦琐言》作「狗触」。",
            "）。"
        ],
        "notes": "",
        "id": "d5c6fa1b8780127a8bfbf3a790fd6c68"
    },
    {
        "author": "卢延让",
        "dynasty": "唐",
        "type": "诗",
        "rhythmic": "",
        "title": "冬夜宴柳驸马陟宅得更字",
        "preface": "",
        "paragraphs": [
            "兰堂夜宴在秦城，座上荷衣倍觉荣。",
            "金鼎烹炮过百味，铜壶刻漏转三更。",
            "红妆伎出催添烛，白雪哀迟待煖笙。",
            "犹自何郎欢不足，桂华未谢玉峰倾。",
            "（见蜀何光远《鉴戒录》卷八《屈名儒》。",
            "）。"
        ],
        "notes": "",
        "id": "79883d5254a7056d2a916fcf70f10ca5"
    }
]