[
    {
        "author": "李岑",
        "dynasty": "唐",
        "type": "诗",
        "rhythmic": "",
        "title": "东峰亭各赋一物得栖烟鸟",
        "preface": "",
        "paragraphs": [
            "从来养毛羽，昔日曾飞迁。",
            "变转对朝阳，差池栖夕烟。",
            "遇此枝叶覆，夙举冀冲天。"
        ],
        "notes": "",
        "id": "e3b96447da60d64fd7fc8a27f5f87fd4"
    },
    {
        "author": "李岑",
        "dynasty": "唐",
        "type": "诗",
        "rhythmic": "",
        "title": "西河郡太原守张夫人挽歌",
        "preface": "",
        "paragraphs": [
            "鹊印庆仍传，鱼轩宠莫先。",
            "从夫元凯贵，训子孟轲贤。",
            "龙是双归日，鸾非独舞年。",
            "哀荣今共尽，凄怆杜陵田。"
        ],
        "notes": "",
        "id": "a197d7c32991544cdf629585c94648d7"
    },
    {
        "author": "李岑",
        "dynasty": "唐",
        "type": "诗",
        "rhythmic": "",
        "title": "玄元皇帝应见贺圣祚无疆",
        "preface": "",
        "paragraphs": [
            "皇纲归有道，帝系祖玄元。",
            "运表南山祚，神通北极尊。",
            "大同齐日月，兴废应乾坤。",
            "圣后趋庭礼，宗臣稽首言。",
            "千官欣肆观，万国贺深恩。",
            "锡宴云天接，飞声雷地喧。",
            "祥光浮紫阁，喜气绕皇轩。",
            "未预承天命，空勤望帝门。"
        ],
        "notes": "",
        "id": "415c77df94eb53c71b1d93ba3f93ea6f"
    }
]