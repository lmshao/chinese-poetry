[
    {
        "author": "张子容",
        "dynasty": "唐",
        "type": "诗",
        "rhythmic": "",
        "title": "相和歌辞 春江花月夜二首 一",
        "preface": "",
        "paragraphs": [
            "林花发岸口，气色动江新。",
            "此夜江中月，流光花上春。",
            "分明石潭里，宜照浣纱人。"
        ],
        "notes": "",
        "id": "cd2aa1f7a1a98752da5a086fe89bd6c1"
    },
    {
        "author": "张子容",
        "dynasty": "唐",
        "type": "诗",
        "rhythmic": "",
        "title": "相和歌辞 春江花月夜二首 二",
        "preface": "",
        "paragraphs": [
            "交甫怜瑶佩，仙妃难重期。",
            "沈沈绿江晚，惆怅碧云姿。",
            "初逢花上月，言是弄珠时。"
        ],
        "notes": "",
        "id": "88275e153f58350fac8b9f883a6098d1"
    },
    {
        "author": "张子容",
        "dynasty": "唐",
        "type": "诗",
        "rhythmic": "",
        "title": "春江花月夜二首 一",
        "preface": "",
        "paragraphs": [
            "林花发岸口，气色动江新。",
            "此夜江中月，流光花上春。",
            "分明石潭里，宜照浣纱人。"
        ],
        "notes": "",
        "id": "cd2aa1f7a1a98752da5a086fe89bd6c1"
    },
    {
        "author": "张子容",
        "dynasty": "唐",
        "type": "诗",
        "rhythmic": "",
        "title": "春江花月夜二首 二",
        "preface": "",
        "paragraphs": [
            "交甫怜瑶珮，仙妃难重期。",
            "沈沈绿江晚，惆怅碧云姿。",
            "初逢花上月，言是弄珠时。"
        ],
        "notes": "",
        "id": "5eb8a18d19af1cf5da9aa82c73168d2f"
    },
    {
        "author": "张子容",
        "dynasty": "唐",
        "type": "诗",
        "rhythmic": "",
        "title": "云阳驿陪崔使君邵道士夜宴",
        "preface": "",
        "paragraphs": [
            "一尉东南远，谁知此夜欢。",
            "诸侯倾皂盖，仙客整黄冠。",
            "染翰灯花满，飞觞云气寒。",
            "欣承国士遇，更借美人看。"
        ],
        "notes": "",
        "id": "2570d289cfa3b01ffb7cb5105b8b1e79"
    },
    {
        "author": "张子容",
        "dynasty": "唐",
        "type": "诗",
        "rhythmic": "",
        "title": "除夜乐城逢孟浩然",
        "preface": "",
        "paragraphs": [
            "远客襄阳郡，来过海岸家。",
            "樽开柏叶酒，灯发九枝花。",
            "妙曲逢卢女，高才得孟嘉。",
            "东山行乐意，非是竞繁华。"
        ],
        "notes": "",
        "id": "c446e985c72099a4207fa6c8df4bf166"
    },
    {
        "author": "张子容",
        "dynasty": "唐",
        "type": "诗",
        "rhythmic": "",
        "title": "送苏倩游天台",
        "preface": "",
        "paragraphs": [
            "灵异寻沧海，笙歌访翠微。",
            "江鸥迎共狎，云鹤待将飞。",
            "琪树尝仙果，琼楼试羽衣。",
            "遥知神女问，独怪阮郎归。"
        ],
        "notes": "",
        "id": "12a6a35b8858ddd9b20802270d14b3bd"
    },
    {
        "author": "张子容",
        "dynasty": "唐",
        "type": "诗",
        "rhythmic": "",
        "title": "泛永嘉江日暮回舟",
        "preface": "",
        "paragraphs": [
            "无云天欲暮，轻鹢大江清。",
            "归路烟中远，回舟月上行。",
            "傍潭窥竹暗，出屿见沙明。",
            "更值微风起，乘流丝管声。"
        ],
        "notes": "",
        "id": "90c4c2702960c9c8f6d7bead4f184168"
    },
    {
        "author": "张子容",
        "dynasty": "唐",
        "type": "诗",
        "rhythmic": "",
        "title": "永嘉即事寄赣县袁少府瓘",
        "preface": "",
        "paragraphs": [
            "山绕楼台出，谿通里闬斜。",
            "曾为谢客郡，多有逐臣家。",
            "海气朝成雨，江天晚作霞。",
            "题书报贾谊，此湿似长沙。"
        ],
        "notes": "",
        "id": "b20a268f884d52443bd81d12b0c4df40"
    },
    {
        "author": "张子容",
        "dynasty": "唐",
        "type": "诗",
        "rhythmic": "",
        "title": "乐城岁日赠孟浩然",
        "preface": "",
        "paragraphs": [
            "土地穷瓯越，风光肇建寅。",
            "插桃销瘴疠，移竹近阶墀。",
            "半是吴风俗，仍为楚岁时。",
            "更逢习凿齿，言在汉川湄。"
        ],
        "notes": "",
        "id": "81e5da759bf4f64eec44d71446315e31"
    },
    {
        "author": "张子容",
        "dynasty": "唐",
        "type": "诗",
        "rhythmic": "",
        "title": "永嘉作",
        "preface": "",
        "paragraphs": [
            "拙宦从江左，投荒更海边。",
            "山将孤屿近，水共恶谿连。",
            "地湿梅多雨，潭蒸竹起烟。",
            "未应悲晚髪，炎瘴苦华年。"
        ],
        "notes": "",
        "id": "d2c33782efcd23fa4238e90f4d0ac7b7"
    },
    {
        "author": "张子容",
        "dynasty": "唐",
        "type": "诗",
        "rhythmic": "",
        "title": "送孟八浩然归襄阳二首 一",
        "preface": "",
        "paragraphs": [
            "东越相逢地，西亭送别津。",
            "风潮看解缆，云海去愁人。",
            "乡在桃林岸，山连枫树春。",
            "因怀故园意，归与孟家邻。"
        ],
        "notes": "",
        "id": "e8e2f7aa16985ec9a97dfed24504d4d2"
    },
    {
        "author": "张子容",
        "dynasty": "唐",
        "type": "诗",
        "rhythmic": "",
        "title": "送孟八浩然归襄阳二首 二",
        "preface": "",
        "paragraphs": [
            "杜门不欲出，久与世情疎。",
            "以此为长策，劝君归旧庐。",
            "醉歌田舍酒，笑读古人书。",
            "好是一生事，无劳献子虚。"
        ],
        "notes": "",
        "id": "9cb61cc6c34e590b333cef2666dd3e6a"
    },
    {
        "author": "张子容",
        "dynasty": "唐",
        "type": "诗",
        "rhythmic": "",
        "title": "贬乐城尉日作",
        "preface": "",
        "paragraphs": [
            "窜谪边穷海，川原近恶谿。",
            "有时闻虎啸，无夜不猿啼。",
            "地暖花长发，岩高日易低。",
            "故乡可忆处，遥指斗牛西。"
        ],
        "notes": "",
        "id": "9c09af7ff397490870c5f83b238f7bea"
    },
    {
        "author": "张子容",
        "dynasty": "唐",
        "type": "诗",
        "rhythmic": "",
        "title": "自乐城赴永嘉枉路泛白湖寄松阳李少府",
        "preface": "",
        "paragraphs": [
            "西行碍浅石，北转入谿桥。",
            "树色烟轻重，湖光风动摇。",
            "百花乱飞雪，万岭叠青霄。",
            "猿挂临潭筿，鸥迎出浦桡。",
            "惟应赏心客，兹路不言遥。"
        ],
        "notes": "",
        "id": "71c00840c0403a480fb02850e978b6fb"
    },
    {
        "author": "张子容",
        "dynasty": "唐",
        "type": "诗",
        "rhythmic": "",
        "title": "九日陪润州邵使君登北固山",
        "preface": "",
        "paragraphs": [
            "五马向西椒，重阳坐丽谯。",
            "徐州带绿水，楚国在青霄。",
            "张幕连江树，开筵接海潮。",
            "凌云词客语，回雪无人娇。",
            "梅福惭仙吏，羊公赏下僚。",
            "新丰酒旧美，况是菊花朝。"
        ],
        "notes": "",
        "id": "d29a3ba0aab41fb8b150e5bce69ff6c0"
    },
    {
        "author": "张子容",
        "dynasty": "唐",
        "type": "诗",
        "rhythmic": "",
        "title": "璧池望秋月",
        "preface": "",
        "paragraphs": [
            "凉夜窥清沼，池空水月秋。",
            "满轮沈玉镜，半魄落银钩。",
            "蟾影摇轻浪，菱花渡浅流。",
            "漏移光渐洁，云敛色偏浮。",
            "似璧悲三献，疑珠怯再投。",
            "能持千里意，来照楚乡愁。"
        ],
        "notes": "",
        "id": "304898867e1d8b3ea56a758f5aefbc7e"
    },
    {
        "author": "张子容",
        "dynasty": "唐",
        "type": "诗",
        "rhythmic": "",
        "title": "长安早春",
        "preface": "",
        "paragraphs": [
            "开国维东井，城池起北辰。",
            "咸歌太平日，共乐建寅春。",
            "雪尽黄山树，冰开黑水津。",
            "草迎金埒马，花伴玉楼人。",
            "鸿渐看无数，莺歌听欲频。",
            "何当桂枝擢，还及柳条新。"
        ],
        "notes": "",
        "id": "4f270d8ddb39297e3782bb76766cee04"
    },
    {
        "author": "张子容",
        "dynasty": "唐",
        "type": "诗",
        "rhythmic": "",
        "title": "赠司勋萧郎中",
        "preface": "",
        "paragraphs": [
            "作相开黄阁，为郎奏赤墀。",
            "君臣道合体，父子贵同时。",
            "国以推贤答，家无内举疑。",
            "凤池真水镜，兰省得华滋。",
            "未覩风流日，先闻新赋诗。",
            "江山清谢朓，花木媚丘迟。",
            "吏部来何暮，王言念在兹。",
            "丹青无不可，霖雨亦相期。",
            "昔我投荒处，孤烟望岛夷。",
            "群鸥终日狎，落叶数年悲。",
            "渔父留歌咏，江妃入兴词。",
            "今将献知己，相感勿吾欺。"
        ],
        "notes": "",
        "id": "69e2c724c87c69d5e1c1c98fd5de1043"
    },
    {
        "author": "张子容",
        "dynasty": "唐",
        "type": "诗",
        "rhythmic": "",
        "title": "巫山",
        "preface": "",
        "paragraphs": [
            "巫岭岧峣天际重，佳期宿昔愿相从。",
            "朝云暮雨连天暗，神女知来第几峰。"
        ],
        "notes": "",
        "id": "4e459665fd68d2a9bfbd321a59ac787d"
    },
    {
        "author": "张子容",
        "dynasty": "唐",
        "type": "诗",
        "rhythmic": "",
        "title": "除日",
        "preface": "",
        "paragraphs": [
            "腊月今知晦，流年此夕除。",
            "拾樵供岁火，帖牖作春书。",
            "柳觉东风至，花疑小雪余。",
            "忽逢双鲤赠，言是上冰鱼。"
        ],
        "notes": "",
        "id": "287b9d1c5b8f360e91bcb650d4928ec3"
    },
    {
        "author": "张子容",
        "dynasty": "唐",
        "type": "诗",
        "rhythmic": "",
        "title": "缺题",
        "preface": "",
        "paragraphs": [
            "在家娇小女，卷[幔]（慢）爱花丛。",
            "不畏罗衣湿，折花风雨中。",
            "（见《四部丛刊》本《后邨先生大全集》卷一七七《诗话续集》引李康成《玉台后集》）。"
        ],
        "notes": "",
        "id": "f7af82d4005d09fe14a79c1cf0faf24a"
    }
]