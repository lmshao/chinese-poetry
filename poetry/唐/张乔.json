[
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "宴边将",
        "preface": "",
        "paragraphs": [
            "一曲梁州金石清，边风萧飒动江城。",
            "座中有老沙场客，横笛休吹塞上声。"
        ],
        "notes": "",
        "id": "11efa3ce75fa2a402beab0063fbce512"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "郢州即事",
        "preface": "",
        "paragraphs": [
            "孤城临远水，千里见寒山。",
            "白雪无人唱，沧洲尽日闲。",
            "鸟归残烧外，帆出断云间。",
            "此地秋风起，应随计吏还。"
        ],
        "notes": "",
        "id": "bbaa68935e386f21844af91dac257f6f"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "送宾贡金夷吾奉使归本国",
        "preface": "",
        "paragraphs": [
            "渡海登仙籍，还家备汉仪。",
            "孤舟无岸泊，万里有星随。",
            "积水浮魂梦，流年半别离。",
            "东风未回日，音信杳难期。"
        ],
        "notes": "",
        "id": "8e34c5d42ac95397082effbb51b5db34"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "华山",
        "preface": "",
        "paragraphs": [
            "谁将倚天劒，削出倚天峰。",
            "众水背流急，他山相向重。",
            "树黏青霭合，崖夹白云浓。",
            "一夜盆倾雨，前湫起毒龙。"
        ],
        "notes": "",
        "id": "c7cdfe460b9177550a822e9c32bcbc31"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "滕王阁",
        "preface": "",
        "paragraphs": [
            "昔人登览处，遗阁大江隅。",
            "叠浪有时有，闲云无日无。",
            "早凉先燕去，返照后帆孤。",
            "未得营归计，菱歌满旧湖。"
        ],
        "notes": "",
        "id": "62f8926ac1f3dbcea12274ec5ad5acd5"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "寄处士梁烛",
        "preface": "",
        "paragraphs": [
            "贤哉君子风，讽与古人同。",
            "采药楚云里，移家湘水东。",
            "星霜秋野阔，雨雹夜山空。",
            "早晚相招隐，深耕老此中。"
        ],
        "notes": "",
        "id": "b15a0e4175034d0c87b33a18e52b8b55"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "送许棠下第游蜀",
        "preface": "",
        "paragraphs": [
            "天下猿多处，西南是蜀关。",
            "马登青壁瘦，人宿翠微闲。",
            "带雨逢残日，因江见断山。",
            "行歌风月好，莫老锦城间。"
        ],
        "notes": "",
        "id": "eebd913739b5e5b1c5720a28bbc70604"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "题终南山白鹤观",
        "preface": "",
        "paragraphs": [
            "上彻炼丹峰，求玄意未穷。",
            "古坛青草合，往事白云空。",
            "仙境日月外，帝乡烟雾中。",
            "人间足烦署，欲去恋松风。"
        ],
        "notes": "",
        "id": "bb9fb4b4b9e42d98f75f973fda64aee3"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "赠边将",
        "preface": "",
        "paragraphs": [
            "将军夸胆气，功在杀人多。",
            "对酒擎钟饮，临风拔劒歌。",
            "翻师平碎叶，掠地取交河。",
            "应笑孔门客，年年羡四科。"
        ],
        "notes": "",
        "id": "463f1627f45ae691a2bd5415cc9dcfc3"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "吊建州李员外",
        "preface": "",
        "paragraphs": [
            "铭旌归故里，猿鸟亦凄然。",
            "已葬桐江月，空回建水船。",
            "客传为郡日，僧说读书年。",
            "恐有吟魂在，深山古木边。"
        ],
        "notes": "",
        "id": "ec1318ae96e8a1d40418183f44f7c1dd"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "送许棠及第归宣州",
        "preface": "",
        "paragraphs": [
            "雅调一生吟，谁为晚达心。",
            "傍人贺及第，独自却沾襟。",
            "宴别喧天乐，家归碍日岑。",
            "青门许攀送，故里接云林。"
        ],
        "notes": "",
        "id": "4c4d040f3f14273e5829fd509fccecaa"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "送庞百篇之任青阳县尉",
        "preface": "",
        "paragraphs": [
            "都堂公试日，词翰独超群。",
            "品秩台庭与，篇章圣主闻。",
            "乡连三楚树，县对九华云。",
            "多少青门客，临岐共羡君。"
        ],
        "notes": "",
        "id": "6d0a51fedd00b1ddec11c3faa6e2dfb7"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "曲江春",
        "preface": "",
        "paragraphs": [
            "寻春与送春，多遶曲江滨。",
            "一片凫鹥水，千秋辇毂尘。",
            "岸凉随众木，波影逐游人。",
            "自是游人老，年年管吹新。"
        ],
        "notes": "",
        "id": "5bc790e50293bf6d818ba057bc142d58"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "秦原春望",
        "preface": "",
        "paragraphs": [
            "无穷名利尘，轩盖逐年新。",
            "北阕东堂路，千山万水人。",
            "云离僧榻曙，燕远凤楼春。",
            "荏苒文明代，难归钓艇身。"
        ],
        "notes": "",
        "id": "c8238e401c10cfcea463396c882c8549"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "游华山云际寺",
        "preface": "",
        "paragraphs": [
            "少华中峰寺，高秋众景归。",
            "地连秦塞起，河隔晋山微。",
            "晚木蝉相应，凉天鴈并飞。",
            "殷勤记岩石，秪恐再来稀。"
        ],
        "notes": "",
        "id": "09eebd4d3d670d42e92b1bd8533f516c"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "送碁待诏朴球归新罗",
        "preface": "",
        "paragraphs": [
            "海东谁敌手，归去道应孤。",
            "阙下传新势，船中覆旧图。",
            "穷荒回日月，积水载寰区。",
            "故国多年别，桑田复在无。"
        ],
        "notes": "",
        "id": "51044c51d0f8c28cfc8885264cc8fe5c"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "送郑谷先辈赴汝州辟命",
        "preface": "",
        "paragraphs": [
            "看花兴未休，已散曲江游。",
            "载笔离秦甸，从军过洛州。",
            "嵩云将雨去，汝水背城流。",
            "应念依门客，蒿莱满径秋。"
        ],
        "notes": "",
        "id": "3e96d941a7db7231b34a5f6fdc9936cc"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "赠敬亭清越上人",
        "preface": "",
        "paragraphs": [
            "海上独随缘，归来二十年。",
            "久闲时得句，渐老不离禅。",
            "砌木欹临水，窗峰直倚天。",
            "犹期向云里，别扫石床眠。"
        ],
        "notes": "",
        "id": "e42c3f9b03f3c718f91c228badf0efe2"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "题灵山寺",
        "preface": "",
        "paragraphs": [
            "树凉清岛寺，虚阁敞禅扉。",
            "四面闲云入，中流独鸟归。",
            "湖平幽径近，船泊夜灯微。",
            "一宿秋风里，烟波隔捣衣。"
        ],
        "notes": "",
        "id": "ab003da128cc0f862d239076ce05c49c"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "吊栖白上人",
        "preface": "",
        "paragraphs": [
            "今古遰相送，几时无逝波。",
            "篇章名不朽，寂灭理如何。",
            "内殿留真影，闲房落贝多。",
            "从兹高塔寺，惆怅懒经过。"
        ],
        "notes": "",
        "id": "b7d2c464731e9df5922f980354563bf7"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "北山书事",
        "preface": "",
        "paragraphs": [
            "黄河一曲山，天半锁重关。",
            "圣日雄藩静，秋风老将闲。",
            "车舆穿谷口，市井响云间。",
            "大野无飞鸟，元戎校猎还。"
        ],
        "notes": "",
        "id": "0f3310d1a80b974ae10f975d291bdb7a"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "长安书事",
        "preface": "",
        "paragraphs": [
            "出送乡人尽，沧洲未得还。",
            "秋风五陵树，晴日六街山。",
            "有景终年住，无机是处闲。",
            "何当向云外，免老别离间。"
        ],
        "notes": "",
        "id": "89ee4a5bb620a4ce67cb84a5ac7bd4bf"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "送郑侍御赴汴州辟命",
        "preface": "",
        "paragraphs": [
            "官从谏署清，暂去佐戎旌。",
            "朝客多相恋，吟僧欲伴行。",
            "河冰天际白，岳雪眼前明。",
            "即见东风起，梁园听早莺。"
        ],
        "notes": "",
        "id": "c731dee818ba6ea26696cffac49d50a7"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "吊造微上人",
        "preface": "",
        "paragraphs": [
            "至人随化往，遗路自堪伤。",
            "白塔收真骨，青山闭影堂。",
            "钟残含细韵，烟灭有余香。",
            "松上斋乌在，迟迟立夕阳。"
        ],
        "notes": "",
        "id": "c1e7ac972077c82a87357b1de8f0383b"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "经隐岩旧居",
        "preface": "",
        "paragraphs": [
            "夜久村落静，徘徊杨柳津。",
            "青山犹有路，明月已无人。",
            "梦寐空前事，星霜倦此身。",
            "尝期结茅处，来往蹑遗尘。"
        ],
        "notes": "",
        "id": "e3d29a704b47ead70f5b84e5f7ce0360"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "再题敬亭清越上人山房",
        "preface": "",
        "paragraphs": [
            "重来访惠休，已是十年游。",
            "向水千松老，空山一磬秋。",
            "石窗清吹入，河汉夜光流。",
            "久别多新作，长吟洗俗愁。"
        ],
        "notes": "",
        "id": "c07dd6f6a51a5bb6909a343d06d163c0"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "浮汴东归",
        "preface": "",
        "paragraphs": [
            "日暖泗滨西，无穷岸草齐。",
            "薄烟衰草树，微月迥城鸡。",
            "水近沧浪急，山随绿野低。",
            "羞将旧名姓，还向旧游题。"
        ],
        "notes": "",
        "id": "05eeab0fa8c1b558a8c5c2e5e9f5ec46"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "雨中宿僧院",
        "preface": "",
        "paragraphs": [
            "千灯有宿因，长老许相亲。",
            "夜永楼台雨，更深江海人。",
            "劳生无了日，妄念起微尘。",
            "不是真如理，何门静此身。"
        ],
        "notes": "",
        "id": "bbebc2046ef284ea63a94d7f26a2a13b"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "江行至沙浦",
        "preface": "",
        "paragraphs": [
            "烟霞接杳冥，旅泊寄回汀。",
            "夜雨雷电歇，春江蛟蜃腥。",
            "城侵潮影白，峤截鸟行青。",
            "徧欲探泉石，南须过洞庭。"
        ],
        "notes": "",
        "id": "626877c754a6965652a9e5550a961a4d"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "送友人归江南",
        "preface": "",
        "paragraphs": [
            "辛勤同失意，迢递独还家。",
            "落日江边笛，残春岛上花。",
            "亲安诚可喜，道在亦何嗟。",
            "谁伴高吟处，晴天望九华。"
        ],
        "notes": "",
        "id": "28420ac325fc6d101b068a13b8c5ea8d"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "刘补阙自九华山拜官因以寄献",
        "preface": "",
        "paragraphs": [
            "冥鸿久不群，征拜动天文。",
            "地主迎过郡，山僧送出云。",
            "登车残月在，宿馆乱流分。",
            "若更思林下，还须共致君。"
        ],
        "notes": "",
        "id": "37f2cf4d2b850b1ab4e434215b43bb5a"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "岳阳即事",
        "preface": "",
        "paragraphs": [
            "远色岳阳楼，湘帆数片愁。",
            "竹风山上路，沙月水中洲。",
            "力学桑田废，思归鬓髪秋。",
            "功名如不立，岂易狎汀鸥。"
        ],
        "notes": "",
        "id": "7503cd038f66ba4b593bd9847ece41a8"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "题兴善寺僧道深院",
        "preface": "",
        "paragraphs": [
            "江峰峰顶人，受法老西秦。",
            "法本无前业，禅非为后身。",
            "院栽他国树，堂展祖师真。",
            "甚愿依宗旨，求闲未有因。"
        ],
        "notes": "",
        "id": "f4e2774e7f3233a220bac70d8b62eb58"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "送龙门令刘沧",
        "preface": "",
        "paragraphs": [
            "去宰龙门县，应思变化年。",
            "还将鲁儒政，又与晋人传。",
            "峭壁开中古，长河落半天。",
            "几乡因劝勉，耕稼满云烟。"
        ],
        "notes": "",
        "id": "523d06e9befa3f1d75cabafd434a3340"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "送友人往宜春",
        "preface": "",
        "paragraphs": [
            "落花兼柳絮，无处不纷纷。",
            "远道空归去，流莺独自闻。",
            "野桥喧硙水，山郭入楼云。",
            "故里南陵曲，秋期更送君。"
        ],
        "notes": "",
        "id": "768e8dc56171da0a666d129c6f474827"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "书边事",
        "preface": "",
        "paragraphs": [
            "调角断清秋，征人倚戍楼。",
            "春风对青冢，白日落梁州。",
            "大汉无兵阻，穷边有客游。",
            "蕃情似此水，长愿向南流。"
        ],
        "notes": "",
        "id": "e2b540471ccd70246aa0cc3961da9c0b"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "送僧雅觉归东海",
        "preface": "",
        "paragraphs": [
            "山川心地内，一念即千重。",
            "老别关中寺，禅归海外峰。",
            "鸟行来有路，帆影去无踪。",
            "几夜波涛息，先闻本国钟。"
        ],
        "notes": "",
        "id": "8048e30e5ee367acb553c997c053ecae"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "和薛监察题兴善寺古松",
        "preface": "",
        "paragraphs": [
            "种在法王城，前朝古寺名。",
            "瘦根盘地远，香吹入云清。",
            "鹤动池台影，僧禅雨雪声。",
            "看来人旋老，因此叹浮生。"
        ],
        "notes": "",
        "id": "a490bb7cf62ba7d85cdb0bd575abbe04"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "听琴",
        "preface": "",
        "paragraphs": [
            "清月转瑶轸，弄中湘水寒。",
            "能令坐来客，不语自相看。",
            "静恐鬼神出，急疑风雨残。",
            "几时归岭峤，更过洞庭弹。"
        ],
        "notes": "",
        "id": "76a580b63e42df9544eaaeaf217a9b97"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "送友人游蜀",
        "preface": "",
        "paragraphs": [
            "此心知者稀，欲别倍相依。",
            "无食拟同去，有家还未归。",
            "巴山开国远，劒道入天微。",
            "必恐临邛客，疑君学赋非。"
        ],
        "notes": "",
        "id": "708143182c97c72d6e5775c9982cb61e"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "闻仰山禅师往曹溪因赠",
        "preface": "",
        "paragraphs": [
            "曹溪松下路，猨鸟重相亲。",
            "四海求玄理，千峰遶定身。",
            "异花天上堕，灵草雪中春。",
            "自惜经行处，焚香礼旧真。"
        ],
        "notes": "",
        "id": "987931619cde09c65a611cf4e880ed53"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "蓝溪夜坐",
        "preface": "",
        "paragraphs": [
            "蓝水警尘梦，夜吟开草堂。",
            "月临山霭薄，松滴露花香。",
            "诗外真风远，人间静兴长。",
            "明朝访禅侣，更上翠微房。"
        ],
        "notes": "",
        "id": "9ad91a5c3f296d42f357c6b6fe7d5740"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "题郑侍御蓝田别业",
        "preface": "",
        "paragraphs": [
            "秋山清若水，吟客静于僧。",
            "小径通商岭，高窗见杜陵。",
            "云霞朝入镜，猨鸟夜窥灯。",
            "许作前峰侣，终来寄上层。"
        ],
        "notes": "",
        "id": "9160b2008beb69f4b1c0163125972163"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "送友人进士许棠",
        "preface": "",
        "paragraphs": [
            "离乡积岁年，归路远依然。",
            "夜火山头市，春江树杪船。",
            "干戈愁鬓改，瘴疠喜家全。",
            "何处营甘旨，潮涛浸薄田。"
        ],
        "notes": "",
        "id": "8cb575fe79a9a00d3e9ed0090e9ac6af"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "秘省伴直",
        "preface": "",
        "paragraphs": [
            "乔枝聚暝禽，叠阁锁遥岑。",
            "待月当秋直，看书废夜吟。",
            "残薪留火细，古井下瓶深。",
            "纵欲抄前史，贫难遂此心。"
        ],
        "notes": "",
        "id": "d83bf2616e54531dc1bcf1601bff0d9d"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "宿昭应",
        "preface": "",
        "paragraphs": [
            "夜忆开元寺，凄凉里巷间。",
            "薄烟通魏阙，明月照骊山。",
            "半壁空宫闭，连天白道闲。",
            "清晨更回首，独向灞陵还。"
        ],
        "notes": "",
        "id": "8d3993038c124d9a51644f93da916018"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "送陆处士",
        "preface": "",
        "paragraphs": [
            "樽前放浩歌，便起泛烟波。",
            "舟楫故人少，江湖明月多。",
            "孤峰经宿上，僻寺共云过。",
            "若向仙岩住，还应著薜萝。"
        ],
        "notes": "",
        "id": "8837169368e8b2c9b40bbf576a313850"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "送韩处士归少室山",
        "preface": "",
        "paragraphs": [
            "江外历千岑，还归少室吟。",
            "地闲缑岭月，窗迥洛城砧。",
            "石窦垂寒乳，松枝长别琴。",
            "他年瀑泉下，亦拟置家林。"
        ],
        "notes": "",
        "id": "a9cef9c0cdacaf31fed1862e35b008a8"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "赠初上人",
        "preface": "",
        "paragraphs": [
            "竹色覆禅栖，幽禽遶院啼。",
            "空门无去住，行客自东西。",
            "井气春来歇，庭枝雪后低。",
            "相看念山水，尽日话曹溪。"
        ],
        "notes": "",
        "id": "b9a165f380a0cbc75e582eb201c316c8"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "送新罗僧",
        "preface": "",
        "paragraphs": [
            "东来此学禅，多病念佛缘。",
            "把锡离岩寺，收经上海船。",
            "落帆敲石火，宿岛汲瓶泉。",
            "永向扶桑老，知无再少年。"
        ],
        "notes": "",
        "id": "cc65cdc0786dcacd8d68b0f1d549f2d3"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "题山僧院",
        "preface": "",
        "paragraphs": [
            "谿路曾来日，年多与旧同。",
            "地寒松影里，僧老磬声中。",
            "远水清风落，闲云别院通。",
            "心源若无碍，何必更论空。"
        ],
        "notes": "",
        "id": "466c30d5a44bbdca1224bcb0d7885177"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "书梅福殿壁二首 一",
        "preface": "",
        "paragraphs": [
            "梅真从羽化，万古是须臾。",
            "此地名空在，西山云亦孤。",
            "井痕平野水，坛级上春芜。",
            "纵有双飞鹤，年多松已枯。"
        ],
        "notes": "",
        "id": "a96370c92115bc993e6a9c38d5886691"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "书梅福殿壁二首 二",
        "preface": "",
        "paragraphs": [
            "一自白云去，千秋坛月明。",
            "我来思往事，谁更得长生。",
            "雅韵磬钟远，真风楼殿清。",
            "今来为尉者，天下有仙名。"
        ],
        "notes": "",
        "id": "9e5b06bd047642d4d20a31d2c5f6917b"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "荆楚道中",
        "preface": "",
        "paragraphs": [
            "前程曾未到，岐路拟何为。",
            "返照行人急，荒郊去鸟迟。",
            "春宵多旅梦，夏闰远秋期。",
            "处处牵愁绪，无穷是柳丝。"
        ],
        "notes": "",
        "id": "60a443c9fde6504203a1909e044afc58"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "送南陵尉李频",
        "preface": "",
        "paragraphs": [
            "重作东南尉，生涯尚似僧。",
            "客程淮馆月，乡思海船灯。",
            "晚雾看春毂，晴天见朗陵。",
            "不应三考足，先授诏书征。"
        ],
        "notes": "",
        "id": "866a89d47fc2fae6243f22af15e80197"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "将归江淮书",
        "preface": "",
        "paragraphs": [
            "东风摇众木，即有看花期。",
            "紫陌频来日，沧洲独去时。",
            "郡因兵役苦，家为海翻移。",
            "未老多如此，那堪鬓不衰。"
        ],
        "notes": "",
        "id": "8c5dc9b5116d628f18da3ee10cf53760"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "沿汉东归",
        "preface": "",
        "paragraphs": [
            "北去穷秦塞，南归遶汉川。",
            "深山逢古迹，远道见新年。",
            "绝壁云衔寺，空江雪洒船。",
            "萦回还此景，多坐夜灯前。"
        ],
        "notes": "",
        "id": "32be012ce03be672fff80d0f970ac523"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "送蜀客",
        "preface": "",
        "paragraphs": [
            "劒阁缘空去，西南转几州。",
            "丹霄行客语，明月杜鹃愁。",
            "露带山花落，云随野水流。",
            "相如曾醉地，莫滞少年游。"
        ],
        "notes": "",
        "id": "7f0f95084eae6cfb727bba2a93adf1c5"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "塞上",
        "preface": "",
        "paragraphs": [
            "勒兵辽水边，风急卷旌旃。",
            "绝塞寒无树，平沙势尽天。",
            "雪晴回探骑，月落控鸣弦。",
            "永定山河誓，南归改汉年。"
        ],
        "notes": "",
        "id": "b9f28536e468ce3af27d984574d6065c"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "送友人归袁州",
        "preface": "",
        "paragraphs": [
            "袁江猨鸟清，曾向此中行。",
            "才子登科去，诸侯扫榻迎。",
            "山藏明月浦，树遶白云城。",
            "远想安亲后，秋风梦不惊。"
        ],
        "notes": "",
        "id": "b0fb83ee6951f8c2e51c3d65b001ef63"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "赠别李山人",
        "preface": "",
        "paragraphs": [
            "分合老西秦，年年梦白苹。",
            "曾为洞庭客，还送洞庭人。",
            "语别惜残夜，思归愁见春。",
            "遥知泊舟处，沙月自相亲。"
        ],
        "notes": "",
        "id": "f72cf043bcf255bd09f41e68f0dcbb5f"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "思宜春寄友人",
        "preface": "",
        "paragraphs": [
            "胜游虽隔年，魂梦亦依然。",
            "瀑水喧秋思，孤灯动夜船。",
            "断虹全岭雨，斜月半溪烟。",
            "旧日吟诗侣，何人更不眠。"
        ],
        "notes": "",
        "id": "5397aa3b3433810ac5f8e417ad25ee39"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "江行夜雨",
        "preface": "",
        "paragraphs": [
            "江风木落天，游子感流年。",
            "万里波连蜀，三更雨到船。",
            "梦残灯影外，愁积苇业边。",
            "不及樵渔客，全家住岛田。"
        ],
        "notes": "",
        "id": "1c0261a056c835176cae2ab2f09861d5"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "赠仰大师",
        "preface": "",
        "paragraphs": [
            "仰山因久住，天下仰山名。",
            "井邑身虽到，林泉性本清。",
            "野云居处尽，江月定中明。",
            "髣髴曾相识，今来隔几生。"
        ],
        "notes": "",
        "id": "d9fa62abba3286284fa7a26794b323aa"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "江南逢洛下友人",
        "preface": "",
        "paragraphs": [
            "洛下吟诗侣，南游只有君。",
            "波涛归路见，蟋蟀在船闻。",
            "晓月江城出，晴霞岛树分。",
            "无穷怀古意，岂独遶湘云。"
        ],
        "notes": "",
        "id": "aa29a7e157789fbd12c76e2193a510ba"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "东湖赠僧子兰",
        "preface": "",
        "paragraphs": [
            "名利了无时，何人暂访师。",
            "道情闲外见，心地语来知。",
            "竹落穿窗叶，松寒荫井枝。",
            "匡山许同社，愿卜挂帆期。"
        ],
        "notes": "",
        "id": "928e12416f8bce29dbcaec86cca0c381"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "隐岩陪郑少师夜坐",
        "preface": "",
        "paragraphs": [
            "幸喜陪驺驭，频来向此宵。",
            "砚磨清涧石，厨爨白云樵。",
            "竹外村烟细，灯中禁漏遥。",
            "衣冠与文理，静语对前朝。"
        ],
        "notes": "",
        "id": "00c4991a3aee60bed2a8f9a85b4a4a83"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "送三传赴长城尉",
        "preface": "",
        "paragraphs": [
            "登科精鲁史，为尉及良时。",
            "高论穷诸国，长才并几司。",
            "地倾流水疾，山叠过云迟。",
            "暇日琴书畔，何人对手棋。"
        ],
        "notes": "",
        "id": "8c64da3cdaa554b17cacdd74d98794bd"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "送李道士归南岳",
        "preface": "",
        "paragraphs": [
            "千峰隔湘水，迢遰挂帆归。",
            "扫月眠苍壁，和云著褐衣。",
            "洞虚悬溜滴，径狭长松围。",
            "只恐相寻日，人间旧识稀。"
        ],
        "notes": "",
        "id": "c44bf810af8f16f79d7c1874f410a0a9"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "延福里秋怀",
        "preface": "",
        "paragraphs": [
            "终年九陌行，要路迹皆生。",
            "苦学犹难至，甘贫岂有成。",
            "病携秋卷重，闲著暑衣轻。",
            "一别林泉久，中宵御水声。"
        ],
        "notes": "",
        "id": "bced00db07e77d21ff9e2e0faea947e5"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "题玄哲禅师影堂",
        "preface": "",
        "paragraphs": [
            "吾师视化身，一念即遗尘。",
            "岩谷藏虚塔，江湖散学人。",
            "云迷禅处石，院掩写来真。",
            "寂寞焚香后，闲阶细草生。"
        ],
        "notes": "",
        "id": "bc4ea6859938b5f30ea2f8d06625b15f"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "登慈恩寺塔",
        "preface": "",
        "paragraphs": [
            "窗户几层风，清凉碧落中。",
            "世人来往别，烟景古今同。",
            "列岫横秦断，长河极塞空。",
            "斜阳越乡思，天末见归鸿。"
        ],
        "notes": "",
        "id": "29b6dc075eaffc5cd6f43ecb03a76840"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "送友人东归",
        "preface": "",
        "paragraphs": [
            "远涉期秋卷，将行不废吟。",
            "故乡芳草路，来往别离心。",
            "挂席春风尽，开斋夏景深。",
            "子规谁共听，江月上清岑。"
        ],
        "notes": "",
        "id": "650057d31db90af87c7ea6b522880836"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "送僧鸾归蜀宁亲",
        "preface": "",
        "paragraphs": [
            "歌诗精外学，天子是知音。",
            "坐夏宫钟近，宁亲劒阁深。",
            "高名彻西国，旧迹寄东林。",
            "自此栖禅者，因师满蜀今。"
        ],
        "notes": "",
        "id": "231af5d3d7f3e75a02fb007c2dcae782"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "送人归江南",
        "preface": "",
        "paragraphs": [
            "贫归无定程，水宿与山行。",
            "未有安亲计，难为去国情。",
            "岛烟孤寺磬，江月远船筝。",
            "思苦秋回日，多应吟更清。"
        ],
        "notes": "",
        "id": "81a12cfcc2a3b8311511856a127604bc"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "将离江上作",
        "preface": "",
        "paragraphs": [
            "白衣归树下，青草恋江边。",
            "三楚足深隐，五陵多少年。",
            "寂寥闻蜀魄，清绝怨湘弦。",
            "岐路在何处，西行心渺然。"
        ],
        "notes": "",
        "id": "e8964b119eae5fc184b0a0fd614ecd23"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "别李参军",
        "preface": "",
        "paragraphs": [
            "王孙游不遇，况我五湖人。",
            "野店难投宿，渔家独问津。",
            "岭分中夜月，江隔两乡春。",
            "静想青云路，还应寄此身。"
        ],
        "notes": "",
        "id": "c438cd491b803ce94d144cfbed599ecf"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "送睦州张参军",
        "preface": "",
        "paragraphs": [
            "重禄轻身日，清资近故乡。",
            "因知送君后，转自惜年芳。",
            "远水分林影，层峰起鸟行。",
            "扁舟此中去，溪月有余光。"
        ],
        "notes": "",
        "id": "018d87f642be2e8e318888129ff915dc"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "赠棋僧侣",
        "preface": "",
        "paragraphs": [
            "机谋时未有，多向弈棋销。",
            "已与山僧敌，无令海客饶。",
            "静驱云阵起，疎点鴈行遥。",
            "夜雨如相忆，松窗更见招。"
        ],
        "notes": "",
        "id": "a2d90fa29ae03c8487e94468dd37175b"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "题湖上友人居",
        "preface": "",
        "paragraphs": [
            "岂得恋樵渔，全家湖畔居。",
            "远无潮客信，闲寄岳僧书。",
            "野白梅繁后，山明雨散初。",
            "逍遥向云水，莫与宦情疎。"
        ],
        "notes": "",
        "id": "74c370a916c8dc2181c08741fbfe2675"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "送友人归宣州",
        "preface": "",
        "paragraphs": [
            "失计复离愁，君归我独游。",
            "乱花藏道发，春水遶乡流。",
            "暝火丛桥市，晴山叠郡楼。",
            "无为谢公恋，吟过晓蝉秋。"
        ],
        "notes": "",
        "id": "e43215c71210a3c80dd3f3cd58a31af2"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "题古观",
        "preface": "",
        "paragraphs": [
            "急景遰衰老，此经谁养真。",
            "松留千载鹤，碑隔六朝人。",
            "洞水流花早，壶天闭雪春。",
            "其如为名利，归踏五陵尘。"
        ],
        "notes": "",
        "id": "f2468228abd4905da882acb5eee47701"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "送友人及第归江南",
        "preface": "",
        "paragraphs": [
            "岂易及归荣，辛勤致此名。",
            "登车思往事，回首勉诸生。",
            "路遶山光晓，帆通海气清。",
            "秋期却闲坐，林下听江声。"
        ],
        "notes": "",
        "id": "e6f2f95d7945fab593b204fcdd40cb6c"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "送朴充侍御归海东",
        "preface": "",
        "paragraphs": [
            "天涯离二纪，阙下历三朝。",
            "涨海虽然阔，归帆不觉遥。",
            "惊波时失侣，举火夜相招。",
            "来往寻遗事，秦皇有断桥。"
        ],
        "notes": "",
        "id": "3e7cca730deafaa1def5d58d3428bcbf"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "吊前水部贾员外",
        "preface": "",
        "paragraphs": [
            "笼中江海禽，日夕有归心。",
            "魏阙长谣久，吴山独往深。",
            "别时群木落，终处乱猨吟。",
            "李白坟前路，溪僧送入林。"
        ],
        "notes": "",
        "id": "3dda98a46ae4d3b54480c12a0e14ae05"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "题小松",
        "preface": "",
        "paragraphs": [
            "松子落何年，纤枝长水边。",
            "𣃁开深涧雪，移出远林烟。",
            "带月栖幽鸟，兼花灌冷泉。",
            "微风动清韵，闲听罢琴眠。"
        ],
        "notes": "",
        "id": "a71187afe16f6b55740afecfad856e26"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "寄中岳颛顼先生",
        "preface": "",
        "paragraphs": [
            "先生颛顼后，得道自何人。",
            "松柏卑于寿，儿孙老却身。",
            "夜窗峰顶曙，寒涧洞中春。",
            "恋此逍遥境，云间不可亲。"
        ],
        "notes": "",
        "id": "cb9a3430a7c472660522966b866f04e1"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "送沈先辈尉昭应",
        "preface": "",
        "paragraphs": [
            "余才不废诗，佐邑喜闲司。",
            "丹陛终须去，青山未可期。",
            "叶凋温谷晚，云出古宫迟。",
            "若草东封疏，君王到有时。"
        ],
        "notes": "",
        "id": "6793226347855b5996d5bdf4285ffa37"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "送友人游湖南",
        "preface": "",
        "paragraphs": [
            "所投非旧知，亦似有前期。",
            "路向长江上，帆扬细雨时。",
            "春生南岳早，日转大荒迟。",
            "尽采潇湘句，重来会近期。"
        ],
        "notes": "",
        "id": "72427b73849706b87d0636e6400f74cd"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "江上送友人南游",
        "preface": "",
        "paragraphs": [
            "何处积乡愁，天涯聚乱流。",
            "岸长群岫晚，湖阔片帆秋。",
            "买酒过渔舍，分灯与钓舟。",
            "潇湘见来鴈，应念独边游。"
        ],
        "notes": "",
        "id": "5e797d5132d48118b72414eabc0c04ef"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "江南别友人",
        "preface": "",
        "paragraphs": [
            "劳生故白头，头白未应休。",
            "阙下难孤立，天涯尚旅游。",
            "听猨吟岛寺，待月上江楼。",
            "醉别醒惆怅，云帆满乱流。"
        ],
        "notes": "",
        "id": "4f773576fea381b0824ae83facc56ba3"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "商山道中",
        "preface": "",
        "paragraphs": [
            "春去计秋期，长安在梦思。",
            "多逢山好处，少值客行时。",
            "云起争峰势，花交隐涧枝。",
            "停骖一惆怅，应秪岭猨知。"
        ],
        "notes": "",
        "id": "4bafb6492ce277e47a52cd74dd0316a8"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "吴江旅次",
        "preface": "",
        "paragraphs": [
            "行人愁落日，去鸟倦遥林。",
            "旷野鸣流水，空山响暮砧。",
            "旅途归计晚，乡树别年深。",
            "寂寞逢村酒，渔家一醉吟。"
        ],
        "notes": "",
        "id": "b53090cb4ba0906540e5435393729703"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "寄南中友人",
        "preface": "",
        "paragraphs": [
            "相梦如相见，相思去后频。",
            "旧时行处断，华髪别来新。",
            "浪动三湘月，烟藏五岭春。",
            "又无归北客，书札寄何人。"
        ],
        "notes": "",
        "id": "16384a7507788b7188092d3f6419d984"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "寄绩溪陈明府",
        "preface": "",
        "paragraphs": [
            "古邑猨声里，空城只半存。",
            "岸移无旧路，沙涨别成村。",
            "鼓角喧京口，江山尽汝𣸣。",
            "六朝兴废地，行子一销魂。"
        ],
        "notes": "",
        "id": "e015c46c79ce36ae5d02258d410c58e8"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "试月中桂",
        "preface": "",
        "paragraphs": [
            "与月转洪蒙，扶疎万古同。",
            "根非生下土，叶不坠秋风。",
            "每以圆时足，还随缺处空。",
            "影高群木外，香满一轮中。",
            "未种丹霄日，应虚玉兔宫。",
            "何当因羽化，细得问玄功。"
        ],
        "notes": "",
        "id": "582a5f9719b6475c1266d7f98a53cfb6"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "游歙州兴唐寺",
        "preface": "",
        "paragraphs": [
            "山桥通绝境，到此忆天台。",
            "竹里寻幽径，云边上古台。",
            "鸟归残照出，钟断细泉来。",
            "为爱澄溪月，因成隔宿回。"
        ],
        "notes": "",
        "id": "4d25e280a98779168c9599e669393cd6"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "题诠律师院",
        "preface": "",
        "paragraphs": [
            "院凉松雨声，相对有山情。",
            "未许谿边老，犹思岳顶行。",
            "纱灯留火细，石井灌瓶清。",
            "欲问吾师外，何人得此生。"
        ],
        "notes": "",
        "id": "f44161933871fb1f241dc233cf61e39e"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "金山寺空上人院",
        "preface": "",
        "paragraphs": [
            "已老金山顶，无心上石桥。",
            "讲移三楚遍，梵译五天遥。",
            "板阁禅秋月，铜瓶汲夜潮。",
            "自慙昏醉客，来坐亦通宵。"
        ],
        "notes": "",
        "id": "2b32da7240ae3770500c3f1206d23932"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "题广信寺",
        "preface": "",
        "paragraphs": [
            "亭北敞灵溪，林梢与槛齐。",
            "野云来影远，沙鸟去行低。",
            "晚渡明村火，晴山响郡鼙。",
            "思乡值摇落，赖不有猨啼。"
        ],
        "notes": "",
        "id": "2e215a2a5b63474f9a7925fdd738637b"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "兴善寺贝多树",
        "preface": "",
        "paragraphs": [
            "还应毫末长，始见拂丹霄。",
            "得子从西国，成阴见昔朝。",
            "势随双刹直，寒出四墙遥。",
            "带月啼春鸟，连空噪暝蜩。",
            "远根穿古井，高顶起凉飙。",
            "影动悬灯夜，声繁过雨朝。",
            "静迟松桂老，坚任雪霜凋。",
            "永共终南在，应随劫火烧。"
        ],
        "notes": "",
        "id": "3ba476915dafd92d39bb17bf7c8bdaf6"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "华山",
        "preface": "",
        "paragraphs": [
            "青苍河一隅，气状杳难图。",
            "卓杰三峰出，高奇四岳无。",
            "力疑擎上界，势独压中区。",
            "众水东西走，群山远近趋。",
            "天回诸宿照，地耸百灵扶。",
            "石壁烟霞丽，龙潭雨雹麤。",
            "澄凝临甸服，险固束神都。",
            "浅觉川原异，深应日月殊。",
            "鹤归青霭合，仙去白云孤。",
            "瀑漏斜飞冻，松长倒挂枯。",
            "每来寻洞穴，不拟返江湖。",
            "傥有芝田种，岩间老一夫。"
        ],
        "notes": "",
        "id": "7ea5c3e59628671767abea91ac2bb8d5"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "送何道士归山",
        "preface": "",
        "paragraphs": [
            "身非绝粒本清羸，束挂仙经杖一枝。",
            "落叶独寻流水去，深山长与白云期。",
            "树临丹灶寒花疾，坛近清岚夜月迟。",
            "樵客若能随洞里，回归人世始应悲。"
        ],
        "notes": "",
        "id": "d4181c830ed14b7db3e92e56fe220d67"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "城东寓居寄知己",
        "preface": "",
        "paragraphs": [
            "花木闲门苔藓生，浐川特去得吟情。",
            "病来久绝洞庭信，年长却思庐岳耕。",
            "落日独归林下宿，暮云多遶水边行。",
            "干时退出长如此，频愧相忧道姓名。"
        ],
        "notes": "",
        "id": "268944a9a8e8db3461cd17227f1ddff3"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "再书边事",
        "preface": "",
        "paragraphs": [
            "万里沙西寇已平，犬羊群外筑空城。",
            "分营夜火烧云远，校猎秋雕掠草轻。",
            "秦将力随胡马竭，蕃河流入汉家清。",
            "羌戎不识干戈老，须贺当时圣主明。"
        ],
        "notes": "",
        "id": "c686558131015e93c608e7735e275298"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "游边感怀二首 一",
        "preface": "",
        "paragraphs": [
            "贫游缭绕困边沙，却被辽阳战士嗟。",
            "不是无家归不得，有家归去似无家。"
        ],
        "notes": "",
        "id": "b7f924f28d77ffc127eda81faa699f97"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "游边感怀二首 二",
        "preface": "",
        "paragraphs": [
            "兄弟江南身塞北，鴈飞犹自半年余。",
            "夜来因得思乡梦，重读前秋转海书。"
        ],
        "notes": "",
        "id": "d73d2e616139ed7fed25b00eb8e7e706"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "无题",
        "preface": "",
        "paragraphs": [
            "九霄无诏下，何事触清尘。",
            "宅带松萝僻，身惟猨鸟亲。",
            "吟看仙掌月，期有洞庭人。",
            "莫问烟霞句，悬知见岳神。"
        ],
        "notes": "",
        "id": "f7efd28475c19543cf1a56d446c0137d"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "蝉",
        "preface": "",
        "paragraphs": [
            "先秋蝉一悲，长是客行时。",
            "曾感去年者，又鸣何处枝。",
            "细听残韵在，回望旧声迟。",
            "断续谁家树，凉风送别离。"
        ],
        "notes": "",
        "id": "9ecde036e6669e6356b8d8720dfa6f59"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "江上逢进士许棠",
        "preface": "",
        "paragraphs": [
            "诗人推上第，新榜又无君。",
            "鹤髪他乡老，渔歌故国闻。",
            "平江流晓月，独鸟伴余云。",
            "且了髫年志，沙鸥未可群。"
        ],
        "notes": "",
        "id": "a375c50f24f676247c6d69bd77a98dfe"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "送河西从事",
        "preface": "",
        "paragraphs": [
            "结束佐戎旃，河西住几年。",
            "陇头随日去，碛里寄星眠。",
            "水近沙连帐，程遥马入天。",
            "圣朝思上策，重待奏安边。"
        ],
        "notes": "",
        "id": "8b50145a379b9f1457d0990e3e151a64"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "河湟旧卒",
        "preface": "",
        "paragraphs": [
            "少年随将讨河湟，头白时清返故乡。",
            "十万汉军零落尽，独吹边曲向残阳。"
        ],
        "notes": "",
        "id": "896853078019339670ac4a18d9c0c9e8"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "促织",
        "preface": "",
        "paragraphs": [
            "念尔无机自有情，迎寒辛苦弄梭声。",
            "椒房金屋何曾识，偏向贫家壁下鸣。"
        ],
        "notes": "",
        "id": "4d4aed1a76193a7480d782c1c09fd1b1"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "猨",
        "preface": "",
        "paragraphs": [
            "挂月栖云向楚林，取来全是为清音。",
            "谁知系在黄金索，翻畏侯家不敢吟。"
        ],
        "notes": "",
        "id": "a79b72aa88b05043f5cd479bea095c0f"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "寄荐福寺栖白大师",
        "preface": "",
        "paragraphs": [
            "高塔六街无不见，塔边名出秪吾师。",
            "尝闻朝客多相□，记得□□数句诗。"
        ],
        "notes": "",
        "id": "2ae2e9bf9b16063a9daf090c25861f75"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "越中赠别",
        "preface": "",
        "paragraphs": [
            "东越相逢几醉眠，满楼明月镜湖边。",
            "别离吟断西陵渡，杨柳秋风两岸蝉。"
        ],
        "notes": "",
        "id": "ed99322d8ae6870c51611cae58cd3efa"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "寄清越上人",
        "preface": "",
        "paragraphs": [
            "大道本来无所染，白云那得有心期。",
            "远公独刻莲花漏，犹向空山礼六时。"
        ],
        "notes": "",
        "id": "696e14f03d01282899c2c31050287008"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "宿齐山僧舍",
        "preface": "",
        "paragraphs": [
            "一宿经窗卧白波，万重归梦隔烟萝。",
            "若言不得南宗要，长在禅床事更多。"
        ],
        "notes": "",
        "id": "862100436c98844232caa539382bc5ae"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "宿齐山僧舍",
        "preface": "",
        "paragraphs": [
            "一宿经窗望白波，晓随山月出烟萝。",
            "若言不得南宗要，长在禅床事更多。"
        ],
        "notes": "",
        "id": "a26cdb7ebe1efbc24ca934a658952685"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "春日游曲江",
        "preface": "",
        "paragraphs": [
            "日暖鸳鸯拍浪春，蒹葭浦际聚青苹。",
            "若论来往乡心切，须是烟波岛上人。"
        ],
        "notes": "",
        "id": "e652847942a1609a42b1945828b3bc72"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "渔家",
        "preface": "",
        "paragraphs": [
            "拥棹思悠悠，更深泛积流。",
            "唯将一星火，何处宿芦洲。"
        ],
        "notes": "",
        "id": "84b748887bfc8ac8c0fad989ac65b0c1"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "送人及第归海东",
        "preface": "",
        "paragraphs": [
            "东风日边起，草木一时春。",
            "自笑中华路，年年送远人。"
        ],
        "notes": "",
        "id": "cb9fc30ec66d9c46988ab5840af0522a"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "题河中鹳雀楼",
        "preface": "",
        "paragraphs": [
            "高楼怀古动悲歌，鹳雀今无野燕过。",
            "树隔五陵秋色早，水连三晋夕阳多。",
            "渔人遗火成寒烧，牧笛吹风起夜波。",
            "十载重来值摇落，天涯归计欲如何。"
        ],
        "notes": "",
        "id": "24a1b052711d4b451f4c384f101d3dfb"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "宿洛都门",
        "preface": "",
        "paragraphs": [
            "山川马上度边禽，一宿都门永夜吟。",
            "客路不归秋又晚，西风吹动洛阳砧。"
        ],
        "notes": "",
        "id": "b68eb7a6f4c87a673996868c4753cb5e"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "对月二首 一",
        "preface": "",
        "paragraphs": [
            "圆魄上寒空，皆言四海同。",
            "安知千里外，不有雨兼风。"
        ],
        "notes": "",
        "id": "a87520f311387a0e9f8352142a93e6b4"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "对月二首 二",
        "preface": "",
        "paragraphs": [
            "盈缺青冥外，东风万古吹。",
            "何人种丹桂，不长出轮枝。"
        ],
        "notes": "",
        "id": "9d094c48d54efdc632995f67e5898eb1"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "赠友人",
        "preface": "",
        "paragraphs": [
            "自说安贫归未得，竹边门掩小池冰。",
            "典琴赊酒吟过寺，送客思乡上灞陵。",
            "待月夜留烟岛客，忆云闲访翠微僧。",
            "几时献了相如赋，共向嵩山采茯苓。"
        ],
        "notes": "",
        "id": "443b0369c47abc0944eb64ccbda30474"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "笛",
        "preface": "",
        "paragraphs": [
            "剪雨裁烟一节秋，落梅杨柳曲中愁。",
            "尊前暂借殷勤看，明日曾闻向陇头。"
        ],
        "notes": "",
        "id": "8de06acdeb60958d3a3bda3fe40e7233"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "渔者",
        "preface": "",
        "paragraphs": [
            "首戴圆荷髪不梳，叶舟为宅水为居。",
            "沙头聚看人如市，钓得澄江一丈鱼。"
        ],
        "notes": "",
        "id": "d074e8fa73bc410dd1565ba7594a346d"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "宿潺湲亭",
        "preface": "",
        "paragraphs": [
            "走月流烟叠树西，听来愁甚听猨啼。",
            "几时御水声边住，却梦潺湲宿此溪。"
        ],
        "notes": "",
        "id": "aa7cab38165c996478cf28b3de0f2b45"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "台城",
        "preface": "",
        "paragraphs": [
            "宫殿余基长草花，景阳宫树噪村鸦。",
            "云屯雉堞依然在，空绕渔樵四五家。"
        ],
        "notes": "",
        "id": "f88f1bd99da657c299177cdf1f2d24bf"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "寄山僧",
        "preface": "",
        "paragraphs": [
            "闲倚蒲团向日眠，不能归老岳云边。",
            "旧时僧侣无人在，惟有长松见少年。"
        ],
        "notes": "",
        "id": "e8702c554214ce483ffbabcb936ad2e1"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "题上元许棠所任王昌龄厅",
        "preface": "",
        "paragraphs": [
            "瑠璃堂里当时客，久绝吟声继后尘。",
            "百四十年庭树老，如今重得见诗人。"
        ],
        "notes": "",
        "id": "3cd329672e0d24b2eb1896f0eeeef94b"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "自诮",
        "preface": "",
        "paragraphs": [
            "每到花时恨道穷，一生光景半成空。",
            "只应抱璞非良玉，岂得年年不至公。"
        ],
        "notes": "",
        "id": "59a5708e4c2712e6a12cd3d9b5909da6"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "赠河南诗友",
        "preface": "",
        "paragraphs": [
            "山东令族玉无尘，裁剪烟花笔下春。",
            "不把瑶华借风月，洛阳才子更何人。"
        ],
        "notes": "",
        "id": "ca9ac6b7b87299cbf48b19cfb11894fe"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "寄维扬故人",
        "preface": "",
        "paragraphs": [
            "离别河边绾柳条，千山万水玉人遥。",
            "月明记得相寻处，城锁东风十五桥。"
        ],
        "notes": "",
        "id": "2330df07d1c039b3044571392b249979"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "孤云",
        "preface": "",
        "paragraphs": [
            "舒卷因风何所之，碧天孤影势迟迟。",
            "莫言长是无心物，还有随龙作雨时。"
        ],
        "notes": "",
        "id": "9655bba5e281bc5a98f4d2bba3758ce4"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "咏棋子赠弈僧",
        "preface": "",
        "paragraphs": [
            "黑白谁能用入玄，千回生死体方圆。",
            "空门说得恒沙劫，应笑终年为一先。"
        ],
        "notes": "",
        "id": "d51a8ff79e4ba0a200ac50f38809973f"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "谷口作",
        "preface": "",
        "paragraphs": [
            "巴客青冥过岭尘，雪崖交映一川春。",
            "晴朝采药寻源去，必恐云深见异人。"
        ],
        "notes": "",
        "id": "7ceca225f55fd5321e38768e3d02fe7f"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "寄弟",
        "preface": "",
        "paragraphs": [
            "故里行人战后疎，青崖萍寄白云居。",
            "那堪又是伤春日，把得长安落第书。"
        ],
        "notes": "",
        "id": "9916450f90d5e6d4cac457a8bff47acc"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "春日有怀",
        "preface": "",
        "paragraphs": [
            "高下寻花春景迟，汾阳台榭白云诗。",
            "看山怀古翻惆怅，未胜遥传不到时。"
        ],
        "notes": "",
        "id": "32868cd597be4a6a0789ff11b22be2e1"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "鹭鸶障子",
        "preface": "",
        "paragraphs": [
            "剪得机中如雪素，画为江上带丝禽。",
            "闲来相对茅堂下，引出烟波万里心。"
        ],
        "notes": "",
        "id": "4cb6657ba1a84d30cb32c91c9d943cde"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "甘露寺僧房",
        "preface": "",
        "paragraphs": [
            "临水登山路，重寻旅思劳。",
            "竹阴行处密，僧腊别来高。",
            "远岫明寒火，危楼响夜涛。",
            "悲秋不成寐，明月上千舠。"
        ],
        "notes": "",
        "id": "30773c42039e875017086a54949cf4ed"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "宿江叟岛居",
        "preface": "",
        "paragraphs": [
            "一家烟岛隈，竹里夜窗开。",
            "数派分潮去，千樯聚月来。",
            "石楼云断续，涧渚鴈徘徊。",
            "了得平生志，还归筑钓台。"
        ],
        "notes": "",
        "id": "75b5332473ef900e1e26a502ce983061"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "江村",
        "preface": "",
        "paragraphs": [
            "贫游无定踪，乡信转难逢。",
            "寒渚暮烟阔，去帆归思重。",
            "潮平低戍火，木落远山钟。",
            "况是渔家宿，疎篱响夜舂。"
        ],
        "notes": "",
        "id": "69c9771e472202c7d8397cc112a85c9c"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "赠进士顾云",
        "preface": "",
        "paragraphs": [
            "潮槛烟波别钓津，西京同□荻□贫。",
            "不知守道归何日，相对无言尽几春。",
            "晴景远山花外暮，云边高盖水边□。",
            "与君愁寂无消处，赊酒青门送楚人。"
        ],
        "notes": "",
        "id": "5b2ac075776029260df7279f0bf66bfa"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "赠头陀僧",
        "preface": "",
        "paragraphs": [
            "自说年深别石桥，遍游灵迹熟南朝。",
            "已知世路皆虚幻，不觉空门是寂寥。",
            "沧海附船浮浪久，碧山寻塔上云遥。",
            "如今竹院藏衰老，一点寒灯弟子烧。"
        ],
        "notes": "",
        "id": "a7846a761ee7a630ac3533035568da3b"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "寻阳村舍",
        "preface": "",
        "paragraphs": [
            "荒林寄远居，坐卧见樵渔。",
            "夜火随船远，寒更出郡疎。",
            "雪迷登岳路，风阻转江书。",
            "寂寞高窗下，思乡岁欲除。"
        ],
        "notes": "",
        "id": "3e95b41215c5a38516d970708e65a369"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "江楼作",
        "preface": "",
        "paragraphs": [
            "凭槛见天涯，非秋亦可悲。",
            "晚天帆去疾，春雪燕来迟。",
            "山水分乡县，干戈足别离。",
            "南人废耕织，早晚罢王师。"
        ],
        "notes": "",
        "id": "bd836a639c99984b0c48ec4172f82757"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "回鸾阁写望",
        "preface": "",
        "paragraphs": [
            "古阁上空半，寥寥千里心。",
            "多年为客路，尽日倚栏吟。",
            "山压秦川重，河来虏塞深。",
            "回銮今不见，烟雾杳沉沉。"
        ],
        "notes": "",
        "id": "788abac8829e0d7b8afaa95f1b909759"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "题宣州开元寺",
        "preface": "",
        "paragraphs": [
            "谁家烟径长莓苔，金碧虚栏竹上开。",
            "流水远分山色断，清猨时带角声来。",
            "六朝明月唯诗在，三楚空山有鴈回。",
            "达理始应尽惆怅，僧闲应得话天台。"
        ],
        "notes": "",
        "id": "f161ba245738b3bf4438ec01661bcdc6"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "题友人草堂",
        "preface": "",
        "paragraphs": [
            "空山卜隐初，生计亦无余。",
            "三亩水边竹，一床琴畔书。",
            "深林收晚果，绝顶拾秋蔬。",
            "坚话长如此，何年献子虚。"
        ],
        "notes": "",
        "id": "5316cb334d5222c192ff73c739e22680"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "七松亭",
        "preface": "",
        "paragraphs": [
            "七松亭上望秦川，高鸟闲云满目前。",
            "已比子真耕谷口，岂同陶令卧江边。",
            "临崖把卷惊回烧，扫石留僧听远泉。",
            "明月影中宫漏近，珮声应宿使朝天。"
        ],
        "notes": "",
        "id": "d641e670ff321d7ee87fcb7b011799f9"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "题友人林斋",
        "preface": "",
        "paragraphs": [
            "乔木带凉蝉，来吟暑雨天。",
            "不离高枕上，似宿远山边。",
            "簟冷窗中月，茶香竹里泉。",
            "吾庐近溪岛，忆别动经年。"
        ],
        "notes": "",
        "id": "8f0cd7554c94fbfd8ce1998f10d3329b"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "经宣城元员外山居",
        "preface": "",
        "paragraphs": [
            "无人袭仙隐，石室闭空山。",
            "避烧猨犹到，随云鹤不还。",
            "涧荒岩影在，桥断树阴闲。",
            "但有黄河赋，长留在世间。"
        ],
        "notes": "",
        "id": "fceda890fbade379046473dcaebcd883"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "经九华山费征君故居",
        "preface": "",
        "paragraphs": [
            "草堂芜没后，来往问樵翁。",
            "断石荒林外，孤坟晚照中。",
            "数溪分大野，九子立寒空。",
            "烟壁曾行处，青云路不通。"
        ],
        "notes": "",
        "id": "d4b248b02d5a334a2ce6bbce06e30a3d"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "题贾岛吟诗台",
        "preface": "",
        "paragraphs": [
            "吟魂不复游，台亦似荒丘。",
            "一径草中出，长江天外流。",
            "暝烟寒鸟集，残月夜虫愁。",
            "愿得生禾黍，锄平恨即休。"
        ],
        "notes": "",
        "id": "2e31e363642ece6ac7bdb5dcee5370fc"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "游南岳",
        "preface": "",
        "paragraphs": [
            "入岩仙境清，行尽复重行。",
            "若得闲无事，长来寄此生。",
            "涧松闲易老，笼烛晚生明。",
            "一宿泉声里，思乡梦不成。"
        ],
        "notes": "",
        "id": "09766f3ab3a664e6564d4d4ac438e1c5"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "寻桃源",
        "preface": "",
        "paragraphs": [
            "武林春草齐，花影隔澄溪。",
            "路远无人去，山空有鸟啼。",
            "水垂青霭断，松偃绿萝低。",
            "世上迷途客，经兹尽不迷。"
        ],
        "notes": "",
        "id": "020c206f426966ea4966f187e9102ea4"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "青鸟泉",
        "preface": "",
        "paragraphs": [
            "祗此沉仙翼，瑶池似不遥。",
            "有声悬翠壁，无势下丹霄。",
            "净濑烟霞古，寒原草木凋。",
            "山河几更变，幽咽到唐朝。"
        ],
        "notes": "",
        "id": "d7151b597efa7cdf5b11ca2527dc435b"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "望巫山",
        "preface": "",
        "paragraphs": [
            "溪叠云深转谷迟，暝投孤店草虫悲。",
            "愁连远水波涛夜，梦断空山雨雹时。",
            "边海故园荒后买，入关玄髪夜来衰。",
            "东归未必胜羁旅，况是东归未有期。"
        ],
        "notes": "",
        "id": "72a6fc3c5de09bc2e76eb4d7360167c0"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "省中偶作",
        "preface": "",
        "paragraphs": [
            "二转郎曹自勉旃，莎阶吟步想前贤。",
            "不如何逊无佳句，若比冯唐是壮年。",
            "捧制名题黄纸尾，约僧心在白云边。",
            "乳毛松雪春来好，直夜清闲且学禅。"
        ],
        "notes": "",
        "id": "89f0d5ed95c31838c04f2c0b7408eee4"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "秋夕",
        "preface": "",
        "paragraphs": [
            "春恨复秋悲，秋悲难到时。",
            "每逢明月夜，长起故山思。",
            "巷僻行吟远，蛩多独卧迟。",
            "溪僧与樵客，动别十年期。"
        ],
        "notes": "",
        "id": "e5b05fd152bd929fa38f6102bf55e97b"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "山中冬夜",
        "preface": "",
        "paragraphs": [
            "寒叶风摇尽，空林鸟宿稀。",
            "涧冰妨鹿饮，山雪阻僧归。",
            "夜坐尘心定，长吟语力微。"
        ],
        "notes": "",
        "id": "a8150406902075e661be8218359bece3"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "宿刘温书斋",
        "preface": "",
        "paragraphs": [
            "不掩盈窗月，天然格调高。",
            "凉风移蟋蟀，落叶在离骚。",
            "回笔挑灯烬，悬图见海涛。",
            "因论三国志，空载几英豪。"
        ],
        "notes": "",
        "id": "adc5ce23eb58a923b0225ce14260a757"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "归旧山",
        "preface": "",
        "paragraphs": [
            "昔年山下结茅茨，村落重来野径移。",
            "樵客相逢悲往事，林僧闲坐问归期。",
            "异藤遍树无空处，幽草缘溪少歇时。",
            "此景一抛吟欲老，可能文字圣朝知。"
        ],
        "notes": "",
        "id": "de0d7c3ae7252ef2cd917b6feb40e953"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "潭上作",
        "preface": "",
        "paragraphs": [
            "竹岛残阳映翠微，雪翎禽过碧潭飞。",
            "人间未有关身事，每到渔家不欲归。"
        ],
        "notes": "",
        "id": "09322be37dbb69ec8bf7ae370ead8a3d"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "杨花落",
        "preface": "",
        "paragraphs": [
            "北斗南回春物老，红英落尽绿尚早。",
            "韶风澹荡无所依，偏惜垂杨作春好。",
            "此时可怜杨柳花，萦盈艳曳满人家。",
            "人家女儿出罗幕，净扫玉除看花落。",
            "宝环纤手捧更飞，翠羽轻裙承不著。",
            "历历瑶琴舞袖陈，飞红拂黛怜玉人。",
            "东园桃李芳已歇，犹有杨花娇暮春。"
        ],
        "notes": "",
        "id": "cd2f09e89f6fc4fa040b54921be71377"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "九华楼晴望",
        "preface": "",
        "paragraphs": [
            "一夜江潭风雨后，九华晴望倚天秋。",
            "重来此地知何日，欲别殷勤更上楼。"
        ],
        "notes": "",
        "id": "298c76e7eff12ab6c123689d24958a3c"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "终南山",
        "preface": "",
        "paragraphs": [
            "带雪复衔春，横天占半秦。",
            "势奇看不定，景变写难真。",
            "洞远皆通岳，川多更有神。",
            "白云幽绝处，自古属樵人。"
        ],
        "notes": "",
        "id": "ae30f721b399f6b01216753afeb815c9"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "哭陈陶",
        "preface": "",
        "paragraphs": [
            "先生抱衰疾，不起茂陵间。",
            "夕临诸孤少，荒居吊客还。",
            "遗文禅东岳，留语葬乡山。",
            "多雨铭旌故，残灯素帐闲。",
            "乐章谁与集，陇树即堪攀。",
            "神理今难问，予将呌帝关。"
        ],
        "notes": "",
        "id": "0f7bef03996793f6f06723ba78ae3a0a"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "长门怨",
        "preface": "",
        "paragraphs": [
            "御泉长绕凤皇楼，自是恩波别处流。",
            "闲揲舞衣归未得，夜来砧杵六宫秋。"
        ],
        "notes": "",
        "id": "fe888e33147b764ddc10ad676f248828"
    },
    {
        "author": "张乔",
        "dynasty": "唐",
        "type": "诗",
        "rhythmic": "",
        "title": "送友人北游",
        "preface": "",
        "paragraphs": [
            "东归未遂心，北去几沉吟。",
            "把酒思乡远，投文入塞深。",
            "晋山擎白道，汾水截青林。",
            "想见连天雪，安知（一作「长安」）是积霖。",
            "（见《文苑英华》卷二八三、《唐音统签》卷六四九《戊签》六四）。"
        ],
        "notes": "",
        "id": "6ac3cdf5991fccd6da91e0e91998b3d6"
    }
]