[
    {
        "author": "布燮",
        "dynasty": "唐",
        "type": "诗",
        "rhythmic": "",
        "title": "听妓洞云歌",
        "preface": "",
        "paragraphs": [
            "嵇叔夜，鼓琴饮酒无闲暇。",
            "若使当时闻此歌，抛掷广陵都不藉。",
            "刘伯伦，虚生浪死过青春。",
            "一饮一硕犹自醉，无人为尔卜深尘。"
        ],
        "notes": "",
        "id": "b7ced6bec3deaa927afd3d5b44bb0932"
    },
    {
        "author": "布燮",
        "dynasty": "唐",
        "type": "诗",
        "rhythmic": "",
        "title": "思乡作",
        "preface": "",
        "paragraphs": [
            "泸北行人绝，云南信未还。",
            "庭前花不埽，门外柳谁攀。",
            "坐久销银烛，愁多减玉颜。",
            "悬心秋夜月，万里照关山。"
        ],
        "notes": "",
        "id": "b5edf474c9aecbc3e42ee090271f095c"
    }
]