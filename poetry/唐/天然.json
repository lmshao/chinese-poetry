[
    {
        "author": "天然",
        "dynasty": "唐",
        "type": "诗",
        "rhythmic": "",
        "title": "孤寂吟",
        "preface": "",
        "paragraphs": [
            "时人见余守孤寂，为言一生无所益。",
            "余则闲吟孤寂章，始知光阴不虚掷。",
            "不弃光阴须努力，此言虽说人不识。",
            "识者同为一路行，岂可颠坠缘榛棘。",
            "榛棘茫茫何是边，只为终朝尽众喧。",
            "众喧不觉无涯际，哀哉真实不虚传。",
            "传之响之只不闻，犹如灯烛合盂盆。",
            "共知总有光明在，看时未免暗昏昏。",
            "昏昏不觉一生了，斯类尘沙比不少。",
            "直似潭中吞钩鱼，何异空中荡罗鸟。",
            "此患由来实是长，四维上下远茫茫。",
            "倏忽之间迷病死，尘劳难脱哭怆怆。",
            "怆怆哀怨终无益，只为将身居痛室。",
            "到此之时悔何及，云泥未可访孤寂。",
            "孤寂宇宙穷为良，长吟高卧一闲堂。",
            "不虑寒风吹落叶，岂愁霜草遍遭霜。",
            "但看松竹岁寒心，四时不变流清音。",
            "春夏暂为群木暎，秋冬方见郁高林。",
            "故知世相有刚柔，何必将心清浊流。",
            "二时麁糖随缘过，一身遮莫布毛裘。",
            "随风逐浪住东西，岂愁地迮与天低（此字原写作「{伭右上为一}」）。",
            "时人未解将为错，余则了然自不迷。",
            "不迷须有不迷心，看时浅浅用时深。",
            "此个真珠若采得，岂同樵夫负黄金。",
            "黄金烹练转为真（《宗镜录》卷二十引作「新」），明（同前书作「此」）珠含光未示人。",
            "了即毛端滴（《宗镜录》作「吞」）巨海，始知大地一微尘。",
            "尘滴存乎未免{僭右下为心}，莫弃这边留那边。",
            "直似长空搜鸟迹，始得玄中又更玄。",
            "举一例诸足可知，何用諵諵说引词。",
            "只见饿夫来取饱，未闻浆逐渴人死。",
            "多人说道道不行，他家未悟诈头明。",
            "三寸利刀开旷路，万株榛棘拥身生。",
            "尘滓茫茫都不知，空将辩口泻玄微。",
            "此物那堪为大用，千生万刦作贫儿。",
            "聊书孤寂事还深，钟期能听[伯]（白）牙琴。",
            "道者知音指其掌，方贵名为孤寂吟。"
        ],
        "notes": "",
        "id": "0b3d09482f9446270e8def9c69f31eaf"
    },
    {
        "author": "天然",
        "dynasty": "唐",
        "type": "诗",
        "rhythmic": "",
        "title": "玩珠吟",
        "preface": "",
        "paragraphs": [
            "识得衣中宝，无明醉（伯作「酒」）自惺（《灯录》、《通载》、伯作「醒」）。",
            "百骸俱（《灯录》、《宗镜录》作「虽」）溃散（伯作「悔尽」），一物镇长灵。",
            "知（《通载》作「智」）境浑非体（伯作「智剑挥非体」），寻（伯、《灯录》、《通载》作「神」）珠不定（伯作「见」）形。",
            "悟即（伯、《灯录》、《通载》作「则」）三身佛，迷疑万卷经。",
            "在心心岂（《灯录》、《通载》、伯作「可」）测，居（《灯录》、《通载》作「历」）耳耳难听。",
            "罔像先天地，渊玄（《灯录》、《通载》作「玄泉」，伯作「悬泉」）出杳冥（伯作「名」）。",
            "本刚非锻（伯作「断」）炼，元净（《灯录》、《通载》作「镜」）莫澄停（伯作「亭」、《灯录》、《通载》作「渟」）。",
            "盘泊（《通载》作「礴」）逾（伯作「转」，《灯录》、《通载》作「轮」）朝日，玲珑（伯作「铃鑨」）暎晓星。",
            "瑞光流不灭，真澄（伯作「气」）浊还清（《灯录》、《通载》作「真气触还生」）。",
            "鉴照崆峒（伯作「空洞」）寂，劳（《灯录》、《通载》、伯作「罗」）笼法界明。",
            "剉（《灯录》作「挫」，伯作「春」）凡功不灭（伯作「狭」），超圣果非盈。",
            "龙女心亲献，虵（《灯录》、《通载》作「阇」）王口自倾（伯作「经」，《灯录》、《通载》作「呈」）。",
            "护鹅人却活，黄雀义（《灯录》、《通载》作「意」）犹轻。",
            "解语非关舌，能言不是声。",
            "绝边弥瀚（《灯录》、《通载》作「汗」）漫，三（《灯录》、《通载》作「无」）际等空平。",
            "演教非为教（《灯录》、《通载》作「说」），闻名不（《灯录》作「勿」，《通载》作「忽」）认名。",
            "（伯无以上四句）。",
            "二（伯、《通载》、《灯录》作「两」）边俱不（《通载》作「莫」）立（伯作「守」），中道不须行。",
            "见月休看（《灯录》、《通载》作「观」）指（伯作「纸」），归（伯作「知」，《灯录》、《通载》作「还」）家罢问程（伯作「逞」）。",
            "识心岂测（《灯录》作「心则」，伯、《通载》作「心即」）佛，何佛更堪成。",
            "（按：《景德传灯录》卷三十收丹霞和尚《玩珠吟二首》，此为其二。",
            "另伯三五九七卷、《佛祖历代通载》卷十六亦收此诗。",
            "异文并注出。",
            "《宗镜录》卷四十收「百骸虽溃散，一物镇长灵」二句，题作《般若吟》，不注作者名。",
            "）。"
        ],
        "notes": "",
        "id": "870ed730333a5a97c1501224c9ef2d67"
    },
    {
        "author": "天然",
        "dynasty": "唐",
        "type": "诗",
        "rhythmic": "",
        "title": "又颂",
        "preface": "",
        "paragraphs": [
            "丹霞有一宝，藏之岁月久。",
            "从来人不识，余自独防守。",
            "山河无隔碍，光明处处透。",
            "体寂常湛然，莹澈无尘垢。",
            "世间采取人，颠狂逐路走。",
            "余则为渠说，抚掌笑破口。",
            "忽遇解空人，放旷在林薮。",
            "相逢不擎出，举意便知有。"
        ],
        "notes": "",
        "id": "67abfb2b789d23a7e2359913cf175031"
    },
    {
        "author": "天然",
        "dynasty": "唐",
        "type": "诗",
        "rhythmic": "",
        "title": "骊龙珠吟",
        "preface": "",
        "paragraphs": [
            "骊龙珠，骊龙珠，光明𪹥（疑即「灿」字）烂与人殊。",
            "十方世界无求处，纵然求得亦非珠。",
            "珠本有，不升沉，时人不识外追寻。",
            "行尽天涯自疲寂，不如体取自家心。",
            "莫求觅，损功夫，转求转灭转元无。",
            "恰如渴鹿趁阳燄，又似狂人在道途。",
            "须自体，了分明，了得不用更磨莹。",
            "深知不是人间得，非论六类及生灵。",
            "虚用意，损精神，不如闲处绝纤尘。",
            "停心息意珠常在，莫向途中别问人。",
            "自迷失，珠元在，此个骊龙终不改。",
            "虽然埋在五阴山，自是时人生懈怠。",
            "不识珠，每抛掷，却向骊龙前作客。",
            "不知身是主人公，弃却骊龙别处觅。",
            "认取宝，自家珍，此珠元是本来人。",
            "拈得玩弄无穷尽，始觉骊龙本不贫。",
            "若能晓了骊珠后，只这骊珠在我身。"
        ],
        "notes": "",
        "id": "b11f2898b4dabba0b75b63bdfa23eb77"
    },
    {
        "author": "天然",
        "dynasty": "唐",
        "type": "诗",
        "rhythmic": "",
        "title": "弄珠吟（《景德传灯录》卷三十作《玩珠吟二首》之一）",
        "preface": "",
        "paragraphs": [
            "般若神（《灯录》作「灵」）珠妙难测，法性海中亲认得。",
            "隐现时游五蕴山（《灯录》作「隐显常游五蕴中」），内外光明大神力。",
            "此珠无状非大小，昼夜圆明悉能照。",
            "（《灯录》作「此珠非大亦非小，昼夜光明皆悉照」。",
            "）用时无处复无踪（《灯录》作「觅时无物又无踪」），行住（《灯录》作「起坐」）相随常了了。",
            "先圣相传相指授，信此珠人世希有。",
            "智者号明不离珠，迷人将珠不识走。",
            "（以上四句，《传灯录》作「黄帝曾游于赤水，争听争求都不遂。",
            "罔像无心却得珠，能见能闻是虚伪。",
            "」）吾师权指喻摩尼，采人无数入（《灯录》作「溺」）春池。",
            "争拈瓦砾将为宝，智者安然而得之。",
            "言下非近亦非远（《灯录》作「森罗万象光中现」），体用如如转无转。",
            "万机珠对（《灯录》作「消遣」）寸心中，一切时中巧方便。",
            "皇帝曾游于赤水，视听争求都不遂。",
            "罔像无心却得珠，能见能闻是虚伪。",
            "非自心，非因缘，妙中之妙玄中玄。",
            "森罗万像光中现，寻之不见有根源。",
            "（《灯录》无以上九句）烧六贼（《宗镜录》卷七六「贼」下有「兮」字），烁四（《灯录》作「众」）魔，能摧我山（《宗镜录》作「摧我山兮」）竭爱（《灯录》作「我」）河。",
            "龙女灵山亲献佛，贫儿衣里几（《宗镜录》作「枉」，《灯录》作「下任」）蹉{趷右下为也}。",
            "亦非性，亦非心（《灯录》二「非」字皆作「名」），非性非心超古今。",
            "体绝名言名不得（《灯录》作「全体明时明不得」），权时题作《弄珠吟》。",
            "（以上皆见影印日本花园大学图书馆藏高丽覆刻本南唐招庆寺静筠二僧著《祖堂集》卷四）。"
        ],
        "notes": "",
        "id": "4fff0207658849e2979333110c4509a8"
    }
]