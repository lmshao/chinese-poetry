[
    {
        "author": "黄损",
        "dynasty": "唐",
        "type": "诗",
        "rhythmic": "",
        "title": "公子行",
        "preface": "",
        "paragraphs": [
            "春草绿绵绵，骄骖骤煖烟。",
            "微风飘乐韵，半日醉花边。",
            "打鹊抛金盏，招人举玉鞭。",
            "田翁与蚕妇，平地看神仙。"
        ],
        "notes": "",
        "id": "8f76d67260a07b4b91c322db977a8eaf"
    },
    {
        "author": "黄损",
        "dynasty": "唐",
        "type": "诗",
        "rhythmic": "",
        "title": "读史",
        "preface": "",
        "paragraphs": [
            "逐鹿走红尘，炎炎火德新。",
            "家肥生孝子，国霸有余臣。",
            "帝道云龙合，民心草木春。",
            "须知烟阁上，一半老儒真。"
        ],
        "notes": "",
        "id": "dee72ec9d6e7e9ce35c82a0d0b364f74"
    },
    {
        "author": "黄损",
        "dynasty": "唐",
        "type": "诗",
        "rhythmic": "",
        "title": "出山吟",
        "preface": "",
        "paragraphs": [
            "来书初出白云扃，乍蹑秋风马走轻。",
            "远近留连分岳色，别离呜咽乱泉声。",
            "休将巢许争喧杂，自共伊臯论太平。",
            "昨夜细看云色里，进贤星座甚分明。"
        ],
        "notes": "",
        "id": "ecfccfbac484572a417e7a4e3564acff"
    },
    {
        "author": "黄损",
        "dynasty": "唐",
        "type": "诗",
        "rhythmic": "",
        "title": "书壁",
        "preface": "",
        "paragraphs": [
            "一别人间岁月多，归来人事已销磨。",
            "惟有门前鉴池水，春风不改旧时波。"
        ],
        "notes": "",
        "id": "9cc4bcd35cf03c05d5923d23e8ab5aa2"
    },
    {
        "author": "黄损",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "机关才运动，胜败便相随。",
            "忽遇南迁客，若为西入心。",
            "往来三岛近，活计一囊空。",
            "三通明主诏，一片白云心。",
            "扫地待明月，踏花迎野僧。",
            "水谙彭泽阔，山忆武陵深。",
            "金镫冷光风宛转，锦袍红润雨霏微。",
            "高齐日月方为道，动合乾坤始是心。",
            "傍水野禽通体白，饤盘山菓半边红。",
            "而今世上多离别，莫向相思树下啼。"
        ],
        "notes": "",
        "id": "ebb3b35d53289563ca2242d98aa77c8e"
    },
    {
        "author": "黄损",
        "dynasty": "唐",
        "type": "诗",
        "rhythmic": "",
        "title": "赠剑客",
        "preface": "",
        "paragraphs": [
            "杯酒会云林，扶邦志亦深。",
            "晶莹三尺剑，决烈一生心。",
            "见死寻常事，闻冤即往寻。",
            "荆轲不了处，扼腕到如今。",
            "（周本淳校本《诗话总龟》卷二八引《雅言系述》）。"
        ],
        "notes": "",
        "id": "5bbaa392f8e979ce08ec06ed043e4db4"
    },
    {
        "author": "黄损",
        "dynasty": "唐",
        "type": "诗",
        "rhythmic": "",
        "title": "大鹏山（题拟）",
        "preface": "",
        "paragraphs": [
            "山清神骨水澄心，到此方知胜二林。",
            "（见《舆地纪胜》卷九二《连州》）。"
        ],
        "notes": "",
        "id": "e5286d6da37cfe5ef3c877fef9d2d5de"
    }
]