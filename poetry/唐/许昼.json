[
    {
        "author": "许昼",
        "dynasty": "唐",
        "type": "诗",
        "rhythmic": "",
        "title": "江南行",
        "preface": "",
        "paragraphs": [
            "江南萧洒地，本自与君宜。",
            "固节还同我，虚心欲待谁。",
            "涧泉傍借响，山木共含滋。",
            "粉腻虫难篆，丛疎鸟易窥。",
            "尽应逢野渡，中忽见村祠。",
            "叶扫秋空静，根横古堑危。",
            "影迷寒霭里，声出夜风时。",
            "客棹深深过，人家远远移。",
            "游边曾结念，到此数题诗。",
            "莫恨成龙晚，成龙会有期。"
        ],
        "notes": "",
        "id": "910715cd371b443490409f06fbb067f0"
    },
    {
        "author": "许昼",
        "dynasty": "唐",
        "type": "诗",
        "rhythmic": "",
        "title": "中秋月",
        "preface": "",
        "paragraphs": [
            "应是蟾宫别有情，每逢秋半倍澄清。",
            "清光不向此中见，白发争教何处生？",
            "闲地占将真可惜，幽窗分得始为明。",
            "殷勤好长来年桂，莫遣平人道不平。"
        ],
        "notes": "",
        "id": "a7b7d16efac9336ce4897b950358a431"
    }
]