[
    {
        "author": "洞庭龙君",
        "dynasty": "唐",
        "type": "诗",
        "rhythmic": "",
        "title": "宴柳毅诗 一",
        "preface": "",
        "paragraphs": [
            "大天苍苍兮大地茫茫，人各有志兮何可思量。",
            "狐神鼠圣兮薄社依墙，雷霆一发兮其孰敢当。",
            "荷贞人兮信义长，令骨肉兮还故乡，永言惭愧兮何时忘。"
        ],
        "notes": "",
        "id": "981e677a8ab7f2c71acdcfcb4132e92c"
    },
    {
        "author": "洞庭龙君",
        "dynasty": "唐",
        "type": "诗",
        "rhythmic": "",
        "title": "宴柳毅诗 二",
        "preface": "",
        "paragraphs": [
            "上天配合兮生死有途，此不当妇兮彼不当夫。",
            "腹心辛苦兮泾水之隅，风霜满鬓兮雨雪罗襦。",
            "赖明公兮引素书，令肉骨兮家如初，永言珍重兮无时无。"
        ],
        "notes": "",
        "id": "fa686d0c7837abac02d92a3717a46b58"
    },
    {
        "author": "洞庭龙君",
        "dynasty": "唐",
        "type": "诗",
        "rhythmic": "",
        "title": "宴柳毅诗 三",
        "preface": "",
        "paragraphs": [
            "碧云悠悠兮泾水东流，伤嗟美人兮雨泣花愁。",
            "尺书远达兮以解君忧，哀冤果雪兮还处其休。",
            "荷君和雅兮感甘羞，山家寂寞兮难久留，欲将辞去兮悲绸缪。"
        ],
        "notes": "",
        "id": "e35159315a76790f272c2b1ac2492efd"
    }
]