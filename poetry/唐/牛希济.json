[
    {
        "author": "牛希济",
        "dynasty": "唐",
        "type": "诗",
        "rhythmic": "",
        "title": "奉诏赋蜀主降唐",
        "preface": "",
        "paragraphs": [
            "满城文武欲朝天，不觉邻师犯塞烟。",
            "唐主再悬新日月，蜀王难保旧山川。",
            "非干将相扶持拙，自是君臣数尽年。",
            "古往今来亦如此，几曾欢笑几潸然。"
        ],
        "notes": "",
        "id": "8a1dc82d2181734b03d910d8e594dd4a"
    },
    {
        "author": "牛希济",
        "dynasty": "唐",
        "type": "诗",
        "rhythmic": "",
        "title": "生查子 一",
        "preface": "",
        "paragraphs": [
            "春山烟欲收，天澹星稀小。",
            "残月脸边明，别泪临清晓。",
            "语已多，情未了，回首犹重道。",
            "记得绿罗帬，处处怜芳草。"
        ],
        "notes": "",
        "id": "60ba95e802c10cdfb175116b6419e2b2"
    },
    {
        "author": "牛希济",
        "dynasty": "唐",
        "type": "诗",
        "rhythmic": "",
        "title": "生查子 二",
        "preface": "",
        "paragraphs": [
            "新月曲如眉，未有团𪢮意。",
            "红豆不堪看，满眼相思泪。",
            "终日劈桃穰，人在心儿里。",
            "两朵隔墙花，早晚成连理。"
        ],
        "notes": "",
        "id": "e41cac4a0a8437b4bfe783e327ab37d9"
    },
    {
        "author": "牛希济",
        "dynasty": "唐",
        "type": "诗",
        "rhythmic": "",
        "title": "中兴乐",
        "preface": "",
        "paragraphs": [
            "池塘暖碧浸晴晖，蒙蒙柳絮轻飞。",
            "红蘂凋来，醉梦还稀。",
            "春云空有雁归，珠帘垂。",
            "东风寂寞，恨郎抛掷，泪湿罗衣。"
        ],
        "notes": "",
        "id": "8da539ee61bb68bdf3362e4c0faa4780"
    },
    {
        "author": "牛希济",
        "dynasty": "唐",
        "type": "诗",
        "rhythmic": "",
        "title": "酒泉子",
        "preface": "",
        "paragraphs": [
            "枕转簟凉，清晓远钟残梦。",
            "月光斜，帘影动，旧炉香。",
            "梦中说尽相思事，纤手匀双泪。",
            "去年书，今日意，断人肠。"
        ],
        "notes": "",
        "id": "159d3dbab0a7afa577c59cd47aefe46f"
    },
    {
        "author": "牛希济",
        "dynasty": "唐",
        "type": "诗",
        "rhythmic": "",
        "title": "谒金门",
        "preface": "",
        "paragraphs": [
            "秋已暮，重叠关山岐路。",
            "嘶马摇鞭何处去，晓禽霜满树。",
            "梦断禁城钟鼓，泪滴枕檀无数。",
            "一点凝红和薄雾，翠蛾愁不语。"
        ],
        "notes": "",
        "id": "d4abbcf09084b900efcd0593a9aab5b0"
    },
    {
        "author": "牛希济",
        "dynasty": "唐",
        "type": "诗",
        "rhythmic": "",
        "title": "临江仙 一",
        "preface": "",
        "paragraphs": [
            "峭碧参差十二峰，冷烟寒树重重。",
            "瑶姬宫殿是仙踪。",
            "金炉珠帐，香霭昼偏浓。",
            "一自楚王惊梦断，人间无路相逢。",
            "至今云雨带愁容。",
            "月斜江上，征櫂动晨钟。"
        ],
        "notes": "",
        "id": "2c3b2c1dcc1f7c63dc103a2055972dce"
    },
    {
        "author": "牛希济",
        "dynasty": "唐",
        "type": "诗",
        "rhythmic": "",
        "title": "临江仙 二",
        "preface": "",
        "paragraphs": [
            "谢家仙观寄云岑，嵒萝拂地成阴。",
            "洞房不闭白云深。",
            "当时丹灶，一粒化黄金。",
            "石壁霞衣犹半挂，松风长似鸣琴。",
            "时闻唳鹤起前林。"
        ],
        "notes": "",
        "id": "f6a872a612089ab3a56ff13e2513eea9"
    },
    {
        "author": "牛希济",
        "dynasty": "唐",
        "type": "诗",
        "rhythmic": "",
        "title": "临江仙 三",
        "preface": "",
        "paragraphs": [
            "渭阙宫城秦树凋，玉楼独上无憀。",
            "含情不语自吹箫。",
            "调清和恨，天路逐风飘。",
            "何事乘龙人忽降，似知深意相招。",
            "三清携手路非遥。",
            "世间屏障，彩笔画娇饶。"
        ],
        "notes": "",
        "id": "44450131c6ccb41f137a930989a97c69"
    },
    {
        "author": "牛希济",
        "dynasty": "唐",
        "type": "诗",
        "rhythmic": "",
        "title": "临江仙 四",
        "preface": "",
        "paragraphs": [
            "江绕黄陵春庙闲，娇莺独语关关。",
            "满庭重叠绿苔斑。",
            "阴云无事，四散自归山。",
            "箫鼓声稀香烬冷，月娥敛尽弯环。",
            "风流皆道胜人间。",
            "须知狂客，判死为红颜。"
        ],
        "notes": "",
        "id": "958374b2ff045bf9fb7a0af16b283c3d"
    },
    {
        "author": "牛希济",
        "dynasty": "唐",
        "type": "诗",
        "rhythmic": "",
        "title": "临江仙 五",
        "preface": "",
        "paragraphs": [
            "素洛春光潋滟平，千重媚脸初生。",
            "凌波罗韈势轻轻。",
            "烟笼日照，珠翠半分明。",
            "风引宝衣疑欲舞，鸾回凤翥堪惊。",
            "也知心许恐无成。",
            "陈王辞赋，千载有声名。"
        ],
        "notes": "",
        "id": "6c21ccf774991605c4ffdf795ea686f1"
    },
    {
        "author": "牛希济",
        "dynasty": "唐",
        "type": "诗",
        "rhythmic": "",
        "title": "临江仙 六",
        "preface": "",
        "paragraphs": [
            "柳带摇风汉水滨，平芜两岸争匀。",
            "鸳鸯对浴浪痕新。",
            "弄珠游女，微笑自含春。",
            "轻步暗移蝉鬓动，罗帬风惹轻尘。",
            "水精宫殿岂无因。",
            "空劳纤手，解佩赠情人。"
        ],
        "notes": "",
        "id": "d7291181c172c9a173f1a24dfa6db0d2"
    },
    {
        "author": "牛希济",
        "dynasty": "唐",
        "type": "诗",
        "rhythmic": "",
        "title": "临江仙 七",
        "preface": "",
        "paragraphs": [
            "洞庭波浪飐晴天，君山一点凝烟。",
            "此中真境属神仙。",
            "玉楼珠殿，相映月轮边。",
            "万里平湖秋色冷，星辰垂影参然。",
            "橘林霜重更红鲜。",
            "罗浮山下，有路暗相连。"
        ],
        "notes": "",
        "id": "3b929be579a2ff09203d00d0802e2f01"
    }
]