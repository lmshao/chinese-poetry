[
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "横吹曲辞 梅花落",
        "preface": "",
        "paragraphs": [
            "梅岭花初发，天山雪未开。",
            "雪处疑花满，花边似雪回。",
            "因风入舞袖，杂粉向妆台。",
            "匈奴几万里，春至不知来。"
        ],
        "notes": "",
        "id": "5cae03972468b0808fc134db6463786c"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "横吹曲辞 紫骝马",
        "preface": "",
        "paragraphs": [
            "骝马照金鞍，转战入皐兰。",
            "塞门风稍急，长城水正寒。",
            "雪暗鸣珂重，山长喷玉难。",
            "不辞横绝漠，流血几时干。"
        ],
        "notes": "",
        "id": "9256818fe0228f62ad89993e621fc617"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "横吹曲辞 刘生",
        "preface": "",
        "paragraphs": [
            "刘生气不平，抱劒欲专征。",
            "报恩为豪侠，死难在横行。",
            "翠羽装劒鞘，黄金饰马缨。",
            "但令一顾重，不吝百身轻。"
        ],
        "notes": "",
        "id": "a5ec6b58c2311acf192144635fc468ad"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "相和歌辞 王昭君",
        "preface": "",
        "paragraphs": [
            "合殿恩中绝，交河使渐稀。",
            "肝肠辞玉辇，形影向金微。",
            "汉宫草应绿，胡庭沙正飞。",
            "愿逐三秋雁，年年一度归。"
        ],
        "notes": "",
        "id": "1055ced7a4e19dd6d7b47dd995ab1023"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "琴曲歌辞 明月引",
        "preface": "",
        "paragraphs": [
            "洞庭波起兮鸿鴈翔，风瑟瑟兮野苍苍。",
            "浮云卷霭，明月流光。",
            "荆南兮赵北，碣石兮潇湘。",
            "澄清规于万里，照离思于千行。",
            "横桂枝于西第，绕菱花于北堂。",
            "高楼思妇，飞盖君王。",
            "文姬绝域，侍子他乡。",
            "见胡鞍之似练，知汉劒之如霜。",
            "试登高而极目，莫不变而回肠。"
        ],
        "notes": "",
        "id": "e3dd5aa7a1ccdd1021ed28a72d4c85a6"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "杂曲歌辞 结客少年场行",
        "preface": "",
        "paragraphs": [
            "长安重游侠，洛阳富才雄。",
            "玉劒浮云骑，金鞍明月弓。",
            "鬬鸡过渭北，走马向关东。",
            "孙宾遥见待，郭解暗相通。",
            "不受千金爵，谁论万里功。",
            "将军下天上，虏骑入云中。",
            "烽火夜似月，兵气晓成虹。",
            "横行徇知己，负羽远从戎。",
            "龙旌昏朔雾，鸟阵卷寒风。",
            "追奔瀚海咽，战罢阴山空。",
            "归来谢天子，何如马上翁。"
        ],
        "notes": "",
        "id": "f96dcc090751ef02be4cd1e68fb764ed"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "杂曲歌辞 行路难",
        "preface": "",
        "paragraphs": [
            "君不见长安城北渭桥边，枯木横槎卧古田。",
            "昔日含红复含紫，常时留雾亦留烟。",
            "春景春风花似雪，香车玉轝恒阗咽。",
            "若个游人不竞攀，若个倡家不来折。",
            "倡家宝袜蛟龙帔，公子银鞍千万骑。",
            "黄莺一向花娇春，两两三三将子戏。",
            "千尺长条百尺枝，丹桂青榆相蔽亏。",
            "珊瑚叶上鸳鸯鸟，凤凰巢里雏鹓儿。",
            "巢倾枝折凤归去，条枯叶落狂风吹。",
            "一朝零落无人问，万古摧残君讵知。",
            "人生贵贱无终始，倏忽须臾难久恃。",
            "谁家能驻西山日，谁家能堰东流水。",
            "汉家陵树满秦川，行来行去尽哀怜。",
            "自昔公卿二千石，咸拟荣华一万年。",
            "不见朱唇将白貌，惟闻素棘与黄泉。",
            "金貂有时须换酒，玉麈但摇莫计钱。",
            "寄言坐客神仙署，一生一死交情处。",
            "苍龙阙下君不来，白鹤山前我应去。",
            "云间海上邈难期，赤心会合在何时？",
            "但愿尧年一百万，长作巢由也不辞。"
        ],
        "notes": "",
        "id": "c1864de033f790fe7baa0f34687d4249"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "中和乐九章 歌登封第一",
        "preface": "",
        "paragraphs": [
            "炎图丧宝，黄历开璇。",
            "祖武类帝，宗文配天。",
            "玉銮垂日，翠华陵烟。",
            "东云干吕，南风入弦。",
            "山称万岁，河庆千年。",
            "金绳永结，璧丽长悬。"
        ],
        "notes": "",
        "id": "4aba0de52ba37b74d9c19c754f3af1af"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "中和乐九章 歌明堂第二",
        "preface": "",
        "paragraphs": [
            "穆穆圣皇，雍雍明堂。",
            "左平右墄，上圆下方。",
            "调均风雨，制度阴阳。",
            "四牕八达，五室九房。",
            "南通夏火，西瞰秋霜。",
            "天子临御，万玉锵锵。"
        ],
        "notes": "",
        "id": "64d54dc717a8c989fe3b129403fb6e94"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "中和乐九章 歌东军第三",
        "preface": "",
        "paragraphs": [
            "遐哉庙畧，赫矣台臣。",
            "横戈碣石，倚劒浮津。",
            "风丘拂箨，日域清尘。",
            "岛夷复祀，龙伯来宾。",
            "休兵宇县，献馘天𬮱。",
            "斾海凯入，耀辉震震。"
        ],
        "notes": "",
        "id": "4c56e5565a59afa725d66f967798a718"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "中和乐九章 歌南郊第四",
        "preface": "",
        "paragraphs": [
            "虔郊上帝，肃事圆丘。",
            "龙驾四牡，鸾旗九斿。",
            "钟歌晚引，紫炀高浮。",
            "日丽苍璧，云飞鸣球。",
            "皇之庆矣，万寿千秋。"
        ],
        "notes": "",
        "id": "428dd4cf9d4df405133291b41c86a203"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "中和乐九章 歌中宫第五",
        "preface": "",
        "paragraphs": [
            "祥游沙麓，庆洽瑶衣。",
            "黄云昼聚，白气宵飞。",
            "居中履正，禀和体微。",
            "仪刑赤县，演教椒闱。",
            "陶钧万国，丹青四妃。",
            "河洲在咏，风化攸归。"
        ],
        "notes": "",
        "id": "023f8bb16b1a285910f8c28e4d17ea30"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "中和乐九章 歌储宫第六",
        "preface": "",
        "paragraphs": [
            "波澄少海，景丽前星。",
            "高禖诞圣，甲观升灵。",
            "承规翠所，问寝瑶庭。",
            "宗儒侧席，问道横经。",
            "山宾皎皎，国胄青青。",
            "黄裳元吉，邦家以宁。"
        ],
        "notes": "",
        "id": "778ca6360ebaf0661d6cdcf8b539b017"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "中和乐九章 歌诸王第七",
        "preface": "",
        "paragraphs": [
            "星陈帝子，岳列天孙。",
            "义光带砺，象著乾坤。",
            "我有明德，利建攸存。",
            "苴以茅社，锡以牺尊。",
            "藩屏王室，翼亮尧门。",
            "八才两献，夫何足论。"
        ],
        "notes": "",
        "id": "cc196d5d1bcb077eea72641df950b8df"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "中和乐九章 歌公卿第八",
        "preface": "",
        "paragraphs": [
            "蹇蹇三事，师师百僚。",
            "群龙在职，振鹭盈朝。",
            "丰金辉首，珮玉鸣腰。",
            "青蒲翼翼，丹地翘翘。",
            "歌云佐汉，捧日匡尧。",
            "天工人代，邈邈昭昭。"
        ],
        "notes": "",
        "id": "b1f32abbf87de57a6d25e811f875a4d5"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "中和乐九章 总歌第九",
        "preface": "",
        "paragraphs": [
            "明明天子兮圣德扬，穆穆皇后兮阴化康。",
            "登若木兮坐明堂，池蒙汜兮家扶桑。",
            "武化偃兮文化昌，礼乐昭兮股肱良。",
            "君臣已定兮君永无疆，颜子更生兮徒皇皇。",
            "若有人兮天一方，忠为衣兮信为裳。",
            "飡白玉兮饮琼芳，心思荃兮路阻长。"
        ],
        "notes": "",
        "id": "c355570903012cccc95305d3c2990245"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "关山月",
        "preface": "",
        "paragraphs": [
            "塞垣通碣石，虏障抵[祁]连。",
            "相思在万里，明月正孤悬。",
            "影移金岫北，光断玉门前。",
            "寄言闺中妇，时看鸿雁天。"
        ],
        "notes": "",
        "id": "48bf893f6ba0387796c6464fcb5ef590"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "上之回",
        "preface": "",
        "paragraphs": [
            "回中道路险，萧关烽候多。",
            "五营屯北地，万乘出西河。",
            "单于拜玉玺，天子按雕戈。",
            "振旅汾川曲，秋风横大歌。"
        ],
        "notes": "",
        "id": "4c38e87a35f4e6bd28112c9e0cf4ef98"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "紫骝马",
        "preface": "",
        "paragraphs": [
            "骝马照金鞍，转战入皐兰。",
            "塞门风稍急，长城水正寒。",
            "雪暗鸣珂重，山长喷玉难。",
            "不辞横绝漠，流血几时干。"
        ],
        "notes": "",
        "id": "9256818fe0228f62ad89993e621fc617"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "战城南",
        "preface": "",
        "paragraphs": [
            "将军出紫塞，冒顿在乌贪。",
            "笳喧雁门北，阵翼龙城南。",
            "雕弓夜宛转，铁骑晓参驔。",
            "应须驻白日，为待战方酣。"
        ],
        "notes": "",
        "id": "0d52f0cedd1c8d794fdbbdf2896faaa3"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "梅花落",
        "preface": "",
        "paragraphs": [
            "梅岭花初发，天山雪未开。",
            "雪处疑花落，花边似雪回。",
            "因风入舞袖，杂粉向妆台。",
            "匈奴几万里，春至不知来。"
        ],
        "notes": "",
        "id": "5cae03972468b0808fc134db6463786c"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "结客少年场行",
        "preface": "",
        "paragraphs": [
            "长安重游侠，洛阳富财雄。",
            "玉劒浮云骑，金鞭明月弓。",
            "鬬鸡过渭北，走马向关东。",
            "孙宾遥见待，郭解暗相通。",
            "不受千金爵，谁论万里功。",
            "将军下天上，虏骑入云中。",
            "烽火夜似月，兵气晓成虹。",
            "横行徇知己，负羽远从戎。",
            "龙旌昏朔雾，鸟阵卷胡风。",
            "追奔瀚海咽，战罢阴山空。",
            "归来谢天子，何如马上翁。"
        ],
        "notes": "",
        "id": "f96dcc090751ef02be4cd1e68fb764ed"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "咏史四首 一",
        "preface": "",
        "paragraphs": [
            "季生昔未达，身辱功不成。",
            "髠钳为台隶，灌园变姓名。",
            "幸逢滕将军，兼遇曹丘生。",
            "汉祖广招纳，一朝拜公卿。",
            "百金孰云重，一诺良匪轻。",
            "廷议斩樊哙，群公寂无声。",
            "处身孤且直，遭时坦而平。",
            "丈夫当如此，唯唯何足荣。"
        ],
        "notes": "",
        "id": "b55adb243b664bab13158c60586f9a02"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "咏史四首 二",
        "preface": "",
        "paragraphs": [
            "大汉昔云季，小人道遂振。",
            "玉帛委奄尹，斧锧婴缙绅。",
            "邈哉郭先生，卷舒得其真。",
            "雍容谢朝廷，谈笑奖人伦。",
            "在晦不绝俗，处乱不为亲。",
            "诸侯不得友，天子不得臣。",
            "冲情甄负甑，重价折角巾。",
            "悠悠天下士，相送洛桥津。",
            "谁知仙舟上寂寂无四邻。"
        ],
        "notes": "",
        "id": "df0bfd9b7d8346d48c7864aa9e2b2268"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "咏史四首 三",
        "preface": "",
        "paragraphs": [
            "公业负奇志，交结尽才雄。",
            "良田四百顷，所食常不充。",
            "一为侍御史，慷慨说何公。",
            "何公何为败，吾谋适不同。",
            "仲颕恣残忍，废兴良在躬。",
            "死人如乱麻，天子如转蓬。",
            "干戈及黄屋，荆棘生紫宫。",
            "郑生运其谋，将以清国戎。",
            "时来命不遂，脱身归山东。",
            "凛凛千载下，穆然怀春风。"
        ],
        "notes": "",
        "id": "283f97da28a00ea9dd4d0e0982144987"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "咏史四首 四",
        "preface": "",
        "paragraphs": [
            "昔有平陵男，姓朱名阿游。",
            "直发上冲冠，壮气横三秋。",
            "愿得斩马劒，先断佞臣头。",
            "天子玉槛折，将军丹血流。",
            "捐生不肯拜，视死其若休。",
            "归来教乡里，童蒙远相求。",
            "弟子数百人，散在十二州。",
            "三公不敢吏，五鹿何能酬。",
            "名与日月悬，义与天壤俦。",
            "何必疲执戟，区区在封侯。",
            "伟哉旷达士，知命固不忧。"
        ],
        "notes": "",
        "id": "11141e7820f78d478c256ae9e9d4ba36"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "赠李荣道士",
        "preface": "",
        "paragraphs": [
            "锦节衔天使，琼仙驾羽君。",
            "投金翠山曲，奠璧清江𣸣。",
            "圆洞开丹鼎，方坛聚绛云。",
            "宝贶幽难识，空歌迥易分。",
            "风摇十洲影，日乱九江文。",
            "敷诚归上帝，应诏在明君。",
            "独有南冠客，耿耿泣离群。",
            "遥看八会所，真气晓氤氲。"
        ],
        "notes": "",
        "id": "42769a94eb065cb7f81fc0cc9507d10f"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "赠李荣道士",
        "preface": "",
        "paragraphs": [
            "锦节衔天使，琼仙驾羽君。",
            "投金翠山曲，奠璧清江𣸣。",
            "圆洞开丹鼎，方坛聚绛云。",
            "宝贶幽难识，空歌迥易分。"
        ],
        "notes": "",
        "id": "42769a94eb065cb7f81fc0cc9507d10f"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "早度分水岭",
        "preface": "",
        "paragraphs": [
            "丁年游蜀道，班鬓向长安。",
            "徒费周王粟，空弹汉吏冠。",
            "马蹄穿欲尽，貂裘敝转寒。",
            "层冰横九折，积石凌七盘。",
            "重溪既下漱，峻峰亦上干。",
            "陇头闻戍鼓，岭外咽飞湍。",
            "瑟瑟松风急，苍苍山月团。",
            "传语后来者，斯路诚独难。"
        ],
        "notes": "",
        "id": "3a65af0e091a69c6d837fd91fc6be64a"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "三月曲水宴得尊字",
        "preface": "",
        "paragraphs": [
            "风烟彭泽里，山水仲长园。",
            "由来弃铜墨，本自重琴尊。",
            "高情邈不嗣，雅道今复存。",
            "有美光时彦，养德坐山樊。",
            "门开芳杜迳，室距桃花源。",
            "公子黄金勒，仙人紫气轩。",
            "长怀去城市，高咏狎兰荪。",
            "连沙飞白鹭，孤屿啸玄猿。",
            "日影岩前落，云花江上翻。",
            "兴兰车马散，林塘夕鸟喧。"
        ],
        "notes": "",
        "id": "fbebbd5c4a9c904e494ba31cded55801"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "奉使益州至长安发钟阳驿",
        "preface": "",
        "paragraphs": [
            "跻险方未夷，乘春聊骋望。",
            "落花赴丹谷，奔流下青嶂。",
            "葳蕤晓树滋，滉瀁春江涨。",
            "平川看钓侣，狭径闻樵唱。",
            "蝶戏绿苔前，莺歌白云上。",
            "耳目多异赏，风烟有奇状。",
            "峻阻将长城，高标吞巨舫。",
            "联翩事羁靮，辛苦劳疲恙。",
            "夕济几潺湲，晨登每惆怅。",
            "谁念复刍狗，山河独偏丧。"
        ],
        "notes": "",
        "id": "28e1b9ead0b8b0c438f8679a60bf167b"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "和王奭秋夜有所思",
        "preface": "",
        "paragraphs": [
            "寂寂南轩夜，悠然怀所知。",
            "长河落雁苑，明月下鲸池。",
            "凤台有清曲，此曲何人吹？",
            "丹唇间玉齿，妙响入云涯。",
            "穷巷秋风叶，空庭寒露枝。",
            "劳歌欲有和，星鬓已将垂。"
        ],
        "notes": "",
        "id": "5cce4e2868b120b45f8d7f58c4bac5dc"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "望宅中树有所思",
        "preface": "",
        "paragraphs": [
            "我家有庭树，秋叶正离离。",
            "上舞双栖鸟，中秀合欢枝。",
            "劳思复劳望，相见不相知。",
            "何当共攀折？歌笑此堂垂。"
        ],
        "notes": "",
        "id": "6df4f0d0006a8582b7a55037990e48c4"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "宿晋安亭",
        "preface": "",
        "paragraphs": [
            "闻有弦歌地，穿凿本多奇。",
            "游人试一览，临玩果忘疲。",
            "窗横暮卷叶，簷卧古生枝。",
            "旧石开红鲜，新河覆绿池。",
            "孤猿稍断绝，宿鸟复参差。",
            "泛滟月华晓，裴回星鬓垂。",
            "今日删书客，凄惶君讵知。"
        ],
        "notes": "",
        "id": "7015e7324b616978beca201ecea35c40"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "于时春也慨然有江湖之思寄赠柳九陇",
        "preface": "",
        "paragraphs": [
            "提琴一万里，负书三十年。",
            "晨攀偃蹇树，暮宿清泠泉。",
            "翔禽鸣我侧，旅兽过我前。",
            "无人且无事，独酌还独眠。",
            "遥闻彭泽宰，高弄武城弦。",
            "形骸寄文墨，意气托神仙。",
            "我有壶中要，题为物外篇。",
            "将以贻好道，道远莫致旃。",
            "相思劳日夜，相望阻风烟。",
            "坐惜春华晚，徒令客思悬。",
            "水去东南地，气凝西北天。",
            "关山悲蜀道，花鸟忆秦川。",
            "天子何时问，公卿本亦怜。",
            "自哀还自乐，归薮复归田。",
            "海屋银为栋，云车电作鞭。",
            "倘遇鸾将鹤，谁论貂与蝉。",
            "莱洲频度浅，桃实几成圆。",
            "寄言飞凫舃，岁[晏]同联翩。"
        ],
        "notes": "",
        "id": "10d97d064b1d4e81ed7c2de51962b7b9"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "至望喜瞩目言怀贻剑外知己",
        "preface": "",
        "paragraphs": [
            "圣图夷九折，神化掩三分。",
            "缄愁赴蜀道，题拙奉虞薰。",
            "隐辚度深谷，遥褭上高云。",
            "碧流递萦注，青山互纠纷。",
            "涧松咽风绪，岩花濯露文。",
            "思北常依驭，图南每丧群。"
        ],
        "notes": "",
        "id": "4e33fc952bd990480299d026ce528639"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "赤谷安禅师塔",
        "preface": "",
        "paragraphs": [
            "独坐岩之曲，悠然无俗纷。",
            "酌酒呈丹桂，思诗赠白云。",
            "烟霞朝晚聚，猿鸟岁时闻。",
            "水华竞秋色，山翠含夕曛。",
            "高谈十二部，细核五千文。",
            "如如数冥味，生生理氛氲。",
            "古人有糟粕，轮扁情未分。",
            "且当事芝术，从吾所好云。"
        ],
        "notes": "",
        "id": "9927c9b2228b063f2a132a74ab3b566e"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "赠益府裴录事",
        "preface": "",
        "paragraphs": [
            "忽忽岁云暮，相望限风烟。",
            "长歌欲对酒，危坐遂停弦。",
            "停弦变霜露，对酒怀朋故。",
            "朝看桂蟾晚，夜闻鸿雁度。",
            "鸿度何时还？桂晚不同攀。",
            "浮云映丹壑，明月满青山。",
            "青山云路深，丹壑月华临。",
            "耿耿离忧积，空令星鬓侵。"
        ],
        "notes": "",
        "id": "aa8cd5c8d079964379b9b572ac531f13"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "赠益府群官",
        "preface": "",
        "paragraphs": [
            "一鸟自北燕，飞来向西蜀。",
            "单栖剑门上，独舞岷山足。",
            "昂藏多古貌，哀怨有新曲。",
            "群凤从之游，问之何所欲？",
            "荅言寒乡子，飘飖万余里。",
            "不息恶木枝，不饮盗泉水。",
            "常思稻粱遇，愿栖梧桐树。",
            "智者不我邀，愚夫余不顾。",
            "所以成独立，耿耿岁云暮。",
            "日夕苦风霜，思归赴洛阳。",
            "羽翮毛衣短，关山道路长。",
            "明月流客思，白云迷故乡。",
            "谁能借风便，一举凌苍苍。"
        ],
        "notes": "",
        "id": "0eeee35022a9491555afa252e9050b91"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "送梓州高参军还京",
        "preface": "",
        "paragraphs": [
            "京洛风尘远，褒斜烟露深。",
            "北游君似智，南飞我异禽。",
            "别路琴声断，秋山猿鸟吟。",
            "一乖青岩酌，空伫白云心。"
        ],
        "notes": "",
        "id": "421a3c371d5495218e0381ec651a9ef3"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "大剑送别刘右史",
        "preface": "",
        "paragraphs": [
            "金碧禺山远，关梁蜀道难。",
            "相逢属晚岁，相送动征鞍。",
            "地咽緜川冷，云凝剑阁寒。",
            "倘遇忠孝所，为道忆长安。"
        ],
        "notes": "",
        "id": "466ef040b0426c85f64114b1ca8166e0"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "同临津纪明府孤雁",
        "preface": "",
        "paragraphs": [
            "三秋违北地，万里向南翔。",
            "河洲花稍白，关塞叶初黄。",
            "避缴风霜劲，怀书道路长。",
            "水流疑箭动，月照似弓伤。",
            "横天无有阵，度海不成行。",
            "会刷能鸣羽，还赴上林乡。"
        ],
        "notes": "",
        "id": "483fcf4f1a8221a82aa2cd6db5f64230"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "失群雁",
        "preface": "",
        "paragraphs": [
            "三秋北地雪皑皑，万里南翔渡海来。",
            "欲随石燕沈湘水，试逐铜乌绕帝台。",
            "帝台银阙距金塘，中间鹓鹭已成行。",
            "先过上苑传书信，暂下中州戏稻粱。",
            "虞人负缴来相及，齐客虚弓忽见伤。",
            "毛翎频顿飞无力，羽翮摧颓君不识。",
            "唯有庄周解爱鸣，复道郊哥重奇色。",
            "惆怅惊思悲未已，裴回自怜中罔极。",
            "传闻有鸟集朝阳，讵胜仙凫迩帝乡。",
            "云间海上应鸣舞，远得鹍弦犹独抚。",
            "金龟全写中牟印，玉鹄当变莱芜釜。",
            "愿君弄影凤皇池，时忆笼中摧折羽。"
        ],
        "notes": "",
        "id": "4dbd78a478b7de8f1bcdd112c5744788"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "行路难",
        "preface": "",
        "paragraphs": [
            "君不见长安城北渭桥边，枯木横槎卧古田。",
            "昔日含红复含紫，常时留雾亦留烟。",
            "春景春风花似雪，香车玉轝恒阗咽。",
            "若个游人不竞攀，若个娼家不来折。",
            "娼家宝袜蛟龙帔，公子银鞍千万骑。",
            "黄莺一一向花娇，青鸟双双将子戏。",
            "千尺长条百尺枝，月桂星榆相蔽亏。",
            "珊瑚叶上鸳鸯鸟，凤皇巢里雏鹓儿。",
            "巢倾枝折凤归去，条枯叶落任风吹。",
            "一朝零落无人问，万古摧残君讵知。",
            "人生贵贱无终始，倏忽须臾难久恃。",
            "谁家能驻西山日，谁家能堰东流水。",
            "汉家陵树满秦川，行来行去尽哀怜。",
            "自昔公卿二千石，咸拟荣华一万年。",
            "不见朱唇将白貌，唯闻素棘与黄泉。",
            "金貂有时换美酒，玉麈但摇莫计钱。",
            "寄言坐客神仙署，一生一死交情处。",
            "苍龙阙下君不来，白鹤山前我应去。",
            "云间海上邈难期，赤心会合在何时。",
            "但愿尧年一百万，长作巢由也不辞。"
        ],
        "notes": "",
        "id": "c1864de033f790fe7baa0f34687d4249"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "长安古意",
        "preface": "",
        "paragraphs": [
            "长安大道连狭斜，青牛白马七香车。",
            "玉辇纵横过主第，金鞭络绎向侯家。",
            "龙衔宝盖承朝日，凤吐流苏带晚霞。",
            "百丈游丝争绕树，一群娇鸟共啼花。",
            "啼花戏蝶千门侧，碧树银台万种色。",
            "复道交窗作合欢，双阙连薨垂凤翼。",
            "梁家画阁天中起，汉帝金茎云外直。",
            "楼前相望不相知，陌上相逢讵相识。",
            "借问吹箫向紫烟，曾经学舞度芳年。",
            "得成比目何辞死，愿作鸳鸯不羡仙。",
            "比目鸳鸯真可羡，双去双来君不见。",
            "生憎帐额绣孤鸾，好取门帘帖双燕。",
            "双燕双飞绕画梁，罗帏翠被郁金香。",
            "片片行云著蝉鬓，纤纤初月上鸦黄。",
            "鸦黄粉白车中出，含娇含态情非一。",
            "妖童宝马铁连钱，娼妇盘龙金屈膝。",
            "御史府中乌夜啼，廷尉门前雀欲栖。",
            "隐隐朱城临玉道，遥遥翠幰没金堤。",
            "挟弹飞鹰杜陵北，探丸借客渭桥西。",
            "俱邀侠客芙蓉剑，共宿娼家桃李蹊。",
            "娼家日暮紫罗裙，清歌一啭口氛氲。",
            "北堂夜夜人如月，南陌朝朝骑似云。",
            "南陌北堂连北里，五剧三条控三市。",
            "弱柳青槐拂地垂，佳气红尘暗天起。",
            "汉代金吾千骑来，翡翠屠苏鹦鹉杯。",
            "罗襦宝带为君解，燕歌赵舞为君开。",
            "别有豪华称将相，转日回天不相让。",
            "意气由来排灌夫，专权判不容萧相。",
            "专权意气本豪雄，青虬紫燕坐春风。",
            "自言歌舞长千载，自谓骄奢凌五公。",
            "节物风光不相待，桑田碧海须臾改。",
            "昔时金阶白玉堂，即今唯见青松在。",
            "寂寂寥寥[扬]子居，年年岁岁一床书。",
            "独有南山桂花发，飞来飞去袭人裾。"
        ],
        "notes": "",
        "id": "14202502b0ee4f07fd63a023e27136f2"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "明月引",
        "preface": "",
        "paragraphs": [
            "洞庭波起兮鸿雁翔，风瑟瑟兮野苍苍。",
            "浮云卷霭，明月流光。",
            "荆南兮赵北，碣石兮潇湘。",
            "澄清规于万里，照离思于千行。",
            "横桂枝于西第，绕菱花于北堂。",
            "高楼思妇，飞盖君王。",
            "文姬绝域，侍子他乡。",
            "见胡鞍之似练，知汉剑之如霜。",
            "试登高而骋目，莫不变而回肠。"
        ],
        "notes": "",
        "id": "e3dd5aa7a1ccdd1021ed28a72d4c85a6"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "狱中学骚体",
        "preface": "",
        "paragraphs": [
            "夫何秋夜之无情兮，皎皛悠悠而太长。",
            "圜户杳其幽邃兮，愁人披此严霜。",
            "见河汉之西落，闻鸿雁之南翔。",
            "山有桂兮桂有芳，心思君兮君不将。",
            "忧与忧兮相积，欢与欢兮两忘。",
            "风袅袅兮木纷纷，凋绿叶兮吹白云。",
            "寸步千里兮不相闻，思公子兮日将曛。",
            "林已暮兮鸟群飞，重门掩兮人径稀。",
            "万族皆有所托兮，蹇独淹留而不归。"
        ],
        "notes": "",
        "id": "d19ddfaddd17c962ca2079a9f484d3db"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "怀仙引",
        "preface": "",
        "paragraphs": [
            "若有人兮山之曲，驾青虬兮乘白鹿。",
            "往从之游愿心足，披涧户，访岩轩。",
            "石濑潺湲横石径，松萝幂䍥掩松门。",
            "下空蒙而无鸟，上巉岩而有猨。",
            "怀飞阁，度飞梁。",
            "休余马于幽谷，挂余冠于夕阳。",
            "曲复曲兮烟庄邃，行复行兮天路长。",
            "修途杳其未半，飞雨忽以茫茫。",
            "山坱轧，磴连褰。",
            "攀石壁而无据，溯泥溪而不前。",
            "向无情之白日，窃有恨于皇天。",
            "回行遵故道，通川遍流潦。",
            "回首望群峰，白云正溶溶。",
            "珠为阙兮玉为楼，青云盖兮紫霜裘。",
            "天长地久时相忆，千龄万代一来游。"
        ],
        "notes": "",
        "id": "19e8c81732a45306d93e4446229d6b23"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "七日登乐游故墓",
        "preface": "",
        "paragraphs": [
            "四序周缇籥，三正纪璇耀。",
            "绿野变初黄，旸山开晓眺。",
            "中天擢露掌，匝地分星徼。",
            "汉寝睠遗灵，秦江想余吊。",
            "蚁泛青田酌，莺歌紫芝调。",
            "柳色摇岁华，冰文荡春照。",
            "远迹谢群动，高情符众妙。",
            "兰游澹未归，倾光下岩窈。"
        ],
        "notes": "",
        "id": "6b0f9cb467bfd7b95a86c9801e78f939"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "释疾文三歌 一",
        "preface": "",
        "paragraphs": [
            "岁将暮兮欢不再，时已晚兮忧来多。",
            "东郊绝此麒麟笔，西山秘此凤凰柯。"
        ],
        "notes": "",
        "id": "c602480ad785197e9739f7074fd97c4d"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "释疾文三歌 二",
        "preface": "",
        "paragraphs": [
            "岁去忧来兮东流水，地久天长兮人共死。",
            "明镜羞窥兮向十年，骏马停驱兮几千里。",
            "麟兮凤兮，自古吞恨无已。"
        ],
        "notes": "",
        "id": "4441e5a3ee99d5893578ac2c7acc3468"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "释疾文三歌 三",
        "preface": "",
        "paragraphs": [
            "茨山有薇兮颍水有漪，夷为柏兮秋有实。",
            "叔为柳兮春向飞，倏尔而笑，泛沧浪兮不归。"
        ],
        "notes": "",
        "id": "ed75d6f20e92d9505606091ff21776af"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "酬杨比部员外暮宿琴堂朝跻书阁率尔见赠之作",
        "preface": "",
        "paragraphs": [
            "闲拂簷尘看，鸣琴候月弹。",
            "桃源迷汉姓，松径有秦官。",
            "空谷归人少，青山背日寒。",
            "羡君栖隐处，遥望在云端。"
        ],
        "notes": "",
        "id": "dca6d4a947b00c4d04bcf7b492de57c1"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "刘生",
        "preface": "",
        "paragraphs": [
            "刘生气不平，抱剑欲专征。",
            "报恩为豪侠，死难在横行。",
            "翠羽装刀鞘，黄金饰马铃。",
            "但令一顾重，不恡百身轻。"
        ],
        "notes": "",
        "id": "a5ec6b58c2311acf192144635fc468ad"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "陇头水",
        "preface": "",
        "paragraphs": [
            "陇阪高无极，征人一望乡。",
            "关河别去水，沙塞断归肠。",
            "马系千年树，旌悬九月霜。",
            "从来共呜咽，皆是为勤王。"
        ],
        "notes": "",
        "id": "92256e2d507dcaf951289197e54e853d"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "巫山高",
        "preface": "",
        "paragraphs": [
            "巫山望不极，望望下朝氛。",
            "莫辨啼猿树，徒看神女云。",
            "惊涛乱水脉，骤雨暗峰文。",
            "沾裳即此地，况复远思君。"
        ],
        "notes": "",
        "id": "8bfac1e0ccfc8ba30afc27e2c91c4247"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "芳树",
        "preface": "",
        "paragraphs": [
            "芳树本多奇，年华复在斯。",
            "结翠成新幄，开红满故枝。",
            "风归花历乱，日度影参差。",
            "容色朝朝落，思君君不知。"
        ],
        "notes": "",
        "id": "0354eaf6cb34fc5b33488fe3055a5321"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "雨雪曲",
        "preface": "",
        "paragraphs": [
            "虏骑三秋入，关云万里平。",
            "雪似胡沙暗，冰如汉月明。",
            "高阙银为阙，长城玉作城。",
            "节旄零落尽，天子不知名。"
        ],
        "notes": "",
        "id": "045a194f091fefa514944dc37506f132"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "昭君怨",
        "preface": "",
        "paragraphs": [
            "合殿恩中绝，交河使渐稀。",
            "肝肠辞玉辇，形影向金微。",
            "汉地草应绿，胡庭沙正飞。",
            "愿逐三秋雁，年年一度归。"
        ],
        "notes": "",
        "id": "1055ced7a4e19dd6d7b47dd995ab1023"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "折杨柳",
        "preface": "",
        "paragraphs": [
            "倡楼启曙扉，杨柳正依依。",
            "莺啼知岁隔，条变识春归。",
            "露叶凝愁黛，风花乱舞衣。",
            "攀折聊将寄，军中音信稀。"
        ],
        "notes": "",
        "id": "2c38cfbc55c8c209153a6d289a8cba51"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "十五夜观灯",
        "preface": "",
        "paragraphs": [
            "锦里开芳宴，兰缸艳早年。",
            "缛彩遥分地，繁光远缀天。",
            "接汉疑星落，依楼似月悬。",
            "别有千金笑，来映九枝前。"
        ],
        "notes": "",
        "id": "b022ffaddb54ad2d8388bb33568bbe80"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "入秦川界",
        "preface": "",
        "paragraphs": [
            "陇阪长无极，苍山望不穷。",
            "石径萦疑断，回流映似空。",
            "花开绿野雾，莺啭紫岩风。",
            "春芳勿遽尽，留赏故人同。"
        ],
        "notes": "",
        "id": "107ba1ebb09de3c21a55f42fd5a801a1"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "文翁讲堂",
        "preface": "",
        "paragraphs": [
            "锦里淹中馆，岷山稷下亭。",
            "空梁无燕雀，古壁有丹青。",
            "槐落犹疑市，苔深不辨铭。",
            "良哉二千石，江汉表遗灵。"
        ],
        "notes": "",
        "id": "1de9ac59aac1912e049dcd026bd0f14a"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "相如琴台",
        "preface": "",
        "paragraphs": [
            "闻有雍容地，千年无四邻。",
            "园院风烟古，池台松槚春。",
            "云疑作赋客，月似听琴人。",
            "寂寂啼莺处，空伤游子神。"
        ],
        "notes": "",
        "id": "00da930d3167a1095557d13a35b28558"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "石镜寺",
        "preface": "",
        "paragraphs": [
            "古墓芙蓉塔，神铭松柏烟。",
            "鸾沈仙镜底，花没梵轮前。",
            "铢衣千古佛，宝月两重圆。",
            "隐隐香台夜，钟声彻九天。"
        ],
        "notes": "",
        "id": "3483fcdeee8dc5582512c228a7de4298"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "辛法司宅观妓",
        "preface": "",
        "paragraphs": [
            "南国佳人至，北棠罗荐开。",
            "长帬随凤管，促柱送鸾杯。",
            "云光身后落，雪态掌中回。",
            "到愁金谷晚，不怪玉山颓。"
        ],
        "notes": "",
        "id": "c0b91c99323a25248bab6fda42f98200"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "春晚山庄率题二首 一",
        "preface": "",
        "paragraphs": [
            "顾步三春晚，田园四望通。",
            "游丝横惹树，戏蝶乱依藂。",
            "竹懒偏宜水，花狂不待风。",
            "唯余诗酒意，当了一生中。"
        ],
        "notes": "",
        "id": "6f3970a8a32ca7d3f67a5c661d1a93b3"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "春晚山庄率题二首 二",
        "preface": "",
        "paragraphs": [
            "田家无四邻，独坐一园春。",
            "莺啼非选树，鱼戏不惊纶。",
            "山水弹琴尽，风花酌酒频。",
            "年华已可乐，高兴复留人。"
        ],
        "notes": "",
        "id": "a39631c083b55df98d2995b3eb13e117"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "江中望月",
        "preface": "",
        "paragraphs": [
            "江水向涔阳，澄澄写月光。",
            "镜圆珠留彻，弦满箭波长。",
            "沈钩摇兔影，浮桂动丹芳。",
            "延照相思夕，千里共沾裳。"
        ],
        "notes": "",
        "id": "3ec8cbb088bf8d00831827eb21b4c90a"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "元日述怀",
        "preface": "",
        "paragraphs": [
            "筮仕无中秩，归耕有外臣。",
            "人歌小岁酒，花舞大唐春。",
            "草色迷三径，风光动四邻。",
            "愿得长如此，年年物候新。"
        ],
        "notes": "",
        "id": "9513b3082fb1e500fb8674837c819db2"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "益州城西张超亭观妓",
        "preface": "",
        "paragraphs": [
            "落日明歌席，行云逐舞人。",
            "江前飞暮雨，梁上下轻尘。",
            "冶服看疑画，粧楼望似春。",
            "高车勿遽返，长袖欲相亲。"
        ],
        "notes": "",
        "id": "07050c35d21a5e5ba238f8fea7400d92"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "还京赠别",
        "preface": "",
        "paragraphs": [
            "风月清江夜，山水白云朝。",
            "万里同为客，三秋契不凋。",
            "戏凫分断岸，归骑别高标。",
            "一去仙桥道，还望锦城遥。"
        ],
        "notes": "",
        "id": "60b0cbf3951dcc15b82956ea524dc6e4"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "至陈仓晓晴望京邑",
        "preface": "",
        "paragraphs": [
            "拂曙驱飞传，初晴带晓凉。",
            "雾歛长安树，云归仙帝乡。",
            "涧流漂素沫，岩景霭朱光。",
            "今朝好风色，延瞰极天庄。"
        ],
        "notes": "",
        "id": "fdcc9aa1f0b320b8bd44ac4840154c02"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "晚渡滹沱敬赠魏大",
        "preface": "",
        "paragraphs": [
            "津谷朝行远，冰川夕望曛。",
            "霞明深浅浪，风卷去来云。",
            "澄波泛月影，激浪聚沙文。",
            "谁忍仙舟上，携手独思君。"
        ],
        "notes": "",
        "id": "9b44506960bb3e9df0dc988891c54003"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "和吴侍御被使燕然",
        "preface": "",
        "paragraphs": [
            "春归龙塞北，骑指雁门垂。",
            "胡笳折杨柳，汉使采燕支。",
            "戍城聊一望，花雪几参差。",
            "关山有新曲，应向笛中吹。"
        ],
        "notes": "",
        "id": "68446a7f5dd248550f011b904ea990cd"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "七夕泛舟二首 一",
        "preface": "",
        "paragraphs": [
            "汀葭肃徂暑，江树起初凉。",
            "水疑通织室，舟似泛仙潢。",
            "连桡渡急响，鸣櫂下浮光。",
            "日晚菱歌唱，风烟满夕阳。"
        ],
        "notes": "",
        "id": "3b5f0dfa5496e33bef84f34b39a1cfa8"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "七夕泛舟二首 二",
        "preface": "",
        "paragraphs": [
            "凤杼秋期至，凫舟野望开。",
            "微吟翠塘侧，延想白云隈。",
            "石似支机罢，槎疑犯宿来。",
            "天潢殊漫漫，日暮独悠哉。"
        ],
        "notes": "",
        "id": "20ac077279c2947b1e1ee6b1b7eec2e4"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "西使兼送孟学士南游",
        "preface": "",
        "paragraphs": [
            "地道巴陵北，天山弱水东。",
            "相看万余里，共倚一征蓬。",
            "零雨悲王粲，清尊别孔融。",
            "裴回闻夜鹤，怅望待秋鸿。",
            "骨肉胡秦外，风尘关塞中。",
            "唯余剑锋在，耿耿气成虹。"
        ],
        "notes": "",
        "id": "efdc73dce13eedf736d16751d22193b2"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "送郑司仓入蜀",
        "preface": "",
        "paragraphs": [
            "离人丹水北，游客锦城东。",
            "别意还无已，离忧自不穷。",
            "陇云朝结阵，江月夜临空。",
            "关塞疲征马，霜氛落早鸿。",
            "潘年三十外，蜀道五千中。",
            "送君秋水曲，酌酒对清风。"
        ],
        "notes": "",
        "id": "1cdb388ae8dabcae54b16e5474afa547"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "绵州官池赠别同赋湾字",
        "preface": "",
        "paragraphs": [
            "𬨎轩遵上国，仙佩下灵关。",
            "尊酒方无地，联绻喜暂攀。",
            "离言欲赠策，高辨正连环。",
            "野迳浮云断，荒池春草斑。",
            "残花落古树，度鸟入澄湾。",
            "欲敍他乡别，幽谷有绵蛮。"
        ],
        "notes": "",
        "id": "913d88d6dd9d8a89a60b67f68bcbaff1"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "还赴蜀中贻示京邑游好",
        "preface": "",
        "paragraphs": [
            "籞宿花初满，章台柳向飞。",
            "如何正此日，还望昔多违。",
            "怅别风期阻，将乖云会稀。",
            "歛衽辞丹阙，悬旗陟翠微。",
            "野禽喧戍鼓，春草变征衣。",
            "回顾长安道，关山起夕霏。"
        ],
        "notes": "",
        "id": "29171444f178dbcc576379cf72862d0b"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "初夏日幽庄",
        "preface": "",
        "paragraphs": [
            "闻有高踪客，耿介坐幽庄。",
            "林壑人事少，风烟鸟路长。",
            "瀑水含秋气，垂藤引夏凉。",
            "苗深全覆陇，荷上半侵塘。",
            "钓渚青凫没，村田白鹭翔。",
            "知君振奇藻，还嗣海隅芳。"
        ],
        "notes": "",
        "id": "0c988b93d96ae56855e213059c2eadfe"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "山庄休沐",
        "preface": "",
        "paragraphs": [
            "兰署乘闲日，蓬扉狎遁栖。",
            "龙柯疎玉井，凤叶下金堤。",
            "川光摇水箭，山气上云梯。",
            "亭幽闻唳鹤，窗晓听鸣鸡。",
            "玉轸临风奏，琼浆映月携。",
            "田家自有乐，谁肯谢青溪。"
        ],
        "notes": "",
        "id": "0987d6eb83d220d9254569f3928063ce"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "山林休日田家",
        "preface": "",
        "paragraphs": [
            "归休乘暇日，馌稼返秋场。",
            "径草疏王篲，岩枝落帝桑。",
            "耕田虞讼寝，凿井汉机忘。",
            "戎葵朝委露，齐枣夜含霜。",
            "南涧泉初冽，东篱菊正芳。",
            "还思北窗下，高卧偃羲皇。"
        ],
        "notes": "",
        "id": "5345304421d276546b31385f144e49d5"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "宴梓州南亭得池字",
        "preface": "",
        "paragraphs": [
            "二条开胜迹，大隐叶冲规。",
            "亭阁分危岫，楼台遶曲池。",
            "长薄秋烟起，飞梁古蔓垂。",
            "水鸟翻荷叶，山虫咬桂枝。",
            "游人惜将晚，公子爱忘疲。",
            "愿得回三舍，琴尊长若斯。"
        ],
        "notes": "",
        "id": "5b3ddb5a9591c2a4f752d0d0615b11c9"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "山行寄刘李二参军",
        "preface": "",
        "paragraphs": [
            "万里烟尘客，三春桃李时。",
            "事去纷无限，愁来不自持。",
            "狂歌欲叹凤，失路反占龟。",
            "草碍人行缓，花繁鸟度迟。",
            "彼美参卿事，留连求友诗。",
            "安知倦游子，两鬓渐如丝。"
        ],
        "notes": "",
        "id": "19e5bd2839115dd1e4c7d93d8a8fdbae"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "首春贻京邑文士",
        "preface": "",
        "paragraphs": [
            "寂寂罢将迎，门无车马声。",
            "横琴荅山水，披卷阅公卿。",
            "忽闻岁云晏，倚杖出簷楹。",
            "寒辞杨柳陌，春满凤皇城。",
            "梅花扶院吐，兰叶遶阶生。",
            "览镜改容色，藏书留姓名。",
            "时来不假问，生死任交情。"
        ],
        "notes": "",
        "id": "cfea0682b66b48b8dc2ee6359d0ee455"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "赠许左丞从驾万年宫",
        "preface": "",
        "paragraphs": [
            "闻道上之回，诏跸下蓬莱。",
            "中枢移北斗，左辖去南台。",
            "黄山闻凤笛，清跸侍龙媒。",
            "曳日朱旗卷，参云金障开。",
            "朝参五城柳，夕宴柏梁杯。",
            "汉畤光如月，秦祠听似雷。",
            "寂寂芸香阁，离思独悠哉。"
        ],
        "notes": "",
        "id": "4ace1f5072d9319b65810bff5bb1c656"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "晚渡渭桥寄示京邑游好",
        "preface": "",
        "paragraphs": [
            "我行背城阙，驱马独悠悠。",
            "寥落百年事，裴回万里忧。",
            "途遥日向夕，时晚鬓将秋。",
            "滔滔俯东逝，耿耿泣西浮。",
            "长虹掩钓浦，落雁下星洲。",
            "草变黄山曲，花飞清渭流。",
            "迸水惊愁鹭，腾沙起狎鸥。",
            "一赴清泥道，空思玄灞游。"
        ],
        "notes": "",
        "id": "dd3fc541112e4f41204c3f14e025f24b"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "羁卧山中",
        "preface": "",
        "paragraphs": [
            "卧壑迷时代，行歌任死生。",
            "红颜意气尽，白璧故交轻。",
            "涧户无人迹，山窗听鸟声。",
            "春色缘岩上，寒光入溜平。",
            "雪尽松帷暗，云开石路明。",
            "夜伴饥鼯宿，朝随驯雉行。",
            "度溪犹忆处，寻洞不知名。",
            "紫书常日阅，丹药几年成。",
            "扣钟鸣天鼓，烧香厌地精。",
            "倘遇浮丘鹤，飘飖凌太清。"
        ],
        "notes": "",
        "id": "8d3f79dd1f37556ef15babc17de99222"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "酬张少府柬之",
        "preface": "",
        "paragraphs": [
            "昔余与夫子，相遇汉川阴。",
            "珠浦龙犹卧，檀溪马正沈。",
            "价重瑶山曲，词惊丹凤林。",
            "十年暌赏慰，万里隔招寻。",
            "毫翰风期阻，荆衡云路深。",
            "鹏飞俱望昔，蠖屈共悲今。",
            "谁谓青衣道，还叹白头吟。",
            "地接神仙磵，江连云雨岑。",
            "飞泉如散玉，落日似悬金。",
            "重以瑶华赠，空怀舞咏心。"
        ],
        "notes": "",
        "id": "ee6497c717cb640247a172bba3772087"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "过东山谷口",
        "preface": "",
        "paragraphs": [
            "不知名利险，辛苦滞皇州。",
            "始觉飞尘倦，归来事绿畴。",
            "桃源迷处所，桂树可淹留。",
            "迹异人间俗，禽同海上鸥。",
            "古苔依井被，新乳傍崖流。",
            "野老堪成鹤，山神或化鸠。",
            "泉鸣碧涧底，花落紫岩幽。",
            "日暮飡龟壳，天寒御鹿裘。",
            "不辨秦将汉，宁知春与秋。",
            "多谢青溪客，去去赤松游。"
        ],
        "notes": "",
        "id": "14bbc32ad6e80c8ffe6928dea400430b"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "送幽州陈参军赴任寄呈乡曲父老",
        "preface": "",
        "paragraphs": [
            "蓟北三千里，关西二十年。",
            "冯唐犹在汉，乐毅不归燕。",
            "人同黄鹤远，乡共白云连。",
            "郭隗池台处，昭王尊酒前。",
            "故人当已老，旧壑几成田。",
            "红颜如昨日，衰鬓似秋天。",
            "西蜀桥应毁，东周石尚全。",
            "灞池水犹绿，榆关月早圆。",
            "塞云初上雁，庭树欲销蝉。",
            "送君之旧国，挥泪独澘然。"
        ],
        "notes": "",
        "id": "aa63fc0d5522475449dc3f0f1d35e9eb"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "哭金部韦郎中",
        "preface": "",
        "paragraphs": [
            "金曹初受拜，玉地始含香。",
            "翻同五日尹，遽见一星亡。",
            "贺客犹扶路，哀人遂上堂。",
            "歌筵长寂寂，哭位自苍苍。",
            "岁时宾径断，朝暮雀罗张。",
            "书留魏主阙，魂掩汉家床。",
            "徒令永平帝，千载罢撞郎。"
        ],
        "notes": "",
        "id": "f38ba1d1a521cbac9c35a58f27cc3014"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "哭明堂裴主簿",
        "preface": "",
        "paragraphs": [
            "缔欢三十载，通家数百年。",
            "潘杨称代穆，秦晋忝姻连。",
            "风云洛阳道，花月茂陵田。",
            "相悲共相乐，交骑复交筵。",
            "始谓调金鼎，如何掩玉泉。",
            "黄公酒𬬻处，青眼竹林前。",
            "故琴无复雪，新树但生烟。",
            "遽痛兰襟断，徒令宝剑悬。",
            "客散同秋叶，人亡似夜川。",
            "送君一长恸，松台路几千。"
        ],
        "notes": "",
        "id": "62be45b0d682f0d20eeea67c8eb86876"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "同崔录事哭郑员外",
        "preface": "",
        "paragraphs": [
            "文学秋天远，郎官星位尊。",
            "伊人表时彦，飞誉满司存。",
            "楚席光文雅，瑶山侍讨论。",
            "凤词凌汉阁，龟辩罩周园。",
            "已陪东岳驾，将逝北溟鲲。",
            "如何万化尽，空叹九飞魂。",
            "白马西京驿，青松北海门。",
            "夜台无晓箭，朝奠有虚尊。",
            "一代儒风没，千年陇雾昏。",
            "梁山送夫子，湘水吊王孙。",
            "仆本多悲泪，沾裳不待猿。",
            "闻君绝弦曲，吞恨更无言。"
        ],
        "notes": "",
        "id": "5da1bbcf7212f048fe6d4811d86399e7"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "登玉清",
        "preface": "",
        "paragraphs": [
            "绝顶横临日，孤峰半倚天。",
            "裴回拜真老，万里见风烟。"
        ],
        "notes": "",
        "id": "65f36d4a11b76ab7671aebacb14d93c9"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "曲池荷",
        "preface": "",
        "paragraphs": [
            "浮香绕曲岸，圆影覆华池。",
            "常恐秋风早，飘零君不知。"
        ],
        "notes": "",
        "id": "e4d2e21af2759c6ff5708ca8411fe1c5"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "浴浪鸟",
        "preface": "",
        "paragraphs": [
            "独舞依磐石，群飞动轻浪。",
            "奋迅碧沙前，长怀白云上。"
        ],
        "notes": "",
        "id": "284911f4b2c41f81f9c57f736d4b166d"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "临阶竹",
        "preface": "",
        "paragraphs": [
            "封霜连锦砌，防露拂瑶阶。",
            "聊将仪凤质，暂与俗人谐。"
        ],
        "notes": "",
        "id": "b493ab0601cda39ed6286e711194b9c8"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "含风蝉",
        "preface": "",
        "paragraphs": [
            "高情临爽月，急响送秋风。",
            "独有危冠意，还将衰鬓同。"
        ],
        "notes": "",
        "id": "eca0f2307fad9f41735d4eb0dd739406"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "葮川独泛",
        "preface": "",
        "paragraphs": [
            "倚櫂春江上，横舟石岸前。",
            "山瞑行人断，迢迢独泛仙。"
        ],
        "notes": "",
        "id": "4afe07b0ac7fea9b416f6be3c2d63711"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "送二兄入蜀",
        "preface": "",
        "paragraphs": [
            "关山客子路，花柳帝王城。",
            "此中一分手，相顾怜无声。"
        ],
        "notes": "",
        "id": "7270688c980402e9c39ca55ea85b2226"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "宿玄武二首 一",
        "preface": "",
        "paragraphs": [
            "方池开晓色，圆月下秋阴。",
            "已乘千里兴，还抚一弦琴。"
        ],
        "notes": "",
        "id": "56907fb6007dcb7765e6ead2fe33f95a"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "宿玄武二首 二",
        "preface": "",
        "paragraphs": [
            "庭摇北风柳，院绕南溟禽。",
            "累宿恩方重，穷秋叹不深。"
        ],
        "notes": "",
        "id": "e8e9f27852a8ffc88fdd370b11f9852d"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "九陇津集",
        "preface": "",
        "paragraphs": [
            "落落树阴紫，澄澄水华碧。",
            "复有翻飞禽，裴回疑曳舃。"
        ],
        "notes": "",
        "id": "4248135c83686886ee5a86900b55d943"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "游昌化山精舍",
        "preface": "",
        "paragraphs": [
            "宝地乘峰出，香台接汉高。",
            "稍觉真途近，方知人事劳。"
        ],
        "notes": "",
        "id": "7295f131499d773e6372918278c4b0ee"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "登封大酺歌四首 一",
        "preface": "",
        "paragraphs": [
            "明君封禅日重光，天子垂衣历数长。",
            "九州四海常无事，万岁千秋乐未央。"
        ],
        "notes": "",
        "id": "8ea8be8b1a516ce26feecc17556daf70"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "登封大酺歌四首 二",
        "preface": "",
        "paragraphs": [
            "日观仙云随凤辇，天门瑞雪照龙衣。",
            "繁弦绮席方终夜，妙舞清歌欢未归。"
        ],
        "notes": "",
        "id": "8b32c78f6282028109dbcd94da576574"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "登封大酺歌四首 三",
        "preface": "",
        "paragraphs": [
            "翠凤逶迤登介丘，仙鹤裴回天上游。",
            "借问干封何所乐，人皆寿命得千秋。"
        ],
        "notes": "",
        "id": "045a383a2c714870bc44c14f9c302660"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "登封大酺歌四首 四",
        "preface": "",
        "paragraphs": [
            "千年圣主应昌期，万国淳风王化基。",
            "请比上古无为代，何如今日太平时。"
        ],
        "notes": "",
        "id": "39f7b97e625b1c575e53ee1b07bee5f1"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "九月九日登玄武山",
        "preface": "",
        "paragraphs": [
            "九月九日眺山川，归心归望积风烟。",
            "他乡共酌金花酒，万里同悲鸿雁天。"
        ],
        "notes": "",
        "id": "a51c38141acb67ab66144527f80e2570"
    },
    {
        "author": "卢照邻",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "城狐尾独束，山鬼面参覃。"
        ],
        "notes": "",
        "id": "089d5a3ffc995e9ed818dfffb252e33d"
    }
]