[
    {
        "author": "张众甫",
        "dynasty": "唐",
        "type": "诗",
        "rhythmic": "",
        "title": "寄兴国池鹤上刘相公",
        "preface": "",
        "paragraphs": [
            "驯狎经时久，䙰褷短翮存。",
            "不随淮海变，空媿稻粱恩。",
            "独立秋天静，单栖夕露繁。",
            "欲飞还敛翼，讵敢望乘轩。"
        ],
        "notes": "",
        "id": "25703eb6955070befbfeedfdcf8e1076"
    },
    {
        "author": "张众甫",
        "dynasty": "唐",
        "type": "诗",
        "rhythmic": "",
        "title": "送李司直使吴",
        "preface": "",
        "paragraphs": [
            "使臣方拥传，王事远辞家。",
            "震泽逢残雨，新丰过落花。",
            "水萍千叶散，风柳万条斜。",
            "何处看离恨，春江无限沙。"
        ],
        "notes": "",
        "id": "51cfd7f3d5a2c571c125b1955288d358"
    },
    {
        "author": "张众甫",
        "dynasty": "唐",
        "type": "诗",
        "rhythmic": "",
        "title": "送李观之宣州谒袁中丞赋得三州渡",
        "preface": "",
        "paragraphs": [
            "古渡大江滨，西南距要津。",
            "自当舟檝路，应济往来人。",
            "翻浪惊飞鸟，回风起绿苹。",
            "君看波上客，岁晚独垂纶。"
        ],
        "notes": "",
        "id": "794eeb9f4c65b7eb9e9d388c43eeb40e"
    }
]