[
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "杂曲歌辞 东飞伯劳歌",
        "preface": "",
        "paragraphs": [
            "传书青鸟迎箫凤，巫岭荆台数通梦。",
            "谁家窈窕住园楼，五马千金照陌头。",
            "罗裙玉佩当轩出，点翠施红竞春日。",
            "佳人二八盛舞歌，羞将百万呈双娥。",
            "庭前芳树朝夕改，空驻妍华欲谁待。"
        ],
        "notes": "",
        "id": "46d2340270bc72d374359e983752f648"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "杂曲歌辞 桃花行 一",
        "preface": "",
        "paragraphs": [
            "岁去无言忽顦顇，时来含笑吐氛氲。",
            "不能拥路迷仙客，故欲开蹊侍圣君。"
        ],
        "notes": "",
        "id": "5f98b575e39ce575aa98d4671e877330"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "杂曲歌辞 桃花行 二",
        "preface": "",
        "paragraphs": [
            "绮蕚成蹊遍籞芳，红英扑地满筵香。",
            "莫将秋宴传王母，来比春华寿圣皇。"
        ],
        "notes": "",
        "id": "6cb490049fa9e316716a81412ea7ede2"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "杂曲歌辞 桃花行 三",
        "preface": "",
        "paragraphs": [
            "源水丛花无数开，丹跗红蕚间青梅。",
            "从今结子三千岁，预喜仙游复摘来。"
        ],
        "notes": "",
        "id": "4bd3c721620d75a6730be8388432cc89"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "杂曲歌辞 桃花行 四",
        "preface": "",
        "paragraphs": [
            "桃花灼灼有光辉，无数成蹊点更飞。",
            "为见芳林含笑待，遂同温树不言归。"
        ],
        "notes": "",
        "id": "de6e9f7153a94f6d5b1d287082bc2da4"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "杂曲歌辞 桃花行 五",
        "preface": "",
        "paragraphs": [
            "红蕚竞妍春苑曙，粉茸新向御筵开。",
            "长年愿奉西王宴，近侍慙无东朔才。"
        ],
        "notes": "",
        "id": "630c762cd7be18965cb261354aa7d078"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "奉教追赴九成宫途中口号",
        "preface": "",
        "paragraphs": [
            "委质承仙翰，衹命遄遥策。",
            "事偶从梁游，人非背淮客。",
            "长驱历川阜，迥眺穷原泽。",
            "郁郁桑柘繁，油油禾黍积。",
            "雨余林气静，日下山光夕。",
            "未攀丛桂岩，犹倦飘蓬陌。",
            "行当奉麾盖，慰此劳行役。"
        ],
        "notes": "",
        "id": "d4865771b463e35b83bc1b4c3389fdc2"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "秋山望月酬李骑曹",
        "preface": "",
        "paragraphs": [
            "愁客坐山隈，怀抱自悠哉。",
            "况复高秋夕，明月正裴回。",
            "亭亭出迥岫，皎皎映层台。",
            "色带银河满，光含玉露开。",
            "淡云笼影度，虚晕抱轮回。",
            "谷邃凉阴静，山空夜响哀。",
            "寒催数雁过，风送一萤来。",
            "独轸离居恨，遥想故人杯。"
        ],
        "notes": "",
        "id": "2b33f9fa0e9f860a922339b4d2f3d8fc"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "和同府李祭酒休沐田居",
        "preface": "",
        "paragraphs": [
            "列位簪缨序，隐居林野躅。",
            "徇物爽全直，栖真昧均俗。",
            "若人兼吏隐，率性夷荣辱。",
            "地藉朱邸基，家在青山足。",
            "暂弭西园盖，言事东臯粟。",
            "筑室俯涧滨，开扉面岩曲。",
            "庭幽引夕雾，簷迥通晨旭。",
            "迎秋谷黍黄，含露园葵绿。",
            "胜情狎兰杜，雅韵锵金玉。",
            "伊我怀丘园，愿心从所欲。"
        ],
        "notes": "",
        "id": "f78694a1e54d6828d90d440ebc6d0908"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "扈从还洛呈侍从群官",
        "preface": "",
        "paragraphs": [
            "四海帝王家，两都周汉室。",
            "观风昔来幸，御气今旋跸。",
            "雷奋六合开，天行万乘出。",
            "玄冥奉时驾，白拒参戎律。",
            "后队咽笳箫，前驱严罕罼。",
            "辉光射东井，禁令横西秩。",
            "帐殿别阳秋，旌门临甲乙。",
            "将交洛城雨，稍远长安日。",
            "邙巩云外来，咸秦雾中失。",
            "孟冬霜霰下，是月农功毕。",
            "天道向归余，皇情美阴隲。",
            "行存名岳礼，逓问高年疾。",
            "祝鸟既开罗，调人更张瑟。",
            "登原采讴诵，俯谷求才术。",
            "邑罕悬磬贫，山无挂瓢逸。",
            "施恩浃寰宇，展义该文质。",
            "德泽盛轩游，哀矜深禹恤。",
            "申歌地庐骇，献寿衢尊溢。",
            "瑞色抱氤氲，寒光变萧𫗋。",
            "宗枝旦奭辅，侍从王刘匹。",
            "竝辑蛟龙书，同簪凤皇笔。",
            "陶甄荷吹万，颂叹归明一。",
            "欢与道路长，顾随谈笑密。",
            "叨承廊庙选，谬齿夔龙弼。",
            "喜构大厦成，慙非栋隆吉。"
        ],
        "notes": "",
        "id": "f37d15b9f158b1416387fdfe0d55b1fc"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "奉使筑朔方六州城率尔而作",
        "preface": "",
        "paragraphs": [
            "奉诏受边服，总徒筑朔方。",
            "驱彼犬羊族，正此戎夏疆。",
            "子来多悦豫，王事宁怠遑。",
            "三旬无愆期，百雉郁相望。",
            "雄视沙漠垂，有截北海阳。",
            "二庭已顿颡，五岭尽来王。",
            "驱车登崇墉，顾眄凌大荒。",
            "千里何萧条，草木自悲凉。",
            "凭轼讯古今，慨焉感兴亡。",
            "汉障缘河远，秦城入海长。",
            "顾无庙堂策，贻此中夏殃。",
            "道隐前业衰，运开今化昌。",
            "制为百王式，举合千载防。",
            "马牛被路隅，锋镝销战场。",
            "岂不怀贤劳，所图在永康。",
            "王事何为者，称代陈颂章。"
        ],
        "notes": "",
        "id": "7f422fd2faf01a9f49ba9d3cf17c0bec"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "早发苦竹馆",
        "preface": "",
        "paragraphs": [
            "合沓岩嶂深，朦胧烟雾晓。",
            "荒阡下樵客，野猿惊山鸟。",
            "开门听潺湲，入径寻窈窕。",
            "栖鼯抱寒木，流萤飞暗筿。",
            "早霞稍霏霏，残月犹皎皎。",
            "行看远星稀，渐觉游氛少。",
            "我行抚轺传，兼得傍林沼。",
            "贪玩水石奇，不知川路渺。",
            "徒怜野心旷，讵恻浮年小。",
            "方解宠辱情，永托累尘表。"
        ],
        "notes": "",
        "id": "f5babae4c7d9e699b148267910c4a08d"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "安辑岭表事平罢归",
        "preface": "",
        "paragraphs": [
            "云端想京县，帝乡如可见。",
            "天涯望越台，海路几悠哉。",
            "六月飞鹏去，三年瑞雉来。",
            "境遥铜柱出，山险石门开。",
            "自我违瀍洛，瞻途屡挥霍。",
            "朝朝寒路多，夜夜征衣薄。",
            "白简承朝宪，朱方抚夷落。",
            "既弘天覆广，且谕皇恩博。",
            "皇恩溢外区，憬俗咏来苏。",
            "声朔臣天子，坛场拜老夫。",
            "降宫韬将略，黄石寝兵符。",
            "返斾收龙虎，空营集鸟乌。",
            "日落澄氛霭，凭高视襟带。",
            "东瓯抗于越，南斗临吴会。",
            "春色绕边陲，飞花出荒外。",
            "卉服纷如积，长川思游客。",
            "风生丹桂晚，云起苍梧夕。",
            "去舳舣清江，归轩趋紫陌。",
            "衣裳会百蛮，琛賮委重关。",
            "不学金刀使，空持宝劒还。"
        ],
        "notes": "",
        "id": "66b5f18daa89c4817a7ba0abe38feff7"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "鹧鸪",
        "preface": "",
        "paragraphs": [
            "可怜鹧鸪飞，飞向树南枝。",
            "南枝日照暖，北枝霜露滋。",
            "露滋不堪栖，使我常夜啼。",
            "愿逢云中鹤，衔我向寥廓。",
            "愿作城上乌，一年生九雏。",
            "何不旧巢住，枝弱不得去。",
            "何意道苦辛，客子常畏人。"
        ],
        "notes": "",
        "id": "61721fb87cbeda9859a2a11c4a4a9d47"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "清明日龙门游泛",
        "preface": "",
        "paragraphs": [
            "晴晓国门通，都门蔼将发。",
            "纷纷洛阳道，南望伊川阙。",
            "衍漾乘和风，清明送芬月。",
            "林窥二山动，水见千龛越。",
            "罗袂罥杨丝，香桡犯苔发。",
            "群心行乐未，唯恐流芳歇。"
        ],
        "notes": "",
        "id": "f87501b373a77c2ef220fa4beee19a73"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "云",
        "preface": "",
        "paragraphs": [
            "大梁白云起，氛氲殊未歇。",
            "锦文触石来，盖影凌天发。",
            "烟煴万年树，掩映三秋月。",
            "会入大风歌，从龙赴圆阙。"
        ],
        "notes": "",
        "id": "00347c51c9844d1f0407506f8e125f8c"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "拟古东飞伯劳西飞燕",
        "preface": "",
        "paragraphs": [
            "传书青鸟迎箫凤，巫岭荆台数通梦。",
            "谁家窈窕住园楼，五马千金照陌头。",
            "罗裙玉珮当轩出，点翠施红竞春日。",
            "佳人二八盛舞歌，羞将百万呈双蛾。",
            "庭前芳树朝夕改，空驻妍华欲谁待。"
        ],
        "notes": "",
        "id": "46d2340270bc72d374359e983752f648"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "宝劒篇",
        "preface": "",
        "paragraphs": [
            "吴山开，越溪涸，三金合冶成宝锷。",
            "淬绿水，鉴红云，五采焰起光氛氲。",
            "背上铭为万年字，胸前点作七星文。",
            "龟甲参差白虹色，辘轳宛转黄金饰。",
            "骇犀中断宁方利，骏马群𬴂未拟直。",
            "风霜凛凛匣上清，精气遥遥斗间明。",
            "避灾朝穿晋帝屋，逃乱夜入楚王城。",
            "一朝运偶逢大仙，虎吼龙鸣腾上天。",
            "东皇提升紫微座，西皇佩下赤城田。",
            "承平久息干戈事，侥幸得充文武备。",
            "除灾辟患宜君王，益寿延龄后天地。"
        ],
        "notes": "",
        "id": "881353595a00595fa1fb8a023906e169"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "汾阴行",
        "preface": "",
        "paragraphs": [
            "君不见昔日西京全盛时，汾阴后土亲祭祠。",
            "斋宫宿寝设储供，撞钟鸣鼓树羽旗。",
            "汉家五叶才且雄，宾延万灵朝九戎。",
            "栢梁赋诗高宴罢，诏书法驾幸河东。",
            "河东太守亲扫除，奉迎至尊导銮舆。",
            "五营夹道列容衞，三河纵观空里闾。",
            "回旌驻跸降灵场，焚香奠醑邀百祥。",
            "金鼎发色正焜煌，灵祇炜烨摅景光。",
            "埋玉陈牲礼神毕，举麾上马乘舆出。",
            "彼汾之曲嘉可游，木兰为楫桂为舟。",
            "櫂歌微吟彩鹢浮，箫鼓哀鸣白云秋。",
            "欢娱宴洽赐群后，家家复除户牛酒。",
            "声明动天乐无有，千秋万岁南山寿。",
            "自从天子向秦关，玉辇金车不复还。",
            "珠帘羽扇长寂寞，鼎湖龙髯安可攀。",
            "千龄人事一朝空，四海为家此路穷。",
            "豪雄意气今何在，坛场宫馆尽蒿篷。",
            "路逢故老长叹息，世事回环不可测。",
            "昔时青楼对歌舞，今日黄埃聚荆棘。",
            "山川满目泪沾衣，富贵荣华能几时。",
            "不见秪今汾水上，唯有年年秋雁飞。"
        ],
        "notes": "",
        "id": "c81287c2a0820c86efa8acb7a1293032"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "中宗降诞日长宁公主满月侍宴应制",
        "preface": "",
        "paragraphs": [
            "神龙见像日，仙凤养雏年。",
            "大火乘天正，明珠对月圆。",
            "作新金箧里，歌奏玉筐前。",
            "今日宜孙庆，还参祝寿篇。"
        ],
        "notes": "",
        "id": "c9d0c4453e89d0b3c18bf6180466a235"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "奉和送金城公主适西蕃应制",
        "preface": "",
        "paragraphs": [
            "汉帝抚戎臣，丝言命锦轮。",
            "还将弄机女，远嫁织皮人。",
            "曲怨关山月，妆消道路尘。",
            "所嗟秾李树，空对小榆春。"
        ],
        "notes": "",
        "id": "ebf96743771deb0452f21d2f0f8fd618"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "侍宴长宁公主东庄应制",
        "preface": "",
        "paragraphs": [
            "别业临青甸，鸣銮降紫霄。",
            "长筵鹓鹭集，仙管凤皇调。",
            "树接南山近，烟含北渚遥。",
            "承恩咸已醉，恋赏未还镳。"
        ],
        "notes": "",
        "id": "4decf63b70d95609a3ab03686b112ee1"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "立春日侍宴内殿出剪彩花应制",
        "preface": "",
        "paragraphs": [
            "早闻年欲至，剪彩学芳辰。",
            "缀绿奇能似，裁红巧逼真。",
            "花从箧里发，叶向手中春。",
            "不与时光竞，何名天上人。"
        ],
        "notes": "",
        "id": "878c36fd8cafdf3e98790e42229c4dcf"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "奉和人日清晖阁宴群臣遇雪应制",
        "preface": "",
        "paragraphs": [
            "三阳偏胜节，七日最灵辰。",
            "行庆传芳蚁，升高缀彩人。",
            "阶前蓂候月，楼上雪惊春。",
            "今日衔天造，还疑上汉津。"
        ],
        "notes": "",
        "id": "e4759f3bb43978c0ba6892f8cb3944d9"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "奉和春日游苑喜雨应制",
        "preface": "",
        "paragraphs": [
            "仙跸九成台，香筵万寿杯。",
            "一旬初降雨，二月早闻雷。",
            "叶向朝𬯀密，花含宿润开。",
            "幸承天泽豫，无使日光催。"
        ],
        "notes": "",
        "id": "38375f1cfb27a1f01f89687f85ff6a65"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "春日侍宴幸芙蓉园应制",
        "preface": "",
        "paragraphs": [
            "年光竹里遍，春色杏间遥。",
            "烟气笼青阁，流文荡画桥。",
            "飞花随蝶舞，艳曲伴鸎娇。",
            "今日陪欢豫，还疑陟紫霄。"
        ],
        "notes": "",
        "id": "ecdc7802a0244a774e6cca56f316753f"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "甘露殿侍宴应制",
        "preface": "",
        "paragraphs": [
            "月宇临丹地，云窗网碧纱。",
            "御筵陈桂醑，天酒酌榴花。",
            "水向浮桥直，城连禁苑斜。",
            "承恩恣欢赏，归路满烟霞。"
        ],
        "notes": "",
        "id": "b24f6c478cb51a248634090a51962f76"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "奉和七夕两仪殿会宴应制",
        "preface": "",
        "paragraphs": [
            "灵匹三秋会，仙期七夕过。",
            "查来人泛海，桥渡鹊填河。",
            "帝缕升银阁，天机罢玉梭。",
            "谁言七襄咏，重入五弦歌。"
        ],
        "notes": "",
        "id": "f575acc100e2e5f73f1d751ce67c7683"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "奉和九月九日登慈恩寺浮图应制",
        "preface": "",
        "paragraphs": [
            "瑞塔千寻起，仙舆九日来。",
            "萸房陈宝席，菊橤散花台。",
            "御气鹏霄近，升高凤野开。",
            "天歌将梵乐，空里共裴回。"
        ],
        "notes": "",
        "id": "f101f70c5764cc7b7fdd22ca741a5efc"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "闰九月九日幸总持寺登浮图应制",
        "preface": "",
        "paragraphs": [
            "闰节开重九，真游下大千。",
            "花寒仍荐菊，座晚更披莲。",
            "刹凤回雕辇，帆虹间彩旃。",
            "还将西梵曲，助入南薰弦。"
        ],
        "notes": "",
        "id": "7db645949eaed1ff3633d6683771343b"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "奉和骊山高顶寓目应制",
        "preface": "",
        "paragraphs": [
            "步辇陟山巅，山高入紫烟。",
            "忠臣还捧日，圣后欲扪天。",
            "迥识平陵树，低看华岳莲。",
            "帝乡应不远，空见白云悬。"
        ],
        "notes": "",
        "id": "8b40bcc08a582964c1476a199f7d1cd2"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "游禁苑陪幸临渭亭遇雪应制",
        "preface": "",
        "paragraphs": [
            "同云接野烟，飞雪暗长天。",
            "拂树添梅色，过楼助粉妍。",
            "光含班女扇，韵入楚王弦。",
            "六出迎仙藻，千箱荅瑞年。"
        ],
        "notes": "",
        "id": "e3e611c8dc323335c831a11a35a09092"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "幸白鹿观应制",
        "preface": "",
        "paragraphs": [
            "驻跸三天路，回旃万仞谿。",
            "真庭群帝飨，洞府百灵栖。",
            "玉酒仙垆酿，金方暗壁题。",
            "伫看青鸟入，还陟紫云梯。"
        ],
        "notes": "",
        "id": "52837c0cec712111444a6a3da3532392"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "送沙门弘景道俊玄奘还荆州应制",
        "preface": "",
        "paragraphs": [
            "三乘归净域，万骑饯通庄。",
            "就日离亭近，弥天别路长。",
            "荆南旋杖钵，渭北限津梁。",
            "何日纡真果，还来入帝乡。"
        ],
        "notes": "",
        "id": "94bd0d2ef5b5463f76cf7cb9dcc229c6"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "酬杜五弟晴朝独坐见赠",
        "preface": "",
        "paragraphs": [
            "平明坐虚馆，旷望几悠哉。",
            "宿雾分空尽，朝光度隙来。",
            "影低藤架密，香动药阑开。",
            "未展山阳会，空留池上杯。"
        ],
        "notes": "",
        "id": "7a3503ffcddea362c375ea6ce64859df"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "同赋山居七夕",
        "preface": "",
        "paragraphs": [
            "明月青山夜，高天白露秋。",
            "花庭开粉席，云岫敞针楼。",
            "石类支机影，池似泛槎流。",
            "暂惊河女鹊，终狎野人鸥。"
        ],
        "notes": "",
        "id": "bf02f14244f98ed591f7fa3afec84547"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "送崔主簿赴沧州",
        "preface": "",
        "paragraphs": [
            "紫陌追随日，青门相见时。",
            "宦游从此去，离别几年期。",
            "芳桂尊中酒，幽兰下调词。",
            "他乡有明月，千里照相思。"
        ],
        "notes": "",
        "id": "a5f686fbb4c143b4341d9e121d6f6a21"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "寒食清明日早赴王门率成",
        "preface": "",
        "paragraphs": [
            "游客趋梁邸，朝光入楚台。",
            "槐烟乘晓散，榆火应春开。",
            "日带晴虹上，花随早蝶来。",
            "雄风乘令节，余吹拂轻灰。"
        ],
        "notes": "",
        "id": "9a921639ceff9daca43820a86b775e3c"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "和周记室从驾晓发合璧宫",
        "preface": "",
        "paragraphs": [
            "濯龙春苑曙，翠凤晓旗舒。",
            "野色开烟后，山光澹月余。",
            "风长笳响咽，川迥骑行疎。",
            "珠履陪仙驾，金声振属车。"
        ],
        "notes": "",
        "id": "843a4b4ec27748676d27b7870b86be2e"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "和杜侍御太清台宿直旦有怀",
        "preface": "",
        "paragraphs": [
            "貂冠朝彩振，乌署晓光分。",
            "欲啸迁乔侣，先飞掷地文。",
            "庭虚麦雨润，林静蕙风薰。",
            "嵇驾终难仰，梁凫且自群。"
        ],
        "notes": "",
        "id": "20435d3738955f557c8aceda3dc8e1c2"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "和杜学士江南初霁羁怀",
        "preface": "",
        "paragraphs": [
            "大江开宿雨，征櫂下春流。",
            "雾卷晴山出，风恬晚浪收。",
            "岸花明水树，川鸟乱沙洲。",
            "羁眺伤千里，劳歌动四愁。"
        ],
        "notes": "",
        "id": "ad9b1f33373817417cdb90f6137619e1"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "晚景怅然简二三子",
        "preface": "",
        "paragraphs": [
            "楚客秋悲动，梁台夕望赊。",
            "梧桐稍下叶，山桂欲开花。",
            "气引迎寒露，光收向晚霞。",
            "长歌白水曲，空对绿池华。"
        ],
        "notes": "",
        "id": "263791e375f3c5f42b46d71e68e0d511"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "送李邕",
        "preface": "",
        "paragraphs": [
            "落日荒郊外，风景正凄凄。",
            "离人席上起，征马路傍嘶。",
            "别酒倾壶赠，行书掩泪题。",
            "殷勤御沟水，从此各东西。"
        ],
        "notes": "",
        "id": "68978f557193fd210af700c8cdc8ae24"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "又送别",
        "preface": "",
        "paragraphs": [
            "岐路方为客，芳尊暂解颜。",
            "人随转蓬去，春伴落梅还。",
            "白云度汾水，黄河遶晋关。",
            "离心不可问，宿昔鬓成斑。"
        ],
        "notes": "",
        "id": "5e79e8e9b08d32587d957db65ba936bf"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "饯骆四二首 一",
        "preface": "",
        "paragraphs": [
            "平生何以乐，斗酒夜相逢。",
            "曲中惊别绪，醉里失愁容。",
            "星月悬秋汉，风霜入曙钟。",
            "明日临沟水，青山几万重。"
        ],
        "notes": "",
        "id": "4e2c3b0875774188e4f5bdbea643d4b9"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "饯骆四二首 二",
        "preface": "",
        "paragraphs": [
            "甲第驱车入，良宵秉烛游。",
            "人追竹林会，酒献菊花秋。",
            "霜吹飘无已，星河漫不流。",
            "重嗟欢赏地，翻召别离忧。"
        ],
        "notes": "",
        "id": "1e04785b797edd68eaedb5c28adf6e6a"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "春日游苑喜雨应诏",
        "preface": "",
        "paragraphs": [
            "园楼春正归，入苑弄芳菲。",
            "密雨迎僊步，低云拂御衣。",
            "危花沾易落，度鸟湿难飞。",
            "膏泽登千庾，欢情徧九围。"
        ],
        "notes": "",
        "id": "e93bf42949d31cfbe152b444834e187b"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "九日应制得欢字",
        "preface": "",
        "paragraphs": [
            "令节三秋晚，重阳九日欢。",
            "仙杯还泛菊，宝馔且调兰。",
            "御气云霄近，乘高宇宙宽。",
            "今朝万寿引，宜向曲中弹。"
        ],
        "notes": "",
        "id": "9d0eaa75bc7aa6806774ba538628b1fa"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "二月奉教作",
        "preface": "",
        "paragraphs": [
            "柳陌鸎初啭，梅梁燕始归。",
            "和风泛紫若，柔露濯青薇。",
            "日艳临花影，霞翻入浪晖。",
            "乘春重游豫，淹赏玩芳菲。"
        ],
        "notes": "",
        "id": "0e053376726e94b258567395cc52522d"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "三月奉教作",
        "preface": "",
        "paragraphs": [
            "银井桐花发，金堂草色齐。",
            "韶光爱日宇，淑气满风蹊。",
            "蝶影将花乱，虹文向水低。",
            "芳春随意晚，佳赏日无暌。"
        ],
        "notes": "",
        "id": "db27c92aa18d838c6879fe4029dcfa3d"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "四月奉教作",
        "preface": "",
        "paragraphs": [
            "暄籥三春谢，炎钟九夏初。",
            "润浮梅雨夕，凉散麦风余。",
            "叶暗庭帏满，花残院锦疎。",
            "胜情多赏托，尊酒狎林箊。"
        ],
        "notes": "",
        "id": "c3242f8226a0d7b11c07dfcfdf44f781"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "五月奉教作",
        "preface": "",
        "paragraphs": [
            "绿树炎氛满，朱楼夏景长。",
            "池含冻雨气，山映火云光。",
            "果院新樱熟，花庭曙槿芳。",
            "欲逃三伏暑，还泛十旬觞。"
        ],
        "notes": "",
        "id": "ce93d305320f79343c229fb313f32a07"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "六月奉教作",
        "preface": "",
        "paragraphs": [
            "养日暂裴回，畏景尚悠哉。",
            "避暑移琴席，追凉□□□。",
            "竹风依扇动，桂酒溢壶开。",
            "劳饵□飞雪，自可□□□。"
        ],
        "notes": "",
        "id": "a045a6c2f4bb2518984e081d28d5e340"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "八月奉教作",
        "preface": "",
        "paragraphs": [
            "黄叶秋风起，苍葭晓露团。",
            "鹤鸣初警候，雁上欲凌寒。",
            "月镜如开匣，云缨似缀冠。",
            "清尊对旻序，高宴有余欢。"
        ],
        "notes": "",
        "id": "c5e4333de956105a95f6ccde9d018666"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "九月奉教作",
        "preface": "",
        "paragraphs": [
            "曲池朝下雁，幽砌夕吟蛩。",
            "叶径兰芳尽，花潭菊气浓。",
            "寒催四序律，霜度九秋钟。",
            "还当明月夜，飞盖远相从。"
        ],
        "notes": "",
        "id": "a9a75f54f90e975a24ad613d32f70150"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "十月奉教作",
        "preface": "",
        "paragraphs": [
            "白藏初送节，玄律始迎冬。",
            "林枯黄叶尽，水耗绿池空。",
            "霜待临庭月，寒随入牖风。",
            "别有欢娱地，歌舞应丝桐。"
        ],
        "notes": "",
        "id": "27b4a0ac7e2cfcb9d7d4dde6caab2d48"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "十一月奉教作",
        "preface": "",
        "paragraphs": [
            "凝阴结暮序，严气肃长飙。",
            "霜犯狐裘夕，寒侵兽火朝。",
            "冰深遥架浦，雪冻近封条。",
            "平原已从猎，日暮整还镳。"
        ],
        "notes": "",
        "id": "6484a8f0e740766b04c4cb124da4593d"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "十二月奉教作",
        "preface": "",
        "paragraphs": [
            "玉烛年行尽，铜史漏犹长。",
            "池冷凝宵冻，庭寒积曙霜。",
            "兰心未动色，梅馆欲含芳。",
            "裴回临岁晚，顾步伫春光。"
        ],
        "notes": "",
        "id": "a7ecaa531c8ae804122ca483a8e19dd2"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "和曲典设扈从东郊忆弟使往安西冬至日恨不得同申拜庆",
        "preface": "",
        "paragraphs": [
            "玉关方叱驭，桂苑正陪舆。",
            "桓岭嗟分翼，姜川限馈鱼。",
            "雪花含□晚，云叶带荆舒。",
            "重此西流咏，弥伤南至初。"
        ],
        "notes": "",
        "id": "4bbefce34aabee84927d39f22213930e"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "马武骑挽歌二首 一",
        "preface": "",
        "paragraphs": [
            "五日皆休沐，三泉独不归。",
            "池台金阙是，尊酒玳筵非。",
            "巷静游禽入，门闲过客稀。",
            "唯余昔年凤，尚绕故楼飞。"
        ],
        "notes": "",
        "id": "aea053a19ea4aba66fb3668f2a449630"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "马武骑挽歌二首 二",
        "preface": "",
        "paragraphs": [
            "昔下天津馆，尝过帝子家。",
            "夜倾金屋酒，春舞玉台花。",
            "试马依红埒，吹箫弄紫霞。",
            "谁言东郭路，翻枉北门车。"
        ],
        "notes": "",
        "id": "a320696e4d59d8e1ccb87808ff11c3ed"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "武三思挽歌",
        "preface": "",
        "paragraphs": [
            "玉匣金为缕，银钩石作铭。",
            "短歌伤薤曲，长暮泣松扃。",
            "事往昏朝雾，人亡折夜星。",
            "忠贤良可惜，图画入丹青。"
        ],
        "notes": "",
        "id": "a34d3a32335eb0501da6fe9e93685617"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "天官崔侍郎夫人吴氏挽歌",
        "preface": "",
        "paragraphs": [
            "宠服当年盛，芳魂此地穷。",
            "劒飞龙匣在，人去鹊巢空。",
            "簟怆孤生竹，琴哀半死桐。",
            "唯当青史上，千载仰嫔风。"
        ],
        "notes": "",
        "id": "ae35e7fbca75b53b3164590a81864403"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "日",
        "preface": "",
        "paragraphs": [
            "旦出扶桑路，遥升若木枝。",
            "云间五色满，霞际九光披。",
            "东陆苍龙驾，南郊赤羽驰。",
            "倾心比葵藿，朝夕奉光曦。"
        ],
        "notes": "",
        "id": "207e8b71e1481fee9234b3e7cbcbbca7"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "月",
        "preface": "",
        "paragraphs": [
            "桂满三五夕，蓂开二八时。",
            "清辉飞鹊鉴，新影学蛾眉。",
            "皎洁临疎牖，玲珑鉴薄帷。",
            "愿言从爱客，清夜幸同嬉。"
        ],
        "notes": "",
        "id": "3830e1e1aee332738f90a264b6baf928"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "星",
        "preface": "",
        "paragraphs": [
            "蜀郡灵槎转，丰城宝劒新。",
            "将军临北塞，天子入西秦。",
            "未作三台辅，宁为五老臣。",
            "今宵颍川曲，谁识聚贤人。"
        ],
        "notes": "",
        "id": "6210fa743689dc67b63b3f0b99c4994f"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "风",
        "preface": "",
        "paragraphs": [
            "落日生苹末，摇扬徧远林。",
            "带花疑凤舞，向竹似龙吟。",
            "月动临秋扇，松清入夜琴。",
            "若至兰台下，还拂楚王襟。"
        ],
        "notes": "",
        "id": "35e5e24710f2051c1d6e2067a3f56dc2"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "云",
        "preface": "",
        "paragraphs": [
            "英英大梁国，郁郁秘书台。",
            "碧落从龙起，青山触石来。",
            "官名光邃古，盖影耿轻埃。",
            "飞感高歌发，威加四海回。"
        ],
        "notes": "",
        "id": "874fea773487fd2559991ed04df46fce"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "烟",
        "preface": "",
        "paragraphs": [
            "瑞气凌青阁，空蒙上翠微。",
            "迥浮双阙路，遥拂九仙衣。",
            "桑柘迎寒色，松篁暗晚晖。",
            "还当紫霄上，时接彩鸾飞。"
        ],
        "notes": "",
        "id": "802e47568cde1b5c62e9f312a4a5b672"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "露",
        "preface": "",
        "paragraphs": [
            "滴沥明花苑，葳蕤泫竹丛。",
            "玉垂丹棘上，珠湛绿荷中。",
            "夜警千年鹤，朝零七月风。",
            "愿凝仙掌内，长奉未央宫。"
        ],
        "notes": "",
        "id": "e551ab9d82f8f147b51610fe0c95a475"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "雾",
        "preface": "",
        "paragraphs": [
            "曹公迷楚泽，汉帝出平城。",
            "涿鹿妖氛静，丹山霁色明。",
            "类烟飞稍重，方雨散还轻。",
            "倘入非熊兆，宁思玄豹情。"
        ],
        "notes": "",
        "id": "ad7164df44def9500486713dd58f162d"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "雨",
        "preface": "",
        "paragraphs": [
            "西北云肤起，东南雨足来。",
            "灵童出海见，神女向台回。",
            "斜影风前合，圆文水上开。",
            "十旬无破块，九土信康哉。"
        ],
        "notes": "",
        "id": "7d61a566b223a4b23089bf2ecdb79d15"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "雪",
        "preface": "",
        "paragraphs": [
            "瑞雪惊千里，同云暗九霄。",
            "地疑明月夜，山似白云朝。",
            "逐舞花光动，临歌扇影飘。",
            "大周天阙路，今日海神朝。"
        ],
        "notes": "",
        "id": "943ecaf969b158c55eba456f0be35e66"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "山",
        "preface": "",
        "paragraphs": [
            "地镇标神秀，峩峩上翠氛。",
            "泉飞一道带，峰出半天云。",
            "古壁丹青色，新花绮绣纹。",
            "已开封禅所，希谒圣明君。"
        ],
        "notes": "",
        "id": "f9e98439a196c636ddb2a76350a8778c"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "石",
        "preface": "",
        "paragraphs": [
            "宗子维城固，将军饮羽威。",
            "岩花鉴里发，云叶锦中飞。",
            "入宋星初陨，过湘燕早归。",
            "倘因持补极，宁复想支机。"
        ],
        "notes": "",
        "id": "a8311c8318103c06be57de320bc12ea9"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "原",
        "preface": "",
        "paragraphs": [
            "王粲销忧日，江淹起恨年。",
            "带川遥绮错，分隰迥阡眠。",
            "□□横周甸，莓苔阙晋田。",
            "方知急难响，长在脊令篇。"
        ],
        "notes": "",
        "id": "67bf32eeedebe43a010662853c2e5824"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "野",
        "preface": "",
        "paragraphs": [
            "凤出秦郊迥，鹑飞楚塞空。",
            "苍梧云影去，涿鹿雾光通。",
            "草暗少原绿，花明入蜀红。",
            "谁言版筑士，犹处傅岩中。"
        ],
        "notes": "",
        "id": "05335a177c6d3e9f722220b93aef8dbf"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "田",
        "preface": "",
        "paragraphs": [
            "贡禹怀书日，张衡作赋辰。",
            "杏花开凤轸，菖叶布龙鳞。",
            "瑞麦两岐秀，嘉禾同颖新。",
            "宁知帝王力，击壤自安贫。"
        ],
        "notes": "",
        "id": "282e8c9f337bfdd822e141ca950d84a0"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "道",
        "preface": "",
        "paragraphs": [
            "铜驼分巩洛，劒阁低临邛。",
            "紫徼三千里，青楼十二重。",
            "玉关尘似雪，金穴马如龙。",
            "今日中衢上，尧尊更可逢。"
        ],
        "notes": "",
        "id": "2cf24291d4e26a020d8a8c0b800ec473"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "海",
        "preface": "",
        "paragraphs": [
            "习坎疏丹壑，朝宗合紫微。",
            "三山巨鳌涌，万里大鹏飞。",
            "楼写春云色，珠含明月辉。",
            "会因添雾露，方逐众川归。"
        ],
        "notes": "",
        "id": "9d02b8896eca66806d0b5324459dff9b"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "江",
        "preface": "",
        "paragraphs": [
            "日夕三江望，灵潮万里回。",
            "霞津锦浪动，月浦练花开。",
            "湍似黄牛去，涛从白马来。",
            "英灵已杰出，谁识卿云才。"
        ],
        "notes": "",
        "id": "826feb3cfcc31eb2d6bde4038298ac2c"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "河",
        "preface": "",
        "paragraphs": [
            "源出昆仑中，长波接汉空。",
            "桃花来马颊，竹箭入龙宫。",
            "德水千年变，荣光五色通。",
            "若披兰叶检，□□□□□。"
        ],
        "notes": "",
        "id": "ceb944c2e63bd77dfd450cd025609031"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "洛",
        "preface": "",
        "paragraphs": [
            "九洛韶光媚，三川物候新。",
            "花明丹凤浦，日映玉鸡津。",
            "元礼期仙客，陈王覩丽人。",
            "神龟方锡瑞，绿字重来臻。"
        ],
        "notes": "",
        "id": "501002eff5da2bbc40f979b5fa980a76"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "城",
        "preface": "",
        "paragraphs": [
            "四塞称天府，三河建洛都。",
            "飞云霭层阙，白日丽南隅。",
            "独下仙人凤，群惊御史乌。",
            "何辞一万里，边徼捍匈奴。"
        ],
        "notes": "",
        "id": "e3796356c914e6e2849502f643a87a53"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "门",
        "preface": "",
        "paragraphs": [
            "奕奕彤闱下，煌煌紫禁隈。",
            "阿房万户列，阊阖九重开。",
            "疏广遗荣去，于公待驷来。",
            "讵知金马侧，方朔有奇才。"
        ],
        "notes": "",
        "id": "e97521c88c73f469df795b38cd2a75c6"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "市",
        "preface": "",
        "paragraphs": [
            "阛阓开三市，旗亭起百寻。",
            "渐离初击筑，司马正弹琴。",
            "细柳龙鳞映，长槐兔月阴。",
            "徒知观衞玉，讵肯挂秦[金]。"
        ],
        "notes": "",
        "id": "b4336bc02ed0cbdf92ce604967ab01c5"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "井",
        "preface": "",
        "paragraphs": [
            "玉甃谈仙客，铜台赏魏君。",
            "蜀都宵映火，杞国旦生云。",
            "向日莲花净，含风李树薰。",
            "已开千里国，还聚五星文。"
        ],
        "notes": "",
        "id": "bd69dd316d1ee338059f09c34eab1383"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "宅",
        "preface": "",
        "paragraphs": [
            "寂寞蓬蒿径，喧喧湫隘庐。",
            "屡逢长者辙，时引故人车。",
            "孟母迁邻罢，将军辞第初。",
            "谁怜草玄处，独对一床书。"
        ],
        "notes": "",
        "id": "04c0474492809fd72028a1d38a29f430"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "池",
        "preface": "",
        "paragraphs": [
            "彩櫂浮太液，清触醉习家。",
            "诗情对明月，云曲拂流霞。",
            "烟散龙形净，波含凤影斜。",
            "安仁动秋兴，鱼鸟思空赊。"
        ],
        "notes": "",
        "id": "c833b22a45f010f91e4e00fb65e5f5c5"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "楼",
        "preface": "",
        "paragraphs": [
            "百尺重城际，千寻大道隈。",
            "汉宫井干起，吴国落星开。",
            "笛怨绿珠去，箫随弄玉来。",
            "销忧聊暇日，谁识仲宣才。"
        ],
        "notes": "",
        "id": "f7a5b2003c6fb334a2882a4cfe9560f3"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "桥",
        "preface": "",
        "paragraphs": [
            "乌鹊填应满，黄公去不归。",
            "势疑虹始见，形似雁初飞。",
            "妙应七星制，高分半月辉。",
            "秦王空构石，仙岛远难依。"
        ],
        "notes": "",
        "id": "feeb77b36519f9736de9dae346ff64fd"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "经",
        "preface": "",
        "paragraphs": [
            "汉室鸿儒盛，邹堂大义明。",
            "五千道德阐，三百礼仪成。",
            "青紫方拾芥，黄金徒满籝。",
            "谁知怀逸辩，重席冠群英。"
        ],
        "notes": "",
        "id": "832edaa2b1148ba03b96ffb5faba720f"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "史",
        "preface": "",
        "paragraphs": [
            "马记天官设，班图地里新。",
            "善谈方亹亹，青简见彬彬。",
            "方朔初闻汉，荆轲昔向秦。",
            "正辞堪载笔，终翼作良臣。"
        ],
        "notes": "",
        "id": "797dfa23bcfa607711bfbd1ef218aa90"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "诗",
        "preface": "",
        "paragraphs": [
            "都尉仙凫远，梁王驷马来。",
            "扇中纨素制，机上锦纹回。",
            "天子三章传，陈王七步才。",
            "缁衣久擅美，祖德信悠哉。"
        ],
        "notes": "",
        "id": "ecefdd7684229b8c21c98dda4c35dff2"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "赋",
        "preface": "",
        "paragraphs": [
            "布义孙卿子，登高楚屈平。",
            "铜台初下笔，乐观正飞缨。",
            "乍有凌云势，时闻掷地声。",
            "造端长体物，无复大夫名。"
        ],
        "notes": "",
        "id": "f293fb2073e3e043b6fcfddf56fefb7d"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "书",
        "preface": "",
        "paragraphs": [
            "削简龙文见，临池鸟迹舒。",
            "河图八卦出，洛范九畴初。",
            "垂露春光满，崩云骨气余。",
            "请君看入木，一寸乃非虚。"
        ],
        "notes": "",
        "id": "b4a036a99f7b6c05d9aa114a48cdf4f9"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "檄",
        "preface": "",
        "paragraphs": [
            "羽檄本宣明，由来□木声。",
            "联翩至汉国，迢递入燕营。",
            "毛义持书去，张仪韫璧行。",
            "曹风虽觉愈，陈草始知名。"
        ],
        "notes": "",
        "id": "4d3bc6842ef2cb37986f133e4a1ad190"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "纸",
        "preface": "",
        "paragraphs": [
            "妙迹蔡侯施，芳名左伯驰。",
            "云飞锦绮落，花发缥红披。",
            "舒卷随幽显，廉方合轨仪。",
            "莫惊反掌字，当取葛洪规。"
        ],
        "notes": "",
        "id": "20acd76f59ecae4d70480218901ee717"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "笔",
        "preface": "",
        "paragraphs": [
            "握管门庭侧，含毫山水隈。",
            "霜辉简上发，锦字梦中开。",
            "鹦鹉摛文至，麒麟绝句来。",
            "何当遇良史，左右振奇才。"
        ],
        "notes": "",
        "id": "e59297c24c813ad68243f6137059b2dc"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "砚",
        "preface": "",
        "paragraphs": [
            "左思裁赋日，王充作论年。",
            "光随锦文发，形带石岩圆。",
            "积润循毫里，开池小学前。",
            "君苗徒见𦶟，谁咏士衡篇。"
        ],
        "notes": "",
        "id": "21a378b60f33e380ae2e2c46666d7d34"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "墨",
        "preface": "",
        "paragraphs": [
            "长安分石炭，上党结松心。",
            "遶画蝇初落，含滋绶更深。",
            "悲丝光易染，叠素彩还沈。",
            "别有张芝学，书池幸见临。"
        ],
        "notes": "",
        "id": "d2a1d315cf694a1d4dc6530117cc2b35"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "劒",
        "preface": "",
        "paragraphs": [
            "我有昆吾劒，求趋夫子庭。",
            "白虹时切玉，紫气夜干星。",
            "锷上芙蓉动，匣中霜雪明。",
            "倚天持报国，画地取雄名。"
        ],
        "notes": "",
        "id": "8127c844e9b952af687ce3265df1507d"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "刀",
        "preface": "",
        "paragraphs": [
            "列辟鸣鸾至，惟良佩犊旋。",
            "带环疑写月，引鉴似含泉。",
            "入梦华梁上，含锋彩笔前。",
            "莫惊开百炼，特拟定三边。"
        ],
        "notes": "",
        "id": "f182da2f7f522d3181be35c1327104ac"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "箭",
        "preface": "",
        "paragraphs": [
            "汉甸初收羽，燕城忽解围。",
            "影随流水急，光带落星飞。",
            "夏列三成范，尧沈九日辉。",
            "断蛟云梦泽，希为识忘归。"
        ],
        "notes": "",
        "id": "f2a8975e649c1f0b275aa9bea9ea35f3"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "弹",
        "preface": "",
        "paragraphs": [
            "侠客持苏合，佳游满帝乡。",
            "避丸深可诮，求炙遂难忘。",
            "金迸疑星落，珠沈似月光。",
            "谁知少孺子，将此见吴王。"
        ],
        "notes": "",
        "id": "01026923923cc4fd884d2293c2a8f12a"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "弩",
        "preface": "",
        "paragraphs": [
            "挺质本轩皇，申威振远方。",
            "机张惊雉雊，玉彩耀星芒。",
            "高鸟行应尽，清猿坐见伤。",
            "苏秦六百步，持此说韩王。"
        ],
        "notes": "",
        "id": "a251435afe5287aa8ba15dc526ce2b46"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "旗",
        "preface": "",
        "paragraphs": [
            "桂影承宵月，虹辉接曙云。",
            "纵横齐八阵，舒卷引三军。",
            "日薄蛟龙影，风翻鸟隼文。",
            "谁知怀勇志，蟠地几缤纷。"
        ],
        "notes": "",
        "id": "da3ac8138e2679469899671b0cf542ec"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "旌",
        "preface": "",
        "paragraphs": [
            "告善康庄侧，求贤市肆中。",
            "拥麾分彩雉，持节曳丹虹。",
            "影丽天山雪，光摇朔塞风。",
            "方知美周政，抗斾赋车攻。"
        ],
        "notes": "",
        "id": "d4e70d1af69e3b16981fd08c51d43a83"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "戈",
        "preface": "",
        "paragraphs": [
            "富父舂喉日，殷辛漂杵年。",
            "晓霜含白刃，落影驻雕鋋。",
            "夕摈金门侧，朝提玉塞前。",
            "愿随龙影度，横□阵云边。"
        ],
        "notes": "",
        "id": "40919a216911eeb0cdb3a14c844f876b"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "鼓",
        "preface": "",
        "paragraphs": [
            "舜日谐鼗响，尧年韵土声。",
            "向楼疑吹击，震谷似雷惊。",
            "仙鹤排门起，灵鼍带水鸣。",
            "乐云行已奏，礼曰冀相成。"
        ],
        "notes": "",
        "id": "77ebaa5fe480efcc55a8b79303f9cf49"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "弓",
        "preface": "",
        "paragraphs": [
            "桃文称辟恶，桑质表初生。",
            "宛转雕鞬际，依稀半月明。",
            "遥弯落雁影，虚引怯猿声。",
            "徒切乌号思，攀龙遂不成。"
        ],
        "notes": "",
        "id": "22540131c49089f9dfce9a5c120cd9ac"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "琴",
        "preface": "",
        "paragraphs": [
            "名士竹林隈，鸣琴宝匣开。",
            "风前中散至，月下步兵来。",
            "淮海多为室，梁岷旧作台。",
            "子期如可听，山水响余哀。"
        ],
        "notes": "",
        "id": "ed3b38a1c62d7b472fbf358c45ae42a9"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "琴",
        "preface": "",
        "paragraphs": [
            "隐士竹林隈，英声寳匣开。",
            "风前绿绮弄，月下白云来。",
            "淮海多为室，梁岷旧作台。",
            "子期如可聴，山水响余哀。"
        ],
        "notes": "",
        "id": "4cefae3d97bbc8950eaa90c61e7e154c"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "瑟",
        "preface": "",
        "paragraphs": [
            "伏羲初制法，素女昔传名。",
            "流水嘉鱼跃，丛台舞凤惊。",
            "嘉宾饮未极，君子娱俱幷。",
            "倘入丘之户，应知由也情。"
        ],
        "notes": "",
        "id": "8936e274a16728a5e475f073fea3482f"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "琵琶",
        "preface": "",
        "paragraphs": [
            "朱丝闻岱谷，铄质本多端。",
            "半月分弦出，丛花拂面安。",
            "将军曾制曲，司马屡陪观。",
            "本是胡中乐，希君马上弹。"
        ],
        "notes": "",
        "id": "b6ae47fd684d71c0d693163364c0f813"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "筝",
        "preface": "",
        "paragraphs": [
            "蒙恬芳轨设，游楚妙弹开。",
            "新曲帐中发，清音指下来。",
            "钿装模六律，柱列配三才。",
            "莫听西秦奏，筝筝有剩哀。"
        ],
        "notes": "",
        "id": "fdad90bb130fc6d4cad62dfa5d7bb973"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "钟",
        "preface": "",
        "paragraphs": [
            "既接南邻磬，还随北里笙。",
            "平陵通曙响，长乐警宵声。",
            "秋至含霜动，春归应律鸣。",
            "欲知常待扣，金簴有余清。"
        ],
        "notes": "",
        "id": "a926e550f9e7df11b5dc5ad526339700"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "箫",
        "preface": "",
        "paragraphs": [
            "虞舜调清管，王襃赋雅音。",
            "参差横凤翼，搜索动人心。",
            "□□□□□，□□□□□。",
            "□□□□□，□□□□□。"
        ],
        "notes": "",
        "id": "126e3cf3c1541adceb714b6021849d81"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "笛",
        "preface": "",
        "paragraphs": [
            "羗笛写龙声，长吟入夜清。",
            "关山孤月下，来向陇头鸣。",
            "逐吹梅花落，含春柳色惊。",
            "行观向子赋，坐忆旧邻情。"
        ],
        "notes": "",
        "id": "1f3d9859084bf0f9a6343fd4a087e55d"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "笙",
        "preface": "",
        "paragraphs": [
            "悬匏曲沃上，孤筿汶阳隈。",
            "形写歌鸾翼，声随舞凤哀。",
            "欢娱分北里，纯孝即南陔。",
            "今日虞音奏，跄跄鸟兽来。"
        ],
        "notes": "",
        "id": "33521aba4db45a363248fc62de8010e1"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "歌",
        "preface": "",
        "paragraphs": [
            "汉帝临汾水，周仙去洛滨。",
            "郢中吟白雪，梁上绕飞尘。",
            "响发行云驻，声随子夜新。",
            "愿君听扣角，当自识贤臣。"
        ],
        "notes": "",
        "id": "2c0d5bc23ce4aaa1d9114b655f587be7"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "舞",
        "preface": "",
        "paragraphs": [
            "妙伎游金谷，佳人满石城。",
            "霞衣席上转，花岫雪前明。",
            "仪凤谐清曲，回鸾应雅声。",
            "非君一顾重，谁赏素腰轻。"
        ],
        "notes": "",
        "id": "64e2d5f2bda45f6de23ca8a7ffeac077"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "珠",
        "preface": "",
        "paragraphs": [
            "灿烂金舆侧，玲珑玉殿隈。",
            "昆池明月满，合浦夜光回。",
            "彩逐灵蛇转，行随舞凤来。",
            "甘泉宫起罢，花媚望风台。"
        ],
        "notes": "",
        "id": "98a1a1218d82b8566641e846366dd11e"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "玉",
        "preface": "",
        "paragraphs": [
            "映石先过魏，连城欲向秦。",
            "洛阳陪胜友，燕赵类佳人。",
            "方水晴虹媚，常山瑞马新。",
            "徒为卞和识，不遇楚王珍。"
        ],
        "notes": "",
        "id": "236eaf69241ffc70b7c7cddb3ddf9802"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "金",
        "preface": "",
        "paragraphs": [
            "南楚标前贡，西秦识旧城。",
            "祭天封汉岭，掷地警孙声。",
            "向日披沙净，含风振铎鸣。",
            "方同杨伯起，独有四知名。"
        ],
        "notes": "",
        "id": "a9f1ede942fa462f0191a4334eb209cc"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "银",
        "preface": "",
        "paragraphs": [
            "思妇屏辉掩，游人烛影长。",
            "玉壶初下箭，桐井共安床。",
            "色带长河色，光浮满月光。",
            "灵山有珍瓮，仙阙荐君王。"
        ],
        "notes": "",
        "id": "00680a620f1e02816605cc9b1cc9ddbf"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "钱",
        "preface": "",
        "paragraphs": [
            "汉日五铢建，姬年九府流。",
            "天龙带泉宝，地马列金沟。",
            "赵壹囊初乏，何曾箸欲收。",
            "金门应入论，玉井冀来求。"
        ],
        "notes": "",
        "id": "0d8f446a85dac495ae8451de3662c220"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "锦",
        "preface": "",
        "paragraphs": [
            "汉使巾车远，河阳步障陈。",
            "云浮仙石日，霞满蜀江春。",
            "机迥回文巧，绅兼束髪新。",
            "若逢楚王贵，不作夜行人。"
        ],
        "notes": "",
        "id": "8beded16d7f789f0a21a9037fe66691b"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "罗",
        "preface": "",
        "paragraphs": [
            "妙舞随裙动，行歌入扇清。",
            "莲花依帐发，秋月鉴帷明。",
            "云薄衣初卷，蝉飞翼转轻。",
            "若珍三代服，同擅绮纨名。"
        ],
        "notes": "",
        "id": "10d7af338c7ace014ce84e786b199474"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "绫",
        "preface": "",
        "paragraphs": [
            "金缕通秦国，为裘指魏君。",
            "落花遥写雾，飞鹤近图云。",
            "马眼冰凌影，竹根雪霰文。",
            "何当画秦女，烟际坐氤氲。"
        ],
        "notes": "",
        "id": "d64cf64f4291476ecd671870d567d659"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "素",
        "preface": "",
        "paragraphs": [
            "□□□□女，纤腰洛浦妃。",
            "□□远方望，雁足上林飞。",
            "妙夺鲛绡色，光腾月扇辉。",
            "非君下路去，谁赏故人机。"
        ],
        "notes": "",
        "id": "8c35159d7b7e6e2851e4116e6225142a"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "布",
        "preface": "",
        "paragraphs": [
            "御绩创羲黄，缁冠表素王。",
            "瀑飞临碧海，火浣擅炎方。",
            "孙被登三相，刘衣阐四方。",
            "伫因舂斗粟，来晓棣华芳。"
        ],
        "notes": "",
        "id": "d1be76e89ee7f5c2b3be5781af76f691"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "舟",
        "preface": "",
        "paragraphs": [
            "征櫂三江暮，连樯万里回。",
            "相乌风际转，画鹢浪前开。",
            "羽客乘霞至，仙人弄月来。",
            "何当同傅说，特展巨川材。"
        ],
        "notes": "",
        "id": "f362a614db58f7347bd7bac0ff7e840d"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "车",
        "preface": "",
        "paragraphs": [
            "天子驭金根，蒲轮辟四门。",
            "五神趋雪至，双毂似雷奔。",
            "丹凤栖金辖，非熊载宝轩。",
            "无阶忝虚左，珠乘奉王言。"
        ],
        "notes": "",
        "id": "66f4d059fd3b11da62bed8455bfc4f6d"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "床",
        "preface": "",
        "paragraphs": [
            "传闻有象床，畴昔献君王。",
            "玳瑁千金起，珊瑚七宝妆。",
            "桂筵含柏馥，兰席拂沈香。",
            "愿奉罗帷夜，长乘秋月光。"
        ],
        "notes": "",
        "id": "91dc129677eee4d9a88f9d4934039ac6"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "席",
        "preface": "",
        "paragraphs": [
            "避席承宣父，重筵揖戴公。",
            "桂香浮半月，兰气袭回风。",
            "舞拂丹霞上，歌清白雪中。",
            "伫将文绮色，舒卷帝王宫。"
        ],
        "notes": "",
        "id": "8c2843b37a5deadd411b059cdea5ba40"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "帷",
        "preface": "",
        "paragraphs": [
            "久闭先生户，高褰太守车。",
            "罗将翡翠合，锦逐凤皇舒。",
            "明月弹琴夜，清风入幌初。",
            "方知决胜策，黄石受兵书。"
        ],
        "notes": "",
        "id": "e7481e0120c0b9f1bbe4bc354cfe0e24"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "帘",
        "preface": "",
        "paragraphs": [
            "清风时入燕，紫殿几含秋。",
            "暧暧笼铃阁，纤纤上玉钩。",
            "窗中翡翠动，户外水精浮。",
            "巧作盘龙势，长迎飞燕游。"
        ],
        "notes": "",
        "id": "a51af583799cea95879430666cdcdfea"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "屏",
        "preface": "",
        "paragraphs": [
            "洞彻琉璃蔽，威纡屈膝回。",
            "锦中云母列，霞上织成开。",
            "山上含春动，神仙倒景来。",
            "修身兼竭节，谁识作铭才。"
        ],
        "notes": "",
        "id": "d5d04f130b412df56e23ddfd9e1b9c50"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "被",
        "preface": "",
        "paragraphs": [
            "桂友寻东阁，兰交聚北堂。",
            "象筵分锦绣，罗荐合鸳鸯。",
            "光逸偷眠稳，王章泣恨长。",
            "孔怀欣共寝，棣萼几含芳。"
        ],
        "notes": "",
        "id": "0aed19a0d404ddda00aed6d6e7ea6559"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "鉴",
        "preface": "",
        "paragraphs": [
            "明鉴掩尘埃，含情照魏台。",
            "日中乌鹊至，花里凤皇来。",
            "玉彩疑冰彻，金辉似月开。",
            "方知乐彦辅，自有鉴人才。"
        ],
        "notes": "",
        "id": "c96507bf207152e671852b692109ea07"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "扇",
        "preface": "",
        "paragraphs": [
            "翟羽旧传名，蒲葵价不轻。",
            "花芳不满面，罗薄讵障声。",
            "御热含风细，临秋带月明。",
            "同心如可赠，持表合欢情。"
        ],
        "notes": "",
        "id": "38ded9f8734c5162f416d7e8e8a7b3fb"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "烛",
        "preface": "",
        "paragraphs": [
            "兔月清光隐，龙盘画烛新。",
            "三星花入夜，四序玉调晨。",
            "浮炷依罗幌，吹香匝绮茵。",
            "若逢燕国相，持用举贤人。"
        ],
        "notes": "",
        "id": "fda702a91d51fd9b4c78def854324a0c"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "酒",
        "preface": "",
        "paragraphs": [
            "孔坐洽良俦，陈筵几献酬。",
            "临风竹叶满，湛月桂香浮。",
            "每接高阳宴，长陪河朔游。",
            "会从玄石饮，云雨出圆丘。"
        ],
        "notes": "",
        "id": "1536f7d51ea2a0319f94ee81bc2293a3"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "兰",
        "preface": "",
        "paragraphs": [
            "虚室重招寻，忘言契断金。",
            "英浮汉家酒，雪俪楚王琴。",
            "广殿轻香发，高台远吹吟。",
            "河汾应擢秀，谁肯访山阴。"
        ],
        "notes": "",
        "id": "062d70fdab770507c4b683c894f7443b"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "菊",
        "preface": "",
        "paragraphs": [
            "玉律三秋暮，金精九日开。",
            "荣舒洛媛浦，香泛野人杯。",
            "靃靡寒潭侧，丰茸晓岸隈。",
            "黄花今日晚，无复白衣来。"
        ],
        "notes": "",
        "id": "222d3001c552df4c67024918b7399734"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "竹",
        "preface": "",
        "paragraphs": [
            "高簳楚江𣸣，婵娟含曙氛。",
            "白花摇凤影，青节动龙文。",
            "叶埽东南日，枝捎西北云。",
            "谁知湘水上，流泪独思君。"
        ],
        "notes": "",
        "id": "6e0da58ab602860d9b91784c97fee325"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "藤",
        "preface": "",
        "paragraphs": [
            "吐叶依松磴，舒苗长石台。",
            "神农尝药罢，质子寄书来。",
            "色映蒲萄架，花分竹叶杯。",
            "金堤不见识，玉润几重开。"
        ],
        "notes": "",
        "id": "0af97b80a9e75e80e50ffe2fcf6a5f45"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "萱",
        "preface": "",
        "paragraphs": [
            "屣步寻芳草，忘忧自结丛。",
            "黄英开养性，绿叶正依笼。",
            "色湛仙人露，香传少女风。",
            "还依北堂下，曹植动文雄。"
        ],
        "notes": "",
        "id": "d80f61aff1aec45d9e4b6d30ec6779aa"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "茅",
        "preface": "",
        "paragraphs": [
            "楚甸供王日，衡阳入贡年。",
            "麏包青野外，鸱啸绮楹前。",
            "尧帝成茨罢，殷汤祭雨旋。",
            "方期大君锡，不惧小巫捐。"
        ],
        "notes": "",
        "id": "45aedfa20bf69005990b01db740cb43b"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "荷",
        "preface": "",
        "paragraphs": [
            "新溜满澄陂，圆荷影若规。",
            "风来香气远，日落盖阴移。",
            "鱼戏排缃叶，龟浮见绿池。",
            "魏朝难接采，楚服但同披。"
        ],
        "notes": "",
        "id": "b40e1e0fb5cb81f6dd807675d341c570"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "萍",
        "preface": "",
        "paragraphs": [
            "二月虹初见，三春蚁正浮。",
            "青苹含吹转，紫蒂带波流。",
            "屡逐明神荐，常随旅客游。",
            "既能甜似蜜，还遶楚王舟。"
        ],
        "notes": "",
        "id": "4aee45812ed0fb4305f1dac736e7c67f"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "菱",
        "preface": "",
        "paragraphs": [
            "巨野韶光暮，东平春溜通。",
            "影摇江浦月，香引櫂歌风。",
            "日色翻池上，潭花发镜中。",
            "五湖多赏乐，千里望难穷。"
        ],
        "notes": "",
        "id": "bf09c62c044f336b4b5d2869caa49743"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "瓜",
        "preface": "",
        "paragraphs": [
            "欲识东陵味，青门五色瓜。",
            "龙蹄远珠履，女臂动金花。",
            "六子方呈瑞，三仙实可嘉。",
            "终朝奉𫄨绤，谒帝伫非赊。"
        ],
        "notes": "",
        "id": "35f544e85a65afd39c75e5c92413addd"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "松",
        "preface": "",
        "paragraphs": [
            "郁郁高岩表，森森幽涧陲。",
            "鹤栖君子树，风拂大夫枝。",
            "百尺条阴合，千年盖影披。",
            "岁寒终不改，劲节幸君知。"
        ],
        "notes": "",
        "id": "b1faaf174d1fc30234ff5edd036243ad"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "桂",
        "preface": "",
        "paragraphs": [
            "未[殖]银宫里，宁移玉殿幽。",
            "枝生无限月，花满自然秋。",
            "侠客条为马，仙人叶作舟。",
            "愿君期道术，攀折可淹留。"
        ],
        "notes": "",
        "id": "4d1183f8e97cbb3dc12022a7a75472e8"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "槐",
        "preface": "",
        "paragraphs": [
            "暮律移寒火，春宫长旧栽。",
            "叶生驰道侧，花落凤庭隈。",
            "烈士怀忠触，鸿儒访业来。",
            "何当赤墀下，疎干拟三台。"
        ],
        "notes": "",
        "id": "382fabc1727694512ff7a1a22ee42d9e"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "柳",
        "preface": "",
        "paragraphs": [
            "杨柳郁氤氲，金堤总翠氛。",
            "庭前花类雪，楼际叶如云。",
            "列宿分龙影，芳池写凤文。",
            "短箫何以奏，攀折为思君。"
        ],
        "notes": "",
        "id": "83d5086908df7791eb5b26733e25de43"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "桐",
        "preface": "",
        "paragraphs": [
            "孤秀峄阳岑，亭亭出众林。",
            "春光杂凤影，秋月弄圭阴。",
            "高映龙门迥，双依玉井深。",
            "不因将入爨，谁谓作鸣琴。"
        ],
        "notes": "",
        "id": "e5833439aa8357e89ce8f808bfc59c75"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "桃",
        "preface": "",
        "paragraphs": [
            "独有成蹊处，秾华发井傍。",
            "山风凝笑脸，朝露泫啼妆。",
            "隐士颜应改，仙人路渐长。",
            "还欣上林苑，千岁奉君王。"
        ],
        "notes": "",
        "id": "4793841006afb44b184a87c33f0bfd07"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "李",
        "preface": "",
        "paragraphs": [
            "潘岳闲居日，王戎戏陌辰。",
            "蝶游芳径馥，鸎啭弱枝新。",
            "叶暗青房晚，花明玉井春。",
            "方知有灵干，特用表真人。"
        ],
        "notes": "",
        "id": "9f4c5de70e5382bee90a561ccd41c022"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "梨",
        "preface": "",
        "paragraphs": [
            "擅美玄光侧，传芳瀚海中。",
            "凤文疎象郡，花影丽新丰。",
            "色对瑶池紫，甘依大谷红。",
            "若令逢汉主，还冀识张公。"
        ],
        "notes": "",
        "id": "f6091969bdc45e7e101eb718e38be410"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "梅",
        "preface": "",
        "paragraphs": [
            "大庾歛寒光，南枝独早芳。",
            "雪含朝暝色，风引去来香。",
            "妆面回青镜，歌尘起画梁。",
            "若能遥止渴，何暇泛琼浆。"
        ],
        "notes": "",
        "id": "fa7d1fe799673485108217145a7f19c9"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "橘",
        "preface": "",
        "paragraphs": [
            "万里盘根植，千秋布叶繁。",
            "既荣潘子赋，方重陆生言。",
            "玉蘤含霜动，金衣逐吹翻。",
            "愿辞湘水曲，长茂上林园。"
        ],
        "notes": "",
        "id": "fc3a355a6eb9162b16a0aee4650a3041"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "凤",
        "preface": "",
        "paragraphs": [
            "有鸟居丹穴，其名曰凤皇。",
            "九苞应灵瑞，五色成文章。",
            "屡向秦楼侧，频过洛水阳。",
            "鸣岐今日见，阿阁伫来翔。"
        ],
        "notes": "",
        "id": "3eb371d53b0a6ee46b83e23e4b0a2499"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "鹤",
        "preface": "",
        "paragraphs": [
            "黄鹤远联翩，从鸾下紫烟。",
            "翱翔一万里，来去几千年。",
            "已憩青田侧，时游丹禁前。",
            "莫言空警露，犹冀一闻天。"
        ],
        "notes": "",
        "id": "da2f47e20fafccb19c0d1d986c98095f"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "乌",
        "preface": "",
        "paragraphs": [
            "日路朝飞急，霜台夕影寒。",
            "联翩依月树，迢递绕风竿。",
            "白首何年改，青琴此夜弹。",
            "灵台如可托，千里向长安。"
        ],
        "notes": "",
        "id": "93c8fffc5dfb30dc10f38e1e2d8e2225"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "鹊",
        "preface": "",
        "paragraphs": [
            "不分荆山抵，甘从石印飞。",
            "危巢畏风急，绕树觉星稀。",
            "喜逐行人至，愁随织女归。",
            "倘游明镜里，朝夕动光辉。"
        ],
        "notes": "",
        "id": "9f324fdf53edc38cbf3bf41c236257b1"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "雁",
        "preface": "",
        "paragraphs": [
            "春晖满朔方，归雁发衡阳。",
            "望月惊弦影，排云结阵行。",
            "往还倦南北，朝夕苦风霜。",
            "寄语能鸣侣，相随入帝乡。"
        ],
        "notes": "",
        "id": "c9c8abb5fc10a90866ac4fbdc2976721"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "凫",
        "preface": "",
        "paragraphs": [
            "飒沓睢阳涘，浮游汉水隈。",
            "钱飞出井见，鹤引入琴哀。",
            "李陵赋诗罢，王乔曳舄来。",
            "何当归太液，翱集动成雷。"
        ],
        "notes": "",
        "id": "57abefda06de6b4d4844faa02d4e5f0d"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "鸎",
        "preface": "",
        "paragraphs": [
            "芳树杂花红，群鸎乱晓空。",
            "声分折杨吹，娇韵落梅风。",
            "写啭清弦里，迁乔暗木中。",
            "友生若可冀，幽谷响还通。"
        ],
        "notes": "",
        "id": "808af1b40914830085f6eaccbdddd27f"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "雉",
        "preface": "",
        "paragraphs": [
            "白雉振朝声，飞来表太平。",
            "楚郊疑凤出，陈宝若鸡鸣。",
            "童子怀仁至，中郎作赋成。",
            "冀君看饮啄，耿介独含情。"
        ],
        "notes": "",
        "id": "c84444935eaff4ba549fbc9865d45eb6"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "燕",
        "preface": "",
        "paragraphs": [
            "天女伺辰至，玄衣澹碧空。",
            "差池沐时雨，颉颃舞春风。",
            "相贺雕阑侧，双飞翠幕中。",
            "勿惊留爪去，犹冀识吴宫。"
        ],
        "notes": "",
        "id": "83cec5eeb1cbdfec9959b32ae0f02779"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "雀",
        "preface": "",
        "paragraphs": [
            "大厦初成日，嘉宾集杏梁。",
            "衔书表周瑞，入幕应王祥。",
            "暮宿江城里，朝游涟水傍。",
            "愿齐鸿鹄至，希逐凤皇翔。"
        ],
        "notes": "",
        "id": "87ef03eca5cb0627645df34acddcd737"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "龙",
        "preface": "",
        "paragraphs": [
            "衔烛耀幽都，含章拟凤雏。",
            "西秦饮渭水，东洛荐河图。",
            "带火移星陆，升云出鼎湖。",
            "希逢圣人步，庭阙正晨趋。"
        ],
        "notes": "",
        "id": "94f377e8ab533fcec8ff67ae13688e6d"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "麟",
        "preface": "",
        "paragraphs": [
            "汉祀应祥开，鲁郊西狩回。",
            "奇音中钟吕，成角喻英才。",
            "画像临仙阁，藏书入帝台。",
            "若惊能吐哺，为待凤皇来。"
        ],
        "notes": "",
        "id": "48bcc41ef7a3285a135c8db0a5241a1d"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "象",
        "preface": "",
        "paragraphs": [
            "郁林开郡毕，维扬作贡初。",
            "万推方演梦，惠子正焚书。",
            "执燧奔吴战，量舟入魏墟。",
            "六牙行致远，千叶奉高居。"
        ],
        "notes": "",
        "id": "4c3612f9ab05716ef9583cb6247d0e72"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "马",
        "preface": "",
        "paragraphs": [
            "天马本来东，嘶惊御史骢。",
            "苍龙遥逐日，紫燕迥追风。",
            "明月来鞍上，浮云落盖中。",
            "得随穆天子，何假唐成公。"
        ],
        "notes": "",
        "id": "55117202da9137ed5d3e48bb2d8341d9"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "牛",
        "preface": "",
        "paragraphs": [
            "齐歌初入相，燕阵早横功。",
            "欲向桃林下，先过梓树中。",
            "在吴频喘月，奔梦屡惊风。",
            "不用五丁士，如何九折通。"
        ],
        "notes": "",
        "id": "e674bf98ae3d667cf965b47f3a3b6f2e"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "豹",
        "preface": "",
        "paragraphs": [
            "车法肇宗周，鼷文阐大猷。",
            "还将君子变，来蕴太公筹。",
            "委质超羊鞟，飞名列虎侯。",
            "若令逢雨露，长隐南山幽。"
        ],
        "notes": "",
        "id": "ea4c99bff5c089bd2a230568cbada363"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "熊",
        "preface": "",
        "paragraphs": [
            "导洛宜阳右，乘春别馆前。",
            "昭仪忠汉日，太傅翊周年。",
            "列射三侯满，兴师七步旋。",
            "莫言舒紫褥，犹异饮清泉。"
        ],
        "notes": "",
        "id": "bb4cb936c18a47c9db9856d4c3843c8f"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "鹿",
        "preface": "",
        "paragraphs": [
            "涿鹿闻中冀，秦原辟帝畿。",
            "柰花开旧苑，萍叶蔼前诗。",
            "道士乘仙日，先生折角时。",
            "方怀丈夫志，抗首别心期。"
        ],
        "notes": "",
        "id": "baf5a7c4776f5d355af077ba04c42d8e"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "羊",
        "preface": "",
        "paragraphs": [
            "绝饮惩浇俗，行驱梦逸材。",
            "仙人拥石去，童子驭车来。",
            "夜玉含星动，晨毡映雪开。",
            "莫言鸿渐力，长牧上林隈。"
        ],
        "notes": "",
        "id": "868cdffcfe5a6b0e36620d00b53eef30"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "兔",
        "preface": "",
        "paragraphs": [
            "上蔡应初击，平冈远不稀。",
            "目随槐叶长，形逐桂条飞。",
            "汉月澄秋色，梁园映雪辉。",
            "唯当感纯孝，郛郭引兵威。"
        ],
        "notes": "",
        "id": "92c1dc13cdac39557cfdb48eb374dae5"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "人日侍宴大明宫恩赐彩缕人胜应制",
        "preface": "",
        "paragraphs": [
            "凤城景色已含韶，人日风光倍觉饶。",
            "桂吐半轮迎此夜，蓂开七叶应今朝。",
            "鱼猜水冻行犹澁，鸎喜春熙弄欲娇。",
            "媿奉登高摇彩翰，欣逢御气上丹霄。"
        ],
        "notes": "",
        "id": "ff8ca5e1bc6e937040a3486b1c3cf032"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "奉和初春幸太平公主南庄应制",
        "preface": "",
        "paragraphs": [
            "主家山第接云开，天子春游动地来。",
            "羽骑参差花外转，霓旌摇曳日边回。",
            "还将石溜调琴曲，更取峰霞入酒杯。",
            "鸾辂已辞乌鹊渚，箫声犹绕凤皇台。"
        ],
        "notes": "",
        "id": "29c3651eea4476dfd711d7aaf23c266e"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "太平公主山亭侍宴应制",
        "preface": "",
        "paragraphs": [
            "黄金瑞牓绛河隈，白玉仙舆紫禁来。",
            "碧树青岑云外耸，朱楼画阁水中开。",
            "龙舟下瞰鲛人室，羽节高临凤女台。",
            "遽惜欢娱歌吹晚，挥戈更却曜灵回。"
        ],
        "notes": "",
        "id": "3a05212d5a8972d4675b0183f59ad761"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "奉和拜洛应制",
        "preface": "",
        "paragraphs": [
            "七萃銮舆动，千年瑞检开。",
            "文如龟负出，图似凤衔来。",
            "殷荐三神享，明禋万国陪。",
            "周旗黄鸟集，汉幄紫云回。",
            "日暮钩陈转，清歌上帝台。"
        ],
        "notes": "",
        "id": "3f3cf6dbd71f6e55977ca79d023996a4"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "奉和幸大荐福寺应制",
        "preface": "",
        "paragraphs": [
            "雁沼开香域，鹦林降彩旃。",
            "还窥图凤宇，更坐跃龙川。",
            "桂轝朝群辟，兰宫列四禅。",
            "半空银阁断，分砌宝绳连。",
            "甘雨苏燋泽，慈云动沛篇。",
            "独慙贤作砺，空喜福成田。"
        ],
        "notes": "",
        "id": "41b88a2f62a530fe70481c753f040a1f"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "奉和幸长安故城未央宫应制",
        "preface": "",
        "paragraphs": [
            "旧宫贤相筑，新苑圣君来。",
            "运改城隍变，年深栋宇摧。",
            "后池无复水，前殿久成灰。",
            "莫辨祈风观，空传承露杯。",
            "宸心千载合，睿律九韶开。",
            "今日联章处，犹疑上柏台。"
        ],
        "notes": "",
        "id": "55669503293a44a35f4afe48010d6764"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "奉和幸望春宫送朔方总管张仁亶",
        "preface": "",
        "paragraphs": [
            "玉塞征骄子，金符命老臣。",
            "三军张武斾，万乘饯行轮。",
            "猛气凌玄朔，崇恩降紫宸。",
            "投醪还结士，辞第本忘身。",
            "露下鹰初击，风高雁欲宾。",
            "方销塞北祲，还靖漠南尘。"
        ],
        "notes": "",
        "id": "a9772cce68bc903bd796ed85ed46708f"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "奉和幸三会寺应制",
        "preface": "",
        "paragraphs": [
            "故台苍颉里，新邑紫泉居。",
            "岁在开金寺，时来降玉舆。",
            "龙形虽近刹，鸟迹尚留书。",
            "竹是蒸青外，池仍点墨余。",
            "天文光圣草，宝思合真如。",
            "谬奉千龄日，欣陪十地初。"
        ],
        "notes": "",
        "id": "75f8c68bf3426b6f6aae56995a2c2890"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "奉和天枢成宴夷夏群僚应制",
        "preface": "",
        "paragraphs": [
            "辙迹光西崦，勋庸纪北燕。",
            "何如万方会，颂德九门前。",
            "灼灼临黄道，迢迢入紫烟。",
            "仙盘正下露，高柱欲承天。",
            "山类丛云起，珠疑大火悬。",
            "声流尘作刼，业固海成田。",
            "帝泽倾尧酒，宸歌掩舜弦。",
            "欣逢下生日，还覩上皇年。"
        ],
        "notes": "",
        "id": "25ae1c7c6a15e1f0c7b0c400133a5b44"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "皇帝上礼抚事述怀",
        "preface": "",
        "paragraphs": [
            "配极辉光远，承天顾托隆。",
            "负图济多难，脱履归成功。",
            "圣道昭永锡，邕言让在躬。",
            "还推万方重，咸仰四门聪。",
            "恭己忘自逸，因人体至公。",
            "垂旒沧海晏，解网法星空。",
            "云散天五色，春还日再中。",
            "称觞合缨弁，率舞应丝桐。",
            "凯乐深居镐，传歌盛饮丰。",
            "小臣滥簪笔，无以颂唐风。"
        ],
        "notes": "",
        "id": "300143b02ff9083b700a402629540e7b"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "奉和幸韦嗣立山庄侍宴应制",
        "preface": "",
        "paragraphs": [
            "南洛师臣契，东岩王佐居。",
            "幽情遗绂冕，宸眷属樵渔。",
            "制下峒山跸，恩回灞水舆。",
            "松门驻旌盖，薜幄引簪裾。",
            "石磴平黄陆，烟楼半紫虚。",
            "云霞仙路近，琴酒俗尘疎。",
            "乔木千龄外，悬泉百丈余。",
            "崖深经炼药，穴古旧藏书。",
            "树宿抟风鸟，池潜纵壑鱼。",
            "宁知天子贵，尚忆武侯庐。"
        ],
        "notes": "",
        "id": "e220d3b7016479afb9fcaba34e8aaa74"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "倡妇行",
        "preface": "",
        "paragraphs": [
            "十年倡家妇，三秋边地人。",
            "红妆楼上歇，白发陇头新。",
            "夜夜风霜苦，年年征戍频。",
            "山西长落日，塞北久无春。",
            "团扇辞恩宠，回文赠苦辛。",
            "胡兵屡攻战，汉使绝和亲。",
            "消息如瓶井，沈浮似路尘。",
            "空余千里月，照妾两眉嚬。"
        ],
        "notes": "",
        "id": "d844f23c1a3a7b136cfd32da92c315f8"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "饯薛大夫护边",
        "preface": "",
        "paragraphs": [
            "荒隅时未通，副相下临戎。",
            "授律星芒动，分兵月晕空。",
            "犀皮拥青橐，象齿饰雕弓。",
            "决胜三河勇，长驱六郡雄。",
            "登山窥代北，屈指计辽东。",
            "伫见燕然上，抽毫颂武功。"
        ],
        "notes": "",
        "id": "3915a8df7c0a34a6991bc43bcbb3b31c"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "和杜学士旅次淮口阻风",
        "preface": "",
        "paragraphs": [
            "夕吹生寒浦，清淮上暝潮。",
            "迎风欲举櫂，触浪反停桡。",
            "淼漫烟波阔，参差林岸遥。",
            "日沈丹气敛，天敞白云销。",
            "水雁衔芦叶，沙鸥隐荻苗。",
            "客行殊未已，川路几迢迢。"
        ],
        "notes": "",
        "id": "f8b52aa422f8f6149d32e3593bfaa585"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "送光禄刘主簿之洛",
        "preface": "",
        "paragraphs": [
            "函谷双崤右，伊川二陕东。",
            "仙舟窅将隔，芳斝暂云同。",
            "朋席余欢尽，文房旧侣空。",
            "他乡千里月，岐路九秋风。",
            "背枥嘶班马，分洲呌断鸿。",
            "别后青山外，相望白云中。"
        ],
        "notes": "",
        "id": "7a9bef32d8886b2893b669afb1ef0958"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "送骆奉礼从军",
        "preface": "",
        "paragraphs": [
            "玉塞边烽举，金坛庙略申。",
            "羽书资锐笔，戎幕引英宾。",
            "剑动三军气，衣飘万里尘。",
            "琴尊留别赏，风景惜离晨。",
            "笛梅含晚吹，营柳带余春。",
            "希君勒石返，歌舞入城𬮱。"
        ],
        "notes": "",
        "id": "b2ce7427ac7a149ac1ec3d6851d6362b"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "王屋山第之侧杂构小亭暇日与群公同游",
        "preface": "",
        "paragraphs": [
            "桂亭依绝𪩘，兰榭俯回溪。",
            "绮栋鱼鳞出，雕甍凤羽栖。",
            "引泉聊涨沼，凿磴且通蹊。",
            "席上山花落，帘前野树低。",
            "弋林开曙景，钓渚发晴霓。",
            "狎水惊梁雁，临风听楚鸡。",
            "复看题柳叶，弥喜荫桐圭。"
        ],
        "notes": "",
        "id": "964f06cdbbc111ea19b087c2e06ffdda"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "奉和杜员外扈从教阅",
        "preface": "",
        "paragraphs": [
            "杪冬严杀气，穷纪送颓光。",
            "薄狩三农隙，大阅五戎塲。",
            "菜田初起烧，兰野正开防。",
            "夹岸虹旗转，分朋兽罟张。",
            "燕弧带晓月，吴劒动秋霜。",
            "原启前禽路，山萦后骑行。",
            "云区坠日羽，星苑毙天狼。",
            "礼振军容肃，威宣武节扬。",
            "神心体殷祝，灵兆叶姬祥。",
            "幸陪仙驾末，欣采翰林芳。"
        ],
        "notes": "",
        "id": "26ef3713407f1db9df8acbce09783e36"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "军师凯旋自邕州顺流舟中",
        "preface": "",
        "paragraphs": [
            "鸣鞞入嶂口，泛舸历川湄。",
            "尚想江陵阵，犹疑下濑师。",
            "岸回帆影疾，风逆鼓声迟。",
            "萍叶沾兰桨，林花拂桂旗。",
            "弓鸣苍隼落，劒动白猿悲。",
            "芳树吟羗管，幽篁入楚词。",
            "全军多胜策，无战在明时。",
            "寄谢山东妙，长缨徒自欺。"
        ],
        "notes": "",
        "id": "31f08e47724c49c804c54f6175764de0"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "夏晚九成宫呈同僚",
        "preface": "",
        "paragraphs": [
            "碣馆分襄野，平台架射峰。",
            "英藩信炜烨，胜地本从容。",
            "林引梧庭凤，泉归竹沼龙。",
            "小轩恒共处，长坂属相从。",
            "野席兰琴奏，山台桂酒𬪩。",
            "一枰移昼景，六著尽宵钟。",
            "枚藻清词律，邹谈耀辩锋。",
            "结欢良有裕，联采愧无庸。",
            "暂悦丘中赏，还希物外踪。",
            "风烟远近至，鱼鸟去来逢。",
            "月涧横千丈，云崖列万重。",
            "树红山果熟，崖绿水苔浓。",
            "愿以西园柳，长间北岩松。"
        ],
        "notes": "",
        "id": "60b4642c1452717edd93185b56f8f29a"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "田假限疾不获还庄载想田园兼思亲友率成短韵用写长怀赠杜幽素",
        "preface": "",
        "paragraphs": [
            "游宦劳牵网，风尘久化衣。",
            "迹驰东苑路，望阻北岩扉。",
            "及此承休告，聊将狎遯肥。",
            "十旬俄委疾，三径且殊归。",
            "茂陵窅难即，灵台暂可依。",
            "疲疴旅城寺，延想属郊畿。",
            "夕梦园林是，晨瞻邑里非。",
            "绿畴良已秽，清濠旷不追。",
            "野花何处落？山月几秋辉。",
            "彼美符商政，优游绝汉机。",
            "高情物累遣，逸气烟霞飞。",
            "乐道方无闷，怀贤独有违。",
            "尊虚旧园酒，琴静故人徽。",
            "夏沼莲初发，秋田麦稍稀。",
            "何当携手去，岁暮采芳菲。"
        ],
        "notes": "",
        "id": "0cd0675a5b8ad588b175c5df6aa5cd09"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "刘侍读见和山邸十篇重申此赠",
        "preface": "",
        "paragraphs": [
            "神岳瑶池圃，仙宫玉树林。",
            "乘时警天御，清暑涤宸襟。",
            "梁驾陪玄赏，淄庭掩翠岑。",
            "对岩龙岫出，分壑雁池深。",
            "簷迥松萝映，窗高石镜临。",
            "落泉奔涧响，惊吹助猿吟。",
            "野气迷凉燠，山花杂古今。",
            "英藩盛宾侣，胜景想招寻。",
            "践径披兰叶，攀崖引桂阴。",
            "穆生时泛醴，邹子或调琴。",
            "雉翳分塲合，鱼钩向浦沈。",
            "朝游极斜景，夕宴待横参。",
            "顾己慙铅锷，叨名齿玳簪。",
            "暂依朱邸馆，还畅白云心。",
            "丘壑信多美，烟霞得所钦。",
            "寓言摅宿志，窃吹简知音。",
            "奖价逾珍石，酬文重振金。",
            "方从仁智所，携手濯清浔。"
        ],
        "notes": "",
        "id": "0ca904d681afdc367190e909749190db"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "晚秋喜雨",
        "preface": "",
        "paragraphs": [
            "积阳躔首夏，隆旱届徂秋。",
            "炎威振皇服，歊景暴神州。",
            "气涤朝川朗，光澄夕照浮。",
            "草木委林甸，禾黍悴原畴。",
            "国惧流金眚，人深悬磬忧。",
            "紫宸兢履薄，丹扆念推沟。",
            "望肃坛场祀，冤申囹圄囚。",
            "御车迁玉殿，荐菲撤琼羞。",
            "济窘邦储发，蠲穷井赋优。",
            "服闲云骥屏，冗术土龙修。",
            "睿感通三极，天诚贯六幽。",
            "夏祈良未拟，商祷讵为俦。",
            "穴蚁祯符应，山蛇毒影收。",
            "腾云八际满，飞雨四溟周。",
            "聚霭笼仙阙，连霏绕画楼。",
            "旱陂仍积水，涸沼更通流。",
            "晚穗萎还结，寒苗瘁复抽。",
            "九农欢岁阜，万宇庆时休。",
            "野洽如坻咏，途喧击壤讴。",
            "幸闻东李道，欣奉北场游。"
        ],
        "notes": "",
        "id": "916913d533a3efbe3ab2e0957041428e"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "中秋月二首 一",
        "preface": "",
        "paragraphs": [
            "盈缺青冥外，东风万古吹。",
            "何人种丹桂，不长出轮枝。"
        ],
        "notes": "",
        "id": "9d094c48d54efdc632995f67e5898eb1"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "中秋月二首 二",
        "preface": "",
        "paragraphs": [
            "圆魄上寒空，皆言四海同。",
            "安知千里外，不有雨兼风。"
        ],
        "notes": "",
        "id": "a87520f311387a0e9f8352142a93e6b4"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "侍宴桃花园咏花应制",
        "preface": "",
        "paragraphs": [
            "岁去无言忽顦顇，时来含笑吐氛氲。",
            "不能拥路迷仙客，故欲开蹊待圣君。"
        ],
        "notes": "",
        "id": "5f98b575e39ce575aa98d4671e877330"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "奉和圣制幸韦嗣立山庄应制",
        "preface": "",
        "paragraphs": [
            "万骑千官拥帝车，八龙三马访仙家。",
            "凤皇原上开青壁，鹦鹉杯中弄紫霞。"
        ],
        "notes": "",
        "id": "df690d20fb9cab0820e992b61f3e28f0"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "游苑遇雪应制",
        "preface": "",
        "paragraphs": [
            "散漫祥云逐圣回，飘飖瑞雪绕天来。",
            "不能落后争飞絮，故欲迎前赛早梅。"
        ],
        "notes": "",
        "id": "ef021c4409769f60e209deaf2d7c9ce6"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "送司马先生",
        "preface": "",
        "paragraphs": [
            "蓬阁桃源两处分，人间海上不相闻。",
            "一朝琴里悲黄鹤，何日山头望白云。"
        ],
        "notes": "",
        "id": "850d7a4344baa902b242a31de850ad16"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "风",
        "preface": "",
        "paragraphs": [
            "解落三秋叶，能开二月花。",
            "过江千尺浪，入竹万竿斜。"
        ],
        "notes": "",
        "id": "c32f09ed529f7427cf4373729773a536"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "上清晖合遇雪",
        "preface": "",
        "paragraphs": [
            "千钟圣酒御筵披，六出祥英乱绕枝。",
            "即此神仙对琼圃，何须辙迹向瑶池。"
        ],
        "notes": "",
        "id": "5493fffda891a763cdc5f3629884d004"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "石淙",
        "preface": "",
        "paragraphs": [
            "羽盖龙旗下绝冥，兰除薜幄坐云扃。",
            "鸟和百籁疑调管，花发千岩似画屏。",
            "金灶浮烟朝漠漠，石床寒水夜泠泠。",
            "自然碧洞窥仙境，何必丹丘是福庭。"
        ],
        "notes": "",
        "id": "a1bb4229d5f6bebc687228dec586f095"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "原",
        "preface": "",
        "paragraphs": [
            "王粲销忧日，江淹起恨年。",
            "带川遥绮错，分隰迥阡眠。",
            "膴膴横周甸，莓莓阙晋田。",
            "方知急难响，长在鹡鸰篇。"
        ],
        "notes": "",
        "id": "67bf32eeedebe43a010662853c2e5824"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "河",
        "preface": "",
        "paragraphs": [
            "河出昆仑中，长波接汉空。",
            "桃花生马颊，竹箭入龙宫。",
            "德水千年变，荣光五色通。",
            "若披兰叶检，还沐土皇风。"
        ],
        "notes": "",
        "id": "47d1ee0e09e83dcd618a5e348ddd76bd"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "檄",
        "preface": "",
        "paragraphs": [
            "羽檄本宣明，由来敷木声。",
            "联翩通汉国，迢递入燕营。",
            "毛义持书去，张仪韫璧行。",
            "曹风虽觉愈，陈草始知名。"
        ],
        "notes": "",
        "id": "4d3bc6842ef2cb37986f133e4a1ad190"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "戈",
        "preface": "",
        "paragraphs": [
            "富父舂喉日，殷辛漂杵年。",
            "晓霜含白刃，落影驻雕鋋。",
            "夕摈金门侧，朝提玉塞前。",
            "愿随龙影度，横阵彗云边。"
        ],
        "notes": "",
        "id": "40919a216911eeb0cdb3a14c844f876b"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "箫",
        "preface": "",
        "paragraphs": [
            "虞舜调清管，王褒赋雅音。",
            "参差横凤翼，搜索动猿吟。",
            "灵鹤时来到，仙人幸见寻。",
            "为听杨柳曲，行役几伤心。"
        ],
        "notes": "",
        "id": "126e3cf3c1541adceb714b6021849d81"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "素",
        "preface": "",
        "paragraphs": [
            "濯手天津女，纤腰洛浦妃。",
            "鱼肠远方至，鴈足上林飞。",
            "妙夺鲛绡色，光腾月扇辉。",
            "非君下路去，谁赏故人机。"
        ],
        "notes": "",
        "id": "caf47a9d196afa001548dced922e345a"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "钱",
        "preface": "",
        "paragraphs": [
            "九府五铢世上珍，鲁襃曾咏道通神。",
            "劝君覔得须知足，虽解荣人也辱人。",
            "（《古今图书集成·食货典》三五八《钱钞部》）。"
        ],
        "notes": "",
        "id": "21f4324dca90955ca37b87c5977d6ed5"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "池",
        "preface": "",
        "paragraphs": [
            "日落天泉暮，烟虚习池静。",
            "镜潭明月辉，锦帻流霞景。",
            "花摇仙凤色，云浮濯龙影。",
            "欲识江湖心，秋来赋潘省。"
        ],
        "notes": "",
        "id": "6674b509eaf42b062ec3e2d35c0d0560"
    },
    {
        "author": "李峤",
        "dynasty": "唐",
        "type": "诗",
        "rhythmic": "",
        "title": "筝",
        "preface": "",
        "paragraphs": [
            "蒙恬芳轨设，游楚清音列。",
            "形通天地规，弦写阴阳节。",
            "郑音既寥亮，秦声复凄切。",
            "君听陌上桑，为辨罗敷洁。",
            "（以上见《佚存丛书》本《李峤杂咏百二十首》卷下）（按：《佚存丛书》本《李峤咏百二十首》，所录诸诗文字与《全唐诗》所载者差异较大。",
            "以上二诗完全不同，故另录出。",
            "有一句或数句不同者，录如次。",
            "仅个别文字不同者从略。",
            "〖1〗《风》首二句作「落日正沈沈，微风生北林」。",
            "〖2〗《雾》三四两句作「别有丹山雾，玲珑素月明」。",
            "〖3〗《梨》五六两句作「春暮条应紫，秋来叶正红」。",
            "〖4〗《楼》三四两句作「落星临画阁，井干起高台」。",
            "〖5〗《桥》后四句作「巧作七星影，能图半月辉。",
            "即今沧海宴，无复白云威」。",
            "）（〖6〗《帘》首二句作「晓风清竹殿，初日映秦楼」。",
            "第三句作「暧暧笼珠网」。",
            "第五句作「窗中月影入」。",
            "〖7〗《扇》第二句作「蒲葵实晓清」。",
            "第五句作「逐暑含风转」。",
            "第七句作「还取同心契」。",
            "〖8〗《墨》第六句作「皂叠映逾沈」。",
            "〖9〗《刀》第五句作「割锦红鲜里」。",
            "〖10〗《弹》首句作「侠客遥相望」。",
            "三四两句作「共持苏合弹，来此傍垂杨」。",
            "末二句作「莫欣黄雀至，须惮微躯伤」。",
            "〖11〗《琵琶》首句作「裁规势渐团」。",
            "〖12〗《珠》末二句作「谁怜被褐者，怀宝自多才」。",
            "〖13〗《绫》第二句作「为衾值汉君」。",
            "五六两句作「色带冰绫影，光含霜雪文」。",
            "〖14〗《素》五六两句作「碪杵调风响，绫纨写月辉」。",
            "〖15〗《锦》第七句作「若逢朱太守」。",
            "〖16〗《布》三四两句作「瀑泉飞挂鹤，浣火有炎光」。",
            "末句作「来穆采花芳」。",
            "另伯三七三八卷存李峤杂咏二首又四句，斯五五五卷存六首又三句，其文字与《全唐诗》有较多不同，录其要者如次。",
            "伯三七三卷载《凤》第六句作「频过颍水汤」。",
            "《兔》五、六、七三句作「汉殿跧容伏，梁园隐迹微，方知感纯孝」。",
            "）。"
        ],
        "notes": "",
        "id": "fdad90bb130fc6d4cad62dfa5d7bb973"
    }
]