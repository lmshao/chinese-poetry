[
    {
        "author": "裴虔余",
        "dynasty": "唐",
        "type": "诗",
        "rhythmic": "",
        "title": "早春残雪",
        "preface": "",
        "paragraphs": [
            "霁日雕琼彩，幽庭减夜寒。",
            "梅飘余片积，日堕晚光残。",
            "零落偏依桂，霏微不掩兰。",
            "阴林披雾縠，小沼破冰盘。",
            "曲槛霜凝砌，疎篁玉碎竿。",
            "已闻三径好，犹可访袁安。"
        ],
        "notes": "",
        "id": "46e6e98c0f7f05aa776d6e19c182160b"
    },
    {
        "author": "裴虔余",
        "dynasty": "唐",
        "type": "诗",
        "rhythmic": "",
        "title": "柳枝词咏篙水溅妓衣",
        "preface": "",
        "paragraphs": [
            "半额微黄金缕衣，玉搔头褭凤双飞。",
            "从教水溅罗裙湿，还道朝来行雨归。"
        ],
        "notes": "",
        "id": "bb3e1584dc493c6d23ba62fa78745a5b"
    }
]