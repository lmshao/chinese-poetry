[
    {
        "author": "徐彦伯",
        "dynasty": "唐",
        "type": "诗",
        "rhythmic": "",
        "title": "相和歌辞 胡无人行",
        "preface": "",
        "paragraphs": [
            "十月繁霜下，征人远凿空。",
            "云摇锦更节，海照角端弓。",
            "暗碛埋砂树，冲飙卷塞蓬。",
            "方随膜拜入，歌舞玉门中。"
        ],
        "notes": "",
        "id": "2fcb305c8aab8546fff8a59dc4cb3d63"
    },
    {
        "author": "徐彦伯",
        "dynasty": "唐",
        "type": "诗",
        "rhythmic": "",
        "title": "相和歌辞 班倢伃",
        "preface": "",
        "paragraphs": [
            "君恩忽断绝，妾思终未央。",
            "巾栉不可见，枕席空余香。",
            "窗暗网罗白，阶秋苔藓黄。",
            "应门寂已闭，流涕向昭阳。"
        ],
        "notes": "",
        "id": "3906c0d19d6d5a7140e8f92a3ad17058"
    },
    {
        "author": "徐彦伯",
        "dynasty": "唐",
        "type": "诗",
        "rhythmic": "",
        "title": "相和歌辞 采莲曲",
        "preface": "",
        "paragraphs": [
            "妾家越水边，摇艇入江烟。",
            "既觅同心侣，复采同心莲。",
            "折藕丝能脆，开花叶正圆。",
            "春歌弄明月，归棹落花前。"
        ],
        "notes": "",
        "id": "950687dcf8773918700b4be22a8ea6a0"
    },
    {
        "author": "徐彦伯",
        "dynasty": "唐",
        "type": "诗",
        "rhythmic": "",
        "title": "仪坤庙乐章 永和",
        "preface": "",
        "paragraphs": [
            "猗若清庙，肃肃荧荧。",
            "国荐严祀，坤兴淑灵。",
            "有几在室，有乐在庭。",
            "临兹孝享，百禄惟宁。"
        ],
        "notes": "",
        "id": "8c2579e61683e4a5a7bf1e514f0a0e88"
    },
    {
        "author": "徐彦伯",
        "dynasty": "唐",
        "type": "诗",
        "rhythmic": "",
        "title": "仪坤庙乐章 金奏",
        "preface": "",
        "paragraphs": [
            "阴灵效祉，轩曜降精。",
            "祥符淑气，庆集柔明。",
            "瑶俎既列，雕桐发声。",
            "徽猷永远，比德皇英。"
        ],
        "notes": "",
        "id": "9a58ee51f4ca58f1cce507a8210c6cee"
    },
    {
        "author": "徐彦伯",
        "dynasty": "唐",
        "type": "诗",
        "rhythmic": "",
        "title": "拟古三首 一",
        "preface": "",
        "paragraphs": [
            "遥裔烟屿鸿，双影旦夕同。",
            "交翰倚沙月，和鸣弄江风。",
            "𦶜若茂芳序，君子从远戎。",
            "云生阴海没，花落春潭空。",
            "红泪掩促柱，锦衾罗薰笼。",
            "自伤琼草绿，讵惜铅粉红。",
            "裂帛附双燕，为予向辽东。"
        ],
        "notes": "",
        "id": "5d34dbb690057ddf8adaecfa9354fe04"
    },
    {
        "author": "徐彦伯",
        "dynasty": "唐",
        "type": "诗",
        "rhythmic": "",
        "title": "拟古三首 二",
        "preface": "",
        "paragraphs": [
            "读书三十载，驰骛周六经。",
            "儒衣干时主，忠策献阙廷。",
            "一朝奉休盼，从容厕群英。",
            "束身趋建礼，秉笔坐承明。",
            "廨署相填噎，僚吏纷纵横。",
            "五日休澣时，屠苏绕玉屏。",
            "橘花覆北沼，桂树交西荣。",
            "树栖两鸳鸯，含春向我鸣。",
            "皎洁绮罗艳，便娟丝管清。",
            "扰扰天地间，出处各有情。",
            "何必岩石下，枯槁闲此生。"
        ],
        "notes": "",
        "id": "9cffffe1d4b75ffde847d0884f56b9e4"
    },
    {
        "author": "徐彦伯",
        "dynasty": "唐",
        "type": "诗",
        "rhythmic": "",
        "title": "拟古三首 三",
        "preface": "",
        "paragraphs": [
            "颓光无淹晷，逝水有迅流。",
            "绿苔纷易歇，红颜不再求。",
            "歌笑当及春，无令壮志秋。",
            "弱年仕关辅，簃门豁御沟。",
            "敷愉东城际，婉娈南陌头。",
            "荷花娇绿水，杨叶暖青楼。",
            "中有绮罗人，可怜名莫愁。",
            "画屏绕金膝，珠帘悬玉钩。",
            "纤指调宝琴，泠泠哀且柔。",
            "赠君鸳鸯带，因以鹔鹴裘。",
            "窗晓吟日坐，闺夕秉烛游。",
            "无作北门客，咄咄怀百忧。"
        ],
        "notes": "",
        "id": "553ba73b0b19828274f7c773a5d6daf1"
    },
    {
        "author": "徐彦伯",
        "dynasty": "唐",
        "type": "诗",
        "rhythmic": "",
        "title": "赠刘舍人古意",
        "preface": "",
        "paragraphs": [
            "女床閟灵鸟，文章世所希。",
            "巢君碧梧树，舞君青琐闱。",
            "或言凤池乐，抚翼更西飞。",
            "凤池环禁林，仙阁霭沈沈。",
            "璇题激流日，珠缀緜清阴。",
            "郁穆丝言重，荧煌台座深。",
            "风张丹戺翮，月弄紫庭音。",
            "众彩结不散，孤英跂莫寻。",
            "浩歌在西省，经传恣潜心。"
        ],
        "notes": "",
        "id": "0b94090312dcbc55c01826952db9dc9c"
    },
    {
        "author": "徐彦伯",
        "dynasty": "唐",
        "type": "诗",
        "rhythmic": "",
        "title": "和李适荅宋十一入崖口五渡见赠",
        "preface": "",
        "paragraphs": [
            "闻有独往客，拂衣捐世心。",
            "结欣薄枉渚，撰念萦旧林。",
            "经亘去崖合，冥緜归壑深。",
            "琪树环碧彩，金潭生翠阴。",
            "沿洄弄沙榜，诡仄眺明岑。",
            "夕闻桂里猿，晓玩松上禽。",
            "杂佩蕴孤袖，琼敷缀双襟。",
            "我怀沧州想，懿尔白云吟。",
            "秉愿理方协，存期迹易寻。",
            "兹言庶不负，为报岩中琴。"
        ],
        "notes": "",
        "id": "2e1ba45d65ec4ba1c0a2d4f8ef442b84"
    },
    {
        "author": "徐彦伯",
        "dynasty": "唐",
        "type": "诗",
        "rhythmic": "",
        "title": "雪",
        "preface": "",
        "paragraphs": [
            "雪暗穷海云，洒空纷似露。",
            "朔风吹故里，宛转玉阶树。",
            "孤妾调玉瑟，早寒生锦衿。",
            "况君张罗幕，愁坐北庭阴。"
        ],
        "notes": "",
        "id": "ce84dcd1e8f347f27d9ac90cccdf7288"
    },
    {
        "author": "徐彦伯",
        "dynasty": "唐",
        "type": "诗",
        "rhythmic": "",
        "title": "比干墓",
        "preface": "",
        "paragraphs": [
            "大位天下宝，维贤国之镇。",
            "殷道微而在，受辛纂颓胤。",
            "山鸣鬼又哭，地裂川亦震。",
            "媟黩皆佞谀，虔刘尽英隽。",
            "孤卿帝叔父，特进贞而顺。",
            "玉床逾皜洁，铜柱方歊焮。",
            "奉国历三朝，观窍明一瞬。",
            "季代猖狂主，蓄怒提白刃。",
            "之子弥忠谠，愤然更勇进。",
            "抚膺誓陨越，知死故不恡。",
            "已矣竟剖心，哲妇亦同殉。",
            "骊龙暴双骨，太岳摧孤仞。",
            "周发次商郊，冤骸悲莫殣。",
            "锋劒剿遗孽，报复一何迅。",
            "驻罕歌淑灵，命徒对旅榇。",
            "自尔衔幽酷，于嗟流景骏。",
            "丘坟被宿莽，坛戺缘飞燐。",
            "贞观戒北征，维皇念忠信。",
            "荒坟护草木，刻桷吹煨烬。",
            "代远恩更崇，身颓名益振。",
            "帝词书乐石，国馔罗芳衅。",
            "伟哉烈士图，奇英千古徇。"
        ],
        "notes": "",
        "id": "6f1c645aa8db49a7813eacd65521f785"
    },
    {
        "author": "徐彦伯",
        "dynasty": "唐",
        "type": "诗",
        "rhythmic": "",
        "title": "题东山子李适碑阴二首 一",
        "preface": "",
        "paragraphs": [
            "陇嶂萦紫气，金光赫氛氲。",
            "美人含遥霭，桃李芳自薰。",
            "图高黄鹤羽，宝夺骊龙群。",
            "忽惊薤露曲，掩噎东山云。"
        ],
        "notes": "",
        "id": "7da4e68add47f8757dc1a557259e6cd5"
    },
    {
        "author": "徐彦伯",
        "dynasty": "唐",
        "type": "诗",
        "rhythmic": "",
        "title": "题东山子李适碑阴二首 二",
        "preface": "",
        "paragraphs": [
            "回也寔夭折，贾生亦脆促。",
            "今复哀若人，危光迅风烛。",
            "夜台沦清镜，穷尘埋结绿。",
            "何以赠下泉，生刍唯一束。"
        ],
        "notes": "",
        "id": "d9fc65c3880a5aae1d51d89336b20a05"
    },
    {
        "author": "徐彦伯",
        "dynasty": "唐",
        "type": "诗",
        "rhythmic": "",
        "title": "淮亭吟",
        "preface": "",
        "paragraphs": [
            "贞寂虑兮淮山幽，怜芳若兮{临/手}中洲。",
            "崩湍委咽日夜流，孤客危坐心自愁。",
            "矧鹤唳兮风晓，复猿鸣兮霜秋。",
            "熠耀飞兮蟋蟀吟，倚清瑟兮横凉琴。",
            "撷瑶芳兮吊楚水，弄琪树兮歌越岑。",
            "山埼𥐟兮隈曲，水涓涟兮洞汩。",
            "金光延起兮骤兴没，青苔竟兮绿苹歇。",
            "绿苹歇兮凋朱颜，美人寂历兮何时闲。",
            "君不见可怜桐柏上，丰茸桂树花满山。"
        ],
        "notes": "",
        "id": "a5983c84a5287665715070c01897cf40"
    },
    {
        "author": "徐彦伯",
        "dynasty": "唐",
        "type": "诗",
        "rhythmic": "",
        "title": "芳树",
        "preface": "",
        "paragraphs": [
            "玉花珍簟上，金缕画屏开。",
            "晓月怜筝柱，春风忆镜台。",
            "筝柱春风吹晓月，芳树落花朝暝歇。",
            "藁砧刀头未有期，攀条拭泪坐相思。"
        ],
        "notes": "",
        "id": "eb8bca4098a8c3f304c753d25151daa3"
    },
    {
        "author": "徐彦伯",
        "dynasty": "唐",
        "type": "诗",
        "rhythmic": "",
        "title": "游禁苑幸临渭亭遇雪应制",
        "preface": "",
        "paragraphs": [
            "玉律藏冰候，彤阶飞雪时。",
            "日寒消不尽，风定舞还迟。",
            "琼树留宸瞩，璇花入睿词。",
            "悬知穆天子，黄竹谩言诗。"
        ],
        "notes": "",
        "id": "24600f342ddb0636e32acec6ae321eaf"
    },
    {
        "author": "徐彦伯",
        "dynasty": "唐",
        "type": "诗",
        "rhythmic": "",
        "title": "奉和送金城公主适西蕃应制",
        "preface": "",
        "paragraphs": [
            "凤扆怜箫曲，鸾闺念掌珍。",
            "羗庭遥筑馆，庙策重和亲。",
            "星转银河夕，花移玉树春。",
            "圣心凄送远，留跸望征尘。"
        ],
        "notes": "",
        "id": "3063079261f8a3889c4fca5e73a95450"
    },
    {
        "author": "徐彦伯",
        "dynasty": "唐",
        "type": "诗",
        "rhythmic": "",
        "title": "幸白鹿观应制",
        "preface": "",
        "paragraphs": [
            "凤舆乘八景，龟箓向三仙。",
            "日月移平地，云霞缀小天。",
            "金童擎紫药，玉女献青莲。",
            "花洞留宸赏，还旗绕夕烟。"
        ],
        "notes": "",
        "id": "f56fa2a727017f9a7489380c30f4c66f"
    },
    {
        "author": "徐彦伯",
        "dynasty": "唐",
        "type": "诗",
        "rhythmic": "",
        "title": "胡无人行",
        "preface": "",
        "paragraphs": [
            "十月繁霜下，征人远凿空。",
            "云摇锦车节，海照角端弓。",
            "暗碛埋沙树，冲飙卷塞蓬。",
            "方随膜拜入，歌舞玉门中。"
        ],
        "notes": "",
        "id": "2fcb305c8aab8546fff8a59dc4cb3d63"
    },
    {
        "author": "徐彦伯",
        "dynasty": "唐",
        "type": "诗",
        "rhythmic": "",
        "title": "倢伃",
        "preface": "",
        "paragraphs": [
            "君恩忽断绝，妾思终未央。",
            "巾栉不可见，枕席空余香。",
            "窗暗网罗白，阶秋苔藓黄。",
            "应门寂已闭，流涕向昭阳。"
        ],
        "notes": "",
        "id": "3906c0d19d6d5a7140e8f92a3ad17058"
    },
    {
        "author": "徐彦伯",
        "dynasty": "唐",
        "type": "诗",
        "rhythmic": "",
        "title": "采莲曲",
        "preface": "",
        "paragraphs": [
            "妾家越水边，摇艇入江烟。",
            "既觅同心侣，复采同心莲。",
            "折藕丝能脆，开花叶正圆。",
            "春歌弄明月，归櫂落花前。"
        ],
        "notes": "",
        "id": "950687dcf8773918700b4be22a8ea6a0"
    },
    {
        "author": "徐彦伯",
        "dynasty": "唐",
        "type": "诗",
        "rhythmic": "",
        "title": "孤烛叹",
        "preface": "",
        "paragraphs": [
            "切切夜闺冷，微微孤烛然。",
            "玉盘红泪滴，金烬彩光圆。",
            "煖手缝轻素，嚬蛾续断弦。",
            "相思咽不语，回向锦屏眠。"
        ],
        "notes": "",
        "id": "0e6c874ab9b4199d0090ed1912c6c968"
    },
    {
        "author": "徐彦伯",
        "dynasty": "唐",
        "type": "诗",
        "rhythmic": "",
        "title": "闺怨",
        "preface": "",
        "paragraphs": [
            "征客戍金微，愁闺独掩扉。",
            "尘埃生半榻，花絮落残机。",
            "褪暖蚕初卧，巢昏燕欲归。",
            "春风日向尽，衔涕作征衣。"
        ],
        "notes": "",
        "id": "fbdd961af6528c218d1748e456e54fda"
    },
    {
        "author": "徐彦伯",
        "dynasty": "唐",
        "type": "诗",
        "rhythmic": "",
        "title": "饯唐州高使君赴任",
        "preface": "",
        "paragraphs": [
            "香萼媚红滋，垂条萦绿丝。",
            "情人拂瑶袂，共惜此芳时。",
            "骕骦已踯躅，鸟隼方葳蕤。",
            "跂予望太守，流润及京师。"
        ],
        "notes": "",
        "id": "bbd8e654eed0e99880f843ea37fb169a"
    },
    {
        "author": "徐彦伯",
        "dynasty": "唐",
        "type": "诗",
        "rhythmic": "",
        "title": "奉和幸新丰温泉宫应制",
        "preface": "",
        "paragraphs": [
            "姬典歌时迈，虞篇记省方。",
            "何如黑帝月，玄览白云乡。",
            "翠仗萦船岸，明斾应萯阳。",
            "风摇花眊彩，雪艳宝戈芒。",
            "御陌开函次，离宫夹树行。",
            "桂枝笼騕褭，松叶覆堂皇。",
            "仙石含珠液，温池孕璧房。",
            "涌疑神瀵溢，澄若帝台浆。",
            "独沸流常热，潜蒸气转香。",
            "青坛环玉甃，红础铄金光。",
            "藻曜凝芳洁，葳蕤献淑祥。",
            "五龙归宝算，九鳸叶时康。",
            "同预华封老，中衢祝圣皇。"
        ],
        "notes": "",
        "id": "c1ae24ace920279d5a73e78752e0d13e"
    },
    {
        "author": "徐彦伯",
        "dynasty": "唐",
        "type": "诗",
        "rhythmic": "",
        "title": "同韦舍人元旦早朝",
        "preface": "",
        "paragraphs": [
            "夕转清壶漏，晨惊长乐钟。",
            "逶迤纶禁客，假寐守铜龙。",
            "予亦趋三殿，肩随谒九重。",
            "繁珂接曙响，华劒比春容。",
            "相问韶光歇，弥怜芳意浓。",
            "愿言乘日旰，携手即云峰。"
        ],
        "notes": "",
        "id": "73de220a58595e0a8404e69fe8c85420"
    },
    {
        "author": "徐彦伯",
        "dynasty": "唐",
        "type": "诗",
        "rhythmic": "",
        "title": "侍宴韦嗣立山庄应制",
        "preface": "",
        "paragraphs": [
            "鼎臣休澣隙，方外结遥心。",
            "别业青霞境，孤潭碧树林。",
            "每驰东墅策，遥弄北溪琴。",
            "帝眷纾时豫，台园赏岁阴。",
            "移銮明月沼，张组白云岑。",
            "御酒瑶觞落，仙坛竹径深。",
            "三光悬圣藻，五等冠朝簪。",
            "自昔皇恩感，咸言独自今。"
        ],
        "notes": "",
        "id": "6065860741ed1fa5ea9629d88c61b51f"
    },
    {
        "author": "徐彦伯",
        "dynasty": "唐",
        "type": "诗",
        "rhythmic": "",
        "title": "送特进李峤入都祔庙",
        "preface": "",
        "paragraphs": [
            "特进三公下，台臣百揆先。",
            "孝图开寝石，祠主卜牲筵。",
            "恩级青纶赐，徂装紫橐悬。",
            "绸缪金鼎席，宴饯玉潢川。",
            "北斗分征路，东山起赠篇。",
            "乐池歌绿藻，梁苑藉红荃。",
            "骑转商岩日，旌摇关塞烟。",
            "庙堂须鲠议，锦节伫来旋。"
        ],
        "notes": "",
        "id": "7b1532efac03612477b57901fec48dfc"
    },
    {
        "author": "徐彦伯",
        "dynasty": "唐",
        "type": "诗",
        "rhythmic": "",
        "title": "春闺",
        "preface": "",
        "paragraphs": [
            "戍客戍清波，幽闺幽思多。",
            "暗梁闻语燕，夜烛见飞蛾。",
            "宝鸭藏脂粉，金屏缀绮罗。",
            "裁衣卷纹素，织锦度鸣梭。",
            "有使通西极，缄书寄北河。",
            "年光只恐尽，征战莫蹉跎。"
        ],
        "notes": "",
        "id": "4d4517cfd22544cd05ca9ab0a96c8ebc"
    },
    {
        "author": "徐彦伯",
        "dynasty": "唐",
        "type": "诗",
        "rhythmic": "",
        "title": "奉和兴庆池戏竞渡应制",
        "preface": "",
        "paragraphs": [
            "夹道传呼翊翠虬，天回日转御芳洲。",
            "青潭晓霭笼仙跸，红屿晴花隔彩旒。",
            "香溢金杯环广坐，声传妓舸匝中流。",
            "群臣相庆嘉鱼乐，共哂横汾歌吹秋。"
        ],
        "notes": "",
        "id": "b47972b979eb1ec289424109c2158431"
    },
    {
        "author": "徐彦伯",
        "dynasty": "唐",
        "type": "诗",
        "rhythmic": "",
        "title": "苑中遇雪应制",
        "preface": "",
        "paragraphs": [
            "千钟圣酒御筵披，六出祥英乱绕枝。",
            "即此神仙对琼圃，何烦辙迹向瑶池。"
        ],
        "notes": "",
        "id": "5493fffda891a763cdc5f3629884d004"
    },
    {
        "author": "徐彦伯",
        "dynasty": "唐",
        "type": "诗",
        "rhythmic": "",
        "title": "上巳日祓禊渭滨应制",
        "preface": "",
        "paragraphs": [
            "晴风丽日满芳洲，柳色春筵祓锦流。",
            "皆言侍跸横汾宴，暂似乘槎天汉游。"
        ],
        "notes": "",
        "id": "a9216c0602431b0daddcf2b663836da1"
    },
    {
        "author": "徐彦伯",
        "dynasty": "唐",
        "type": "诗",
        "rhythmic": "",
        "title": "夜宴安乐公主新宅应制",
        "preface": "",
        "paragraphs": [
            "凤楼开阖引明光，花酎连添醉益香。",
            "欲知帝女薰天贵，金柯玉柱夜成行。"
        ],
        "notes": "",
        "id": "87384da6ff6942b7ff49932d00fa6c83"
    },
    {
        "author": "徐彦伯",
        "dynasty": "唐",
        "type": "诗",
        "rhythmic": "",
        "title": "饯唐永昌",
        "preface": "",
        "paragraphs": [
            "金溪碧水玉潭沙，凫舄翩翩弄日华。",
            "鬬鸡香陌行春倦，为摘东园桃李花。"
        ],
        "notes": "",
        "id": "ae81eddad506d6617835cd5fb1b23c2a"
    },
    {
        "author": "徐彦伯",
        "dynasty": "唐",
        "type": "诗",
        "rhythmic": "",
        "title": "侍宴桃花园",
        "preface": "",
        "paragraphs": [
            "源水丛花无数开，丹跗红萼间青梅。",
            "从今结子三千岁，预喜仙游复摘来。"
        ],
        "notes": "",
        "id": "4bd3c721620d75a6730be8388432cc89"
    },
    {
        "author": "徐彦伯",
        "dynasty": "唐",
        "type": "诗",
        "rhythmic": "",
        "title": "石淙",
        "preface": "",
        "paragraphs": [
            "碧淀红涔崿嶂间，淙嵌洑岨洊成湾。",
            "琪树琁娟花未落，银芝窋䆛露初还。",
            "八风行殿开仙牓，七景飞舆下石关。",
            "张茑席云平圃䜩，焜煌金记蕴名山。"
        ],
        "notes": "",
        "id": "489e010e866dbcd3b96afbc1f8b9aa45"
    }
]