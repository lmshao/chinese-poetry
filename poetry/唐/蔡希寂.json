[
    {
        "author": "蔡希寂",
        "dynasty": "唐",
        "type": "诗",
        "rhythmic": "",
        "title": "同家兄题渭南王公别业",
        "preface": "",
        "paragraphs": [
            "好闲知在家，退迹何必深。",
            "不出人境外，萧条江海心。",
            "轩车自来往，空名对清阴。",
            "川涘将钓玉，乡亭期散金。",
            "素晖射流濑，翠色緜森林。",
            "曾为诗书癖，宁惟耕稼任。",
            "吾兄许微尚，枉道来相寻。",
            "朝庆老莱服，夕闲安道琴。",
            "文章遥颂美，寤寐增所钦。",
            "既郁苍生望，明时岂陆沈。"
        ],
        "notes": "",
        "id": "3bdfb36d92e5d38e38c794fcab673de1"
    },
    {
        "author": "蔡希寂",
        "dynasty": "唐",
        "type": "诗",
        "rhythmic": "",
        "title": "登福先寺上方然公禅室",
        "preface": "",
        "paragraphs": [
            "名都标佛刹，梵构临河干。",
            "举目上方峻，森森青翠攒。",
            "步登诸劫尽，忽造浮云端。",
            "当暑敞扃闼，却嫌𫄨绤寒。",
            "禅房最高顶，静者殊闲安。",
            "疎雨向空城，数峰帘外盘。",
            "午钟振衣坐，招我同一餐。",
            "真味杂饴露，众香唯茝兰。",
            "晚来恣偃俛，茶果仍留欢。"
        ],
        "notes": "",
        "id": "7843c73edd8463312321c80f7f7e55bb"
    },
    {
        "author": "蔡希寂",
        "dynasty": "唐",
        "type": "诗",
        "rhythmic": "",
        "title": "陕中作",
        "preface": "",
        "paragraphs": [
            "西别秦关近，东行陕服长。",
            "川原余让畔，歌吹忆遗棠。",
            "河水流城下，山云起路傍。",
            "更怜栖泊处，池馆绕林篁。"
        ],
        "notes": "",
        "id": "9880ac4a42bdd3ac3b037b2a75851aad"
    },
    {
        "author": "蔡希寂",
        "dynasty": "唐",
        "type": "诗",
        "rhythmic": "",
        "title": "洛阳客舍逢祖咏留宴",
        "preface": "",
        "paragraphs": [
            "緜緜钟漏洛阳城，客舍贫居绝送迎。",
            "逢君贳酒因成醉，醉后焉知世上情。"
        ],
        "notes": "",
        "id": "d12bcf924d022dd90faa710d3c1df343"
    },
    {
        "author": "蔡希寂",
        "dynasty": "唐",
        "type": "诗",
        "rhythmic": "",
        "title": "赠张敬微",
        "preface": "",
        "paragraphs": [
            "大河东北望桃林，杂树冥冥结翠阴。",
            "不知君作神仙尉，特讶行来云雾深。"
        ],
        "notes": "",
        "id": "b25455d7abb21b63a7385757ee41a5f7"
    },
    {
        "author": "蔡希寂",
        "dynasty": "唐",
        "type": "诗",
        "rhythmic": "",
        "title": "扬子江夜宴（伯三六一九）",
        "preface": "",
        "paragraphs": [
            "楚水夜潮平，仙舟烬烛明。",
            "美人歌一曲，坐客不胜情。",
            "罗幕香风倦，纱巾舞袖轻；遨游正得意，云雨莫来迎。"
        ],
        "notes": "",
        "id": "01a80ce36ff71c1f9c4af3170968fec8"
    },
    {
        "author": "蔡希寂",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "象筵列虚白，幽偈清心胸。",
            "（见《吟窗杂录》卷二六《历代吟谱》，又见吴琯《盛唐诗纪》卷三）。"
        ],
        "notes": "",
        "id": "82cfb91f5cad138be5064807d1548e52"
    }
]