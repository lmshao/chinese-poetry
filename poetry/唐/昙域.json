[
    {
        "author": "昙域",
        "dynasty": "唐",
        "type": "诗",
        "rhythmic": "",
        "title": "宿郑谏议山居",
        "preface": "",
        "paragraphs": [
            "堂开星斗边，大谏采薇还。",
            "禽隐石中树，月生池上山。",
            "凉风吹咏思，幽语隔禅关。",
            "莫拟归城计，终妨此地闲。"
        ],
        "notes": "",
        "id": "7a48d3feb709103b42291817f7f62941"
    },
    {
        "author": "昙域",
        "dynasty": "唐",
        "type": "诗",
        "rhythmic": "",
        "title": "怀齐己",
        "preface": "",
        "paragraphs": [
            "鬓髯秋景两苍苍，静对茅斋一炷香。",
            "病后身心俱澹泊，老来朋友半凋伤。",
            "峨眉山色侵云直，巫峡滩声入夜长。",
            "犹喜深交有支遁，时时音信到松房。"
        ],
        "notes": "",
        "id": "37dc1b0b5e90fbb808695c6886ddcc48"
    },
    {
        "author": "昙域",
        "dynasty": "唐",
        "type": "诗",
        "rhythmic": "",
        "title": "赠岛云禅师",
        "preface": "",
        "paragraphs": [
            "远庵枯叶满，群鹿亦相随。",
            "顶骨生新发，庭松长旧枝。",
            "禅高太白月，行出祖师碑。",
            "乱后潜来此，南人总不知。"
        ],
        "notes": "",
        "id": "1d7bd9ac93178ed36c800aa9e5cbd0c3"
    }
]