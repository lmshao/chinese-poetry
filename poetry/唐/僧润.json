[
    {
        "author": "僧润",
        "dynasty": "唐",
        "type": "诗",
        "rhythmic": "",
        "title": "因览《宝林传》",
        "preface": "",
        "paragraphs": [
            "祖月禅风集《宝林》，二千余载道堪寻。",
            "虽分西国与东国，不隔人心到佛心。",
            "迦叶最初传去盛，慧能末后得来深。",
            "览期顿悟超凡众，嗟彼常迷古与今。"
        ],
        "notes": "",
        "id": "0b65c7b458effd94a2f3bc6237be021d"
    },
    {
        "author": "僧润",
        "dynasty": "唐",
        "type": "诗",
        "rhythmic": "",
        "title": "赠道者",
        "preface": "",
        "paragraphs": [
            "一语真空出世间，可怜迷者蚁循环。",
            "此生胜坐三禅乐，好句常吟万事闲。",
            "秋月圆来看尽夜，野云散去落何山？",
            "到头自了方为了，休执他经扣祖关。"
        ],
        "notes": "",
        "id": "4061f128f2b9b678e8de80505f9c145c"
    },
    {
        "author": "僧润",
        "dynasty": "唐",
        "type": "诗",
        "rhythmic": "",
        "title": "赠禅客",
        "preface": "",
        "paragraphs": [
            "了妄归真万虑空，河沙凡圣体通同。",
            "迷来尽似蛾投焰，悟去皆如鹤出笼。",
            "片月影分千涧水，孤松声任四时风。",
            "直须密契心心地，休苦劳生睡梦中。",
            "（见影宋本《景德传灯录》卷二九）（按：《宝林传》为贞元十七年释智炬作。",
            "僧润时代在智炬以后。",
            "）。"
        ],
        "notes": "",
        "id": "606a2c6d8704f224b3f629bfb58e2d76"
    }
]