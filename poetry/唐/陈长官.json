[
    {
        "author": "陈长官",
        "dynasty": "唐",
        "type": "诗",
        "rhythmic": "",
        "title": "下狱有作",
        "preface": "",
        "paragraphs": [
            "按则增科不自由，未曾举笔泪先流。",
            "高田沙瘦常忧旱，沿海涂咸少有秋。",
            "要使茧丝殚地力，愿将骨肉伴枷头。",
            "一时种了黄连种，万代令人苦不休。",
            "（《古今图书集成·食货典》一五三《赋役部》）（〖1〗《十国春秋》卷八五：「陈长官，事武肃王为宁海县令。",
            "会王命增州县赋税，长官上书极谏，王大怒，逮之狱。",
            "长官以死争之，得免。",
            "宁海故称剧县，租税视诸邑为独轻者，皆其力也，至今犹庙祀焉。",
            "」与其诗相合。",
            "原收「无世次」卷，今移入本卷。",
            "）。"
        ],
        "notes": "",
        "id": "a28d0bc30708bd88977c29b3f18f34ce"
    }
]