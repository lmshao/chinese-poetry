[
    {
        "author": "勾令玄",
        "dynasty": "唐",
        "type": "诗",
        "rhythmic": "",
        "title": "敬礼瓦屋和尚塔偈（瓦屋和尚名能光，日本国人。）",
        "preface": "",
        "paragraphs": [
            "大空无尽劫成尘，玄步孤高物外人。",
            "日本国来寻彼岸，洞山林下过迷津。",
            "流流法乳谁无分，了了教知我最亲。",
            "一百六十三岁后，方于此塔葬全身。",
            "（同上）（〖1〗勾令玄，原作勾令元，为清人讳改，从穴研斋影宋本《茅亭客话》改。",
            "）。"
        ],
        "notes": "",
        "id": "8db74ec57dc0c6e75170c61703edd54d"
    }
]