[
    {
        "author": "员南溟",
        "dynasty": "唐",
        "type": "诗",
        "rhythmic": "",
        "title": "禁中春松",
        "preface": "",
        "paragraphs": [
            "郁郁贞松树，阴阴在紫宸。",
            "葱茏偏近日，青翠更宜春。",
            "雅韵风来起，轻烟霁后新。",
            "叶深栖语鹤，枝亚拂朝臣。",
            "全节长依地，凌云欲致身。",
            "山苗荫不得，生植荷陶钧。"
        ],
        "notes": "",
        "id": "b99c192705cf836a3f42313077e5babe"
    },
    {
        "author": "员南溟",
        "dynasty": "唐",
        "type": "诗",
        "rhythmic": "",
        "title": "玉烛",
        "preface": "",
        "paragraphs": [
            "历象璇玑正，休征玉烛明。",
            "四时佳气满，五纬太阶平。",
            "律吕风光至，烟云瑞色呈。",
            "年和知岁稔，道泰喜秋成。",
            "寰海皇恩被，乾坤至化清。",
            "自怜同野老，帝力讵能名。"
        ],
        "notes": "",
        "id": "6ac30005db1b5b64f3ecf9b57d7b4568"
    }
]