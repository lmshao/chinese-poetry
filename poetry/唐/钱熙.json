[
    {
        "author": "钱熙",
        "dynasty": "唐",
        "type": "诗",
        "rhythmic": "",
        "title": "清源山（题拟）",
        "preface": "",
        "paragraphs": [
            "巍峨堆压郡城阴，秀出天涯（《泉州府志》作「崖」）几万寻。",
            "翠影倒时吞半郭，岚光凝处滴疎林。",
            "（见《古今图书集成·山川典》卷一八五《泉山部》、同治庚午年刊黄任等纂《泉州府志》卷六。",
            "）。"
        ],
        "notes": "",
        "id": "c74976acbff7b9fc68fa9735b52c4e1f"
    },
    {
        "author": "钱熙",
        "dynasty": "唐",
        "type": "诗",
        "rhythmic": "",
        "title": "龙首山",
        "preface": "",
        "paragraphs": [
            "残年仍置闰，五日恰逢春。",
            "携酒客不赏，敲门僧不嗔。",
            "双松如拱立，万井自横廹。",
            "精舍故盘礴，元规尘上人。",
            "（同治《泉州府志》卷六）。"
        ],
        "notes": "",
        "id": "3492515212a364d875f52143f738edb4"
    },
    {
        "author": "钱熙",
        "dynasty": "唐",
        "type": "诗",
        "rhythmic": "",
        "title": "九日溪偶成",
        "preface": "",
        "paragraphs": [
            "渔家深处住。",
            "鸥鹭泊柴扉。",
            "雨过山（《清源文献》作「莎」）迷径，潮来风满衣。",
            "岸幽分远景，波冷漾清（《清源文献》作「晴」）晖。",
            "却忆曾游赏，严陵有旧矶。",
            "（见同书卷七、《宋诗纪事》卷四引《清源文献》）（按：《舆地纪胜》、《全芳备祖》、《皇朝事实类苑》引《杨文公谈苑》尚存熙诗多首，似皆入宋后作，兹不录。",
            "）。"
        ],
        "notes": "",
        "id": "b25b15aed2a296e128fde49578123b4c"
    }
]