[
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "杂曲歌辞 长相思",
        "preface": "",
        "paragraphs": [
            "辽阳望河县，白首无由见。",
            "海上珊瑚枝，年年寄春燕。"
        ],
        "notes": "",
        "id": "33731bf503b4655d9b6d5c060df6b8c4"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "郢城西楼吟",
        "preface": "",
        "paragraphs": [
            "连山尽塞水萦回，山上戍门临水开。",
            "珠帘直下一百丈，日暖游鳞自相向。",
            "昔人爱险闭层城，今人复爱闲江清。",
            "沙洲枫岸无来客，草绿花开山鸟鸣。"
        ],
        "notes": "",
        "id": "dd4194f0bc94258a648226d84e6814b9"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "登丹阳楼",
        "preface": "",
        "paragraphs": [
            "寒臯那可望，旅客又初还。",
            "迢遰高楼上，萧疎凉野间。",
            "暮晴依远水，秋兴属连山。",
            "浮客时相见，霜雕朱翠颜。"
        ],
        "notes": "",
        "id": "7ed2d92733fbb0f4c139616448a9e089"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "春夜皇甫冉宅欢宴",
        "preface": "",
        "paragraphs": [
            "流落时相见，悲欢共此情。",
            "兴因尊酒洽，愁为故人轻。",
            "暗滴花茎露，斜晖月过城。",
            "那知横吹笛，江外作边声。"
        ],
        "notes": "",
        "id": "8499569d6cf887c849b984ba51580324"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "会稽秋晚奉呈于太守",
        "preface": "",
        "paragraphs": [
            "寂寂讼庭幽，森森戟户秋。",
            "山光隐危堞，湖色上高楼。",
            "禹穴探书罢，天台作赋游。",
            "云浮将越客，岁晚共淹留。"
        ],
        "notes": "",
        "id": "41b5170b50c814732df1d85b059d6975"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "题严陵钓台",
        "preface": "",
        "paragraphs": [
            "旧隐人如在，清风亦似秋。",
            "客星沈夜壑，钓石俯春流。",
            "鸟向乔枝聚，鱼依浅濑游。",
            "古来芳饵下，谁是不吞钩。"
        ],
        "notes": "",
        "id": "4c229cc5f9864d3f443f109f1871b636"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "清明日自西午桥至瓜岩村有怀",
        "preface": "",
        "paragraphs": [
            "晚霁龙门雨，春生汝穴风。",
            "鸟啼官路静，花发毁垣空。",
            "鸣玉慙时辈，垂丝学老翁。",
            "旧游人不见，惆怅洛城东。"
        ],
        "notes": "",
        "id": "7c0f2c45baadfcc01f954a61d5ae6f1e"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "洛阳作",
        "preface": "",
        "paragraphs": [
            "洛阳天子县，金谷石崇乡。",
            "草色侵官道，花枝出苑墙。",
            "书成休逐客，赋罢遂为郎。",
            "贫贱非吾事，西游思自强。"
        ],
        "notes": "",
        "id": "f10e3f583a3c119507f30edfd2e95d7e"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "晚次淮阳",
        "preface": "",
        "paragraphs": [
            "微凉风叶下，楚俗转清闲。",
            "候馆临秋水，郊扉掩暮山。",
            "月明潮渐近，露湿雁初还。",
            "浮客了无定，萍流淮海间。"
        ],
        "notes": "",
        "id": "80b33c550a8edff5ab3ed43564776035"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "送窦十九判官使江南",
        "preface": "",
        "paragraphs": [
            "游客淹星纪，裁诗炼土风。",
            "今看乘传去，那与问津同。",
            "南郡迎徐子，临川谒谢公。",
            "思归一惆怅，于越古亭中。"
        ],
        "notes": "",
        "id": "be2d2c6643c454e420c64b5d86cc0035"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "江上送客游庐山",
        "preface": "",
        "paragraphs": [
            "楚客自相送，沾裳春水边。",
            "晚来风信好，并发上江船。",
            "花映新林岸，云开瀑布泉。",
            "惬心应在此，佳句向谁传。"
        ],
        "notes": "",
        "id": "742bd090390520b5527ed8d0f8c8c0fe"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "酬张二十员外前国子博士窦叔向",
        "preface": "",
        "paragraphs": [
            "故交日零落，心赏寄何人。",
            "幸与冯唐遇，心同迹复亲。",
            "语言未终夕，离别又伤春。",
            "结念湓城下，闻猨诗兴新。"
        ],
        "notes": "",
        "id": "4bc0d7b62d9507cb67275b2bc3872342"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "会稽郡楼雪霁",
        "preface": "",
        "paragraphs": [
            "江城昨夜雪如花，郢客登楼齐望华。",
            "夏禹坛前仍聚玉，西施浦上更飞沙。",
            "帘栊向晚寒风度，睥睨初晴落景斜。",
            "数处微明销不尽，湖山清映越人家。"
        ],
        "notes": "",
        "id": "3a7c7fa0028d9effae6de0a45d77ff2e"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "冯翊西楼",
        "preface": "",
        "paragraphs": [
            "城上西楼倚暮天，楼中归望正凄然。",
            "近郭乱山横古渡，野庄乔木带新烟。",
            "北风吹雁声能苦，远客辞家月再圆。",
            "陶令好文常对酒，相招那惜醉为眠。"
        ],
        "notes": "",
        "id": "233195f06fa9e0dba67aa437b32e52bf"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "送邹判官往陈留",
        "preface": "",
        "paragraphs": [
            "齐宋伤心地，频年此用兵。",
            "女停襄邑杼，农废汶阳耕。",
            "国使乘轺去，诸侯拥节迎。",
            "深仁荷君子，薄赋恤黎甿。",
            "火燎原犹热，波摇海未平。",
            "应将否泰理，一问鲁诸生。"
        ],
        "notes": "",
        "id": "fb91c8c7b9c772b4a067da6955764404"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "酬李书记校书越城秋夜见赠",
        "preface": "",
        "paragraphs": [
            "东越秋城夜，西人白发年。",
            "寒城警刁斗，孤愤抱龙泉。",
            "凤辇栖岐下，鲸波鬬洛川。",
            "量空海陵粟，赐乏水衡钱。",
            "投阁嗤扬子，飞书代鲁连。",
            "苍苍不可问，余亦赋思玄。"
        ],
        "notes": "",
        "id": "45d98f5c57a7ada68db4a177081daba9"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "感怀",
        "preface": "",
        "paragraphs": [
            "调与时人背，心将静者论。",
            "终年帝城里，不识五侯门。"
        ],
        "notes": "",
        "id": "485484784e59b7f61dc0b875ca129809"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "长相思",
        "preface": "",
        "paragraphs": [
            "辽阳望河县，白首无由见。",
            "海上珊瑚枝，年年寄春燕。"
        ],
        "notes": "",
        "id": "33731bf503b4655d9b6d5c060df6b8c4"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "奉寄皇甫补阙",
        "preface": "",
        "paragraphs": [
            "京口情人别久，扬州估客来疎。",
            "潮至浔阳回去，相思无处通书。"
        ],
        "notes": "",
        "id": "030214e4dc631b6eae3ed0d658a5c714"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "枫桥夜泊",
        "preface": "",
        "paragraphs": [
            "月落乌啼霜满天，江枫渔父对愁眠。",
            "姑苏城外寒山寺，夜半钟声到客船。"
        ],
        "notes": "",
        "id": "41dd4401b4f5f9ce75ec39722e19d030"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "阊门即事",
        "preface": "",
        "paragraphs": [
            "耕夫召募逐楼船，春草青青万顷田。",
            "试上吴门窥郡郭，清明几处有新烟。"
        ],
        "notes": "",
        "id": "4f0b4d2ed812bb9de0986cff68811cb9"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "安公房问法",
        "preface": "",
        "paragraphs": [
            "流年一日复一日，世事何时是了时。",
            "试向东林问禅伯，遣将心地学琉璃。"
        ],
        "notes": "",
        "id": "d4d7ba933680cdec407b96bd501e2c35"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "上清词",
        "preface": "",
        "paragraphs": [
            "紫阳宫女捧丹砂，王母令过汉帝家。",
            "春风不肯停仙驭，却向蓬莱看杏花。"
        ],
        "notes": "",
        "id": "a1508a3c415dd6141a0865f9bbbcfbdd"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "送顾况泗上觐叔父",
        "preface": "",
        "paragraphs": [
            "吴乡岁贡足嘉宾，后进之中见此人。",
            "别业更临洙泗上，拟将书卷对残春。"
        ],
        "notes": "",
        "id": "0de5ddc16e4518ea55184cfcc09233b8"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "留别",
        "preface": "",
        "paragraphs": [
            "何事千年遇圣君，坐令双鬓老江云。",
            "南行更入山深浅，岐路悠悠水自分。"
        ],
        "notes": "",
        "id": "f354f363cc5bcb3747e2ae99964a3661"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "送张中丞归使幕",
        "preface": "",
        "paragraphs": [
            "独受主恩归，当朝似者稀。",
            "玉壶分御酒，金殿赐春衣。",
            "拂席流莺醉，鸣鞭骏马肥。",
            "满台簪白笔，捧手恋清辉。"
        ],
        "notes": "",
        "id": "5ae45c17acc16e12d3820a09f88123c6"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "华州夜宴庾侍御宅",
        "preface": "",
        "paragraphs": [
            "世故他年别，心期此夜同。",
            "千峰孤烛外，片雨一更中。",
            "酒客逢山简，诗人得谢公。",
            "自怜驱匹马，拂曙向关东。"
        ],
        "notes": "",
        "id": "71ad2359757b4bf5945a42e97b700c18"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "赠章八元",
        "preface": "",
        "paragraphs": [
            "相见谈经史，江楼坐夜阑。",
            "风声吹户响，灯影照人寒。",
            "俗薄交游尽，时危出处难。",
            "衰年逢二妙，亦得闷怀宽。"
        ],
        "notes": "",
        "id": "84571868b01b850a2dfe45132a5109e8"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "城西虎跑寺",
        "preface": "",
        "paragraphs": [
            "石势虎蹲伏，山形龙屈盘。",
            "寺开梁殿阁，坟掩晋衣冠。",
            "出涧泉声细，斜阳塔影寒。",
            "近城多囗囗，栖息此中安。"
        ],
        "notes": "",
        "id": "476f714dc67042edc13df64a30d49b86"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "禇主簿宅会毕庶子钱员外郎使君",
        "preface": "",
        "paragraphs": [
            "开瓮腊酒熟，主人心赏同。",
            "斜阳疎竹上，残雪乱山中。",
            "更喜宣城印，朝廷与谢公。"
        ],
        "notes": "",
        "id": "7d39846344b35ae7cbf2bde7eb6fcaba"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "奉送王相公赴幽州",
        "preface": "",
        "paragraphs": [
            "黄阁开帏幄，丹墀拜冕旒。",
            "位高汤左相，权总汉诸侯。",
            "不改周南化，仍分赵北忧。",
            "双旌过易水，千骑入幽州。",
            "塞草连天幕，边风动地愁。",
            "无因随远道，结束佩吴钩。"
        ],
        "notes": "",
        "id": "41010039bd52799929cce5fefdbe4694"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "重经巴丘",
        "preface": "",
        "paragraphs": [
            "昔年高接李膺欢，日泛仙舟醉碧澜。",
            "诗句乱随青草落，酒肠俱逐洞庭宽。",
            "浮生聚散云相似，往事冥微梦一般。",
            "今日片帆城下去，秋风回首泪阑干。"
        ],
        "notes": "",
        "id": "03588856317cf8740a9d780fc6003323"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "九日巴丘杨公台上宴集",
        "preface": "",
        "paragraphs": [
            "凄凄霜日上高台，水国秋凉客思哀。",
            "万叠银山寒浪起，一行斜字早鸿来。",
            "谁家捣练孤城暮，何处题衣远信回。",
            "江汉路长身不定，菊花三笑旅怀开。"
        ],
        "notes": "",
        "id": "ff6eb3e359720b462e9a22511112e3ae"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "游灵岩",
        "preface": "",
        "paragraphs": [
            "灵岩有路入烟霞，台殿高低释子家。",
            "风满回廊飘坠叶，水流绝涧泛秋花。",
            "青松阅世风霜古，翠竹题诗岁月赊。",
            "谁谓无生真可学，山中亦自有年华。"
        ],
        "notes": "",
        "id": "db1dc7fb8f2c2a5289d7e12aa868f78b"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "河间献王墓",
        "preface": "",
        "paragraphs": [
            "汉家宗室独称贤，遗事闲中见旧编。",
            "偶过河间寻往迹，却怜荒冢带寒烟。",
            "频求千古书连帙，独对三雍策几篇。",
            "雅乐未兴人已逝，雄歌依旧大风传。"
        ],
        "notes": "",
        "id": "d5dcaf4b73d6e7217a0ef2c47e56ae5a"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "秋日道中",
        "preface": "",
        "paragraphs": [
            "齐鲁西风草树秋，川原高下过东州。",
            "道边白鹤来华表，陌上苍麟卧古丘。",
            "九曲半应非禹迹，三山何处是仙洲。",
            "径行俯仰成今古，却忆当年赋远游。"
        ],
        "notes": "",
        "id": "4ff3eba41c095765bf85b3fee9766aef"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "华清宫",
        "preface": "",
        "paragraphs": [
            "天宝承平奈乐何，华清宫殿郁嵯峩。",
            "朝元阁峻临秦岭，羯鼓楼高俯渭河。",
            "玉树长飘云外曲，霓裳闲舞月中歌。",
            "只今惟有温泉水，呜咽声中感慨多。"
        ],
        "notes": "",
        "id": "d59fd3e566f26bfb36252c7a18943b52"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "春申君祠",
        "preface": "",
        "paragraphs": [
            "春申祠宇空山里，古柏阴阴石泉水。",
            "日暮江南无主人，弥令过客思公子。",
            "萧条寒景傍山村，寂寞谁知楚相尊。",
            "当时珠履三千客，赵使怀惭不敢言。"
        ],
        "notes": "",
        "id": "c6f45c204ff16b64c79a423fa79ef18a"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "人日代客子是日立春",
        "preface": "",
        "paragraphs": [
            "人日兼春日，长怀复短怀。",
            "遥知双彩胜，并在一金钗。"
        ],
        "notes": "",
        "id": "fda1af02bbb2d09f9d9b7b100ed68859"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "寄郑员外",
        "preface": "",
        "paragraphs": [
            "经月愁闻雨，新年苦忆君。",
            "何时共登眺，整屐待晴云。"
        ],
        "notes": "",
        "id": "7e3e50ade80a69050d9457a586bfcade"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "饮李十二宅",
        "preface": "",
        "paragraphs": [
            "重门敞春夕，灯烛霭余辉。",
            "醉我百尊酒，留连夜未归。"
        ],
        "notes": "",
        "id": "a056704483334d33f36483c4afffd3ec"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "山家",
        "preface": "",
        "paragraphs": [
            "板桥人渡泉声，茅檐日午鸡鸣。",
            "莫嗔焙茶烟暗，却喜晒谷天晴。"
        ],
        "notes": "",
        "id": "0ef053358a67fed647f2d607ef3dcd7a"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "归山",
        "preface": "",
        "paragraphs": [
            "心事数茎白发，生涯一片青山。",
            "空林有雪相待，古道无人独还。"
        ],
        "notes": "",
        "id": "2641ec55c99c56b7a3295366a0562a58"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "金谷园",
        "preface": "",
        "paragraphs": [
            "彩楼歌馆正融融，一骑星飞锦帐空。",
            "老尽名花春不管，年年啼鸟怨东风。"
        ],
        "notes": "",
        "id": "51120324e888baee9ca37e21c48e6086"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "邮亭",
        "preface": "",
        "paragraphs": [
            "云淡山横日欲斜，邮亭下马对残花。",
            "自从身逐征西府，每到开时不在家。"
        ],
        "notes": "",
        "id": "b72af142e1c17134f33a056d3e970b28"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "宿白马寺",
        "preface": "",
        "paragraphs": [
            "白马驮经事已空，断碑残刹见遗踪。",
            "萧萧茅屋秋风起，一夜雨声羁思浓。"
        ],
        "notes": "",
        "id": "280cb826d8b61e7d9ac2bee6423794a9"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "明德宫",
        "preface": "",
        "paragraphs": [
            "碧瓦朱楹白昼闲，金衣宝扇晓风寒。",
            "摩云观阁高如许，长对河流出断山。"
        ],
        "notes": "",
        "id": "8d4dc6d639771a33b34d481ec18b6e0b"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "读峄山碑",
        "preface": "",
        "paragraphs": [
            "六国平来四海家，相君当代擅才华。",
            "谁知颂德山头石，却与他人戒后车。"
        ],
        "notes": "",
        "id": "46b5b2db9b39739580006925891b5514"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "汉月经时掩，胡尘与岁深。"
        ],
        "notes": "",
        "id": "fc9a999b34c2d2851150bfeb0af345c5"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "望归舟",
        "preface": "",
        "paragraphs": [
            "暮春（《适园丛书》本《后村诗话》作「莫莫」）望归客，依依江上船。",
            "潮落犹有信，去楫未知旋。",
            "（见《后邨先生大全集》卷一七七《诗话续集》引李康成《玉台后集》）。"
        ],
        "notes": "",
        "id": "150b5fbd0eb4484557774a2d30960761"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "代书索镜",
        "preface": "",
        "paragraphs": [
            "情亲留故镜，贱子感遗簪。",
            "汉月经时掩，胡[尘与]岁深。",
            "珠还仍向浦，鹊遶会归林。",
            "早晚清光至，窥予白发亲。",
            "（影印本《诗渊》第二册第一五三二页，所缺二字据《诗式》卷四补）。"
        ],
        "notes": "",
        "id": "6593225aebe1d847dbb2933c3eb48839"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "剡县法台寺灌顶坛诗",
        "preface": "",
        "paragraphs": [
            "九灯传像法，七夜会龙华。",
            "月静金田广，幡摇银汉斜。",
            "香坛分地位，宝印辨根牙。",
            "试问因缘者，清溪无数沙。",
            "（《剡录》卷八）。"
        ],
        "notes": "",
        "id": "dbc01e000c0e4177d72650217906a968"
    },
    {
        "author": "张继",
        "dynasty": "唐",
        "type": "诗",
        "rhythmic": "",
        "title": "送客",
        "preface": "",
        "paragraphs": [
            "频年独对鸳鸯绮，计日双飞鹦鹉洲。",
            "（见宋王象之《舆地纪胜》卷六七《鄂州》）。"
        ],
        "notes": "",
        "id": "8fce8179a402f07e65498926bd36b29a"
    }
]