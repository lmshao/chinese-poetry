[
    {
        "author": "李百药",
        "dynasty": "唐",
        "type": "诗",
        "rhythmic": "",
        "title": "杂曲歌辞 妾薄命",
        "preface": "",
        "paragraphs": [
            "团扇秋风起，长门夜月明。",
            "羞闻拊背人，恨说舞腰轻。",
            "太常应已醉，刘君恒带酲。",
            "横陈每虚设，吉梦竟何成。"
        ],
        "notes": "",
        "id": "65daecf7561b4c8157105f1513e872df"
    },
    {
        "author": "李百药",
        "dynasty": "唐",
        "type": "诗",
        "rhythmic": "",
        "title": "杂曲歌辞 少年子",
        "preface": "",
        "paragraphs": [
            "少年飞翠盖，上路动金镳。",
            "始酌文君酒，新吹弄玉箫。",
            "少年不欢乐，何以尽芳朝。",
            "千金笑里面，一搦抱中腰。",
            "挂冠岂惮宿，迎拜不胜娇。",
            "寄语少年子，无辞归路遥。"
        ],
        "notes": "",
        "id": "b1289f93ddcf4450c808d632aca18c12"
    },
    {
        "author": "李百药",
        "dynasty": "唐",
        "type": "诗",
        "rhythmic": "",
        "title": "杂曲歌辞 火凤辞 一",
        "preface": "",
        "paragraphs": [
            "歌声扇里出，妆影扇中轻。",
            "未能令掩笑，何处欲鄣声。",
            "知音自不惑，得念是分明。",
            "莫见双嚬敛，疑人含笑情。"
        ],
        "notes": "",
        "id": "bc366c7866b1b45d1796f152bce48ae4"
    },
    {
        "author": "李百药",
        "dynasty": "唐",
        "type": "诗",
        "rhythmic": "",
        "title": "杂曲歌辞 火凤辞 二",
        "preface": "",
        "paragraphs": [
            "佳人靓晚妆，清唱动兰房。",
            "影入含风扇，声飞照日梁。",
            "娇嚬眉际敛，逸韵口中香。",
            "自有横陈分，应怜秋夜长。"
        ],
        "notes": "",
        "id": "0ad05d79b1aa3c2ca41ecde0e6d06efa"
    },
    {
        "author": "李百药",
        "dynasty": "唐",
        "type": "诗",
        "rhythmic": "",
        "title": "少年行",
        "preface": "",
        "paragraphs": [
            "少年飞翠盖，上路勒金镳。",
            "始酌文君酒，新吹弄玉箫。",
            "少年不欢乐，何以尽芳朝。",
            "千金笑里面，一搦掌中腰。",
            "挂缨岂惮宿，落珥不胜娇。",
            "寄语少年子，无辞归路遥。"
        ],
        "notes": "",
        "id": "b1289f93ddcf4450c808d632aca18c12"
    },
    {
        "author": "李百药",
        "dynasty": "唐",
        "type": "诗",
        "rhythmic": "",
        "title": "渡汉江",
        "preface": "",
        "paragraphs": [
            "东流既弥弥，南纪信滔滔。",
            "水激沈碑岸，波骇弄珠皐。",
            "含星映浅石，浮盖下奔涛。",
            "溜阔霞光近，川长晓气高。",
            "樯乌转轻翼，戏鸟落风毛。",
            "客心既多绪，长歌且代劳。"
        ],
        "notes": "",
        "id": "4d06d616a73e9a3ea814c69cb63b4116"
    },
    {
        "author": "李百药",
        "dynasty": "唐",
        "type": "诗",
        "rhythmic": "",
        "title": "秋晚登古城",
        "preface": "",
        "paragraphs": [
            "日落征途远，怅然临古城。",
            "颓墉寒雀集，荒堞晚乌惊。",
            "萧森灌木上，迢遰孤烟生。",
            "霞景焕余照，露气澄晚清。",
            "秋风转摇落，此志安可平。"
        ],
        "notes": "",
        "id": "cc7445ef220887e5df32245cfc0bbb7f"
    },
    {
        "author": "李百药",
        "dynasty": "唐",
        "type": "诗",
        "rhythmic": "",
        "title": "途中述怀",
        "preface": "",
        "paragraphs": [
            "伯喈迁塞北，亭伯之辽东。",
            "伊余何为客，独守云台中。",
            "途遥已日暮，时泰道斯穷。",
            "拔心悲岸草，半死落岩桐。",
            "目送衡阳雁，情伤江上枫。",
            "福兮良所伏，今也信难通。",
            "丈夫自有志，宁伤官不公。"
        ],
        "notes": "",
        "id": "32aecb85d4d9a59aff1dd66934a12942"
    },
    {
        "author": "李百药",
        "dynasty": "唐",
        "type": "诗",
        "rhythmic": "",
        "title": "郢城怀古",
        "preface": "",
        "paragraphs": [
            "客心悲暮序，登墉瞰平陆。",
            "林泽窅芊緜，山川郁重复。",
            "王公资设险，名都拒江隩。",
            "方城次北门，溟海穷南服。",
            "长策挫吴豕，雄图竞周鹿。",
            "万乘重沮漳，九鼎轻伊谷。",
            "大搜云梦掩，壮观章华筑。",
            "人世更盛衰，吉凶良倚伏。",
            "遽见邻交断，仍覩贤臣逐。",
            "南风忽不竞，西师日侵蹙。",
            "运圯属驰驱，时屯恣敲朴。",
            "莫救夷陵火，无复秦庭哭。",
            "鄢郢遂丘墟，风尘俄惨黩。",
            "狐兔时游践，霜露日沾沐。",
            "钓渚故池平，神台层宇覆。",
            "阵云埋夏首，穷阴惨荒谷。",
            "怅矣舟壑迁，悲哉年祀倏。",
            "虽异三春望，终伤千里目。"
        ],
        "notes": "",
        "id": "f7825e08f8d6a1a74e3707cc6b3e634c"
    },
    {
        "author": "李百药",
        "dynasty": "唐",
        "type": "诗",
        "rhythmic": "",
        "title": "晚渡江津",
        "preface": "",
        "paragraphs": [
            "寂寂江山晚，苍苍原野暮。",
            "秋气怀易悲，长波淼难溯。",
            "索索风叶下，离离早鸿度。",
            "丘壑列夕阴，葭菼凝寒雾。",
            "日落亭皐远，独此怀归慕。"
        ],
        "notes": "",
        "id": "511267aa9a09d0ea595750e8f25be7e8"
    },
    {
        "author": "李百药",
        "dynasty": "唐",
        "type": "诗",
        "rhythmic": "",
        "title": "王师渡汉水经襄阳",
        "preface": "",
        "paragraphs": [
            "导漾疏源远，归海会流长。",
            "延波接荆梦，通望迩沮漳。",
            "高岸沈碑影，曲溆丽珠光。",
            "云昏翠岛没，水广素涛扬。",
            "阅川已多叹，遐睇几增伤。",
            "临谿犹驻马，望岘欲沾裳。",
            "乔木下寒叶，亭林落晓霜。",
            "山公不可遇，谁与访高阳。"
        ],
        "notes": "",
        "id": "9590e65ab178d1b2cd6ce74b025c3547"
    },
    {
        "author": "李百药",
        "dynasty": "唐",
        "type": "诗",
        "rhythmic": "",
        "title": "谒汉高庙",
        "preface": "",
        "paragraphs": [
            "纂尧灵命启，灭楚余闰终。",
            "飞名膺帝箓，沈迹韫神功。",
            "瑞气朝浮砀，祥符夜告丰。",
            "抑扬驾人杰，叱咤掩时雄。",
            "缔构三灵改，经纶五纬同。",
            "干戈革宇内，声教尽寰中。",
            "运谢年逾远，魂归道未穷。",
            "树碑留故邑，抗殿表祠宫。",
            "沐兰祈泗上，谒帝动深衷。",
            "英威肃如在，文物杳成空。",
            "竹皮聚寒径，枌社落霜丛。",
            "萧索阴云晚，长川起大风。"
        ],
        "notes": "",
        "id": "a49253528c54eb096229d29e7b3fa4e7"
    },
    {
        "author": "李百药",
        "dynasty": "唐",
        "type": "诗",
        "rhythmic": "",
        "title": "登叶县故城谒沈诸梁庙",
        "preface": "",
        "paragraphs": [
            "总辔临秋原，登城望寒日。",
            "烟霞共掩映，林野俱萧瑟。",
            "楚塞郁不穷，吴山高渐出。",
            "客行殊未已，沐澡期终吉。",
            "椒桂奠芳樽，风云下虚室。",
            "馆宇肃而静，神心康且逸。",
            "伊我非真龙，勿惊疲朽质。"
        ],
        "notes": "",
        "id": "3fdcc21d8770b6346b838af740d853bc"
    },
    {
        "author": "李百药",
        "dynasty": "唐",
        "type": "诗",
        "rhythmic": "",
        "title": "安德山池宴集",
        "preface": "",
        "paragraphs": [
            "朝宰论思暇，高宴临方塘。",
            "云飞凤台管，风动令君香。",
            "细草开金埒，流霞泛羽觞。",
            "虹桥分水态，镜石引菱光。",
            "上才同振藻，小技谬连章。",
            "怀音自兰室，徐步返山庄。"
        ],
        "notes": "",
        "id": "0bb3c2bd54a51284da8b55a5d6c5e68b"
    },
    {
        "author": "李百药",
        "dynasty": "唐",
        "type": "诗",
        "rhythmic": "",
        "title": "和许侍郎游昆明池",
        "preface": "",
        "paragraphs": [
            "神池望不极，沧波接远天。",
            "仪星似河汉，落景类虞泉。",
            "年深平馆宇，道泰偃戈船。",
            "差池下凫雁，掩映生云烟。",
            "浪花开已合，风文直且连。",
            "税马金堤外，横舟石岸前。",
            "羽觞倾绿蚁，飞日落红鲜。",
            "积水浮深智，明珠曜雅篇。",
            "大鲸方远击，沈灰独未然。",
            "知君啸俦侣，短翮徒联翩。"
        ],
        "notes": "",
        "id": "9ffd9bf7c3423e4e08d5d858fbfd35d0"
    },
    {
        "author": "李百药",
        "dynasty": "唐",
        "type": "诗",
        "rhythmic": "",
        "title": "赋得魏都",
        "preface": "",
        "paragraphs": [
            "炎运精华歇，清都宝命开。",
            "帝里三方盛，王庭万国来。",
            "玄武疏遥磴，金凤上层台。",
            "乍进仙童药，时倾避暑杯。",
            "南馆招奇士，西园引上才。",
            "还惜刘公干，疲病清漳隈。"
        ],
        "notes": "",
        "id": "22c5c2d90ff909c73cd7ad77ac4c2bd6"
    },
    {
        "author": "李百药",
        "dynasty": "唐",
        "type": "诗",
        "rhythmic": "",
        "title": "赋礼记",
        "preface": "",
        "paragraphs": [
            "玉帛资王会，郊丘叶圣情。",
            "重广开环堵，至道轶金籝。",
            "盘薄依厚地，遥裔腾太清。",
            "方悦升中礼，足以慰余生。"
        ],
        "notes": "",
        "id": "0416780c4dbebe5a8a6f3ee77da55f8a"
    },
    {
        "author": "李百药",
        "dynasty": "唐",
        "type": "诗",
        "rhythmic": "",
        "title": "奉和正日临朝应诏",
        "preface": "",
        "paragraphs": [
            "化历昭唐典，承天顺夏正。",
            "百灵警朝禁，三辰扬斾旌。",
            "充庭富礼乐，高䜩齿簪缨。",
            "献寿符万岁，移风韵九成。"
        ],
        "notes": "",
        "id": "d812d5ff182d71aba53dbcb802a6c51e"
    },
    {
        "author": "李百药",
        "dynasty": "唐",
        "type": "诗",
        "rhythmic": "",
        "title": "妾薄命",
        "preface": "",
        "paragraphs": [
            "团扇秋风起，长门夜月明。",
            "羞闻拊背入，恨说舞腰轻。",
            "太常先已醉，刘君恒带酲。",
            "横陈每虚设，吉梦竟何成。"
        ],
        "notes": "",
        "id": "65daecf7561b4c8157105f1513e872df"
    },
    {
        "author": "李百药",
        "dynasty": "唐",
        "type": "诗",
        "rhythmic": "",
        "title": "火凤词二首 一",
        "preface": "",
        "paragraphs": [
            "歌声扇后出，妆影镜中轻。",
            "未能令掩笑，何处欲障声。",
            "知音自不惑，得念是分明。",
            "莫见双嚬歛，疑人含笑情。"
        ],
        "notes": "",
        "id": "d9cdd66316031406c6fa9839689b4bdf"
    },
    {
        "author": "李百药",
        "dynasty": "唐",
        "type": "诗",
        "rhythmic": "",
        "title": "火凤词二首 二",
        "preface": "",
        "paragraphs": [
            "佳人靓晚妆，清唱动兰房。",
            "影出含风扇，声飞照日梁。",
            "娇嚬眉际歛，逸韵口中香。",
            "自有横陈会，应怜秋夜长。"
        ],
        "notes": "",
        "id": "0ad05d79b1aa3c2ca41ecde0e6d06efa"
    },
    {
        "author": "李百药",
        "dynasty": "唐",
        "type": "诗",
        "rhythmic": "",
        "title": "奉和初春出游应令",
        "preface": "",
        "paragraphs": [
            "鸣笳出望苑，飞盖下芝田。",
            "水光浮落照，霞彩淡轻烟。",
            "柳色迎三月，梅花隔二年。",
            "日斜归骑动，余兴满山川。"
        ],
        "notes": "",
        "id": "50c16784b039fd2c97a949a45377cb5c"
    },
    {
        "author": "李百药",
        "dynasty": "唐",
        "type": "诗",
        "rhythmic": "",
        "title": "寄杨公",
        "preface": "",
        "paragraphs": [
            "公子盛西京，光华早著名。",
            "分庭接游士，虚馆待时英。",
            "高阁浮香出，长廊宝钏鸣。",
            "面花无隔笑，歌扇不障声。"
        ],
        "notes": "",
        "id": "6b34b8786b85699a44d314b05aa4f8f1"
    },
    {
        "author": "李百药",
        "dynasty": "唐",
        "type": "诗",
        "rhythmic": "",
        "title": "戏赠潘徐城门迎两新妇",
        "preface": "",
        "paragraphs": [
            "秦晋称旧匹，潘徐有世亲。",
            "三星宿已会，四德婉而嫔。",
            "霞光鬓里薄，月影扇中新。",
            "年华与妆面，共作一芳春。"
        ],
        "notes": "",
        "id": "5b90c8ec605576592173884a048c2cb5"
    },
    {
        "author": "李百药",
        "dynasty": "唐",
        "type": "诗",
        "rhythmic": "",
        "title": "送别",
        "preface": "",
        "paragraphs": [
            "眷言一杯酒，凄怆起离忧。",
            "夜花飘露气，暗水急还流。",
            "雁行遥上月，虫声迥映秋。",
            "明日河梁上，谁与论仙舟。"
        ],
        "notes": "",
        "id": "16af6aea1466ec6f02ac8fdbb6d5a2c5"
    },
    {
        "author": "李百药",
        "dynasty": "唐",
        "type": "诗",
        "rhythmic": "",
        "title": "雨后",
        "preface": "",
        "paragraphs": [
            "晚来风景丽，晴初物色华。",
            "薄云向空尽，轻虹逐望斜。",
            "后窗临岸竹，前阶枕浦沙。",
            "寂寥无与晤，尊酒论风花。"
        ],
        "notes": "",
        "id": "25cd68cb3224a13f00e415c9f0209a73"
    },
    {
        "author": "李百药",
        "dynasty": "唐",
        "type": "诗",
        "rhythmic": "",
        "title": "文德皇后挽歌",
        "preface": "",
        "paragraphs": [
            "裴回两仪殿，怅望九成台。",
            "玉辇终辞宴，瑶筐遂不开。",
            "野旷阴风积，川长思鸟来。",
            "寒山寂已暮，虞殡有余哀。"
        ],
        "notes": "",
        "id": "bfff4b3b94aa969afce89b246d3bf407"
    },
    {
        "author": "李百药",
        "dynasty": "唐",
        "type": "诗",
        "rhythmic": "",
        "title": "咏蝉",
        "preface": "",
        "paragraphs": [
            "清心自饮露，哀响乍吟风。",
            "未上华冠侧，先惊翳叶中。"
        ],
        "notes": "",
        "id": "bbb8b10ce5d36ed8ccd10eb256e89550"
    },
    {
        "author": "李百药",
        "dynasty": "唐",
        "type": "诗",
        "rhythmic": "",
        "title": "咏萤火示情人",
        "preface": "",
        "paragraphs": [
            "窗里怜灯暗，阶前畏月明。",
            "不辞逢露湿，祗为重宵行。"
        ],
        "notes": "",
        "id": "aa78ad352e9920e3a5f86ed710a8d755"
    },
    {
        "author": "李百药",
        "dynasty": "唐",
        "type": "诗",
        "rhythmic": "",
        "title": "春眺",
        "preface": "",
        "paragraphs": [
            "疲疴荷拙患，沦踬合幽襟。",
            "栖息在何处？丘中鸣素琴。"
        ],
        "notes": "",
        "id": "48d3d1ffd5c43c51e93e18279c003527"
    },
    {
        "author": "李百药",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "今日持团扇，非是为秋风。"
        ],
        "notes": "",
        "id": "6e186930c4da6ba285f7d9e119826f43"
    },
    {
        "author": "李百药",
        "dynasty": "唐",
        "type": "诗",
        "rhythmic": "",
        "title": "过杨玄感墓",
        "preface": "",
        "paragraphs": [
            "（《唐书》曰：天后西幸京师，路经杨玄感墓，上诵李百药《过玄感墓诗》云云，叹曰：「百药唯解缀文，不识大义。",
            "」○今按：两《唐书·则天纪》、《百药传》均不载。",
            "）剑有万人敌，文为一代英。",
            "除昏志不遂，僭乱道难平。",
            "（《太平御览》五五八《礼仪部》。",
            "）。"
        ],
        "notes": "",
        "id": "aeec0704540fa3e3322ea53fbb17c520"
    },
    {
        "author": "李百药",
        "dynasty": "唐",
        "type": "诗",
        "rhythmic": "",
        "title": "笙歌（二首） 一",
        "preface": "",
        "paragraphs": [
            "新声虽自知，旧宠会应移。",
            "无令枣下吹，便作一枯枝。"
        ],
        "notes": "",
        "id": "c1efe3a108290e6347654d7c62c38434"
    },
    {
        "author": "李百药",
        "dynasty": "唐",
        "type": "诗",
        "rhythmic": "",
        "title": "笙歌（二首） 二",
        "preface": "",
        "paragraphs": [
            "为相雍门叹，当思执烛游。",
            "不惜妾身难再得，方期君寿度千秋。",
            "（见中华书局影印本《文苑英华》卷七一李百药《笙赋》）。"
        ],
        "notes": "",
        "id": "aac11a3a8b884f7acbaadab92edff981"
    }
]