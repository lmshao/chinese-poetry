[
    {
        "author": "杨行真人",
        "dynasty": "唐",
        "type": "诗",
        "rhythmic": "",
        "title": "还丹歌 一",
        "preface": "",
        "paragraphs": [
            "世上人人緫爱药，个个元来寻不著。",
            "也道用铅不用铅，及至用铅还只错。",
            "寻不著，莫生嗔，都为黄芽不得真。",
            "有信有行堪分付，财色不染是真人。",
            "潜拯济，莫彰露，本觅长生却短祚。",
            "慎勿将身游贵门，医卜经求且闲处。",
            "未能隐，没闲处，且去经求无病药，长生乐道何忧虑。",
            "铅为君，汞为臣，火为使者，赤血将军，守阴守阳，制御伏药，药成先用点水银。",
            "水银被点堪服饵，鬼官不追人不死。",
            "世世喧喧若得之，闲处经求莫干贵。",
            "心口诀，手眼传，制伏只在黄芽边。",
            "心口不决，手眼不传，耽荒酒色，与道无缘。"
        ],
        "notes": "",
        "id": "9d08177a0e6a8498be5bed57ac414005"
    },
    {
        "author": "杨行真人",
        "dynasty": "唐",
        "type": "诗",
        "rhythmic": "",
        "title": "还丹歌 二",
        "preface": "",
        "paragraphs": [
            "丹田水结黄芽起，百日养来伏火矣。",
            "阴居阳鼎是金丹，十月养之堪服饵。",
            "服饵由来驻颜色，容鬓不衰定心力。",
            "卖丹卖药住人间，寿命千年人不识。"
        ],
        "notes": "",
        "id": "2437ce1414213d568e72571f3ee46b3a"
    },
    {
        "author": "杨行真人",
        "dynasty": "唐",
        "type": "诗",
        "rhythmic": "",
        "title": "还丹歌 三",
        "preface": "",
        "paragraphs": [
            "长生药，不死丹，世人欲作寻复难。",
            "心犹豫，意迟疑，八丹方法由来有，如何不取一门知。",
            "二人语，共商量，日夜寻思不死方。",
            "若取黑铅幷姹女，腾身天上自翱翔。",
            "一为左，一为右，阴阳具足还丹就。",
            "真须炼，必长生，逍遥自在紫云庭。"
        ],
        "notes": "",
        "id": "4e7159381055a2c0bf4c8c07e99e94b5"
    },
    {
        "author": "杨行真人",
        "dynasty": "唐",
        "type": "诗",
        "rhythmic": "",
        "title": "还丹歌 四",
        "preface": "",
        "paragraphs": [
            "世上喧喧车马人，红颜绿鬓不长春。",
            "药术相传万甲子，学者忙忙寻不真。",
            "若交个个识黄芽，世间那得有贫人。"
        ],
        "notes": "",
        "id": "1a721d3d64e1092783ec4da4224baf0f"
    },
    {
        "author": "杨行真人",
        "dynasty": "唐",
        "type": "诗",
        "rhythmic": "",
        "title": "还丹歌 五",
        "preface": "",
        "paragraphs": [
            "老翁老婆造大药，铅汞二金用不错。",
            "出汤入火少精神，半生半死相依约。",
            "依约由来一甲子，上阴下阳相伏矣，世上喧喧若得之，鬼官不收免生死。",
            "铅是铅，汞是汞，世上人人緫能用。",
            "草黄芽，木黄芽，世上人人緫谩夸。",
            "自古口传不形纸，烧者徒劳尽破家。",
            "（按：此诗末八句与轩辕集《还丹口诀》中八句相近，见本书卷三十。",
            "）。"
        ],
        "notes": "",
        "id": "bb14d70cbeb50882d398aca5f0e991b5"
    },
    {
        "author": "杨行真人",
        "dynasty": "唐",
        "type": "诗",
        "rhythmic": "",
        "title": "还丹歌 六",
        "preface": "",
        "paragraphs": [
            "西方白帝居武都，里有鸡冠众所须。",
            "华池固济经七日，姹女因媒寻得夫。",
            "看𬬻切候四时炁，冷暖寒温心不寐。",
            "供养仙人礼度周，一点黄金应满地。"
        ],
        "notes": "",
        "id": "d3e7675bd1aedeec9c8d9690ccb8a2ea"
    },
    {
        "author": "杨行真人",
        "dynasty": "唐",
        "type": "诗",
        "rhythmic": "",
        "title": "还丹歌 七",
        "preface": "",
        "paragraphs": [
            "铅汞二阴，还丹之心。",
            "相制不难，人迷不寻。",
            "学者不见，徒费千金。",
            "堪得指教，作福拯贫。",
            "如斯之用，天人不嗔。",
            "非道破除，天之大怒。",
            "恶病加之，遭官刑狱。"
        ],
        "notes": "",
        "id": "0e460ef5919223ee349b9fbcae6c0a8a"
    },
    {
        "author": "杨行真人",
        "dynasty": "唐",
        "type": "诗",
        "rhythmic": "",
        "title": "还丹歌 八",
        "preface": "",
        "paragraphs": [
            "黑类不同居，母子相依约。",
            "不得铅黄芽，制伏还不著。",
            "黄芽阴中伏，白雪阳中作。",
            "将入火中烧，阴阳相系缚。",
            "母子不能逃，生死不离却。"
        ],
        "notes": "",
        "id": "09b25175062b47df63f32b28046a442a"
    },
    {
        "author": "杨行真人",
        "dynasty": "唐",
        "type": "诗",
        "rhythmic": "",
        "title": "还丹歌 九",
        "preface": "",
        "paragraphs": [
            "丹砂丹砂，济命济家。",
            "能济我命，能济我家。",
            "能生姹女，嫁与黄芽。",
            "事夫洁素，无喜无怒。",
            "礼乐周旋，晨昏节度。",
            "金亦可作，世亦可度。",
            "作今不成，徒然自悮。"
        ],
        "notes": "",
        "id": "9492f19f391f48aff835a07743229a74"
    },
    {
        "author": "杨行真人",
        "dynasty": "唐",
        "type": "诗",
        "rhythmic": "",
        "title": "还丹歌 十",
        "preface": "",
        "paragraphs": [
            "汞结本在丹田中，次居阳鼎炁相通。",
            "和合三朝方始住，还知大药在铅中。",
            "先入阴𬬻成大白，后居阳鼎变金丹。",
            "世人若达其中理，水银被制不为难。"
        ],
        "notes": "",
        "id": "782f30a5afcdbd495108298d4dad8620"
    },
    {
        "author": "杨行真人",
        "dynasty": "唐",
        "type": "诗",
        "rhythmic": "",
        "title": "还丹歌 十一",
        "preface": "",
        "paragraphs": [
            "朱砂水银入铅池，收得黄芽人不知。",
            "本是仙人留口诀，有缘而遇还要师。",
            "师须分明传口诀，世上喧喧少言说。",
            "七十年中付一人，分明还须有仙骨。"
        ],
        "notes": "",
        "id": "e57f7bf796564895837783222945b140"
    },
    {
        "author": "杨行真人",
        "dynasty": "唐",
        "type": "诗",
        "rhythmic": "",
        "title": "还丹歌 十二",
        "preface": "",
        "paragraphs": [
            "世上求道，酒肉愚痴。",
            "百年欲过，颙颙不知。",
            "金公制伏，还丹一支。",
            "朱砂伏火，治病无疑。",
            "长生有望，坚固无疑。",
            "不衰不老，彭祖同时。"
        ],
        "notes": "",
        "id": "7a7c54d1224178c2a6465e72efa60380"
    },
    {
        "author": "杨行真人",
        "dynasty": "唐",
        "type": "诗",
        "rhythmic": "",
        "title": "还丹歌 十三",
        "preface": "",
        "paragraphs": [
            "古仙取得赤铜精，一两水银一两精。",
            "𥐻砂半两浆水煎，从朝至暮体能坚。",
            "入铜入铁铸镜力，鬼神怕惧不能言。",
            "若得至人留口诀，事须保爱始长年。"
        ],
        "notes": "",
        "id": "121c575c64d8347ec3caada865508a53"
    },
    {
        "author": "杨行真人",
        "dynasty": "唐",
        "type": "诗",
        "rhythmic": "",
        "title": "还丹歌 十四",
        "preface": "",
        "paragraphs": [
            "阳精若坚魂自立，阴精若坚魄自成。",
            "魂魄坚强心有圣，红铅朱汞更能灵。",
            "得遇仙公留此术，魂神魄立自长生。"
        ],
        "notes": "",
        "id": "8f012d31e800ac1a9576f85da35f9f09"
    },
    {
        "author": "杨行真人",
        "dynasty": "唐",
        "type": "诗",
        "rhythmic": "",
        "title": "还丹歌 十五",
        "preface": "",
        "paragraphs": [
            "能知少女，必定还精。",
            "能伏朱儿，必定坚贞。",
            "金精石髓，是魂之灵。",
            "能修者圣，能伏者灵。",
            "鬼官不追，仙籍有名。",
            "。"
        ],
        "notes": "",
        "id": "96877e8daa0cba46644309a5a23ef842"
    },
    {
        "author": "杨行真人",
        "dynasty": "唐",
        "type": "诗",
        "rhythmic": "",
        "title": "还丹歌 十六",
        "preface": "",
        "paragraphs": [
            "五十六十堪分付，此处由来始坚固。",
            "还须医卜掩行藏，行住坐卧无忧虑。"
        ],
        "notes": "",
        "id": "e2e3f6ca03411664378cdf3a10d2570d"
    },
    {
        "author": "杨行真人",
        "dynasty": "唐",
        "type": "诗",
        "rhythmic": "",
        "title": "还丹歌 十七",
        "preface": "",
        "paragraphs": [
            "自古来来多少人，都缘此术损亡身，须学阴阳兼卜相，混俗经求且外贫。"
        ],
        "notes": "",
        "id": "0361a13c5525b46da8bdd4aeecb50ecb"
    },
    {
        "author": "杨行真人",
        "dynasty": "唐",
        "type": "诗",
        "rhythmic": "",
        "title": "还丹歌 十八",
        "preface": "",
        "paragraphs": [
            "堪分付，递相传，拯济元来此道门。",
            "妄传之者遭殃祸，父子麤踈不合言。"
        ],
        "notes": "",
        "id": "8a7a45610344b42bb0772d2074104997"
    },
    {
        "author": "杨行真人",
        "dynasty": "唐",
        "type": "诗",
        "rhythmic": "",
        "title": "还丹歌 十九",
        "preface": "",
        "paragraphs": [
            "欲觅丹田本是铅，朱砂被制体能坚。",
            "但得至人传口诀，红铅入水大丹圆。"
        ],
        "notes": "",
        "id": "1a6c164690cbe87a6cc2d8244fda1eef"
    },
    {
        "author": "杨行真人",
        "dynasty": "唐",
        "type": "诗",
        "rhythmic": "",
        "title": "还丹歌 二○",
        "preface": "",
        "paragraphs": [
            "一一事须心口记，造作还须手眼传。",
            "河车覆载丹田里，伏火緫在黄芽边。"
        ],
        "notes": "",
        "id": "1f32f8c393a2b59764b12138b8440a98"
    },
    {
        "author": "杨行真人",
        "dynasty": "唐",
        "type": "诗",
        "rhythmic": "",
        "title": "还丹歌 二一",
        "preface": "",
        "paragraphs": [
            "金公能住水，黑铅有黄芽。",
            "变此黄芽水，用水作河车。"
        ],
        "notes": "",
        "id": "533bd2c64841548bddcc2c45ca0ffd90"
    },
    {
        "author": "杨行真人",
        "dynasty": "唐",
        "type": "诗",
        "rhythmic": "",
        "title": "还丹歌 二二",
        "preface": "",
        "paragraphs": [
            "南方赤帝髓，本是太阴精。",
            "古仙能夺剥，却取水银形。"
        ],
        "notes": "",
        "id": "db3d956a18635c8f67f7a6c2079a965a"
    },
    {
        "author": "杨行真人",
        "dynasty": "唐",
        "type": "诗",
        "rhythmic": "",
        "title": "还丹歌 二三",
        "preface": "",
        "paragraphs": [
            "二精合会，还丹之心。",
            "若逢此理，不假远寻。",
            "黑铅取阳，朱砂取阴。",
            "（《还丹歌诀》卷上。",
            "）（按：快乐组诗第一首前四句与杨玄一诗几全同，颇疑二人为同一人。",
            "姑分列。",
            "俟续考。",
            "）。"
        ],
        "notes": "",
        "id": "2b23e876d190f85a8dcd1b457c60a63b"
    }
]