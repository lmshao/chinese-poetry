[
    {
        "author": "张曙",
        "dynasty": "唐",
        "type": "诗",
        "rhythmic": "",
        "title": "下第戏状元崔昭纬",
        "preface": "",
        "paragraphs": [
            "千里江山陪骥尾，五更风水失龙鳞。",
            "昨夜浣花溪上雨，绿杨芳草为何人。"
        ],
        "notes": "",
        "id": "022e5180ad2d8555811f69ed8cfe5422"
    },
    {
        "author": "张曙",
        "dynasty": "唐",
        "type": "诗",
        "rhythmic": "",
        "title": "浣溪沙",
        "preface": "",
        "paragraphs": [
            "枕障熏炉隔绣帷，二年终日苦相思，杏花明月始应知。",
            "天上人间何处去，旧欢新梦觉来时，黄昏微雨画帘垂。"
        ],
        "notes": "",
        "id": "315d24e61e7387429b21ea25cbaa1ae5"
    },
    {
        "author": "张曙",
        "dynasty": "唐",
        "type": "诗",
        "rhythmic": "",
        "title": "击瓯赋附歌",
        "preface": "",
        "paragraphs": [
            "江风起兮江楼春，千里万里兮愁杀人。",
            "楼前芳草兮关山道，江上孤帆兮杨柳津。",
            "是何贶（《全唐文》作「况」）我兮击拊，眷我兮慇懃。",
            "（见宋史绳祖《学斋占毕》卷二、《全唐文》卷八二九）（按：史绳祖云此篇「巴州郡楼尚有碑刻，曾祖作巴倅时，曾有墨本藏之家。",
            "」拟题为《击瓯赋》。",
            "杜文澜《古谣谚》卷九二则拟题为《游巴州东楼歌》。",
            "）。"
        ],
        "notes": "",
        "id": "0dc6594de9033d4f81542177a92f3e7f"
    },
    {
        "author": "张曙",
        "dynasty": "唐",
        "type": "诗",
        "rhythmic": "",
        "title": "途中闻蝉",
        "preface": "",
        "paragraphs": [
            "每岁听蝉处，那将此际同。",
            "孤村寒色里，野店夕阳中。",
            "（见《能改斋漫录》卷八。",
            "为原诗的前四句。",
            "）。"
        ],
        "notes": "",
        "id": "b09a3d35ac09735032f4b6a550aa8f8b"
    }
]