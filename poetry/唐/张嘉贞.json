[
    {
        "author": "张嘉贞",
        "dynasty": "唐",
        "type": "诗",
        "rhythmic": "",
        "title": "恩敕尚书省僚宴昆明池应制",
        "preface": "",
        "paragraphs": [
            "灵沼初开汉，神池旧浴尧。",
            "昔人徒习武，明代此闻韶。",
            "地脉山川胜，天恩雨露饶。",
            "时光牵利舸，春淑覆柔条。",
            "芳酝酲千日，华牋落九霄。",
            "幸承欢赉重，不觉醉归遥。"
        ],
        "notes": "",
        "id": "519a0325bba91adca8cb4c7467aa3184"
    },
    {
        "author": "张嘉贞",
        "dynasty": "唐",
        "type": "诗",
        "rhythmic": "",
        "title": "奉和早登太行山中言志应制",
        "preface": "",
        "paragraphs": [
            "明发扈山巅，飞龙高在天。",
            "山南平对巩，山北远通燕。",
            "瞻彼冈峦峻，凭兹士马妍。",
            "九圻行若砥，万谷辗如川。",
            "罗网开三面，闾阎问百年。",
            "泽将春雪比，文共晓星连。",
            "徯后逢今圣，登台谢曩贤。",
            "唯余事君节，不让古人先。"
        ],
        "notes": "",
        "id": "c0f7faab5ad93d3bfd4be46b2853a7c8"
    },
    {
        "author": "张嘉贞",
        "dynasty": "唐",
        "type": "诗",
        "rhythmic": "",
        "title": "奉和圣制送张说巡边",
        "preface": "",
        "paragraphs": [
            "天锡我宗盟，元戎付夏卿。",
            "多才兼将相，必勇独横行。",
            "经纬称人杰，文章作代英。",
            "山川看是阵，草木想为兵。",
            "不待河冰合，犹防塞月明。",
            "有谋当系丑，无战且绥氓。",
            "阃外传三略，云中冀一平。",
            "感恩同义激，怅别屡魂惊。",
            "直视前旌掣，遥闻后骑鸣。",
            "还期方定日，复此出郊迎。"
        ],
        "notes": "",
        "id": "83d4aa2d5c42da141ea3cb133e76d5e3"
    },
    {
        "author": "张嘉贞",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "河鱼未上冻，江蛰已闻雷。"
        ],
        "notes": "",
        "id": "dd8db437e725fba0e1f17502bf1ebf68"
    }
]