[
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送狄尚书镇太原",
        "preface": "",
        "paragraphs": [
            "授钺儒生贵，倾朝赴饯筵。",
            "麾幢官在省，礼乐将临边。",
            "代马龙相杂，汾河海暗连。",
            "远戎移帐幕，高鸟避旌旃。",
            "天下屯兵处，皇威破虏年。",
            "防秋嫌垒近，入塞必身先。",
            "中外恩重叠，科名岁接连。",
            "散材无所用，老向琐闱眠。"
        ],
        "notes": "",
        "id": "a4187b87c9d708faf6d24c83215dda71"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送杨尚书祭西岳",
        "preface": "",
        "paragraphs": [
            "报功严祀典，宠诏下明庭。",
            "酒气飘林岭，香烟入杳冥。",
            "乐清三奏备，词直百神听。",
            "衣拂云霞湿，诗通水石灵。",
            "何因逐驺骑，暂得到岩扃。"
        ],
        "notes": "",
        "id": "3ef1132a7820f508b21e34f03c3621c5"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送李侍御过夏州",
        "preface": "",
        "paragraphs": [
            "酬恩不顾名，走马觉身轻。",
            "迢递河边路，苍茫塞上城。",
            "沙寒无宿雁，虏近少闲兵。",
            "饮罢挥鞭去，旁人意气生。"
        ],
        "notes": "",
        "id": "e8755592a2f45d3a6af4f516255e6732"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送李起居赴池州",
        "preface": "",
        "paragraphs": [
            "天子念疲民，分忧辍侍臣。",
            "红旗高起焰，绿野静无尘。",
            "阙下亲知别，江南惠化新。",
            "朝昏即千里，且愿话逡巡。"
        ],
        "notes": "",
        "id": "d198f6f6597ce27cb0921941272ec610"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送刘詹事赴寿州",
        "preface": "",
        "paragraphs": [
            "慇懃莫遽起，四坐悉同袍。",
            "世上诗难得，林中酒更高。",
            "隋隄傍杨柳，楚驿在波涛。",
            "别后书频寄，无辞费笔毫。"
        ],
        "notes": "",
        "id": "8a8cef67f221cf82728d328d5fd9646e"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送裴大夫赴亳州",
        "preface": "",
        "paragraphs": [
            "杭人遮道路，垂泣浙江前。",
            "谯国迎舟舰，行歌汴水边。",
            "周旋君量远，交代我才偏。",
            "寒日严旌戟，晴风出管弦。",
            "一桮诚淡薄，四坐愿留连。",
            "异政承殊泽，应为天下先。"
        ],
        "notes": "",
        "id": "3e86c72352e93bc05ba924e073380182"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送徐州韦仅行军",
        "preface": "",
        "paragraphs": [
            "饯幕俨征轩，行军归大藩。",
            "山程度函谷，水驿到夷门。",
            "晓日诗情远，春风酒色浑。",
            "逡巡何足贵，所贵尽残罇。"
        ],
        "notes": "",
        "id": "b40b127866d2493d6821160c305815e9"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送刘禹锡郎中赴苏州 一",
        "preface": "",
        "paragraphs": [
            "三十年来天下名，衔恩东守阖闾城。",
            "初经咸谷眠山驿，渐入梁园问水程。",
            "霁日满江寒浪静，春风遶郭白苹生。",
            "虎丘野寺吴中少，谁伴吟诗月里行。"
        ],
        "notes": "",
        "id": "27051a2f2e1e23f708f5b77fd97be8ae"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送刘禹锡郎中赴苏州 二",
        "preface": "",
        "paragraphs": [
            "州城全是故吴宫，香径难寻古藓中。",
            "云水计程千里远，轩车送别九衢空。",
            "鹤声高下听无尽，潮色朝昏望不同。",
            "太守吟诗人自理，小斋闲卧白苹风。"
        ],
        "notes": "",
        "id": "e9ede9c610e01cffb2247412b63847b9"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送贾謩赴共城营田",
        "preface": "",
        "paragraphs": [
            "上国羞长选，戎装贵所从。",
            "山田依法种，兵食及时供。",
            "水气诗书软，岚烟笔砚浓。",
            "几时无事扰，相见得从容。"
        ],
        "notes": "",
        "id": "7e845b74d6fe982240baa49bd0edd101"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送裴宰君",
        "preface": "",
        "paragraphs": [
            "见说为官处，烟霞思不穷。",
            "夜猿啼户外，瀑水落厨中。",
            "名药人难识，仙山路易通。",
            "还应施静化，谁复与君同。"
        ],
        "notes": "",
        "id": "18a0dd7708f32e2028d10a8ceda8261f"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送顾非熊下第归越",
        "preface": "",
        "paragraphs": [
            "失意寻归路，亲知不复过。",
            "家山去城远，日月在船多。",
            "楚塞数逢雁，浙江长有波。",
            "秋风别乡老，还听鹿鸣歌。"
        ],
        "notes": "",
        "id": "950bbdee3fa88e6676c917d733c46e74"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送雍陶游蜀",
        "preface": "",
        "paragraphs": [
            "春色三千里，愁人意未开。",
            "木梢穿栈出，雨势隔江来。",
            "荒馆因花宿，深山羡客回。",
            "相如何物在，应只有琴台。"
        ],
        "notes": "",
        "id": "de487a9c4c880ef359b3056d53f774dc"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送崔约下第归扬州",
        "preface": "",
        "paragraphs": [
            "满座诗人吟送酒，离城此会亦应稀。",
            "春风下第时称屈，秋卷呈亲自束归。",
            "日晚山花当马落，天阴水鸟傍船飞。",
            "江边道路多苔藓，尘土无由得上衣。"
        ],
        "notes": "",
        "id": "bc719ade086b13dd1de16f1edcb8ec62"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送李廓侍御赴西川行营",
        "preface": "",
        "paragraphs": [
            "不道弓箭字，罢官唯醉眠。",
            "何人荐筹策，走马逐旌旃。",
            "阵变孤虚外，功成语笑前。",
            "从今巂州路，无复有烽烟。"
        ],
        "notes": "",
        "id": "e01cbf8c46c4484f037992ec7784ce47"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送杨尚书赴东川",
        "preface": "",
        "paragraphs": [
            "郤縠诗书将，衔恩赴梓州。",
            "遶身垂印绶，护马执戈矛。",
            "劒阁和铭峭，巴江带字流。",
            "从来皆惜别，此别复何愁。"
        ],
        "notes": "",
        "id": "77ff95b9332f2b1e366cc3d3b8a1474c"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送邢郎中赴太原",
        "preface": "",
        "paragraphs": [
            "上将得良策，恩威作长城。",
            "如今幷州北，不见有胡兵。",
            "晋野雨初足，汾河波亦清。",
            "所从古无比，意气送君行。"
        ],
        "notes": "",
        "id": "634d1aa3e67caf44cd35325af12cedf9"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送裴中丞赴华州",
        "preface": "",
        "paragraphs": [
            "我梦何曾应，看君渡浐川。",
            "自无仙掌分，非是圣心偏。",
            "径草多生药，庭花半落泉。",
            "人间有此郡，况在凤城边。"
        ],
        "notes": "",
        "id": "58078694fe762f280d6620c6f826622d"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送徐员外赴河中从事",
        "preface": "",
        "paragraphs": [
            "赤府从军美，儒衣结束轻。",
            "凉飙下山寺，晓浪满关城。",
            "闲坐饶诗景，高眠长道情。",
            "将军不战术，计日立功名。"
        ],
        "notes": "",
        "id": "73e11d3b31d4ad172b4b72117f9338d8"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送殷尧藩侍御赴同州",
        "preface": "",
        "paragraphs": [
            "吟诗掷酒船，仙掌白楼前。",
            "从事关中贵，主人天下贤。",
            "此生无了日，终岁踏离筵。",
            "何计因归去，深山恣意眠。"
        ],
        "notes": "",
        "id": "4d66d10deb978a7b5e0562addc7248b6"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送崔中丞赴郑州",
        "preface": "",
        "paragraphs": [
            "仆射陂前郡，清高越四隣。",
            "丹霄凤诏下，太守虎符新。",
            "雾湿关城月，花香驿路尘。",
            "连枝相庭树，岁岁一家春。"
        ],
        "notes": "",
        "id": "16a33cc66a26a3a4fa7a56e158fad8d7"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送丁端公赴河阴",
        "preface": "",
        "paragraphs": [
            "炎天木叶焦，晓夕绝凉飙。",
            "念子独归县，何人不在朝。",
            "市连风浪动，帆彻海门遥。",
            "饮尽樽中酒，同年同寂寥。"
        ],
        "notes": "",
        "id": "035ccf8ccb06570d21afbea0f4838ac0"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送郑尚书赴兴元",
        "preface": "",
        "paragraphs": [
            "儒有登坛贵，何人得此功。",
            "红旗烧密雪，白马踏长风。",
            "斧钺来天上，诗书理汉中。",
            "方知百胜略，应不在弯弓。"
        ],
        "notes": "",
        "id": "43170a5fecff7e78a7852302d34d9409"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送田使君赴蔡州",
        "preface": "",
        "paragraphs": [
            "长年离别情，百盏酒须倾。",
            "诗外应无思，人间半是行。",
            "路遥嘶白马，林断出红旌。",
            "功业今应立，淮西有劲兵。"
        ],
        "notes": "",
        "id": "0ec0251d915e4cf8d21f156ab6a99e45"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送无可上人游边",
        "preface": "",
        "paragraphs": [
            "一钵与三衣，经行远近随。",
            "出家还养母，持律复能诗。",
            "春雪离京厚，晨钟近塞迟。",
            "亦知莲府客，夜坐喜同师。"
        ],
        "notes": "",
        "id": "7bdf852efd7f306b4cb05bd153bdd574"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送僧 一",
        "preface": "",
        "paragraphs": [
            "人间扰扰唯闲事，自见高人只有诗。",
            "寂寞嵩峰云外寺，常多梦里过斋时。"
        ],
        "notes": "",
        "id": "741b6639f762def126591c02c26c9014"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送僧 二",
        "preface": "",
        "paragraphs": [
            "城中听得新经论，却过关东说向人。",
            "旧国门徒终日望，见时应是见真身。"
        ],
        "notes": "",
        "id": "c3bafd21b48884df178114a2a0d86973"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送宋慎言",
        "preface": "",
        "paragraphs": [
            "童穉便知闻，如今祗有君。",
            "百篇诗尽和，一盏酒须分。",
            "驿路多连水，州城半在云。",
            "离情同落叶，向晚更纷纷。"
        ],
        "notes": "",
        "id": "547c3a52afeab17a06db8c006aec4281"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送家兄赴任昭义",
        "preface": "",
        "paragraphs": [
            "早得白眉名，之官濠上城。",
            "别离浮世事，迢遰长年情。",
            "广陌垂花影，遥林起雨声。",
            "出关春草长，过汴夏云生。",
            "黠吏先潜去，疲人相次迎。",
            "宴余和酒拜，魂梦共东行。"
        ],
        "notes": "",
        "id": "bca6c4db8a71f5cf6233e0d4c7962cbd"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送崔玄亮赴果州冬夜宴韩卿宅",
        "preface": "",
        "paragraphs": [
            "兰烛照重茵，飞杯复几分。",
            "主人寒不寐，上客晓离群。",
            "骑吏缘青壁，旌旗度白云。",
            "劒铭生藓色，巴字叠冰文。",
            "华省思僊侣，疲民爱使君。",
            "泠泠唯自适，郡邸有谁闻。"
        ],
        "notes": "",
        "id": "5d33c9cce41d06fbd5290f7753b4779c"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送喻凫校书归毘陵",
        "preface": "",
        "paragraphs": [
            "主人庭叶黑，诗稿更谁书。",
            "阙下科名出，乡中赋籍除。",
            "山春烟树众，江远晚帆疎。",
            "吾亦家吴者，无因到弊庐。"
        ],
        "notes": "",
        "id": "9ba3c47d983c3e685d9f0778fc61ada0"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送董正字武归常州觐亲",
        "preface": "",
        "paragraphs": [
            "路岐知不尽，离别自无穷。",
            "行客心方切，主人罇未空。",
            "楚樯收月下，江树在潮中。",
            "人各还家去，还家庆不同。"
        ],
        "notes": "",
        "id": "79972144fbd96c2ce67a91852120be77"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送萧正字往蔡州贺裴相淮西平",
        "preface": "",
        "paragraphs": [
            "相府旌旄重，还邀上客行。",
            "今朝郭门路，初彻蔡州城。",
            "从马唯提酒，防身不要兵。",
            "从来皆作使，君去是时平。"
        ],
        "notes": "",
        "id": "006ba66c28ba4d32546ce5531b921a0c"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送进士田卓入华山",
        "preface": "",
        "paragraphs": [
            "何物随身去，六经与一琴。",
            "辞家计已久，入谷住应深。",
            "偶坐僧同石，闲书叶满林。",
            "业成须谒帝，无贮白云心。"
        ],
        "notes": "",
        "id": "a96f0aea4298d0924ab14d8212f24d2e"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送右司薛员外赴处州",
        "preface": "",
        "paragraphs": [
            "怀中天子书，腰下使君鱼。",
            "瀑布和云落，仙都与世疎。",
            "远程兼水陆，半岁在舟车。",
            "相送难相别，南风入夏初。"
        ],
        "notes": "",
        "id": "1d2ff6f566146614e749808b06e022c4"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送王建秘书往渭南庄",
        "preface": "",
        "paragraphs": [
            "白须芸阁吏，羸马月中行。",
            "庄僻难寻路，官闲易出城。",
            "看山多失饭，过寺故题名。",
            "秋日田家作，唯添集卷成。"
        ],
        "notes": "",
        "id": "7af5a0ee93918ace4196ec5ba5baed46"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送殷尧藩侍御游山南",
        "preface": "",
        "paragraphs": [
            "诗境西南好，秋深昼夜蛩。",
            "人家连水影，驿路在山峰。",
            "谷静云生石，天寒雪覆松。",
            "我为公府系，不得此相从。"
        ],
        "notes": "",
        "id": "bb48af1bd53d8966acd9f6daa3c678a6"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送李植侍御",
        "preface": "",
        "paragraphs": [
            "圣代无邪触，空林獬豸归。",
            "谁知陇山鸟，长绕玉楼飞。",
            "风雨依山急，云泉入郭微。",
            "无同昔年别，别后寄书稀。"
        ],
        "notes": "",
        "id": "07b762e4f016fb5f4ed55db1847fe2e2"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送王澹",
        "preface": "",
        "paragraphs": [
            "常省为官处，门前数树松。",
            "寻山屐费齿，书石笔无锋。",
            "果熟猿偷乱，花繁鸟语重。",
            "今来为客去，惜取最高峰。"
        ],
        "notes": "",
        "id": "d38888d359e1f4f62777833568d5b2cd"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送崔之仁",
        "preface": "",
        "paragraphs": [
            "欲出还成住，前程甚谪迁。",
            "佯眠随客醉，愁坐似僧禅。",
            "旧国归何处，春山买欠钱。",
            "几时无一事，长在故人边。"
        ],
        "notes": "",
        "id": "cc8ddc7be908c033d88d4a0711aedb7b"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送孙山人",
        "preface": "",
        "paragraphs": [
            "山翁来帝里，不肯住多时。",
            "尘土衣裳重，腥膻仆隶饥。",
            "林中愁不到，城外老应迟。",
            "喧寂一为别，相逢未有期。"
        ],
        "notes": "",
        "id": "d29adfb6771d83a3bc8ae76c8f4f031a"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送费骧",
        "preface": "",
        "paragraphs": [
            "兄寒弟亦饥，力学少闲时。",
            "何路免为客，无门卖得诗。",
            "几人携酒送，独我入山迟。",
            "少小同居止，今朝始别离。"
        ],
        "notes": "",
        "id": "54ca7eb9b5204f35209dd713f27cc1ee"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送河中杨少府宴崔驸马宅",
        "preface": "",
        "paragraphs": [
            "凤凰楼下醉醺醺，晚出东门蝉渐闻。",
            "不使乡人治驿路，却将家累宿山云。",
            "闲时采药随僧去，每月请钱共客分。",
            "县吏若非三载满，自知无计更寻君。"
        ],
        "notes": "",
        "id": "aa34385faa3f02d6be97a98adcc8e42a"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送文著上人游越",
        "preface": "",
        "paragraphs": [
            "水石随缘岂计程，东吴相遇别西京。",
            "夜禅月下袈裟湿，晓上山巅锡杖鸣。",
            "念我为官应易老，羡师依佛学无生。",
            "越中多有前朝寺，处处铁钟石磬声。"
        ],
        "notes": "",
        "id": "5a9c5a2df1f3dee49c5a90ddc041ab4a"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送无可上人游越",
        "preface": "",
        "paragraphs": [
            "清晨相访立门前，麻履方袍一少年。",
            "嬾读经文求作佛，愿攻诗句觅升仙。",
            "芳春山影花连寺，独夜潮声月满船。",
            "今日送行偏惜别，共师文字有因缘。"
        ],
        "notes": "",
        "id": "a4f9dd4bbac120fa47b7396366eea3d7"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送洛阳张员外",
        "preface": "",
        "paragraphs": [
            "饯客未归城，东来驺骑迎。",
            "千山嵩岳峭，百县洛阳清。",
            "朔雁和云度，川风吹雨晴。",
            "藓庭公事暇，应祗独吟行。"
        ],
        "notes": "",
        "id": "d5d2e077a0a98362c73da90bd0919a1a"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送少府田中丞入西藩",
        "preface": "",
        "paragraphs": [
            "萧关路绝久，石堠亦为尘。",
            "护塞空兵帐，和戎在使臣。",
            "风沙去国远，雨雪换衣频。",
            "若问凉州事，凉州多汉人。"
        ],
        "notes": "",
        "id": "5d4e98d52ad2209392bb4f97eb9a483e"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送王龟处士",
        "preface": "",
        "paragraphs": [
            "送客客为谁，朱门处士稀。",
            "唯修曾子行，不著老莱衣。",
            "古寺随僧饭，空林共鸟归。",
            "壶中驻年药，烧得献庭闱。"
        ],
        "notes": "",
        "id": "35992930ce3e3fb3ef66e668683fcee9"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送崔郎中赴常州",
        "preface": "",
        "paragraphs": [
            "贵是鸰原在紫微，荣逢知己领黄扉。",
            "人间盛事今全得，江上政声复欲归。",
            "风起满城山果落，雨余穿宅水禽飞。",
            "昔年尝作毘陵客，石峭泉清天下稀。"
        ],
        "notes": "",
        "id": "ea6b662f48af181c504f963ed9d70368"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送林使君赴邵州",
        "preface": "",
        "paragraphs": [
            "诏书飞下五云间，才子分符不等闲。",
            "驿路算程多是水，州图管地少于山。",
            "江头斑竹寻应遍，洞里丹砂自采还。",
            "清净化人人自理，终朝无事更相关。"
        ],
        "notes": "",
        "id": "1207aa550cb9647e514fdd3efc8a1fce"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送别友人",
        "preface": "",
        "paragraphs": [
            "独向山中觅紫芝，山人勾引住多时。",
            "摘花浸酒春愁尽，烧竹煎茶夜卧迟。",
            "泉落林梢多碎滴，松生石底足旁枝。",
            "明朝却欲归城市，问我来期总不知。"
        ],
        "notes": "",
        "id": "863096c7c1d0f664275de937deb231c2"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送李琮归灵州觐省",
        "preface": "",
        "paragraphs": [
            "饯席离人起，贪程醉不眠。",
            "风沙移道路，仆马识山川。",
            "塞树花开小，关城雪下偏。",
            "胡尘今已尽，应便促朝天。"
        ],
        "notes": "",
        "id": "254ff700726c75e072ea6d2aaf316a65"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送任畹评事赴沂海",
        "preface": "",
        "paragraphs": [
            "掷笔不作尉，戎衣从嫖姚。",
            "严冬入都门，仆马气益豪。",
            "沂州右镇雄，士勇旌旗高。",
            "洛东无忧虞，半夜开虎牢。",
            "丈夫贵功勋，不贵爵禄饶。",
            "仰眠作书生，衣食何由销。",
            "任生非常才，临事胆不摇。",
            "必当展长画，逆波斩鲸鼇。",
            "九陌尘土黑，话别立远郊。",
            "孟坚勒燕然，岂独在汉朝。"
        ],
        "notes": "",
        "id": "7cfef535c70f450032dd9d697739f073"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送李余及第归蜀",
        "preface": "",
        "paragraphs": [
            "蜀山高岧嶤，蜀客无平才。",
            "日饮锦江水，文章盈其怀。",
            "十年作贡宾，九年多邅回。",
            "春来登高科，升天得梯阶。",
            "手持冬集书，还家献庭闱。",
            "人生此为荣，得如君者稀。",
            "李白蜀道难，羞为无成归。",
            "子今称意行，所历安觉危。",
            "与子久相从，今朝忽乖离。",
            "风飘海中船，会合难自期。",
            "长安米价高，伊我常渴饥。",
            "临岐歌送子，无声但陈词。",
            "义交外不亲，利交内相违。",
            "勉子慎其道，急若食与衣。",
            "苦𦶟道路赤，行人念前驰。",
            "一杯不可轻，远别方自兹。"
        ],
        "notes": "",
        "id": "4c1ba7e542680a2beeddafeebdee9129"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送饶州张使君",
        "preface": "",
        "paragraphs": [
            "鄱阳胜事闻难比，千里连连是稻畦。",
            "山寺去时通水路，郡图开处是诗题。",
            "化行应免农人困，庭静惟多野鹤栖。",
            "饮罢春明门外别，萧条驿路夕阳低。"
        ],
        "notes": "",
        "id": "2d3fcd11594d18d602c2df15d0ea97b3"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送张宗原",
        "preface": "",
        "paragraphs": [
            "东门送客道，春色如死灰。",
            "一客失意行，十客颜色低。",
            "住者既无家，去者又非归。",
            "穷愁一成疾，百药不可治。",
            "子贤我且愚，命分不合齐。",
            "谁开蹇踬门，日日同游栖。",
            "子行何所之，切切食与衣。",
            "谁能买仁义，令子无寒饥。",
            "野田不生草，四向生路岐。",
            "士人甚商贾，终日须东西。",
            "鸿雁春北去，秋风复南飞。",
            "勉君向前路，无失相见期。"
        ],
        "notes": "",
        "id": "8183a852d7da6426ee7a52ad9d10eee7"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送王求",
        "preface": "",
        "paragraphs": [
            "士有经世筹，自无活身策。",
            "求食道路间，劳困甚徒役。",
            "我身与子同，日被饥寒迫。",
            "侧望卿相门，难入坚如石。",
            "为农昧耕耘，作商迷贸易。",
            "空把书卷行，投人买罪责。",
            "六月南风多，苦旱土色赤。",
            "坐家心尚焦，况乃远作客。",
            "羸马出郭门，饯饮晓连夕。",
            "愿君似醉肠，莫谩生忧戚。"
        ],
        "notes": "",
        "id": "eeafa777e9a9110194bbec5a39642cd1"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送朱庆余及第后归越",
        "preface": "",
        "paragraphs": [
            "劝君缓上车，乡里有吾庐。",
            "未得同归去，空令相见疎。",
            "山晴栖鹤起，天晓落潮初。",
            "此庆将谁比，献亲冬集书。"
        ],
        "notes": "",
        "id": "080b098df68ec708d471c699927dba8e"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送朱庆余越州归觐",
        "preface": "",
        "paragraphs": [
            "乡书落姓名，太守拜亲荣。",
            "访我波涛郡，还家雾雨城。",
            "海山窗外近，镜水世间清。",
            "何计随君去，邻墙过此生。"
        ],
        "notes": "",
        "id": "a96040dbbc04336e585bfb830cf71ac1"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送任尊师归蜀觐亲",
        "preface": "",
        "paragraphs": [
            "白云修道者，归去春风前。",
            "玉简通仙籍，金丹驻母年。",
            "锦文江一色，酒气雨相连。",
            "众说君平死，真师易义全。"
        ],
        "notes": "",
        "id": "c5931be3b3869e91bbd5efa3377b7d9e"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送友人游蜀",
        "preface": "",
        "paragraphs": [
            "送君一壶酒，相别野庭边。",
            "马上过秋色，舟中到锦川。",
            "峡猿啼夜雨，蜀鸟噪晨烟。",
            "莫便不回首，风光促几年。"
        ],
        "notes": "",
        "id": "bf569b75ec4d7830812597cf267e5af5"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送杜立归蜀",
        "preface": "",
        "paragraphs": [
            "迢递三千里，西南是去程。",
            "杜陵家已尽，蜀国客重行。",
            "雪照巴江色，风吹栈阁声。",
            "马嘶山稍煖，人语店初明。",
            "旅梦心多感，孤吟气不平。",
            "谁为李白后，为访锦官城。"
        ],
        "notes": "",
        "id": "065cbdb750f597236963a8a4dfbfc1b6"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送韩湘赴江西从事",
        "preface": "",
        "paragraphs": [
            "年少登科客，从军诏命新。",
            "行装有兵器，祖席尽诗人。",
            "细雨湘城暮，微风楚水春。",
            "浔阳应足雁，梦泽岂无尘。",
            "猿叫来山顶，潮痕在树身。",
            "从容多暇日，佳句寄须频。"
        ],
        "notes": "",
        "id": "b348073fdcef9ff1fdd254d3580bff33"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送潘传秀才归宣州",
        "preface": "",
        "paragraphs": [
            "李白坟三尺，嵯峨万古名。",
            "因君还故里，为我吊先生。",
            "晴日移虹影，空山出鹤声。",
            "老郎闲未得，无计此中行。"
        ],
        "notes": "",
        "id": "9a06f48ec2551998342836b228ddc76b"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送僧默然",
        "preface": "",
        "paragraphs": [
            "出家侍母前，至孝自通禅。",
            "伏日江头别，秋风樯下眠。",
            "鸟声猿更促，石色树相连。",
            "此路多如此，师行亦有缘。"
        ],
        "notes": "",
        "id": "c85ff5f35b8bd1012908495d7ff60889"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送陟遐上人游天台",
        "preface": "",
        "paragraphs": [
            "万叠赤城路，终年游客稀。",
            "朝来送师去，自觉有家非。",
            "石净山光远，云深海色微。",
            "此诗成亦鄙，为我写岩扉。"
        ],
        "notes": "",
        "id": "3d388cf65093dc5ce8dda26bcd14a4ed"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送盛秀才赴举",
        "preface": "",
        "paragraphs": [
            "重重吴越浙江潮，刺史何门始得消。",
            "五字州人唯有此，四邻风景合相饶。",
            "橘村篱落香潜度，竹寺虚空翠自飘。",
            "君去九衢须说我，病成疎嬾嬾趋朝。"
        ],
        "notes": "",
        "id": "234cd944dcc8511620f5690ee019439c"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送僧贞实归杭州天竺",
        "preface": "",
        "paragraphs": [
            "石桥寺里最清凉，闻说茆庵寄上方。",
            "林外猿声连院磬，月中潮色到禅床。",
            "他生念我身何在，此世唯师性亦忘。",
            "九陌相逢千里别，青山重叠树苍苍。"
        ],
        "notes": "",
        "id": "43a2b671a7c2f2fa47d6b4120118e3f5"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送卢二弟茂才罢举游洛谒新相",
        "preface": "",
        "paragraphs": [
            "踏碎作赋笔，驱车出上京。",
            "离筵俯岐路，四坐半公卿。",
            "守命贫难掷，忧身梦数惊。",
            "今朝赴知己，休咏苦辛行。"
        ],
        "notes": "",
        "id": "bb390c064f8f5b9cb92c95ae047faf9c"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送任畹及第归蜀中觐亲",
        "preface": "",
        "paragraphs": [
            "子规啼欲死，君听固无愁。",
            "阙下声名出，乡中意气游。",
            "东川横劒阁，南斗近刀州。",
            "神圣题前字，千人看不休。"
        ],
        "notes": "",
        "id": "99ae5c0107d30e4af8ed2dc6518fb90f"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送杜观罢举东游",
        "preface": "",
        "paragraphs": [
            "秋风离九陌，心事岂云安。",
            "曾是求名苦，当知此去难。",
            "辛勤程自远，寂寞夜多寒。",
            "诗句无人识，应须把劒看。"
        ],
        "notes": "",
        "id": "a337b3dfaeb5180ddda81307ad97e799"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送狄兼謩下第归故山",
        "preface": "",
        "paragraphs": [
            "慈恩塔上名，昨日败垂成。",
            "赁舍应无直，居山岂钓声。",
            "半年犹小隐，数日得闲行。",
            "映竹窥猿剧，寻云探鹤情。",
            "爱花高酒户，煮药污茶铛。",
            "莫便多时住，烟霄路在城。"
        ],
        "notes": "",
        "id": "2c59b1e9c7d768e2b78fe7a23419ff4a"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送源中丞赴新罗",
        "preface": "",
        "paragraphs": [
            "赤墀赐对使殊方，官重霜台紫绶光。",
            "玉节在船清海怪，金函开诏拜夷王。",
            "云晴渐觉山川异，风便那知道路长。",
            "谁得似君将雨露，海东万里洒扶桑。"
        ],
        "notes": "",
        "id": "55a4b707222e6759218f5e70a8181e54"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送陈倜赴江陵从事",
        "preface": "",
        "paragraphs": [
            "荆州胜事众皆闻，幕下今朝又得君。",
            "才子何须藉科第，男儿终久要功勋。",
            "江村竹树多于草，山路尘埃半是云。",
            "新什定知饶景思，不应一向赋从军。"
        ],
        "notes": "",
        "id": "2b12b267615ce22797cde43acb57f827"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送张郎中副使赴泽潞",
        "preface": "",
        "paragraphs": [
            "晓陌事戎装，风流粉署郎。",
            "机筹通变化，除拜出寻常。",
            "地冷饶霜气，山高碍雁行。",
            "应无离别恨，车马自生光。"
        ],
        "notes": "",
        "id": "62bf5c3dd8b6559489f60be2c74ddcaf"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送陆畅侍御归扬州",
        "preface": "",
        "paragraphs": [
            "故园偏接近，霅水洞庭边。",
            "归去知何日，相逢各长年。",
            "山川南北路，风雪别离天。",
            "楚色穷冬烧，淮声独夜船。",
            "从军丞相府，谈笑酒杯前。"
        ],
        "notes": "",
        "id": "1cdf63a532ef927e574546899f59a2e0"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送韦瑶校书赴越",
        "preface": "",
        "paragraphs": [
            "寄家临禹穴，乘传出秦关。",
            "霜落橘满地，潮来帆近山。",
            "相门宾益贵，水国事多闲。",
            "晨省高堂后，余欢杯酒间。"
        ],
        "notes": "",
        "id": "35097ecf6eee3fae4350b972b01673d8"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送雍陶及第归觐",
        "preface": "",
        "paragraphs": [
            "献亲冬集书，比橘复何如。",
            "此去关山远，相思笑语疎。",
            "路寻丹壑断，人近白云居。",
            "幽石题名处，凭君亦记余。"
        ],
        "notes": "",
        "id": "3365b969049e79bf32d0b5539c5fd4a4"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送李秀才赴举",
        "preface": "",
        "paragraphs": [
            "罗刹楼头醉，送君西入京。",
            "秦吴无限地，山水半分程。",
            "海上烟霞湿，关中日月明。",
            "登科旧乡里，当为改嘉名。"
        ],
        "notes": "",
        "id": "f7616810f4540f4b62f124e3c95ab381"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送李传秀才归宣州",
        "preface": "",
        "paragraphs": [
            "谢守青山宅，山孤宅亦平。",
            "池塘无复见，春草野中生。",
            "常日登楼望，今朝送客行。",
            "慇懃拂石壁，为我一书名。"
        ],
        "notes": "",
        "id": "9f59610e79f0cda7166182baa5533a15"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送元绪上人游商山",
        "preface": "",
        "paragraphs": [
            "万法空门里，师修历几生。",
            "过来心已悟，未到行弥精。",
            "溪寂钟还度，林昏锡独鸣。",
            "朝簪抽未得，此别岂忘情。"
        ],
        "notes": "",
        "id": "bb2f51dc79d1fec1053946002fb9c858"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送僧栖真归杭州天竺寺",
        "preface": "",
        "paragraphs": [
            "吏事日纷然，无因到佛前。",
            "劳师相借问，知我亦通禅。",
            "古寺杉松出，残阳钟磬连。",
            "草庵盘石上，归此是因缘。"
        ],
        "notes": "",
        "id": "2a7215acbd05cec46e40919e5177215e"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送敬法师归福州",
        "preface": "",
        "paragraphs": [
            "结得随缘伴，蝉鸣方出关。",
            "新经译旧寺，故国与谁还。",
            "斋为无钟早，心因罢讲闲。"
        ],
        "notes": "",
        "id": "dcef3ce4d54c6ad773671e7c6dc09221"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送清敬阇黎归浙西",
        "preface": "",
        "paragraphs": [
            "大地无生理，吴中岂是归。",
            "自翻贝叶偈，人施福田衣。",
            "夏尽滩声出，潮来日色微。",
            "郡斋师去后，寂寞夜吟稀。"
        ],
        "notes": "",
        "id": "2ba7d92b8c6336ad47f7f6421f86c43c"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送贾岛及钟浑",
        "preface": "",
        "paragraphs": [
            "日日攻诗亦自彊，年年供应在名场。",
            "春风驿路归何处，紫阁山边是草堂。"
        ],
        "notes": "",
        "id": "b1ac0fc96fcac3656b4a9ba5c44a9104"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送僧游边",
        "preface": "",
        "paragraphs": [
            "师向边头去，边人业障轻。",
            "腥膻斋自洁，部落讲还成。",
            "传教多离寺，随缘不计程。",
            "三千世界内，何处是无生。"
        ],
        "notes": "",
        "id": "e3d4910f54a97378685ee7368b1d8c66"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送澄江上人赴兴元郑尚书招",
        "preface": "",
        "paragraphs": [
            "师经非纸上，师佛在心中。",
            "觉路何曾异，行人自不同。",
            "水云晴亦雨，山木夜多风。",
            "闻结西方社，尚书待远公。"
        ],
        "notes": "",
        "id": "af7f84f10415a2fa54ab5241bdfdebf1"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送马戴下第客游",
        "preface": "",
        "paragraphs": [
            "昨来送君处，亦是九衢中。",
            "此日慇懃别，前时寂寞同。",
            "鸟啼寒食雨，花落暮春风。",
            "向晚离人起，筵收罇未空。"
        ],
        "notes": "",
        "id": "8042fa8a88457afef90d2b662e2a871c"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送薛二十三郎中赴婺州",
        "preface": "",
        "paragraphs": [
            "我住浙江西，君去浙江东。",
            "日日心来往，不畏浙江风。"
        ],
        "notes": "",
        "id": "872b487438e103ac64c8abb6f9872574"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送独孤焕评事赴丰州",
        "preface": "",
        "paragraphs": [
            "东门携酒送廷评，结束从军塞上行。",
            "深碛路移唯马觉，断蓬风起与雕平。",
            "烟生远戍侵云色，冰叠黄河长雪声。",
            "须凿燕然山上石，登科记里是闲名。"
        ],
        "notes": "",
        "id": "e937e6bd8b20a36ae4eda8c5ce5fe89c"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送张齐物主簿赴内乡",
        "preface": "",
        "paragraphs": [
            "几年山下事仙翁，名在长生箓籍中。",
            "烧得药成须寄我，曾为主簿与君同。"
        ],
        "notes": "",
        "id": "7b991e4ef83aa040ec3f6c33329202c9"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送王嗣之典仪城",
        "preface": "",
        "paragraphs": [
            "日日思朝位，偷闲城外行。",
            "唯求采药者，不道在官名。",
            "好异嫌山浅，寻幽喜迳生。",
            "病来文字拙，不要把归城。"
        ],
        "notes": "",
        "id": "3de4a118939caadbe3cab75f24c8c2c3"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "别贾岛",
        "preface": "",
        "paragraphs": [
            "嬾作住山人，贫家日赁身。",
            "书多笔渐重，睡少枕长新。",
            "野客狂无过，诗仙瘦始真。",
            "秋风千里去，谁与我相亲。"
        ],
        "notes": "",
        "id": "4731fbfaf3f3f5f02366d43aabda8a3b"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "别李余",
        "preface": "",
        "paragraphs": [
            "病童随瘦马，难算往来程。",
            "野寺僧相送，河桥酒滞行。",
            "足愁无道性，久客会人情。",
            "何计羁穷尽，同居不出城。"
        ],
        "notes": "",
        "id": "4635d4f68a527d20946e9fed8034d931"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "别胡逸",
        "preface": "",
        "paragraphs": [
            "记得春闱同席试，逡巡何啻十年余。",
            "今日相逢又相送，予乘五马子单车。"
        ],
        "notes": "",
        "id": "3d844e2ee40dd6ce525626ad8abd4d44"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "惜别",
        "preface": "",
        "paragraphs": [
            "酒阑歌罢更迟留，携手思量凭翠楼。",
            "桃李容华犹叹月，风流才器亦悲秋。",
            "光阴不觉朝昏过，岐路无穷早晚休。",
            "似把剪刀裁别恨，两人分得一般愁。"
        ],
        "notes": "",
        "id": "dc8e6007fd9f2c8d23bdaa1a026e84a3"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "欲别",
        "preface": "",
        "paragraphs": [
            "山川重叠远茫茫，欲别先忧别恨长。",
            "红芍药花虽共醉，绿蘼芜影又分将。",
            "鸳鸯有路高低去，鸿雁南飞一两行。",
            "惆怅与君烟景迥，不知何日到潇湘。"
        ],
        "notes": "",
        "id": "9000effdd91b999848b663f0a2dcca04"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "别杭州",
        "preface": "",
        "paragraphs": [
            "醉与江涛别，江涛惜我游。",
            "他年婚嫁了，终老此江头。"
        ],
        "notes": "",
        "id": "1131b6d80e78c2a1b0cfa4f1e2e7bf54"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄贾岛",
        "preface": "",
        "paragraphs": [
            "漫向城中住，儿童不识钱。",
            "瓮头寒绝酒，灶额晓无烟。",
            "狂发吟如哭，愁来坐似禅。",
            "新诗有几首，旋被世人传。"
        ],
        "notes": "",
        "id": "d4465b3d78a2387a191698ce55b4176e"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄王度居士",
        "preface": "",
        "paragraphs": [
            "顦顇王居士，颠狂不称时。",
            "天公与贫病，时辈复轻欺。",
            "茅屋随年借，盘飡逐日移。",
            "弃嫌官似梦，珍重酒如师。",
            "无竹栽芦看，思山叠石为。",
            "静窗留客话，古寺觅僧棋。",
            "瘦马寒来死，羸童饿得痴。",
            "唯应寻阮籍，心事远相知。"
        ],
        "notes": "",
        "id": "c90979d288406a3a73d98bf64aed56b0"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄杨茂卿校书",
        "preface": "",
        "paragraphs": [
            "去年别君时，同宿黎阳城。",
            "黄河冻欲合，船入冰罅行。",
            "君为使滑州，我来西入京。",
            "丈夫不泣别，旁人叹无情。",
            "到京就省试，落籍先有名。",
            "慙辱乡荐书，忽欲自受刑。",
            "还家岂无路，羞为路人轻。",
            "决心住城中，百败望一成。",
            "腐草众所弃，犹能化为萤。",
            "岂我愚暗身，终久不发明。",
            "所悲道路长，亲爱难合幷。",
            "还如舟与车，奔走各异程。",
            "耳目甚短狭，背面若聋盲。",
            "安得学白日，远见君仪形。"
        ],
        "notes": "",
        "id": "f408292cc8548ee01b3bb91b0da0b7de"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄杜师义",
        "preface": "",
        "paragraphs": [
            "出处难相见，同城似异乡。",
            "点兵寻户籍，烧药试仙方。",
            "事校千般别，心还一种忙。",
            "黄金如化得，相寄亦何妨。"
        ],
        "notes": "",
        "id": "06567bcf88d01977cafddef1de727869"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄陆浑县尉李景先",
        "preface": "",
        "paragraphs": [
            "微俸还同请，唯君独自闲。",
            "地偏无驿路，药贱管仙山。",
            "月色生松里，泉声在石间。",
            "吟诗复饮酒，何事更相关。"
        ],
        "notes": "",
        "id": "62cf9ba4d7df82cd5a766da730bb5388"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄酬卢侍御",
        "preface": "",
        "paragraphs": [
            "诗新得意恣狂疎，挥手终朝力有余。",
            "今到诗家浑手战，欲题名字倩人书。"
        ],
        "notes": "",
        "id": "5e846eb725f9f40a181d0de029f4800b"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄主客张郎中",
        "preface": "",
        "paragraphs": [
            "年长方慕道，金丹事参差。",
            "故园归未得，秋风思难持。",
            "蹇拙公府弃，朴静高人知。",
            "以我齐杖屦，昏旭讵相离。",
            "吟诗红叶寺，对酒黄菊篱。",
            "所赏未及毕，后游良有期。",
            "粲粲华省步，屑屑旅客姿。",
            "未同山中去，固当殊路岐。"
        ],
        "notes": "",
        "id": "80ca9b42873ef6e90180e8ff8b7820da"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄鄠县尉李廓少府",
        "preface": "",
        "paragraphs": [
            "岁满休为吏，吟诗著白衣。",
            "爱山闲卧久，在世此心稀。",
            "听鹤向风立，捕鱼乘月归。",
            "比君才不及，谬得侍彤闱。"
        ],
        "notes": "",
        "id": "185e1c29892ab98481386313cd6bbde4"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄紫阁隐者",
        "preface": "",
        "paragraphs": [
            "自闻憔客说，无计得相寻。",
            "几世传高卧，全家在一林。",
            "养情书览苦，采药路多深。",
            "愿得为邻里，谁能说此心。"
        ],
        "notes": "",
        "id": "b534548ab64ab1cdc746307e487cf184"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄国子杨巨源祭酒",
        "preface": "",
        "paragraphs": [
            "日日新诗出，城中写不禁。",
            "清高疑对竹，闲雅胜闻琴。",
            "门户饶秋景，儿童解冷吟。",
            "云山今作主，还借外人寻。"
        ],
        "notes": "",
        "id": "3f56f9ec0148b6530892c84c6d2136fd"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄永乐长官殷尧藩",
        "preface": "",
        "paragraphs": [
            "故人为吏隐，高卧簿书间。",
            "遶院唯栽药，逢僧只说山。",
            "此宵欢不接，穷岁信空还。",
            "何计相寻去，严风雪满关。"
        ],
        "notes": "",
        "id": "9458dbb8209042b1328fc71a2bb3e7e2"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "冬夜书事寄两省阁老",
        "preface": "",
        "paragraphs": [
            "天寒渐觉雁声疎，新月微微玉漏初。",
            "海峤只宜今日去，故乡已过十年余。",
            "发稀岂易胜玄冕，眼暗应难写谏书。",
            "阁下群公尽高思，谁能携酒访贫居。"
        ],
        "notes": "",
        "id": "b3c4daffc0c005c7efd0c20370432c4d"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄灵一律师",
        "preface": "",
        "paragraphs": [
            "梵书钞律千余纸，净院焚香独受持。",
            "童子病来烟火绝，清泉漱口过斋时。"
        ],
        "notes": "",
        "id": "bb742fbc5e8957ca4c8f45739a99b1e7"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "郡中书事寄默然上人",
        "preface": "",
        "paragraphs": [
            "郡中饶野兴，过客亦淹留。",
            "看月江楼晓，寻山石径秋。",
            "意归何处老，谁免此生愁。",
            "长爱东林子，安禅百事休。"
        ],
        "notes": "",
        "id": "ee9303edc1527db68738e903636eaa8f"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄张徯",
        "preface": "",
        "paragraphs": [
            "幽处寻书坐，朝朝闭竹扉。",
            "山僧封茗寄，野客乞诗归。",
            "秋卷多唯好，时名屈更肥。",
            "明年取前字，杯酒赛春辉。"
        ],
        "notes": "",
        "id": "b57ee0d9a2ab77b7ff597e99633c28f2"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄李频",
        "preface": "",
        "paragraphs": [
            "闭门常不出，惟觉长庭莎。",
            "朋友来看少，诗书卧读多。",
            "命随才共薄，愁与醉相和。",
            "珍重君名字，新登甲乙科。"
        ],
        "notes": "",
        "id": "c9056331befa65633ddcc2e9588906ee"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄李群玉",
        "preface": "",
        "paragraphs": [
            "九衢名与利，无计扰闲人。",
            "道远期轻世，才高贵重身。",
            "石脂稀胜乳，玉粉细于尘。",
            "骨换肌肤腻，心灵气色真。",
            "嵩山高到日，洛水煖如春。",
            "居住应安稳，黄金几灶新。"
        ],
        "notes": "",
        "id": "eaf47b1f6c686e45de517be1afdc1e8d"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "病中书事寄友人",
        "preface": "",
        "paragraphs": [
            "终日自缠绕，此身无适缘。",
            "万愁生雨夜，百病凑衰年。",
            "多睡憎明屋，慵行待暖天。",
            "疮头梳有虱，风耳乱无蝉。",
            "换白方多错，回金法不全。",
            "家贫何所怨，将在老僧边。"
        ],
        "notes": "",
        "id": "303d2538594ab9eae92322726929f7fe"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "九日寄钱可复",
        "preface": "",
        "paragraphs": [
            "数杯黄菊酒，千里白云天。",
            "上国名方振，戎州病未痊。",
            "静愁惟忆醉，闲走不胜眠。",
            "惆怅东门别，相逢知几年。"
        ],
        "notes": "",
        "id": "4fb0ec2341c84b452f4004c51d0343ae"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "春日早朝寄刘起居",
        "preface": "",
        "paragraphs": [
            "九衢寒雾歛，双阙曙光分。",
            "彩杖迎春日，香烟接瑞云。",
            "珮声清漏间，天语侍臣闻。",
            "莫笑冯唐老，还来谒圣君。"
        ],
        "notes": "",
        "id": "320c4113c1aaa376f1e3ef8b691be0c8"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "秋日寄李支使",
        "preface": "",
        "paragraphs": [
            "秋思朝来起，侵人暑稍微。",
            "晓眠离北户，午饭尚生衣。",
            "山静云初白，枝高果渐稀。",
            "闻君家海上，莫与燕同归。"
        ],
        "notes": "",
        "id": "afd2244c0e33dff04abcd028bf57290f"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄汴州令狐楚相公",
        "preface": "",
        "paragraphs": [
            "汴水从今不复浑，秋风鼙鼓动城根。",
            "梁园台馆关东少，相府旌旗天下尊。",
            "诗好四方谁敢和，政成三郡自无冤。",
            "几时诏下归丹阙，还领千官入合门。"
        ],
        "notes": "",
        "id": "8567c7afd1fa943a31c41738a05473b3"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄东都分司白宾客",
        "preface": "",
        "paragraphs": [
            "阙下高眠过十旬，南宫印绶乞离身。",
            "诗中得意应千首，海内嫌官只一人。",
            "宾客分司真是隐，山泉遶宅岂辞贫。",
            "竹斋晚起多无事，唯到龙门寺里频。"
        ],
        "notes": "",
        "id": "d0e46a02b2f67191ef5a8dcf08a2bbb1"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄裴起居",
        "preface": "",
        "paragraphs": [
            "千官晓立𬬻烟里，立近丹墀是起居。",
            "彩笔专书皇帝语，书成几卷太平书。"
        ],
        "notes": "",
        "id": "5dd463b08584e74e472f0a6a050295c4"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄狄拾遗时为魏州从事",
        "preface": "",
        "paragraphs": [
            "少在兵马间，长还系戎职。",
            "鸡飞不得远，岂要生羽翼。",
            "三年城中游，与君最相识。",
            "应知我中肠，不苟念衣食。",
            "主人树勋名，欲灭天下贼。",
            "愚虽乏智谋，愿陈一夫力。",
            "人生须气健，饥冻缚不得。",
            "睡当一席宽，觉乃千里窄。",
            "古人不惧死，所惧死无益。",
            "至交不可合，一合难离坼。",
            "君尝相劝勉，苦语毒胸臆。",
            "百年心知同，谁限河南北。"
        ],
        "notes": "",
        "id": "df5f754c04e3c385f2931744bd5894f8"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "金州书事寄山中旧友",
        "preface": "",
        "paragraphs": [
            "安康虽好郡，刺史是憨翁。",
            "买酒终朝饮，吟诗一室空。",
            "自知为政拙，众亦觉心公。",
            "亲事星河在，忧人骨肉同。",
            "簿书岚色里，鼓角水声中。",
            "井邑神州接，帆樯海路通。",
            "野亭晴带雾，竹寺夏多风。",
            "溉稻长洲白，烧林远岫红。",
            "旧山期已失，芳草思何穷。",
            "林下无相笑，男儿五马雄。"
        ],
        "notes": "",
        "id": "e00c172812a3be29a1e42ae02cdb8d38"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄紫阁无名头陀",
        "preface": "",
        "paragraphs": [
            "峭行得如如，谁分圣与愚。",
            "不眠知梦妄，无号免人呼。",
            "山海禅皆遍，华夷佛岂殊。",
            "何因接师话，清净在斯须。"
        ],
        "notes": "",
        "id": "6da1f135f9e666eb8e2afc07f178783f"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄郁上人",
        "preface": "",
        "paragraphs": [
            "此生修道浅，愁见未来身。",
            "谁为传真谛，唯应是上人。",
            "自悲年已长，渐觉事难亲。",
            "不向禅门去，他门无了因。"
        ],
        "notes": "",
        "id": "24342eccebb58785b8dcdd4eec1dc791"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄孙路秀才",
        "preface": "",
        "paragraphs": [
            "幽居邻里少，江际复山阿。",
            "潮去蝉声出，天晴鹤语多。",
            "老人能步蹇，才子奈贫何。",
            "曾见春官语，年来虚甲科。"
        ],
        "notes": "",
        "id": "750d334bf694e5e07a67ab1e26f2eef2"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄安陆友人",
        "preface": "",
        "paragraphs": [
            "别路在春色，故人云梦中。",
            "鸟啼三月雨，蝶舞百花风。",
            "烟束远山碧，霞欹落照红。",
            "想君登此兴，回首念飘蓬。"
        ],
        "notes": "",
        "id": "2fc0accab893a9c32d0e60379e477e7e"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄马戴",
        "preface": "",
        "paragraphs": [
            "天府鹿鸣客，幽山秋未归。",
            "我知方甚爱，众说以为非。",
            "隔屋闻泉细，和云见鹤微。",
            "新诗此处得，清峭比应稀。"
        ],
        "notes": "",
        "id": "1e5305f1b45dea6d433f4b12fa52e750"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄贾岛时任普州司仓",
        "preface": "",
        "paragraphs": [
            "长沙事可悲，普掾罪谁知。",
            "千载人空尽，一家冤不移。",
            "吟寒应齿落，才峭自名垂。",
            "地远山重叠，难传相忆词。"
        ],
        "notes": "",
        "id": "74879b61c742d9af5dfdbcbdd044f6c7"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄杨工部闻毘陵舍弟自罨溪入茶山",
        "preface": "",
        "paragraphs": [
            "采茶溪路好，花影半浮沈。",
            "画舸僧同上，春山客共寻。",
            "芳新生石际，幽嫩在山阴。",
            "色是春光染，香惊日气侵。",
            "试尝应酒醒，封进定恩深。",
            "芳贻千里外，怡怡太府吟。"
        ],
        "notes": "",
        "id": "d43079f2c2924741ea7dab13a372d24d"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄陕州王司马",
        "preface": "",
        "paragraphs": [
            "家寄秦城非本心，偶然头上有朝簪。",
            "自当台直无因醉，一别诗宗更嬾吟。",
            "世事每将愁见扰，年光唯与老相侵。",
            "欲知居处堪长久，须向山中学煮金。"
        ],
        "notes": "",
        "id": "7d5cf6944aafde313a0e71bb01bcad65"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄贾岛",
        "preface": "",
        "paragraphs": [
            "寂寞荒原下，南山祗隔篱。",
            "家贫唯我并，诗好复谁知。",
            "草色无穷处，虫声少尽时。",
            "朝昏鼓不到，闲卧益相宜。"
        ],
        "notes": "",
        "id": "193112e546f6abdb8a8fffcd488e9800"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄崔之仁山人",
        "preface": "",
        "paragraphs": [
            "百门坡上住，石屋两三间。",
            "日月难教老，妻儿乞与闲。",
            "仙经拣客问，药债煮金还。",
            "何计能相访，终身得在山。"
        ],
        "notes": "",
        "id": "42d26f32f44f316aec0687ea171cafe3"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄嵩岳程光范",
        "preface": "",
        "paragraphs": [
            "相别何容易，相逢便岁年。",
            "客来嫌路远，谁得到君边。",
            "岳色鸟啼里，钟声竹影前。",
            "只应访支遁，时得话诗篇。"
        ],
        "notes": "",
        "id": "2f738838ee10ec3c66231ea23f7d1cda"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "洛下夜会寄贾岛",
        "preface": "",
        "paragraphs": [
            "洛下攻诗客，相逢祗是吟。",
            "夜觞欢稍静，寒屋坐多深。",
            "乌府偶为吏，沧江长在心。",
            "忆君难就寝，烛灭复星沈。"
        ],
        "notes": "",
        "id": "731a706d7006fc19cf36f34a9a3cc277"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄华州李中丞",
        "preface": "",
        "paragraphs": [
            "毛女峰前郡，烟霞气转清。",
            "庭分灵掌影，窗度瀑泉声。",
            "藓迳人稀到，松斋药自生。",
            "常飡亦芝术，闲客是公卿。",
            "看水逢仙鹤，登楼见帝城。",
            "养生非酒病，难隐是诗名。",
            "省署尝连步，江臯欲独耕。",
            "偶题无六义，聊以达微诚。"
        ],
        "notes": "",
        "id": "4108c9331c5fe28e599588516c6a8899"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "病中辱谏议惠甘菊药苗因以诗赠",
        "preface": "",
        "paragraphs": [
            "萧萧一亩宫，种菊十余丛。",
            "采摘和芳露，封题寄病翁。",
            "熟宜茶鼎里，飡称石瓯中。",
            "香洁将何比，从来味不同。"
        ],
        "notes": "",
        "id": "77bade656024a358aeb48c3aa18c99a9"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "舟行书事寄杭州崔员外",
        "preface": "",
        "paragraphs": [
            "张颐任酒浇，开眼信花烧。",
            "旧国归何滞，新知别又遥。",
            "夜行篙触石，晚泊缆依桥。",
            "若未重相见，无门解寂寥。"
        ],
        "notes": "",
        "id": "d8beec17221e68de8f26d3a5497e924e"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄元绪上人",
        "preface": "",
        "paragraphs": [
            "石窗紫藓墙，此世此清凉。",
            "研露题诗洁，消冰煮茗香。",
            "闲云春影薄，孤磬夜声长。",
            "何计休为吏，从师老草堂。"
        ],
        "notes": "",
        "id": "6e5ebc31a68276d361e0bceaf18a920b"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄白阁默然",
        "preface": "",
        "paragraphs": [
            "白阁峰头雪，城中望亦寒。",
            "高僧多默坐，清夜到明看。",
            "世上无诸苦，林间只一飡。",
            "尝闻南北教，所得比师难。"
        ],
        "notes": "",
        "id": "e98e1c57dbb556c7eb53959d2ff2cdce"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "夏日书事寄丘亢处士",
        "preface": "",
        "paragraphs": [
            "暑天难可度，岂复更持觞。",
            "树里鸣蝉咽，宫中午漏长。",
            "病夫心益躁，静者室应凉。",
            "几欲相寻去，红尘满路旁。"
        ],
        "notes": "",
        "id": "ac932c2051ad96ad39f0cae8113b0e2b"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "秋中寄崔道士",
        "preface": "",
        "paragraphs": [
            "贫居雀喧噪，况乃静巷陌。",
            "夜眠睡不成，空庭闻露滴。",
            "旁有一桮酒，欢然如对客。",
            "月光久逾明，照得笔墨白。",
            "平生志舒豁，难可似兹夕。",
            "四肢得自便，虽劳不为役。",
            "故人山中住，善治活身策。",
            "五谷口不尝，比僧更闲寂。",
            "我今暂得安，自谓脱幽戚。",
            "君身长逍遥，日月争老得。"
        ],
        "notes": "",
        "id": "36ee347732caf855ff2eac064d1f492f"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄华州崔中丞",
        "preface": "",
        "paragraphs": [
            "莲华峰下郡，僊洞亦难胜。",
            "闾里苍苔水，虚空瀑布冰。",
            "酒香和药熟，山峭过云登。",
            "清净黎人泰，唯忧急诏征。"
        ],
        "notes": "",
        "id": "608941e2301eb6c4963e6ab802541503"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "秋日书事寄秘书窦少监",
        "preface": "",
        "paragraphs": [
            "秋气日骚骚，星星双鬓毛。",
            "凉天吟自远，清夜梦还高。",
            "林下期同去，人间共是劳。",
            "头巾何所直，且漉瓮头糟。"
        ],
        "notes": "",
        "id": "8c82654044985c7f3144eab42d67ddc5"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "友人南游不回因寄",
        "preface": "",
        "paragraphs": [
            "相思春树绿，千里亦依依。",
            "鄠杜月频满，潇湘人不归。",
            "桂花风畔落，烟草蝶双飞。",
            "一别无消息，水南车迹稀。"
        ],
        "notes": "",
        "id": "b55be1e79b3355c6e21ad74a186918f1"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "早春山居寄城中知己",
        "preface": "",
        "paragraphs": [
            "阳和潜发荡寒阴，便使川原景象深。",
            "入户风泉声沥沥，当轩云岫影沈沈。",
            "残云带雨轻飘雪，嫩柳含烟小绽金。",
            "虽有眼前诗酒兴，邀游争得称闲心。"
        ],
        "notes": "",
        "id": "6b85a493d4b23e2d4bcfe53d63b3202f"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "辞白宾客归后寄",
        "preface": "",
        "paragraphs": [
            "千骑红旗不可攀，水头独立暮方还。",
            "家人怪我浑如病，尊酒休倾笔砚间。"
        ],
        "notes": "",
        "id": "c85c4b8546ff2bdd21c35591c396cd20"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄右史李定言",
        "preface": "",
        "paragraphs": [
            "才归龙尾含鸡舌，更立螭头运兔毫。",
            "阊阖欲开金漏尽，冕旒初坐御香高。"
        ],
        "notes": "",
        "id": "3d37c84c740895aedd4ade6a7dd84096"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄绛州李使君",
        "preface": "",
        "paragraphs": [
            "独施清静化，千里管横汾。",
            "黎庶应深感，朝庭亦细闻。",
            "心期在黄老，家事是功勋。",
            "物外须仙侣，人间要使君。",
            "花多匀地落，山近满厅云。",
            "戎客无因去，西看白日曛。"
        ],
        "notes": "",
        "id": "0577e9764a4af89c19e045187931af19"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄送卢拱秘书游魏州",
        "preface": "",
        "paragraphs": [
            "太行山下路，荆棘昨来平。",
            "一自开元后，今逢上客行。",
            "地形吞北虏，人事接东京。",
            "埽洒氛埃静，游从气概生。",
            "蓟门春不艳，淇水煖还清。",
            "看野风情远，寻花酒病成。",
            "官闲身自在，诗逸语纵横。",
            "车马回应晚，烟光满去程。"
        ],
        "notes": "",
        "id": "fe1b6db3907ad31db6b2c96b608f9573"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "秋晚夜坐寄院中诸曹长",
        "preface": "",
        "paragraphs": [
            "腰间垂印囊，白发未归乡。",
            "还往应相责，朝昏亦自伤。",
            "穷愁山影峭，独夜漏声长。",
            "寂寞难成寐，寒灯侵晓光。"
        ],
        "notes": "",
        "id": "aa4727b1cdd5a27c03a10fd9e88e7124"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "书怀寄友人",
        "preface": "",
        "paragraphs": [
            "精心奉北宗，微宦在南宫。",
            "举世劳为适，开门事不穷。",
            "年来复几日，蝉去又鸣鸿。",
            "衰疾谁人问，闲情与酒通。",
            "四邻寒稍静，九陌夜方空。",
            "知老何山是，思归愚谷中。"
        ],
        "notes": "",
        "id": "65459e980e2765c62cdb893bfd7a4565"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄无可上人",
        "preface": "",
        "paragraphs": [
            "十二门中寺，诗僧寺独幽。",
            "多年松色别，后夜磬声秋。",
            "见世虑皆尽，来生事更修。",
            "终须执瓶钵，相逐入牛头。"
        ],
        "notes": "",
        "id": "57b8ec9add284195ea851fac75d75017"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄晖上人",
        "preface": "",
        "paragraphs": [
            "日出月复没，悠悠昏与明。",
            "修持经几劫，清净到今生。",
            "林下知无相，人间苦是情。",
            "终期逐师去，不拟老尘缨。"
        ],
        "notes": "",
        "id": "0d71b337031e2ced1d4bb161362cfc5a"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄李干",
        "preface": "",
        "paragraphs": [
            "寻常自怪诗无味，虽被人吟不喜闻。",
            "见说与君同一格，数篇到火却休焚。"
        ],
        "notes": "",
        "id": "4f48db848b6d7f3b63b0a7d1fc6f66fa"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄贾岛浪仙",
        "preface": "",
        "paragraphs": [
            "悄悄掩门扉，穷窘自维絷。",
            "世途已昧履，生计复乖缉。",
            "疎我非常性，端峭尔孤立。",
            "往还纵云久，贫蹇岂自习。",
            "所居率荒野，宁似在京邑。",
            "院落夕弥空，虫声雁相及。",
            "衣巾半僧施，蔬药常自拾。",
            "凛凛寝席单，翳翳灶烟湿。",
            "颓篱里人度，败壁邻灯入。",
            "晓思已暂舒，暮愁还更集。",
            "风凄林叶萎，苔糁行径涩。",
            "海峤誓同归，橡栗充朝给。"
        ],
        "notes": "",
        "id": "62ad1e20b7adaa4eb998782797433b1d"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄九华费冠卿",
        "preface": "",
        "paragraphs": [
            "逍遥[罾]缴外，高鸟与潜鱼。",
            "阙下无朝籍，林间有诏书。",
            "夜眠青玉洞，晓饭白云蔬。",
            "四海人空老，九华君独居。",
            "此心谁复识，日与世情疎。"
        ],
        "notes": "",
        "id": "55dc2f0e4516d007c55cbfa7055b9187"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄不疑上人",
        "preface": "",
        "paragraphs": [
            "是法修行遍，方栖不二门。",
            "随缘嫌寺著，见性觉经繁。",
            "所叹身将老，始闻师一言。",
            "尘沙千万劫，劫尽佛长存。"
        ],
        "notes": "",
        "id": "b57745afb6432685954c6f9fddca5440"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄主客刘郎中",
        "preface": "",
        "paragraphs": [
            "汉朝共许贾生贤，迁谪还应是宿缘。",
            "仰德多时方会面，拜兄何暇更论年。",
            "嵩山晴色来城里，洛水寒光出岸边。",
            "清景早朝吟丽思，题诗应费益州牋。"
        ],
        "notes": "",
        "id": "a136e0625d36bf872f6bef27bb81080b"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄周十七起居",
        "preface": "",
        "paragraphs": [
            "冬冬九陌鼓声齐，百辟朝天马乱嘶。",
            "月照浓霜寒更远，风吹红烛举还低。",
            "官清立在金𬬻北，仗下归眠玉殿西。",
            "莫笑老人多独出，晴山荒景觅诗题。"
        ],
        "notes": "",
        "id": "215ce1c7b4fb63c3364c78c4665657b1"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "秋夜寄默然上人",
        "preface": "",
        "paragraphs": [
            "霜月静幽居，闲吟梦觉初。",
            "秋深夜迢遰，年长意萧疎。",
            "海上归难遂，人间事尽虚。",
            "赖师方便语，渐得识真如。"
        ],
        "notes": "",
        "id": "7d579bf2c6ed59e77bb19055fef7a426"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄王玄伯",
        "preface": "",
        "paragraphs": [
            "夜归晓出满衣尘，转觉才名带累身。",
            "莫觅旧来终日醉，世间杯酒属闲人。"
        ],
        "notes": "",
        "id": "0f02de12ab69d6f256d458bfa8282b09"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄山中友人",
        "preface": "",
        "paragraphs": [
            "昨秋今复春，役役是非身。",
            "海上无归路，城中作老人。",
            "流年何处在，白日每朝新。",
            "闻有长生术，将求未有因。"
        ],
        "notes": "",
        "id": "30ad709cf9ba76bb2a510dcbb0864116"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄陕府内兄郭冏端公",
        "preface": "",
        "paragraphs": [
            "蹇钝无大计，酷嗜进士名。",
            "为文性不高，三年住西京。",
            "相府执文柄，念其心专精。",
            "薄艺不退辱，特列为门生。",
            "事出自非意，喜常少于惊。",
            "春牓四散飞，数日徧八纮。",
            "眼始见花发，耳得闻鸟鸣。",
            "免同去年春，兀兀聋与盲。",
            "家寄河朔间，道路出陕城。",
            "暌违逾十年，一会豁素诚。",
            "同游山水穷，狂饮飞大觥。",
            "起坐不相离，有若亲弟兄。",
            "中外无亲疎，所算在其情。",
            "久客贵优饶，一醉旧疾平。",
            "家远归思切，风雨甚亦行。",
            "到兹恋仁贤，淹滞一月程。",
            "新诗忽见示，气逸言纵横。",
            "缠緜意千里，骚雅文发明。",
            "永昼吟不休，咽喉干无声。",
            "羁贫重金玉，今日金玉轻。"
        ],
        "notes": "",
        "id": "576371520199ec00e11b171508e5dca5"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄题蔡州蒋亭兼简田使君",
        "preface": "",
        "paragraphs": [
            "几岁乱军里，蒋亭名不销。",
            "无人知旧径，有药长新苗。",
            "树宿山禽静，池通野水遥。",
            "何因同此醉，永望思萧条。"
        ],
        "notes": "",
        "id": "4774fecbcefa7049ced5f67012cc7403"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "山居寄友人",
        "preface": "",
        "paragraphs": [
            "独在山阿里，朝朝遂性情。",
            "晓泉和雨落，秋草上堦生。",
            "因客始沽酒，借书方到城。",
            "诗情聊自遣，不是趁声名。"
        ],
        "notes": "",
        "id": "b8330ab10214b0ea346285055b387a86"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄崔之仁山人",
        "preface": "",
        "paragraphs": [
            "不得之仁消息久，秋来体色复何如。",
            "苦将杯酒判身病，狂作文章信手书。",
            "官职卑微从客笑，性灵闲野向钱疎。",
            "几时身计浑无事，拣取深山一处居。"
        ],
        "notes": "",
        "id": "084e11cd6d6427e83d35af9dbf3a9e2a"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄主客刘员外",
        "preface": "",
        "paragraphs": [
            "蝉稀虫唧唧，露重思悠悠。",
            "静者多便夜，豪家不见秋。",
            "同归方欲就，微恙几时瘳。",
            "今日沧江上，何人理钓舟。"
        ],
        "notes": "",
        "id": "7d04d666b2644939c89844dc4161e1b1"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "山中寄友人",
        "preface": "",
        "paragraphs": [
            "路岐何渺邈，在客易蹉跎。",
            "却是去家远，因循住日多。",
            "几看春草绿，又见塞鸿过。",
            "未有进身处，忍教抛薜萝。"
        ],
        "notes": "",
        "id": "477909243db735b5d060f86f9a1305f9"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄友人",
        "preface": "",
        "paragraphs": [
            "日暮掩重扉，抽簪复解衣。",
            "漏声林下静，萤色月中微。",
            "秋霁露华结，夜深人语稀。",
            "慇懃故山路，谁与我同归。"
        ],
        "notes": "",
        "id": "e5bc06f281fabc0466680aa34121d4b2"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄李余卧疾",
        "preface": "",
        "paragraphs": [
            "穷节弥惨栗，我讵自云乐。",
            "伊人婴疾恙，所对唯苦药。",
            "寂寞行稍稀，清羸飡自薄。",
            "幽斋外浮事，梦寐亦简略。",
            "雪户掩复明，风帘卷还落。",
            "方持数桮酒，勉子同斟酌。"
        ],
        "notes": "",
        "id": "905936f02a31e7b2b9c79854d5d1d35c"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄白石师",
        "preface": "",
        "paragraphs": [
            "白石师何在，师禅白石中。",
            "无情云可比，不食鸟难同。",
            "屦下苍苔雪，龛前瀑布风。",
            "相寻未有计，只是礼虚空。"
        ],
        "notes": "",
        "id": "d605995f06254c3be9825fbc2e1db5bf"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄贾岛",
        "preface": "",
        "paragraphs": [
            "疎拙祗如此，此身谁与同。",
            "高情向酒上，无事在山中。",
            "渐老病难理，久贫吟益空。",
            "赖君时访宿，不避北斋风。"
        ],
        "notes": "",
        "id": "e44657a509e5845493296ffc09ed35b2"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄默然上人",
        "preface": "",
        "paragraphs": [
            "晨飡夜复眠，日与月相连。",
            "天下谁无病，人间乐是禅。",
            "几生通佛性，一室但香烟。",
            "结得无为社，还应有宿缘。"
        ],
        "notes": "",
        "id": "fc36d33627fb4d58cbe552bafff5695b"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄不出院僧",
        "preface": "",
        "paragraphs": [
            "不行门外地，斋戒得清真。",
            "长食施来饭，深居锁定身。",
            "朝昏常傍佛，起坐省逢人。",
            "非独心常净，衣无一点尘。"
        ],
        "notes": "",
        "id": "70c81bac826909cd3b9318a4b0fb1fc6"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "万年县中雨夜会宿寄皇甫甸",
        "preface": "",
        "paragraphs": [
            "县斋还寂寞，夕雨洗苍苔。",
            "清气灯微润，寒声竹共来。",
            "虫移上阶近，客起到门回。",
            "想得吟诗处，唯应对酒杯。"
        ],
        "notes": "",
        "id": "b389df9dd28ae4df75a6bc2a999c364c"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄旧山隐者",
        "preface": "",
        "paragraphs": [
            "别君须臾间，历日两度新。",
            "念彼白日长，复值人事并。",
            "未改当时居，心事如野云。",
            "朝朝恣行坐，百事都不闻。",
            "奈何道未尽，出山最艰辛。",
            "奔走衢路间，四枝不属身。",
            "名在进士场，笔毫争等伦。",
            "我性本朴直，词理安得文。",
            "纵然自称心，又不合众人。",
            "以此名字低，不如风中尘。",
            "昨逢卖药客，云是居山邻。",
            "说君忆我心，顦顇其形神。",
            "昔是同枝鸟，今作万里分。",
            "万里亦未遥，喧静终难群。"
        ],
        "notes": "",
        "id": "b5919bbcd50f70952a6bef4eb40860f8"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "新居秋夕寄李廓",
        "preface": "",
        "paragraphs": [
            "羁滞多共趣，屡屡同室眠。",
            "稍暇更访诣，宁唯候招延。",
            "媿君备蔬药，识我性所便。",
            "罢吏童仆去，洒扫或自专。",
            "古巷人易息，疎迥自江边。",
            "幸当中秋夕，复此无云天。",
            "月华更漏清，露叶光彩鲜。",
            "四邻亦悄悄，中怀益缠绵。",
            "兹境罕能致，居闲得弥偏。",
            "数杯罢复饮，共想山中年。"
        ],
        "notes": "",
        "id": "ebf114d4be87e260eb68c71f283fe16f"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "赠卢大夫将军",
        "preface": "",
        "paragraphs": [
            "将军身在城，讵得虏尘清。",
            "酿酒邀闲客，吟诗直禁营。",
            "苍鹰春不下，战马夜空鸣。",
            "碣石应无业，皇州独有名。",
            "上山嫌䯗重，拔劒叹衣生。",
            "公议今如此，登坛到即行。"
        ],
        "notes": "",
        "id": "f73f489ac2d6d4302eba6f29f5acee88"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "赠供奉僧次融",
        "preface": "",
        "paragraphs": [
            "会解如来意，僧家独有君。",
            "开经对天子，骑马过声闻。",
            "本寺远于日，新诗高似云。",
            "热时吟一句，凉冷胜秋分。"
        ],
        "notes": "",
        "id": "89116e77e3edb3c8adb76969150b0858"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "赠王尊师",
        "preface": "",
        "paragraphs": [
            "先生自说瀛洲路，多在青松白石间。",
            "海岸夜中常见日，仙宫深处却无山。",
            "犬随鹤去游诸洞，龙作人来问大还。",
            "今日偶闻尘外事，朝簪未掷复何颜。"
        ],
        "notes": "",
        "id": "3c150426d548083a5f7d96561ba32edd"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "赠常州院僧",
        "preface": "",
        "paragraphs": [
            "一住毘陵寺，师应祗信缘。",
            "院贫人施食，窗静鸟窥禅。",
            "古磬声难尽，秋灯色更鲜。",
            "仍闻开讲日，湖上少鱼船。"
        ],
        "notes": "",
        "id": "35b1d88d809cbe74fad2ef7baa195830"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "赠卢沙弥小师",
        "preface": "",
        "paragraphs": [
            "怕见世间事，削头披佛衣。",
            "年小未受戒，会解如老师。",
            "天与出家肠，一食斋不饥。",
            "麻履踏雪路，与马不肯骑。",
            "嫌我身腥膻，似我见戎夷。",
            "彼此见会异，对面成别离。",
            "我师文宣王，立教垂书诗。",
            "但全仁义心，自然便慈悲。",
            "两教大体同，无处辨是非。",
            "莫以衣服别，到头不相知。"
        ],
        "notes": "",
        "id": "34fda02eea35946e02055a8468c29980"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "赠张籍太祝",
        "preface": "",
        "paragraphs": [
            "绝妙江南曲，凄凉怨女诗。",
            "古风无手敌，新语是人知。",
            "飞动应由格，功夫过却奇。",
            "麟台添集卷，乐府换歌词。",
            "李白应先拜，刘祯必自疑。",
            "贫须君子救，病合国家医。",
            "野客开山借，邻僧与米炊。",
            "甘贫辞聘币，依选受官资。",
            "多见愁连晓，稀闻债尽时。",
            "圣朝文物盛，太祝独低眉。"
        ],
        "notes": "",
        "id": "bda6d4141e884033daaf69fc63997e2e"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "赠丘郎中",
        "preface": "",
        "paragraphs": [
            "绕篱栽杏种黄精，晓侍罏烟暮出城。",
            "万事将身求总易，学君难得是长生。"
        ],
        "notes": "",
        "id": "37891a5f5bb940768f964958d94791ba"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "赠王建司马",
        "preface": "",
        "paragraphs": [
            "久向空门隐，交亲亦不知。",
            "文高轻古意，官冷似前资。",
            "老觉僧斋健，贫还酒债迟。",
            "仙方小字写，行坐把相随。"
        ],
        "notes": "",
        "id": "3181f6964d52fc1a616814af3e6a7965"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "赠任士曹",
        "preface": "",
        "paragraphs": [
            "宪皇十一祀，共得春闱书。",
            "道直淹曹掾，命通侍玉除。",
            "浮生年月促，九陌笑言疎。",
            "何计同归去，沧江有弊庐。"
        ],
        "notes": "",
        "id": "f05babe763db0c020727be8613f64444"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "赠刘[叉]",
        "preface": "",
        "paragraphs": [
            "自君离海上，垂钓更何人。",
            "独宿空堂雨，闲行九陌尘。",
            "避时曾变姓，救难似嫌身。",
            "何处相期宿，咸阳酒市春。"
        ],
        "notes": "",
        "id": "7a8de19b9182176b754d6688ae2102dd"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "赠僧绍明",
        "preface": "",
        "paragraphs": [
            "西方清净路，此路出何门。",
            "见说师知处，从来佛不言。",
            "今生多病恼，自晓至黄昏。",
            "唯寐方无事，那堪梦亦喧。"
        ],
        "notes": "",
        "id": "fd2a3a1ec89aae4ae94d7ebbf9213d54"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "赠张质山人",
        "preface": "",
        "paragraphs": [
            "先生居处僻，荆棘与墙齐。",
            "酒好宁论价，诗狂不著题。",
            "烧成度世药，踏尽上山梯。",
            "嬾听闲人语，争如谷鸟啼。"
        ],
        "notes": "",
        "id": "730e6476676ddbaa3b79d218cc85bf27"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "赠少室山麻襦僧",
        "preface": "",
        "paragraphs": [
            "秖辫麻为衲，此中经几春。",
            "庵前多猛兽，径小绝行人。",
            "泉近𣸣瓶履，山深少垢尘。",
            "想师正法指，喻我独迷津。"
        ],
        "notes": "",
        "id": "f6a6fb318d1f4d2414fc88e75b0e49b6"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "赠王山人",
        "preface": "",
        "paragraphs": [
            "贤哲论独诞，吾宗次定今。",
            "诗吟天地广，觉印果因深。",
            "教演归恭敬，名标中外钦。",
            "既能施六度，了悟达双林。"
        ],
        "notes": "",
        "id": "c9e847bea63d9c6bcba89e0074387607"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "赠终南山傅山人",
        "preface": "",
        "paragraphs": [
            "七十未成事，终南苍鬓翁。",
            "老来诗兴苦，贫去酒肠空。",
            "蟠蛰身仍病，鹏抟力未通。",
            "已无烧药本，唯有著书功。",
            "白马时何晚，青龙岁欲终。",
            "生涯枯叶下，家口乱云中。",
            "潭静鱼惊水，天晴鹤唳风。",
            "悲君还姓傅，独不梦高宗。"
        ],
        "notes": "",
        "id": "5bf18af5599e0f32500e3a61185dbad7"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "使两浙赠罗隐",
        "preface": "",
        "paragraphs": [
            "平日时风好涕流，谗书虽盛一名休。",
            "寰区叹屈瞻天问，夷貊闻诗过海求。",
            "向夕便思青琐拜，近年寻伴赤松游。",
            "何当世祖从人望，早以公台命卓侯。"
        ],
        "notes": "",
        "id": "0b1a9b567ab0804dcabbeb150e1503de"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "闲居遣怀十首 一",
        "preface": "",
        "paragraphs": [
            "身外无徭役，开门百事闲。",
            "倚松听唳鹤，策杖望秋山。",
            "萍任连池绿，苔从匝地斑。",
            "料无车马客，何必扫柴关。"
        ],
        "notes": "",
        "id": "22c3d5e12d3355175151988d8203773e"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "闲居遣怀十首 二",
        "preface": "",
        "paragraphs": [
            "闲卧销长日，亲朋笑我疎。",
            "诗篇随分有，人事度年无。",
            "情性僻难改，愁怀酒为除。",
            "谁能思此计，空备满床书。"
        ],
        "notes": "",
        "id": "b1c7ff5e8314906c6024474965bfcb56"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "闲居遣怀十首 三",
        "preface": "",
        "paragraphs": [
            "白日逍遥过，看山复遶池。",
            "展书寻古事，翻卷改新诗。",
            "赊酒风前酌，留僧竹里棋。",
            "同人笑相问，羡我足闲时。"
        ],
        "notes": "",
        "id": "b18de390c0b1c548e965b411c9b1f3a5"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "闲居遣怀十首 四",
        "preface": "",
        "paragraphs": [
            "好景时牵目，茅斋兴有余。",
            "远山经雨后，庭树得秋初。",
            "道侣怜栽药，高人笑养鱼。",
            "优游随本性，甘被弃慵疎。"
        ],
        "notes": "",
        "id": "b11f35c57017ce14839113b9eca4d1fc"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "闲居遣怀十首 五",
        "preface": "",
        "paragraphs": [
            "永日厨烟绝，何曾暂废吟。",
            "闲时随思缉，小酒恣情斟。",
            "看月嫌松密，垂纶爱水深。",
            "世间多少事，无事可关心。"
        ],
        "notes": "",
        "id": "d2d8c13f8afb22fce086cf5ab017b956"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "闲居遣怀十首 六",
        "preface": "",
        "paragraphs": [
            "一生能几日，愁恨也无端。",
            "遇酒酕醄饮，逢花烂熳看。",
            "青云非失路，白发未相干。",
            "以此多携解，将心但自宽。"
        ],
        "notes": "",
        "id": "cc9e7e67b87c8624608eb25c211c23d5"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "闲居遣怀十首 七",
        "preface": "",
        "paragraphs": [
            "万事徒纷扰，难关枕上身。",
            "朗吟销白日，沈醉度青春。",
            "演步怜山近，闲眠厌客频。",
            "市朝曾不到，长免满衣尘。"
        ],
        "notes": "",
        "id": "3e15251d54a79fbc269315ec9da6369b"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "闲居遣怀十首 八",
        "preface": "",
        "paragraphs": [
            "野性多疎惰，幽栖更称情。",
            "独行看影笑，闲坐弄琴声。",
            "嬾拜腰肢硬，慵趋礼乐生。",
            "业文随日遣，不是为求名。"
        ],
        "notes": "",
        "id": "ecc9b17ee84954e56f684af1680ca969"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "闲居遣怀十首 九",
        "preface": "",
        "paragraphs": [
            "生计甘寥落，高名愧自由。",
            "惯无身外事，不信世间愁。",
            "好酒盈桮酌，闲诗任笔酬。",
            "凉风从入户，云水更宜秋。"
        ],
        "notes": "",
        "id": "4a9840daea87c99cb60339ec8701c3b4"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "闲居遣怀十首 十",
        "preface": "",
        "paragraphs": [
            "拙直难和洽，从人笑掩关。",
            "不能行户外，宁解走尘间。",
            "被酒长酣思，无愁可上颜。",
            "何言归去事，著处是青山。"
        ],
        "notes": "",
        "id": "0880e042db73e298dff1ca3375a9f51c"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "武功县中作三十首 一",
        "preface": "",
        "paragraphs": [
            "县去帝城远，为官与隐齐。",
            "马随山鹿放，鸡杂野禽栖。",
            "遶舍惟藤架，侵堦是药畦。",
            "更师嵇叔夜，不拟作书题。"
        ],
        "notes": "",
        "id": "85d3716b276207850af00e0df06a438c"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "武功县中作三十首 二",
        "preface": "",
        "paragraphs": [
            "方拙天然性，为官是事疎。",
            "惟寻向山路，不寄入城书。",
            "因病多收药，缘飡学钓鱼。",
            "养身成好事，此外更空虚。"
        ],
        "notes": "",
        "id": "795fc2689abce58ca177a01d800cd688"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "武功县中作三十首 三",
        "preface": "",
        "paragraphs": [
            "微官如马足，祗是在泥尘。",
            "到处贫随我，终年老趁人。",
            "簿书销眼力，桮酒耗心神。",
            "早作归休计，深居养此身。"
        ],
        "notes": "",
        "id": "b0f53e54cf1d31a078254548bdb24002"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "武功县中作三十首 四",
        "preface": "",
        "paragraphs": [
            "簿书多不会，薄俸亦难销。",
            "醉卧慵开眼，闲行嬾系腰。",
            "移花兼蝶至，买石得云饶。",
            "且自心中乐，从他笑寂寥。"
        ],
        "notes": "",
        "id": "ba273c2c6499b8d266fa1238c7e7e6f1"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "武功县中作三十首 五",
        "preface": "",
        "paragraphs": [
            "晓钟惊睡觉，事事便相关。",
            "小市柴薪贵，贫家砧杵闲。",
            "读书多旋忘，赊酒数空还。",
            "长羡刘伶辈，高眠出世间。"
        ],
        "notes": "",
        "id": "df5d2a020d73577bb622fcbb5cb250d5"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "武功县中作三十首 六",
        "preface": "",
        "paragraphs": [
            "性疎常爱卧，亲故笑悠悠。",
            "纵出多携枕，因衙始裹头。",
            "上山方觉老，过寺暂忘愁。",
            "三考千余日，低腰不拟休。"
        ],
        "notes": "",
        "id": "6b96ff7c1d14f06dcf9d68469908a390"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "武功县中作三十首 七",
        "preface": "",
        "paragraphs": [
            "客至皆相笑，诗书满卧床。",
            "爱闲求病假，因醉弃官方。",
            "鬓发寒唯短，衣衫瘦渐长。",
            "自嫌多检束，不似旧来狂。"
        ],
        "notes": "",
        "id": "6d7b4f4b4c2344f4d6237cdf692dd7f4"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "武功县中作三十首 八",
        "preface": "",
        "paragraphs": [
            "一日看除目，终年损道心。",
            "山亦冲雪上，诗好带风吟。",
            "野客嫌知印，家人笑买琴。",
            "只应随分过，已是错弥深。"
        ],
        "notes": "",
        "id": "b447584c29a82cdf84135a20bf3c7021"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "武功县中作三十首 九",
        "preface": "",
        "paragraphs": [
            "邻里皆相爱，门开数见过。",
            "秋凉送客远，夜静咏诗多。",
            "就架题书目，寻栏记药窠。",
            "到官无别事，种得满庭莎。"
        ],
        "notes": "",
        "id": "bcd09c986105a543a179e231a2652033"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "武功县中作三十首 十",
        "preface": "",
        "paragraphs": [
            "穷达天应与，人间事莫论。",
            "微官长似客，远县岂胜村。",
            "竟日多无食，连宵不闭门。",
            "斋心调笔砚，唯写五千言。"
        ],
        "notes": "",
        "id": "ae228f754c2fb76610c7de7587920921"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "武功县中作三十首 十一",
        "preface": "",
        "paragraphs": [
            "县僻仍牢落，游人到便回。",
            "路当边地去，村入郭门来。",
            "酒户愁偏长，诗情病不开。",
            "可曾衙小吏，恐谓踏青苔。"
        ],
        "notes": "",
        "id": "cee0a88182349af05a1f4f1fab45d8ad"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "武功县中作三十首 十二",
        "preface": "",
        "paragraphs": [
            "自下青山路，三年著绿衣。",
            "官卑食肉僭，才短事人非。",
            "野客教长醉，高僧劝早归。",
            "不知何计是，免与本心违。"
        ],
        "notes": "",
        "id": "6bc5421f37e4b697514e50e9262c8413"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "武功县中作三十首 十三",
        "preface": "",
        "paragraphs": [
            "日出方能起，庭前看种莎。",
            "吏来山鸟散，酒熟野人过。",
            "岐路荒城少，烟霞远岫多。",
            "同官数相引，下马上西[坡]。"
        ],
        "notes": "",
        "id": "43476aa3dca2e7b3b06fc2de027fad16"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "武功县中作三十首 十四",
        "preface": "",
        "paragraphs": [
            "作吏荒城里，穷愁欲不胜。",
            "病多唯识药，年老渐亲僧。",
            "梦觉空堂月，诗成满砚冰。",
            "故人多得路，寂寞不相称。"
        ],
        "notes": "",
        "id": "34f80667d73dffbded46e46214035e83"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "武功县中作三十首 十五",
        "preface": "",
        "paragraphs": [
            "谁念东山客，栖栖守印床。",
            "何年得事尽，终日逐人忙。",
            "醉卧谁知呌，闲书不著行。",
            "人间长检束，与此岂相当。"
        ],
        "notes": "",
        "id": "5834410365b5c69b4b1e1eec9645266c"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "武功县中作三十首 十六",
        "preface": "",
        "paragraphs": [
            "朝朝眉不展，多病怕逢迎。",
            "引水远通涧，垒山高过城。",
            "秋灯照树色，寒雨落池声。",
            "好是吟诗夜，披衣坐到明。"
        ],
        "notes": "",
        "id": "096cb60ffe51963745e3336b7fa7f473"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "武功县中作三十首 十七",
        "preface": "",
        "paragraphs": [
            "簿籍谁能问，风寒趁早眠。",
            "每旬常乞假，隔月探支钱。",
            "还往嫌诗僻，亲情怪酒颠。",
            "谋身须上计，终久是归田。"
        ],
        "notes": "",
        "id": "665f0b2ccf641badb5c59e193eadce6b"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "武功县中作三十首 十八",
        "preface": "",
        "paragraphs": [
            "闭门风雨里，落叶与堦齐。",
            "野客嫌桮小，山翁喜枕低。",
            "听琴知道性，寻药得诗题。",
            "谁更能骑马，闲行祗杖藜。"
        ],
        "notes": "",
        "id": "715de7ad5befed00499241e048f2878f"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "武功县中作三十首 十九",
        "preface": "",
        "paragraphs": [
            "腥膻都不食，稍稍觉神清。",
            "夜犬因风吠，邻鸡带雨鸣。",
            "守官常卧病，学道别称名。",
            "小有洞中路，谁能引我行。"
        ],
        "notes": "",
        "id": "93f20dc6015c7e3fee756f4441c46c57"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "武功县中作三十首 二十",
        "preface": "",
        "paragraphs": [
            "宦名浑不计，酒熟且开封。",
            "晴月销灯色，寒天挫笔锋。",
            "惊禽时并起，闲客数相逢。",
            "旧国萧条思，青山隔几重。"
        ],
        "notes": "",
        "id": "5a8371c648371d35fb7876e13bde9dae"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "武功县中作三十首 二十一",
        "preface": "",
        "paragraphs": [
            "假日多无事，谁知我独忙。",
            "移山入县宅，种竹上城墙。",
            "惊蝶遗花蘂，游蜂带蜜香。",
            "唯愁明早出，端坐吏人旁。"
        ],
        "notes": "",
        "id": "ce45b0fda3b626815a5aa019c87c8176"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "武功县中作三十首 二十二",
        "preface": "",
        "paragraphs": [
            "门外青山路，因循自不归。",
            "养生宜县僻，说品喜官微。",
            "净爱山僧饭，闲披野客衣。",
            "谁怜幽谷鸟，不解入城飞。"
        ],
        "notes": "",
        "id": "e4b5ba272e39c89f6a2e8be905f9a4d6"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "武功县中作三十首 二十三",
        "preface": "",
        "paragraphs": [
            "一官无限日，愁闷欲何如。",
            "扫舍惊巢燕，寻方落壁鱼。",
            "从僧乞净水，凭客报闲书。",
            "白发谁能镊，年来四十余。"
        ],
        "notes": "",
        "id": "0c3dfbed2f192fbe71166a6935e4ef8c"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "武功县中作三十首 二十四",
        "preface": "",
        "paragraphs": [
            "朝朝门不闭，长似在山时。",
            "宾客抽书读，儿童斫竹骑。",
            "久贫还易老，多病嬾能医。",
            "道友应相怪，休官日已迟。"
        ],
        "notes": "",
        "id": "c49fa72146f5fe4884e48022cba1650d"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "武功县中作三十首 二十五",
        "preface": "",
        "paragraphs": [
            "戚戚常无思，循资格上官。",
            "闲人得事晚，常骨觅仙难。",
            "醉卧疑身病，贫居觉道宽。",
            "新诗久不写，自算少人看。"
        ],
        "notes": "",
        "id": "0d627673b2ba86701d673fd05e995d00"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "武功县中作三十首 二十六",
        "preface": "",
        "paragraphs": [
            "漫作容身计，今知拙有余。",
            "青衫迎驿使，白发忆山居。",
            "道友怜蔬食，吏人嫌草书。",
            "须为长久事，归去自耕锄。"
        ],
        "notes": "",
        "id": "bd115343a9d736ced6801adb4e905c82"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "武功县中作三十首 二十七",
        "preface": "",
        "paragraphs": [
            "主印三年坐，山居百事休。",
            "焚香开敕库，踏月上城楼。",
            "饮酒多成病，吟诗易长愁。",
            "慇懃问渔者，暂借手中钩。"
        ],
        "notes": "",
        "id": "b73b00d6aa43067cb71884caa61c75d9"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "武功县中作三十首 二十八",
        "preface": "",
        "paragraphs": [
            "长忆青山下，深居遂性情。",
            "垒堦溪石净，烧竹灶烟轻。",
            "点笔图云势，弹琴学鸟声。",
            "今朝知县印，梦里百忧生。"
        ],
        "notes": "",
        "id": "0c44eec8313ce6f446fe7fdf451ff996"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "武功县中作三十首 二十九",
        "preface": "",
        "paragraphs": [
            "自知狂僻性，吏事固相疎。",
            "祗是看山立，无嫌出县居。",
            "印朱沾墨砚，户籍杂经书。",
            "月俸寻常请，无妨乏斗储。"
        ],
        "notes": "",
        "id": "df83113dcb4cb742201fd61ade0eb549"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "武功县中作三十首 三十",
        "preface": "",
        "paragraphs": [
            "作吏无能事，为文旧致功。",
            "诗标八病外，心落百忧中。",
            "拜别登朝客，归依炼药翁。",
            "不知还往内，谁与此心同。"
        ],
        "notes": "",
        "id": "3ca65d10ad584287dfc21fa0db59421f"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "罢武功县将入城 一",
        "preface": "",
        "paragraphs": [
            "乍抛衫笏觉身轻，依旧还称学道名。",
            "欲泥山僧分屋住，羞从野老借牛耕。",
            "妻儿尽怕为逋客，亲故相邀遣到城。",
            "无奈同官珍重意，几回临路却休行。"
        ],
        "notes": "",
        "id": "de8509cb12b2ce61937c2c145494427d"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "罢武功县将入城 二",
        "preface": "",
        "paragraphs": [
            "青衫脱下便狂歌，种薤栽莎𣃁古坡。",
            "野客相逢添酒病，春山暂上著诗魔。",
            "亦知官罢贫还甚，且喜闲来睡得多。",
            "欲与九衢亲故别，明朝拄杖始经过。"
        ],
        "notes": "",
        "id": "23e46eaa784c15ce5a6fdf54ddefd949"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "秋日闲居二首 一",
        "preface": "",
        "paragraphs": [
            "九陌宅重重，何门怜此翁。",
            "荒庭唯菊茂，幽径与山通。",
            "落叶带衣上，闲云来酒中。",
            "此心谁得见，林下鹿应同。"
        ],
        "notes": "",
        "id": "2e5cb4851592110d2a8ee616046ad4c4"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "秋日闲居二首 二",
        "preface": "",
        "paragraphs": [
            "先忆花时节，家山听更归。",
            "爱诗看古集，忆酒典寒衣。",
            "睡少身还健，愁多食不肥。",
            "自怜疎嬾性，无事出门稀。"
        ],
        "notes": "",
        "id": "864aa3cbfb8b9d33b3bc1eb61c93fb0b"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "闲居晚夏",
        "preface": "",
        "paragraphs": [
            "闲居无事扰，旧病亦多痊。",
            "选字诗中老，看山屋外眠。",
            "片霞侵落日，繁叶咽鸣蝉。",
            "对此心还乐，谁知乏酒钱。"
        ],
        "notes": "",
        "id": "fce453884a1e120e64c7f27072a5048d"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "闲居",
        "preface": "",
        "paragraphs": [
            "不自识疎鄙，终年住在城。",
            "过门无马迹，满宅是蝉声。",
            "带病吟虽苦，休官梦已清。",
            "何当学禅观，依止古先生。"
        ],
        "notes": "",
        "id": "c655476c11b2db8893b05062604862b9"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "街西居三首 一",
        "preface": "",
        "paragraphs": [
            "受得山野性，住城多事违。",
            "青山在宅南，回首东西稀。",
            "浅浅一井泉，数家同汲之。",
            "独我恶水浊，凿井庭之陲。",
            "自凿还自饮，亦为众所非。",
            "吁嗟世间事，洁身诚难为。"
        ],
        "notes": "",
        "id": "bd28bc0ed2c694f2fddcec2e68ed0ba9"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "街西居三首 二",
        "preface": "",
        "paragraphs": [
            "日出穷巷喜，温然胜重衣。",
            "重衣岂不煖，所煖人不齐。",
            "兀兀复行行，不离阶与墀。"
        ],
        "notes": "",
        "id": "d9719f2b19a2da77a500f2c5929c3987"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "街西居三首 三",
        "preface": "",
        "paragraphs": [
            "丈夫非马蹄，安得知路岐。",
            "穷贱飧茹薄，兴与养性宜。",
            "乃知长生术，豪贵难得之。"
        ],
        "notes": "",
        "id": "08ebe2e5b1935c6177141f12c3ac4220"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "闲居遣兴",
        "preface": "",
        "paragraphs": [
            "终年城里住，门户似山林。",
            "客怪身名晚，妻嫌酒病深。",
            "写方多识药，失谱废弹琴。",
            "文字非经济，空虚用破心。"
        ],
        "notes": "",
        "id": "e8d47898437ed6c960a9875d4816b6e4"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "庄居即事",
        "preface": "",
        "paragraphs": [
            "休看小字大书名，向日持经眼却明。",
            "时过无心求富贵，身闲不梦见公卿。",
            "因寻岳寺荤辛断，自到王城礼数生。",
            "斜月照床新睡觉，西风半夜鹤来声。"
        ],
        "notes": "",
        "id": "e0bcac7851869ba34a1a4758da893698"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "亲仁里居",
        "preface": "",
        "paragraphs": [
            "三年赁舍亲仁里，寂寞何曾似在城。",
            "饮酒自缘防冷病，寻人多是为闲行。",
            "轩车无路通门巷，亲友因诗道姓名。",
            "自别青山归未得，羡君长听石泉声。"
        ],
        "notes": "",
        "id": "74465c22eca6cf8320330abd323ca95f"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "庄居野行",
        "preface": "",
        "paragraphs": [
            "客行野田间，此屋皆闭户。",
            "借问屋中人，尽去作商贾。",
            "官家不税商，税农服作苦。",
            "居人尽东西，道路侵垅亩。",
            "采玉上山颠，探珠入水府。",
            "边兵索衣食，此物同泥土。",
            "古来一人耕，三人食犹饥。",
            "如今千万家，无一把锄犂。",
            "我仓常空虚，我田生蒺藜。",
            "上天不雨粟，何由活烝黎。"
        ],
        "notes": "",
        "id": "15b2ccf0ded81078d55b0fe6696eb0d3"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "春日闲居",
        "preface": "",
        "paragraphs": [
            "居止日萧条，庭前唯药苗。",
            "身闲眠自久，眼荖视还遥。",
            "簷燕酬莺语，邻花杂絮飘。",
            "客来无酒饮，搔首掷空瓢。"
        ],
        "notes": "",
        "id": "b91d140a6ea42a0aa1d99aeeed79d980"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "独居",
        "preface": "",
        "paragraphs": [
            "深闭柴门长不出，功夫自课少闲时。",
            "翻音免问他人字，覆局何劳对手棋。",
            "生计如云无定所，穷愁似影每相随。",
            "到头归向青山是，尘路茫茫欲告谁。"
        ],
        "notes": "",
        "id": "e1d70e91c847348a5cea05e8fa928dcc"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "早春闲居",
        "preface": "",
        "paragraphs": [
            "寂寞日何为，闲居春色迟。",
            "惊风起庭雪，寒雨长簷澌。",
            "强饮樽中酒，嘲山世外诗。",
            "此生仍且在，难与老相离。"
        ],
        "notes": "",
        "id": "c6a3c046c17e406fcc8eb569c04277e2"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "原上新居",
        "preface": "",
        "paragraphs": [
            "秋来梨果熟，行哭小儿饥。",
            "邻富鸡长往，庄贫客渐稀。",
            "借牛耕地晚，卖树纳钱迟。",
            "墙下当官道，依前夹竹篱。"
        ],
        "notes": "",
        "id": "27304b823226c5bafe173ef97ed6a9f3"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "将归山",
        "preface": "",
        "paragraphs": [
            "野人惯去山中住，自到城来闷不胜。",
            "宫树蝉声多却乐，侯门月色少于灯。",
            "饥来唯拟重餐药，归去还应只别僧。",
            "闻道旧溪茆屋畔，春风新上数枝藤。"
        ],
        "notes": "",
        "id": "e31453a23ee4fe302f5ee70c8f750755"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "山中述怀",
        "preface": "",
        "paragraphs": [
            "为客久未归，寒山独掩扉。",
            "晓来山鸟散，雨过杏花稀。",
            "天远云空积，溪深水自微。",
            "此情对春色，尽醉欲忘机。"
        ],
        "notes": "",
        "id": "4d1de016bee0660791e345a6f95b6175"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "偶然书怀",
        "preface": "",
        "paragraphs": [
            "十年通籍入金门，自媿名微枉搢绅。",
            "炼得丹砂疑不食，从兹白发日相亲。",
            "家山迢遰归无路，桮酒稀疎病到身。",
            "汉有冯唐唐有我，老为郎吏更何人。"
        ],
        "notes": "",
        "id": "e1c3644e0aac5ff56427db9e650d77a8"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "客舍有怀",
        "preface": "",
        "paragraphs": [
            "旅人无事喜，终日思悠悠。",
            "逢酒嫌桮浅，寻书怕字稠。",
            "贫来许钱圣，梦觉见身愁。",
            "寂寞中林下，饥鹰望到秋。"
        ],
        "notes": "",
        "id": "c1ad9a9f1301fc0ab4af8d3945692d05"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "及第后夜中书事",
        "preface": "",
        "paragraphs": [
            "夜睡常惊起，春光属野夫。",
            "新衔添一字，旧友逊前途。",
            "喜过还疑梦，狂来不似儒。",
            "爱花持烛看，忆酒犯街沽。",
            "天上名应定，人间盛更无。",
            "报恩丞相合，何啻杀微躯。"
        ],
        "notes": "",
        "id": "f7c37f2e7e96ff2b4470a8bfe3ae9db1"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "偶题",
        "preface": "",
        "paragraphs": [
            "年年九陌看春还，旧隐空劳梦寐间。",
            "迟日逍遥芸草长，圣朝清净谏臣闲。",
            "偶逢游客同倾酒，自有前驺耻见山。",
            "道侣书来相责诮，朝朝欲报作何颜。"
        ],
        "notes": "",
        "id": "d3cfcab88f609270224c521b1e1704e5"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "感时",
        "preface": "",
        "paragraphs": [
            "忆昔未出身，索寞无精神。",
            "逢人话天命，自贱如埃尘。",
            "君今才出身，飒爽鞍马春。",
            "逢人话天命，自重如千钧。",
            "信涉名利道，举动皆丧真。",
            "君今自世情，何况天下人。"
        ],
        "notes": "",
        "id": "3bff2b9a953d1032b86b4b34afafca7c"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "忆山",
        "preface": "",
        "paragraphs": [
            "闲处无人到，乖疎称野情。",
            "日高搔首起，林下散衣行。",
            "泉引窗前过，云看石罅生。",
            "别来愁欲老，虚负出山名。"
        ],
        "notes": "",
        "id": "72700c5a22dbe779e239050b57470772"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "客游旅怀",
        "preface": "",
        "paragraphs": [
            "客行无定止，终日路岐间。",
            "马为赊来贵，僮缘借得顽。",
            "诗书愁触雨，店舍喜逢山。",
            "旧业嵩阳下，三年未得还。"
        ],
        "notes": "",
        "id": "4b7e801cf7ab6cdd539a4e814de7b186"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "迎春",
        "preface": "",
        "paragraphs": [
            "半年留醉待花开，晓去迎春夜始回。",
            "风煖慢行寻曲水，天晴远望立高台。",
            "亦知无处将诗请，唯得终朝把酒催。",
            "今日柳条全弄色，游人相伴看春来。"
        ],
        "notes": "",
        "id": "7c0e6b7c2c7bb02a0339f1dbad19cd8e"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "游春十二首 一",
        "preface": "",
        "paragraphs": [
            "正月一日后，寻春更不眠。",
            "自知还近僻，众说过于颠。",
            "看水宁依路，登山欲到天。",
            "悠悠芳思起，多是晚风前。"
        ],
        "notes": "",
        "id": "f14c387c1d87d1c8d3e2deee8c3c82b1"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "游春十二首 二",
        "preface": "",
        "paragraphs": [
            "官卑长少事，县僻又无城。",
            "未晓冲寒起，迎春忍病行。",
            "树枝风掉软，菜甲土浮轻。",
            "好个林间鹊，今朝足喜声。"
        ],
        "notes": "",
        "id": "f019263e50aab909b624e8c65a364828"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "游春十二首 三",
        "preface": "",
        "paragraphs": [
            "诗酒相牵引，朝朝思不穷。",
            "苔痕雪水里，春色竹烟中。",
            "迎雨缘池草，摧花倚树风。",
            "书非名利事，爱此少人同。"
        ],
        "notes": "",
        "id": "e120b89866bf563742ecda7086e2d85d"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "游春十二首 四",
        "preface": "",
        "paragraphs": [
            "尘中主印吏，谁遣有高情。",
            "趁煖簷前坐，寻芳树底行。",
            "土融凝墅色，冰败满池声。",
            "渐觉春相泥，朝来睡不轻。"
        ],
        "notes": "",
        "id": "40534cfeecc65b7d86d596ef9abd7bff"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "游春十二首 五",
        "preface": "",
        "paragraphs": [
            "疎顽无异事，随例但添年。",
            "旧历藏深箧，新衣薄絮绵。",
            "暖风浑酒色，晴日畅琴弦。",
            "同伴无辞困，游春贵在先。"
        ],
        "notes": "",
        "id": "ad58694fe2e6d3bb8eecba02471e7749"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "游春十二首 六",
        "preface": "",
        "paragraphs": [
            "看春长不足，岂更觉身劳。",
            "寺里花枝净，山中水色高。",
            "嫩云轻似絮，新草细如毛。",
            "并起诗人思，还应费笔毫。"
        ],
        "notes": "",
        "id": "4d61308652f32fa8bd6740a27e545c16"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "游春十二首 七",
        "preface": "",
        "paragraphs": [
            "悠悠小县吏，顦顇入新年。",
            "远思遭诗恼，闲情被酒牵。",
            "恋花林下饮，爱草野中眠。",
            "疎嬾今成性，谁人肯更怜。"
        ],
        "notes": "",
        "id": "0075d9e0a748fa104c39e6fa795dba31"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "游春十二首 八",
        "preface": "",
        "paragraphs": [
            "处处春光遍，游人亦不稀。",
            "向阳倾冷酒，看影试新衣。",
            "嫩树行移长，幽禽语旋飞。",
            "同来皆去尽，冲夜独吟归。"
        ],
        "notes": "",
        "id": "8f284dd1f36acf000c8b25012e7cac42"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "游春十二首 九",
        "preface": "",
        "paragraphs": [
            "朝朝看春色，春色似相怜。",
            "酒醒莺啼里，诗成蝶舞前。",
            "摘花盈手露，折竹满庭烟。",
            "亲故多相笑，疎狂似少年。"
        ],
        "notes": "",
        "id": "a7811004ced687fe06c9da783eda9928"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "游春十二首 十",
        "preface": "",
        "paragraphs": [
            "卑官还不恶，行止得逍遥。",
            "晴野花侵路，春陂水上桥。",
            "尘埃生暖色，药草长新苗。",
            "看却烟光散，狂风处处飘。"
        ],
        "notes": "",
        "id": "ddebd1440aee1676953884a627ddc413"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "游春十二首 十一",
        "preface": "",
        "paragraphs": [
            "身被春光引，经时更不归。",
            "嚼花香满口，书竹粉黏衣。",
            "弄日莺狂语，迎风蝶倒飞。",
            "自知疎嬾性，得事亦应稀。"
        ],
        "notes": "",
        "id": "3cea7d06624916b1f56b48f57b450164"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "游春十二首 十二",
        "preface": "",
        "paragraphs": [
            "晓脱青衫出，闲行气味长。",
            "一瓶春酒色，数顷野花香。",
            "朝客闻应羡，山僧见亦狂。",
            "不将僮仆去，恐为损风光。"
        ],
        "notes": "",
        "id": "4b97d25603695814558513ed1fe513bc"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "赏春",
        "preface": "",
        "paragraphs": [
            "闲人祗是爱春光，迎得春来喜欲狂。",
            "买酒怕迟教走马，看花嫌远自移床。",
            "娇莺语足方离树，戏蝶飞高始过墙。",
            "颠倒醉眠三数日，人间百事不思量。"
        ],
        "notes": "",
        "id": "e44e6b256c4f312e1c3c9c30565aa97b"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "春日即事",
        "preface": "",
        "paragraphs": [
            "春来眠不得，谁复念生涯。",
            "夜听四邻乐，朝寻九陌花。",
            "轻烟浮草色，微雨濯年华。",
            "乞假非关病，朝衣在酒家。"
        ],
        "notes": "",
        "id": "f66d482594b3a49735b24d51bc246a9d"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "春日江次",
        "preface": "",
        "paragraphs": [
            "野步出茆斋，闲行坐石台。",
            "久悲乡路远，犹喜杏花开。",
            "鸥鹭皆飞去，帆樯何处来？",
            "因凝千里目，落日尚徘徊。"
        ],
        "notes": "",
        "id": "b188926a70603a1b8bfeac9b8fbb4049"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "扬州春词三首 一",
        "preface": "",
        "paragraphs": [
            "广陵寒食天，无雾复无烟。",
            "煖日凝花柳，春风散管弦。",
            "园林多是宅，车马少于船。",
            "莫唤游人住，游人困不眠。"
        ],
        "notes": "",
        "id": "52d19dfc95f4494fabc77067cb3e0640"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "扬州春词三首 二",
        "preface": "",
        "paragraphs": [
            "满郭是春光，街衢土亦香。",
            "竹风轻履舃，花露腻衣裳。",
            "谷鸟鸣还艳，山夫到更狂。",
            "可怜游赏地，炀帝国倾亡。"
        ],
        "notes": "",
        "id": "5ddf0e652f37a96fe4fe0849145dff89"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "扬州春词三首 三",
        "preface": "",
        "paragraphs": [
            "江北烟光里，淮南胜事多。",
            "市鄽持烛入，邻里漾船过。",
            "有地惟栽竹，无家不养鹅。",
            "春风荡城郭，满耳是笙歌。"
        ],
        "notes": "",
        "id": "92efd080009213d9c446c3dbc4ad7cef"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寒食二首 一",
        "preface": "",
        "paragraphs": [
            "今朝一百五，出户雨初晴。",
            "舞爱双飞蝶，歌闻百啭莺。",
            "江深青草岸，花满白云城。",
            "为政多孱懦，应无酷吏名。"
        ],
        "notes": "",
        "id": "9d063e7a9843009327d6c27ef671726a"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寒食二首 二",
        "preface": "",
        "paragraphs": [
            "出城烟火少，况复是今朝。",
            "闲坐将谁语，临觞只自谣。",
            "堦前春藓徧，衣上落花飘。",
            "伎乐州人戏，使君心寂寥。"
        ],
        "notes": "",
        "id": "ba20431fc2f6828727888b6a7ceab412"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "暮春书事",
        "preface": "",
        "paragraphs": [
            "穷巷少芳菲，苍苔一径微。",
            "酒醒闻客别，年长送春归。",
            "宿愿眠云峤，浮名系锁闱。",
            "未因丞相庇，难得脱朝衣。"
        ],
        "notes": "",
        "id": "72f6e13f14b4625a7f9aff9e997b7f4c"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "春晚雨中",
        "preface": "",
        "paragraphs": [
            "寂寂春将老，闲人强自欢。",
            "迎风莺语涩，带雨蝶飞难。",
            "傍砌木初长，眠花景渐阑。",
            "临轩平目望，情思若为宽。"
        ],
        "notes": "",
        "id": "cc3f660197d75c1bf3b697bd619d38e7"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "送春",
        "preface": "",
        "paragraphs": [
            "昨迎今复送，来晚去逡巡。",
            "芳尽空繁树，愁多独病身。",
            "静思倾酒嬾，闲望上楼频。",
            "为向春风道，明年早报春。"
        ],
        "notes": "",
        "id": "c772f5cfe09018cf8a0605fbfebadadb"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "别春",
        "preface": "",
        "paragraphs": [
            "留春不得被春欺，春若无情遣泥谁。",
            "寂寞自疑生冷病，凄凉还似别亲知。",
            "随风未辨归何处，浇酒唯求住少时。",
            "一去近当三百日，从朝至夜是相思。"
        ],
        "notes": "",
        "id": "18e56086a659b761a38fb211f76707c8"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "夏夜",
        "preface": "",
        "paragraphs": [
            "闲斋深夜静，独坐又闲行。",
            "密树月笼影，疎篱水隔声。",
            "断猨时叫谷，栖鸟每摇柽。",
            "寂寞求名士，谁知此夕情。"
        ],
        "notes": "",
        "id": "27d387090b0be8cc2cfd72121063bdd3"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "秋日有怀",
        "preface": "",
        "paragraphs": [
            "秋来不复眠，但觉思悠然。",
            "菊色欲经露，虫声渐替蝉。",
            "诗情生酒里，心事在山边。",
            "旧里无因到，西风又一年。"
        ],
        "notes": "",
        "id": "cdebe07fd89e5edeafbcbb71feb58747"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "秋夕遣怀",
        "preface": "",
        "paragraphs": [
            "昨宵白露下，秋气满山城。",
            "风劲衣巾脆，窗虚笔墨轻。",
            "临书爱真迹，避酒怕狂名。",
            "祗拟随麋鹿，悠悠过一生。"
        ],
        "notes": "",
        "id": "0d1e51f266e25333844a2c7b41cb5fa3"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "秋中夜坐",
        "preface": "",
        "paragraphs": [
            "疎散永无事，不眠常夜分。",
            "月中松露滴，风引鹤同闻。"
        ],
        "notes": "",
        "id": "e64d575bbb8b243f6a0ffba2204952e0"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "同卫尉崔少卿九月六日饮",
        "preface": "",
        "paragraphs": [
            "酒熟菊还芳，花飘盏亦香。",
            "与君先一醉，举世待重阳。",
            "风色初晴利，虫声向晚长。",
            "此时如不饮，心事亦应伤。"
        ],
        "notes": "",
        "id": "8e92a9e04fcf7bbbdbce316ed8234991"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "九日忆砚山旧居",
        "preface": "",
        "paragraphs": [
            "帝里闲人少，谁同把酒桮。",
            "砚山篱下菊，今日几枝开。",
            "晓角惊眠起，秋风引病来。",
            "长年归思切，更值雁声催。"
        ],
        "notes": "",
        "id": "c3154b144c2cf03b4fb2271d3b8ad9c1"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "秋晚江次",
        "preface": "",
        "paragraphs": [
            "萧萧晚景寒，独立望江壖。",
            "沙渚几行鴈，风湾一只船。",
            "落霞澄返照，孤屿隔微烟。",
            "极目思无尽，乡心到眼前。"
        ],
        "notes": "",
        "id": "bd8a28b6acbb365f03f2246b4c973ef1"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "除夜二首 一",
        "preface": "",
        "paragraphs": [
            "衰残归未遂，寂寞此宵情。",
            "旧国当千里，新年隔数更。",
            "寒犹近北峭，风渐向东生。",
            "谁见长安陌，晨钟度火城。"
        ],
        "notes": "",
        "id": "277b68387f3f805179c7b81a7104f98f"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "除夜二首 二",
        "preface": "",
        "paragraphs": [
            "慇懃惜此夜，此夜在逡巡。",
            "烛尽年还别，鸡鸣老更新。",
            "傩声方去疫，酒色已迎春。",
            "明日持杯处，谁为最后人。"
        ],
        "notes": "",
        "id": "806cfcb1ee5b943454895ee9b030e9ae"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "晦日送穷三首 一",
        "preface": "",
        "paragraphs": [
            "年年到此日，沥酒拜街中。",
            "万户千门看，无人不送穷。"
        ],
        "notes": "",
        "id": "e809004b527785efae42b7bd0fcf7b47"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "晦日送穷三首 二",
        "preface": "",
        "paragraphs": [
            "送穷穷不去，相泥欲何为。",
            "今日官家宅，淹留又几时。"
        ],
        "notes": "",
        "id": "5803d23cd9e049b0ba05bcfdc08f5a68"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "晦日送穷三首 三",
        "preface": "",
        "paragraphs": [
            "古人皆恨别，此别恨消魂。",
            "只是空相送，年年不出门。"
        ],
        "notes": "",
        "id": "0c826283a74e0a0b1379595c437b73e2"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "咏云",
        "preface": "",
        "paragraphs": [
            "霭霭纷纷不可穷，戛笙歌处尽随龙。",
            "来依银汉一千里，归傍巫山十二峰。",
            "呈瑞每闻开丽色，避风仍见挂乔松。",
            "怜君翠染双蝉鬓，镜里朝朝近玉容。"
        ],
        "notes": "",
        "id": "e06d79a3bb0c2a8076931de6c393dfc9"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "咏雪",
        "preface": "",
        "paragraphs": [
            "愁云残腊下阳台，混却乾坤六出开。",
            "与月交光呈瑞色，共花争艳傍寒梅。",
            "飞随郢客歌声远，散逐宫娥舞袖回。",
            "其那知音不相见，剡溪乘兴为君来。"
        ],
        "notes": "",
        "id": "097ee06b60d7bc40213abd65f8056232"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "郡中对雪",
        "preface": "",
        "paragraphs": [
            "霏微著草树，渐布与阶平。",
            "远近如空色，飘飏无落声。",
            "飞鸦疑翅重，去马觉蹄轻。",
            "遥想故山下，樵夫应滞行。"
        ],
        "notes": "",
        "id": "6df31d09ec0e84473a3f8e7a04f03341"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "对月",
        "preface": "",
        "paragraphs": [
            "银轮玉兔向东流，莹净三更正好游。",
            "一片黑云何处起，皂罗笼却水精毬。"
        ],
        "notes": "",
        "id": "1d925e40167c0f24a10488aa5f6b6516"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "八月十五夜看月",
        "preface": "",
        "paragraphs": [
            "亭亭千万里，三五复秋中。",
            "此夕光应绝，常时思不同。",
            "九霄微有露，四海静无风。",
            "惆怅逡巡别，谁能看碧空。"
        ],
        "notes": "",
        "id": "dd4bb4a69e7182369a6cd97a88f2306a"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "赋月华临静夜",
        "preface": "",
        "paragraphs": [
            "长空埃𡏖灭，皎皎月华临。",
            "色正秋将半，光鲜夜自深。",
            "九霄晴更彻，四野气难侵。",
            "静照遥山出，孤明列宿沈。",
            "高人应不寐，惊鹊复何心。"
        ],
        "notes": "",
        "id": "8515323f363ee889bb6d2df186a98218"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "酬任畴协律夏中苦雨见寄",
        "preface": "",
        "paragraphs": [
            "银汉波澜溢，经旬雨未休。",
            "细听宜隔牖，远望忆高楼。",
            "风急飘还断，云低落更稠。",
            "走童惊掣电，饥鸟啄浮沤。",
            "丝网张空际，蛛绳续瓦沟。",
            "青蛙多入户，潢潦欲胜舟。",
            "雷怒疑山破，池浑似土流。",
            "灰人漫禳厌，水马恣沈浮。",
            "广陌应翻浪，贫居恐作湫。",
            "阳精藏不耀，阴气盛难收。",
            "远色重林暮，繁声四壁秋。",
            "望晴思见日，防冷欲披裘。",
            "枕润眠还嬾，车羸出转忧。",
            "散空烟漠漠，迸溜竹修修。",
            "树暗蝉吟咽，巢倾燕语愁。",
            "琴书凉簟净，灯烛夜窗幽。",
            "天下那能向，龙边岂易求。",
            "湿烟凝灶额，荒草覆墙头。",
            "酒思凄方罢，诗情耿始抽。",
            "下床先仗屐，汲井恐飘瓯。",
            "危坐徒相忆，佳期未有由。",
            "劳君寄新什，终日不能酬。"
        ],
        "notes": "",
        "id": "b9930328cd8354c6fc376aa3dd66f6aa"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "和座主相公雨中作",
        "preface": "",
        "paragraphs": [
            "清气润华屋，东风吹雨匀。",
            "花低惊艳重，竹净觉声真。",
            "山际凝如雾，云中散似尘。",
            "萧萧下碧落，点点救生民。",
            "缓洒雷霆细，微沾瓦砾新。",
            "诗成难继和，造化笔通神。"
        ],
        "notes": "",
        "id": "209e9af1cf10e08e6e7062b3af83c281"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "恶神行雨",
        "preface": "",
        "paragraphs": [
            "凶神扇𥳽恶神行，汹涌挨排白雾生。",
            "风击水凹波扑凸，雨漴山口地嵌坑。",
            "龙喷黑气翻腾滚，鬼掣红光劈划揁。",
            "哮吼忽雷声揭石，满天啾唧闹轰轰。"
        ],
        "notes": "",
        "id": "4e84c62e17ced0cc29b4402792254755"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "苦雨",
        "preface": "",
        "paragraphs": [
            "江昏山半晴，南阻绝人行。",
            "葭菼连云色，松杉共雨声。",
            "早秋仍燕舞，深夜更鼍鸣。",
            "为报迷津客，讹言未可轻。"
        ],
        "notes": "",
        "id": "67e13273c0904be6687b57ac6fb0f856"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "题凤翔西郭新亭",
        "preface": "",
        "paragraphs": [
            "西郭尘埃外，新亭制度奇。",
            "地形当要处，人力是闲时。",
            "结搆方殊绝，高低更合宜。",
            "栋梁清俸买，松竹远山移。",
            "佛寺幽难敌，仙家景可追。",
            "良工慙巧尽，上客恨逢迟。",
            "两面寒波涨，当前软柳垂。",
            "清虚宜月入，凉冷胜风吹。",
            "宴赏军容静，登临妓乐随。",
            "鱼龙听弦管，凫鹤识旌旗。",
            "泛鹢春流阔，飞觞白日欹。",
            "闲花长在户，嫩藓乍缘墀。",
            "永望情无极，频来困不辞。",
            "云峰晴转翠，烟树晓逾滋。",
            "向野惟贪静，临空遽觉危。",
            "行人如不到，游乐更何为。"
        ],
        "notes": "",
        "id": "1a901738e199d7331dd65e634b727e7d"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "题金州西园九首 江榭",
        "preface": "",
        "paragraphs": [
            "亭亭白云榭，下有清江流。",
            "见江不得亲，不如波上鸥。",
            "有榭江可见，无榭无双眸。"
        ],
        "notes": "",
        "id": "36b3985a5381c2743ce8a5f18ab1a839"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "题金州西园九首 药堂",
        "preface": "",
        "paragraphs": [
            "僮仆不到阈，双扉常自关。",
            "四壁画远水，堂前耸秋山。",
            "时闻有仙鼠，窃药簷隙间。"
        ],
        "notes": "",
        "id": "a5c8e395b66b80a970352c0fb5313eec"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "题金州西园九首 草阁",
        "preface": "",
        "paragraphs": [
            "编草覆柏椽，轩扉皆竹织。",
            "合成似僧居，学僧居未得。",
            "有时公府劳，还复来此息。"
        ],
        "notes": "",
        "id": "dd89e65f733d6a700a57e0a6808f81ba"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "题金州西园九首 松坛",
        "preface": "",
        "paragraphs": [
            "盘盘松上盖，下覆青石坛。",
            "月中零露垂，日出露尚漙。",
            "山翁称绝境，海桥无所观。"
        ],
        "notes": "",
        "id": "ee3a1d363b6bc34310f8d52708b35f80"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "题金州西园九首 葼径",
        "preface": "",
        "paragraphs": [
            "药院径亦高，往来踏葼影。",
            "方当繁暑日，草𪨗微微冷。",
            "爱此不能行，折薪坐煎茗。"
        ],
        "notes": "",
        "id": "10323cf869ccfa0c854cb6d9527a3e65"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "题金州西园九首 垣竹",
        "preface": "",
        "paragraphs": [
            "种竹爱庭际，亦以资玩赏。",
            "穷秋雨萧条，但见墙垣长。",
            "宣尼高数仞，固应非土壤。"
        ],
        "notes": "",
        "id": "a582aec7f2eab0a2df283cb64396b3bd"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "题金州西园九首 石庭",
        "preface": "",
        "paragraphs": [
            "布石满山庭，磷磷洁还清。",
            "幽人常履此，月下屐齿鸣。",
            "药草枝叶动，似向山中生。"
        ],
        "notes": "",
        "id": "0e5611e3a6055c07e5331a8091e9b7ee"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "题金州西园九首 莓苔",
        "preface": "",
        "paragraphs": [
            "茅堂阶岂高，数寸是苔藓。",
            "只恐秋雨中，窗户亦不溅。",
            "眼前无此物，我情何由遣。"
        ],
        "notes": "",
        "id": "aa81d7444fabafa75ba50486cee94711"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "题金州西园九首 芭蕉屏",
        "preface": "",
        "paragraphs": [
            "芭蕉丛丛生，月照参差影。",
            "数叶大如墙，作我门之屏。",
            "稍稍闻见稀，耳目得安静。"
        ],
        "notes": "",
        "id": "8b460122b6b23887aaa30bde2a4e8815"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "杏溪十首 杏溪",
        "preface": "",
        "paragraphs": [
            "桃花四散飞，桃子压枝垂。",
            "寂寂青阴里，幽人举步迟。",
            "慇懃念此径，我去复来谁。"
        ],
        "notes": "",
        "id": "a3311d28c1c1a020eb885897a1ef0735"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "杏溪十首 莲塘",
        "preface": "",
        "paragraphs": [
            "方塘菡萏高，繁艳相照耀。",
            "幽人夜眠起，忽疑野中烧。",
            "晓寻不知休，白石岸亦峭。"
        ],
        "notes": "",
        "id": "ec159b315aa6da9eb74b120090389e17"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "杏溪十首 架水藤",
        "preface": "",
        "paragraphs": [
            "蒙蒙紫花藤，下复清溪水。",
            "若遣随波流，不如风飘起。",
            "风飘或近堤，随波千万里。"
        ],
        "notes": "",
        "id": "7d87b5559c19e534dca4051b2cef09b3"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "杏溪十首 石潭",
        "preface": "",
        "paragraphs": [
            "晓向潭上行，夕就潭边宿。",
            "清冷无波澜，潎潎鱼相逐。",
            "钓翁坐不起，见我往来熟。"
        ],
        "notes": "",
        "id": "6253d78c74b3a5441287449ced1c5c1a"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "杏溪十首 溪路",
        "preface": "",
        "paragraphs": [
            "此路何潇洒，永无公卿迹。",
            "日日多往来，藜杖与桑屐。",
            "路边何所有，磊磊青渌石。"
        ],
        "notes": "",
        "id": "1dde735745fa60a4c0d0a88fbc8e5b7f"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "杏溪十首 望江峰",
        "preface": "",
        "paragraphs": [
            "念昔有此峰，在彼江陵先。",
            "举世未能知，愚亦望同贤。",
            "我来心益闷，欲上天公牋。"
        ],
        "notes": "",
        "id": "caf338835d29db2d0b05743dad2d838b"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "杏溪十首 杏水",
        "preface": "",
        "paragraphs": [
            "不与江水接，自出林中央。",
            "穿花复远水，一山闻杏香。",
            "我来持茗瓯，日屡此来尝。"
        ],
        "notes": "",
        "id": "e792334e48e47ebf6f2f2d75eefe7e53"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "杏溪十首 渚上竹",
        "preface": "",
        "paragraphs": [
            "叶叶新春筠，下复清浅流。",
            "微风屡此来，决决复修修。",
            "诗人月下吟，月堕吟不休。"
        ],
        "notes": "",
        "id": "4e46320070b02a149686f13e0741ecd7"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "杏溪十首 枫林堰",
        "preface": "",
        "paragraphs": [
            "森森枫树林，护此石门堰。",
            "杏隄数里余，枫影覆亦徧。",
            "鸬鹚与钓童，质异同所愿。"
        ],
        "notes": "",
        "id": "1463a7dce166c74eaf05f054711a4607"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "杏溪十首 石濑",
        "preface": "",
        "paragraphs": [
            "散漫复潺湲，半砂半和石。",
            "清风波亦无，历历鱼可搦。",
            "我来亦屡久，归路常日夕。"
        ],
        "notes": "",
        "id": "330033ed2dbbeadbe7ace683f0f4a948"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "陕下厉玄侍御宅五题 濯缨溪",
        "preface": "",
        "paragraphs": [
            "旧山宁要去，此有濯缨泉。",
            "晓景松枝覆，秋光月色连。",
            "行寻屐齿尽，坐对角巾偏。",
            "寂寂幽栖处，无妨请俸钱。"
        ],
        "notes": "",
        "id": "1f521ca52b45a6af65f34b63505ebf67"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "陕下厉玄侍御宅五题 垂钓亭",
        "preface": "",
        "paragraphs": [
            "由钓起茅亭，柴扉复竹楹。",
            "波清见丝影，坐久识鱼情。",
            "白鸟依窗宿，青蒲傍砌生。",
            "欲同渔父舍，须自减逢迎。"
        ],
        "notes": "",
        "id": "5ff55c9e6dad680e19a7bb7bc37a3010"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "陕下厉玄侍御宅五题 吟诗岛",
        "preface": "",
        "paragraphs": [
            "幽岛藓层层，诗人日日登。",
            "坐危石是榻，吟冷唾成冰。",
            "静对唯秋水，同来但老僧。",
            "竹枝题字处，小篆复谁能。"
        ],
        "notes": "",
        "id": "b79fb8f2692dd6245ecb297c45ce7b3a"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "陕下厉玄侍御宅五题 竹里径",
        "preface": "",
        "paragraphs": [
            "微径婵娟里，唯闻静者知。",
            "迹深苔长处，步狭笋生时。",
            "高是连幽树，穷应到曲池。",
            "纱巾灵寿杖，行乐复相宜。"
        ],
        "notes": "",
        "id": "8332f8a8039cceea2d903843090a3051"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "陕下厉玄侍御宅五题 泛觞泉",
        "preface": "",
        "paragraphs": [
            "不上酒家楼，池边日献酬。",
            "杯来转巴字，客坐遶方流。",
            "酹滴苔纹断，泉连石岸秋。",
            "若能山下置，岁晚愿同游。"
        ],
        "notes": "",
        "id": "85622b2556b026cd13669b8989e90fd0"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "题僧院引泉",
        "preface": "",
        "paragraphs": [
            "泉眼高千尺，山僧取得归。",
            "架空横竹引，凿石透渠飞。",
            "洗药溪流浊，浇花雨力微。",
            "朝昏长遶看，护惜似持衣。"
        ],
        "notes": "",
        "id": "6c1dd8207c1d8ce643ac1b1ec5bfcf42"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "题家园新池",
        "preface": "",
        "paragraphs": [
            "数日自穿池，引泉来近陂。",
            "寻渠通咽处，遶岸待清时。",
            "深好求鱼养，闲堪与鹤期。",
            "幽声听难尽，入夜睡常迟。"
        ],
        "notes": "",
        "id": "a502043f5be6abb3b3d3946baf4ee701"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "咏盆池",
        "preface": "",
        "paragraphs": [
            "浮萍重叠水团圆，客遶千遭屐齿痕。",
            "莫惊池里寻常满，一井清泉是上源。"
        ],
        "notes": "",
        "id": "d5255835281d81ac0c257d3962a7e35f"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "买太湖石",
        "preface": "",
        "paragraphs": [
            "我尝游太湖，爱石青嵯峨。",
            "波澜取不得，自后长咨嗟。",
            "奇哉卖石翁，不傍豪贵家。",
            "负石听苦吟，虽贫亦来过。",
            "贵我辨识精，取价复不多。",
            "比之昔所见，珍怪颇更加。",
            "背面淙注痕，孔隙若琢磨。",
            "水称至柔物，湖乃生壮波。",
            "或云此天生，嵌空亦非他。",
            "气质偶不合，如地生江河。",
            "置之书房前，晓雾常纷罗。",
            "碧光入四邻，墙壁难蔽遮。",
            "客来谓我宅，忽若岩之阿。"
        ],
        "notes": "",
        "id": "bc66b977e2f3deceeaa94bbd8d96c528"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "天竺寺殿前立石",
        "preface": "",
        "paragraphs": [
            "补天残片女娲抛，扑落禅门压地坳。",
            "霹雳划深龙旧攫，屈槃痕浅虎新抓。",
            "苔黏月眼风挑剔，尘结云头雨磕敲。",
            "秋至莫言长矻立，春来自有薜萝交。"
        ],
        "notes": "",
        "id": "d75a6d41c80a938ceff11bb2837393fb"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "杭州观潮",
        "preface": "",
        "paragraphs": [
            "楼有章亭号，涛来自古今。",
            "势连苍海阔，色比白云深。",
            "怒雪驱寒气，狂雷散大音。",
            "浪高风更起，波急石难沈。",
            "鸟惧多遥过，龙惊不敢吟。",
            "坳如开玉穴，危似走琼岑。",
            "但褫千人魄，那知伍相心。",
            "岸摧连古道，洲涨碚丛林。",
            "跳沫山皆湿，当江日半阴。",
            "天然与禹凿，此理遣谁寻。"
        ],
        "notes": "",
        "id": "68b458bdb55f3f1d88ccea81bf8f6b88"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "题李频新居",
        "preface": "",
        "paragraphs": [
            "赁居求贱处，深僻任人嫌。",
            "盖地花如绣，当门竹胜帘。",
            "劝僧尝药酒，教仆辨书签。",
            "庭际山宜小，休令著石添。"
        ],
        "notes": "",
        "id": "1aebb57e67fb6bbfdd2cef66168d2a03"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄题纵上人院",
        "preface": "",
        "paragraphs": [
            "营营是与非，前乐后还悲。",
            "今世已如此，他生愿似师。",
            "禅房空旦暮，画壁半陈隋。",
            "遶径苍苔迹，幽人来是谁。"
        ],
        "notes": "",
        "id": "f09815af4e1936c8e4b62eb137920bf3"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "题山寺",
        "preface": "",
        "paragraphs": [
            "千重山崦里，楼阁影参差。",
            "未暇寻僧院，先看置寺碑。",
            "竹深行渐暗，石稳坐多时。",
            "古塔虫蛇善，阴廊鸟雀痴。",
            "云开上界近，泉落下方迟。",
            "为爱青桐叶，因题满树诗。"
        ],
        "notes": "",
        "id": "e76ea335fd08ee24a2dca5a9d6276095"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "题贞女祠",
        "preface": "",
        "paragraphs": [
            "此女骨为土，贞名不可移。",
            "精灵閟何处，苹藻奠空祠。",
            "水石生异状，杉松无病枝。",
            "我来方谢雨，延滞失归期。"
        ],
        "notes": "",
        "id": "8c65a78c74b9249be9face6030df3646"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "题刑部马员外修行里南街新居",
        "preface": "",
        "paragraphs": [
            "帝里谁无宅，青山秖属君。",
            "闲窗连竹色，幽砌上苔文。",
            "远近高低树，东西南北云。",
            "朝朝常独见，免被四邻分。"
        ],
        "notes": "",
        "id": "c12091d48c5a2351c636dcf5e9ad611d"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "题郭侍郎亲仁里幽居",
        "preface": "",
        "paragraphs": [
            "入门尘外思，苔径药苗间。",
            "洞里应生玉，庭前自有山。",
            "帝城唯此静，朝客更谁闲。",
            "野鹤松中语，时时去复还。"
        ],
        "notes": "",
        "id": "485841a869d21319bb337af15ffe5a05"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "题宣义池亭",
        "preface": "",
        "paragraphs": [
            "春入池亭好，风光暖更鲜。",
            "寻芳行不困，逐胜坐还迁。",
            "细草乱如发，幽禽鸣似弦。",
            "苔文翻古篆，石色学秋天。",
            "花落能漂酒，萍开解避船。",
            "暂来还愈疾，久住合成仙。",
            "迸笋搘堦起，垂藤压树偏。",
            "此生应借看，自计买无钱。"
        ],
        "notes": "",
        "id": "6068c38d0dd005f22a3310d24c5fdf6d"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "题薛十二池亭",
        "preface": "",
        "paragraphs": [
            "每日树边消一日，遶池行过又须行。",
            "异花多是非时有，好竹皆当要处生。",
            "斜立小桥看岛势，远移幽石作泉声。",
            "浮萍著岸风吹歇，水面无尘晚更清。"
        ],
        "notes": "",
        "id": "c6d8d44dae04354508b5c0580071e506"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "题大理崔少卿驸马林亭",
        "preface": "",
        "paragraphs": [
            "每来归意懒，都尉似山人。",
            "台榭栖双鹭，松篁隔四邻。",
            "迸泉清胜雨，深洞暖如春。",
            "更看题诗处，前轩粉壁新。"
        ],
        "notes": "",
        "id": "fdf88d7f6fa6410ed7681f38af4ed2f5"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "题杭州南亭",
        "preface": "",
        "paragraphs": [
            "旧隐即云林，思归日日深。",
            "如今来此地，无复有前心。",
            "古石生灵草，长松栖异禽。",
            "暮潮簷下过，溅浪湿衣襟。"
        ],
        "notes": "",
        "id": "674b5c717842ca2baec2e095e2a0c790"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "题郑驸马林亭",
        "preface": "",
        "paragraphs": [
            "东园连宅起，胜事与心期。",
            "幽洞自生药，新篁迸入池。",
            "密林行不尽，芳草坐难移。",
            "石翠疑无质，莺歌似有词。",
            "莎台高出树，藓壁净题诗。",
            "我独多来赏，九衢人不知。"
        ],
        "notes": "",
        "id": "372cbbe74e98472ad176ac0b022ac311"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "题厉玄侍御所居",
        "preface": "",
        "paragraphs": [
            "幽栖一亩宫，清峭似山峰。",
            "邻里不通径，俸钱唯买松。",
            "野人时寄宿，谷鸟自相逢。",
            "朝路床前是，谁知晓起慵。"
        ],
        "notes": "",
        "id": "fe9b68a6862d9dfa1291b27234a9c670"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "题田将军宅",
        "preface": "",
        "paragraphs": [
            "焚香书院最风流，莎草缘墙绿藓秋。",
            "近砌别穿浇药井，临街新起看山楼。",
            "栖禽恋竹明犹在，闲客观花夜未休。",
            "好是暗移城里宅，清凉浑得似江头。"
        ],
        "notes": "",
        "id": "abd272aed041ab281ea82ea5a6b36550"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "题崔驸马宅",
        "preface": "",
        "paragraphs": [
            "心在林泉身在城，凤凰楼下得闲名。",
            "洞中见凿寻仙路，月里犹烧煮药铛。",
            "数树异花皆敕赐，并竿修竹自天生。",
            "诗人多说离君宅，不得青苔地上行。"
        ],
        "notes": "",
        "id": "1807517248172d278ee3bf3c23ed717d"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "题河上亭",
        "preface": "",
        "paragraphs": [
            "亭亭河上亭，鱼踯水禽鸣。",
            "九曲何时尽，千峰今日清。",
            "晨光秋更远，暑气夏常轻。",
            "桮里移樯影，琴中有浪声。",
            "岸莎连砌静，渔火入窗明。",
            "来此多沈醉，神高无宿酲。"
        ],
        "notes": "",
        "id": "364a0b7d4ef1ff39e097ff5b63968c9c"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "题长安薛员外水阁",
        "preface": "",
        "paragraphs": [
            "亭亭新阁成，风景益鲜明。",
            "石尽太湖色，水多湘渚声。",
            "翠筠和粉长，零露逐荷倾。",
            "时倚高窗望，幽寻小径行。",
            "林疎看鸟语，池近识鱼情。",
            "政暇招闲客，唯将酒送迎。"
        ],
        "notes": "",
        "id": "54ce75c85f2c23de464333baa8144dee"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "题梁国公主池亭",
        "preface": "",
        "paragraphs": [
            "平阳池馆枕秦川，门鏁南山一带烟。",
            "素柰花开西子面，绿榆枝种沈郎钱。",
            "装帘玳瑁随风落，庭岸䴔䴖趁煖眠。",
            "寂寞空余歌舞地，玉箫惊起凤归天。"
        ],
        "notes": "",
        "id": "d10265cd96463aabcf812c38d8b7e89d"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄题尉迟少卿郊居",
        "preface": "",
        "paragraphs": [
            "卿仕在关东，林居思不穷。",
            "朝衣挂壁上，廐马放田中。",
            "隅坐唯禅子，随行只药童。",
            "砌莎留宿露，庭竹出清风。",
            "浓翠生苔点，辛香发桂丛。",
            "莲池伊水入，石径远山通。",
            "愚者心还静，高人迹自同。",
            "无能相近住，终日羡邻翁。"
        ],
        "notes": "",
        "id": "53be40d92ca79a87e76e12d5a7862ee5"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "题永城驿",
        "preface": "",
        "paragraphs": [
            "秋赋春还计尽违，自知身是拙求知。",
            "惟思旷海无休日，却喜孤舟似去时。",
            "连浦一程兼汴宋，夹堤千柳杂唐隋。",
            "从来此恨皆前达，敢负吾君作楚词。"
        ],
        "notes": "",
        "id": "19c9c08d442955b81abc61c4bd831fb1"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "过张邯郸庄",
        "preface": "",
        "paragraphs": [
            "客行长似病，烦热束四肢。",
            "到君读书堂，忽若逢良医。",
            "堂前水交流，堂下树交枝。",
            "两门延风凉，洗我昏浊肌。",
            "与子还往熟，坐卧恣所宜。",
            "时时相献酬，文字当酒巵。",
            "野饭具藜藿，永日亦不饥。",
            "苟飡非其所，鲙炙为蒺藜。",
            "时清士人闲，耕作唯文词。",
            "岂独乡里荐，当取四海知。"
        ],
        "notes": "",
        "id": "5e3343766a961510067d8c07446856aa"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "过杨处士幽居",
        "preface": "",
        "paragraphs": [
            "引水穿风竹，幽声胜远溪。",
            "裁衣延野客，翦翅养山鸡。",
            "酒熟听琴酌，诗成削树题。",
            "惟愁春气暖，松下雪和泥。"
        ],
        "notes": "",
        "id": "5f588b8444a429e3242312e29e4ef291"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "过李处士山居",
        "preface": "",
        "paragraphs": [
            "闲居昼掩扉，门柳荫蔬畦。",
            "因病方收药，寻僧始度溪。",
            "少逢人到户，时有燕衔泥。",
            "萧洒身无事，名高孰与齐。"
        ],
        "notes": "",
        "id": "1715d0821ba9e97efbdbff8de3f10764"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "过无可僧院",
        "preface": "",
        "paragraphs": [
            "忆师眠复起，永夜思迢迢。",
            "月下门方掩，林中寺更遥。",
            "钟声空下界，池色在清宵。",
            "终拟修禅观，窗间卷欲烧。"
        ],
        "notes": "",
        "id": "d3d1faa060870c597f8b3abbd5b3acd6"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "过稠上人院",
        "preface": "",
        "paragraphs": [
            "清羸一饭师，闲院亦披衣。",
            "应诏常翻译，修心出是非。",
            "雪中疎磬度，林际晚风归。",
            "蔬食常来此，人间护净稀。"
        ],
        "notes": "",
        "id": "2f5a12dad00d01e72861c332fa44528a"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "过不疑上人院",
        "preface": "",
        "paragraphs": [
            "九经通大义，内典自应精。",
            "帘冷连松影，苔深减覆声。",
            "相逢幸此日，相失恐来生。",
            "觉路何门去，师须引我行。"
        ],
        "notes": "",
        "id": "baff4a40afba7d35ff0e6787d4163440"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "过昙花宝上人院",
        "preface": "",
        "paragraphs": [
            "九陌最幽寺，吾师院复深。",
            "烟霜同覆屋，松竹杂成林。",
            "鸟语境弥寂，客来机自沈。",
            "早知能到此，应不戴朝簪。"
        ],
        "notes": "",
        "id": "b992d96a8865a0b4688c3256d050fd20"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "过杜氏江亭",
        "preface": "",
        "paragraphs": [
            "上国千余里，逢春且胜游。",
            "暂闻新鸟戏，似解旅人愁。",
            "野色吞山尽，江烟衬水流。",
            "村醪须一醉，无恨滞行舟。"
        ],
        "notes": "",
        "id": "052ed78760a0ffe6c7c29a32124f8093"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "过张云峰院宿",
        "preface": "",
        "paragraphs": [
            "不吃胡麻饭，杯中自得仙。",
            "隔篱招好客，扫室置芳筵。",
            "家酝香醪嫩，时新异果鲜。",
            "夜深唯畏晓，坐稳岂思眠。",
            "棋罢嫌无敌，诗成贵在前。",
            "明朝题壁上，谁得众人传。"
        ],
        "notes": "",
        "id": "3f1b33e8b5939cdbbc7794daf7613afd"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "过钦上人院",
        "preface": "",
        "paragraphs": [
            "有相无相身，唯师说始真。",
            "修篁半庭影，清磬几僧邻。",
            "古壁丹青落，虚簷鸟雀驯。",
            "伊余求了义，羸马往来频。"
        ],
        "notes": "",
        "id": "43e4d6c4f4b86b7b06282c2ecd9c056f"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "过无可上人院",
        "preface": "",
        "paragraphs": [
            "寥寥听不尽，孤磬与疎钟。",
            "烦恼师长别，清凉我暂逢。",
            "蚁行经古藓，鹤毳落深松。",
            "自想归时路，尘埃复几重。"
        ],
        "notes": "",
        "id": "23487a3dd646bb7ae3c86f9198b7fa19"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "过城南僧院",
        "preface": "",
        "paragraphs": [
            "寺对远山起，幽居仍是师。",
            "斜阳通暗隙，残雪落疎篱。",
            "松静鹤栖定，廊虚钟尽迟。",
            "朝朝趋府吏，来此是相宜。"
        ],
        "notes": "",
        "id": "9e7c85a242ccbb9d200a1f3f7f7be7f1"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "过灵泉寺",
        "preface": "",
        "paragraphs": [
            "偶寻灵迹去，幽径入氲氛。",
            "转壑惊飞鸟，穿山踏乱云。",
            "水从岩下落，溪向寺前分。",
            "释子游何处，空堂日渐曛。"
        ],
        "notes": "",
        "id": "5c68e28ce693b15e1439b097e9a8c9f3"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "过天津桥晴望",
        "preface": "",
        "paragraphs": [
            "闲立津桥上，寒光动远林。",
            "皇宫对嵩顶，清洛贯城心。",
            "雪路初晴出，人家向晚深。",
            "自从王在镐，天宝至如今。"
        ],
        "notes": "",
        "id": "51823895741e15ab17c472d11e9af2d2"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "春日游慈恩寺",
        "preface": "",
        "paragraphs": [
            "年长归何处，青山未有家。",
            "赏春无酒饮，多看寺中花。"
        ],
        "notes": "",
        "id": "063f7f1311cd531781edcd6869e433e3"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "游天台上方",
        "preface": "",
        "paragraphs": [
            "晓上上方高处立，路人羡我此时身。",
            "白云向我头上过，我更羡他云路人。"
        ],
        "notes": "",
        "id": "d5eecc89c82d7b2173f0fdb249be0465"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "游终南山",
        "preface": "",
        "paragraphs": [
            "策杖度溪桥，云深步数劳。",
            "青猿吟岭际，白鹤坐松梢。",
            "天外浮烟远，山根野水交。",
            "自缘名利系，好此结蓬茆。"
        ],
        "notes": "",
        "id": "4d8e63d8b551f50d3c28e6fe6277358d"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "游杏溪兰若",
        "preface": "",
        "paragraphs": [
            "踏得度溪湾，晨游暮不还。",
            "月明松影路，春满杏花山。",
            "戏狖跳林末，高僧住石间。",
            "未肯离腰组，来此复何颜。"
        ],
        "notes": "",
        "id": "31fc3a7565f2008238cce47c3ac1f541"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "游谢公亭",
        "preface": "",
        "paragraphs": [
            "行行方避梦，又到谢亭来。",
            "举世皆如此，伊余何处回？",
            "竹鲜多透石，泉洁亦无苔。",
            "坐与僧同语，谁能顾酒杯。"
        ],
        "notes": "",
        "id": "dddb7c80faaa73bfd7938964eeea468c"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "游阳河岸",
        "preface": "",
        "paragraphs": [
            "终日游山困，今朝始傍河。",
            "寻芳愁路尽，逢景畏人多。",
            "鸟语催沽酒，鱼来似听歌。",
            "醉时眠石上，肢体自婆娑。"
        ],
        "notes": "",
        "id": "86d55691ebb23c7bf62bb9365a3c58e5"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "游河桥晓望",
        "preface": "",
        "paragraphs": [
            "闲上津桥立，天涯一望间。",
            "秋风波上岸，旭日气连山。",
            "偶圣今方变，朝宗岂复还。",
            "昆仑在蕃界，作将亦何颜。"
        ],
        "notes": "",
        "id": "d84b7aca31e70d6f99ad513855c52880"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "秋夜月中登天坛",
        "preface": "",
        "paragraphs": [
            "秋蟾流异彩，斋洁上坛行。",
            "天近星辰大，山深世界清。",
            "仙飙石上起，海日夜中明。",
            "何计长来此，闲眠过一生。"
        ],
        "notes": "",
        "id": "c34df2794a9611d36c8463d70e9b24fb"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "游昊天玄都观",
        "preface": "",
        "paragraphs": [
            "性同相见易，紫府共闲行。",
            "阴径红桃落，秋坛白石生。",
            "藓文连竹色，鹤语应松声。",
            "风定药香细，树声泉气清。",
            "垂簷灵草影，遶壁古山名。",
            "围外坊无禁，归时踏月明。"
        ],
        "notes": "",
        "id": "ba8556aa838a335526837a9124fce261"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "同裴起居厉侍御放朝游曲江",
        "preface": "",
        "paragraphs": [
            "暑月放朝频，青槐路绝尘。",
            "雨晴江色出，风动草香新。",
            "独立分幽岛，同行得静人。",
            "此欢宜稍滞，此去与谁亲。"
        ],
        "notes": "",
        "id": "121da4c17990b4f22a9df623f91ebfa6"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "晓望华清宫",
        "preface": "",
        "paragraphs": [
            "晓看楼殿更鲜明，遥隔朱栏见鹿行。",
            "武帝自知身不死，教修玉殿号长生。"
        ],
        "notes": "",
        "id": "23286f0fa2503c4fc20c2b508da371c1"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "夏日登楼晚望",
        "preface": "",
        "paragraphs": [
            "避暑高楼上，平芜望不穷。",
            "鸟穿山色去，人歇树阴中。",
            "数带长河水，千条弱柳风。",
            "暗思多少事，懒话与芝翁。"
        ],
        "notes": "",
        "id": "63e06ec95f73c221da85477aa1689fe7"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "霁后登楼",
        "preface": "",
        "paragraphs": [
            "高楼初霁后，远望思无穷。",
            "雨洗青山净，春蒸大野融。",
            "碧池舒煖景，若柳亸和风。",
            "为有登临兴，独吟落照中。"
        ],
        "notes": "",
        "id": "0c49ddbf76c1c908760a62296572f3d3"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "早夏郡楼宴集",
        "preface": "",
        "paragraphs": [
            "官散有闲情，登楼步稍轻。",
            "窗云带雨气，林鸟杂人声。",
            "晓日襟前度，微风酒上生。",
            "城中会难得，扫壁各书名。"
        ],
        "notes": "",
        "id": "2dc7038c6d9646a2bd7e98924b20e2cc"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "夜宴太仆田卿宅",
        "preface": "",
        "paragraphs": [
            "故人九寺长，邀我此同欢。",
            "永夜开筵静，中年饮酒难。",
            "微风侵烛影，叠漏过林端。",
            "腊后分朝日，天明几刻残。"
        ],
        "notes": "",
        "id": "cab0338383aa049dec9e7bb1fc672217"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "春日同会卫尉崔少卿宅",
        "preface": "",
        "paragraphs": [
            "诗家会诗客，池阁晓初晴。",
            "鸟尽山中语，琴多谱外声。",
            "映花相劝酒，入洞各题名。",
            "疎野常如此，谁人信在城。"
        ],
        "notes": "",
        "id": "268a0d795c6463795249e217ab9dcbd0"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "军城夜会",
        "preface": "",
        "paragraphs": [
            "军城夜禁乐，饮酒每题诗。",
            "坐稳吟难尽，寒多醉较迟。",
            "远钟惊漏压，微月被灯欺。",
            "此会诚堪惜，天明是别离。"
        ],
        "notes": "",
        "id": "7d538047fee11b2265c3a7485bd17d56"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "晦日宴刘值录事宅",
        "preface": "",
        "paragraphs": [
            "花落莺飞深院静，满堂宾客尽诗人。",
            "城中杯酒家家有，唯是君家酒送春。"
        ],
        "notes": "",
        "id": "d8fae692c5c7d4cf164a0e972de6992e"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "宴光禄田卿宅",
        "preface": "",
        "paragraphs": [
            "竹里开华馆，珍羞次第尝。",
            "春风酒影动，晴日乐声长。",
            "久坐难辞醉，衰年亦暂狂。",
            "慇懃还继烛，永夕梦相妨。"
        ],
        "notes": "",
        "id": "b10a4b4babef7d68c2e76468b3be9c85"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "会将作崔监东园",
        "preface": "",
        "paragraphs": [
            "墙北走红尘，墙东接白云。",
            "山光衣上见，药气酒中闻。",
            "此会诚堪惜，穷秋日又曛。",
            "人间唯有醉，醉后复何云。"
        ],
        "notes": "",
        "id": "d3a505d8bada538311a2a1cd512d2a23"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "同诸公会太府韩卿宅",
        "preface": "",
        "paragraphs": [
            "九寺名卿才思雄，邀欢笔下与杯中。",
            "六街鼓绝尘埃息，四座筵开语笑同。",
            "燄燄兰缸明狭室，丁丁玉漏发深宫。",
            "即听鸡唱天门晓，吏事相牵西复东。"
        ],
        "notes": "",
        "id": "1eee468aceb44041423ef750883883c5"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "乞酒",
        "preface": "",
        "paragraphs": [
            "闻君有美酒，与我正相宜。",
            "溢瓮清如水，黏杯半似脂。",
            "岂唯消旧病，且要引新诗。",
            "况此便便腹，无非是满巵。"
        ],
        "notes": "",
        "id": "4e6fba5a6ad82dc19418b9c1c0547095"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寄卫拾遗乞酒",
        "preface": "",
        "paragraphs": [
            "老人罢巵酒，不醉已经年。",
            "自饮君家酒，一杯三日眠。",
            "味轻花上露，色似洞中泉。",
            "莫厌时时寄，须知法未传。"
        ],
        "notes": "",
        "id": "1f1cf61e2a35f07b648b09302a3dcce5"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "乞新茶",
        "preface": "",
        "paragraphs": [
            "嫩绿微黄碧涧春，采时闻道断荤辛。",
            "不将钱买将诗乞，借问山翁有几人。"
        ],
        "notes": "",
        "id": "16b61a0583d02ab7999a01db7874fa1f"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "西掖寓直春晓闻残漏",
        "preface": "",
        "paragraphs": [
            "直庐仙掖近，春气曙犹寒。",
            "隐隐银河在，丁丁玉漏残。",
            "微风飘更切，万籁杂应难。",
            "凤阁明初启，鸡人唱渐阑。",
            "静宜来禁里，清是下云端。",
            "我识朝天路，从容自整冠。"
        ],
        "notes": "",
        "id": "ceacad76c0005323274714af97a45a44"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "杭州郡斋南亭",
        "preface": "",
        "paragraphs": [
            "符印悬腰下，东山不得归。",
            "独行南北近，渐老往还稀。",
            "迸笋侵窗长，惊蝉出树飞。",
            "田田池上叶，长是使君衣。"
        ],
        "notes": "",
        "id": "ed35945547303a0fec3286629ae1de5f"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "郡中西园",
        "preface": "",
        "paragraphs": [
            "西园春欲尽，芳草径难分。",
            "静语唯幽鸟，闲眠独使君。",
            "密林生雨气，古石带潮文。",
            "虽去清秋远，朝朝见白云。"
        ],
        "notes": "",
        "id": "c89981be4dd57d27f4f4dc5b6f452bef"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "杭州官舍偶书",
        "preface": "",
        "paragraphs": [
            "钱塘刺史谩题诗，贫褊无恩懦少威。",
            "春尽酒杯花影在，潮回画槛水声微。",
            "闲吟山际邀僧上，暮入林中看鹤归。",
            "无术理人人自理，朝朝渐觉簿书稀。"
        ],
        "notes": "",
        "id": "148498e91d23704242b72c347524c862"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "省直书事",
        "preface": "",
        "paragraphs": [
            "默默沧江老，官分右掖荣。",
            "立朝班近殿，奏直上知名。",
            "晓雾和香气，晴楼下乐声。",
            "蜀牋金屑腻，月兔笔毫精。",
            "禁树霏烟覆，宫墙瑞草生。",
            "露盘秋更出，玉漏昼还清。",
            "碧藓无尘染，寒蝉似鸟鸣。",
            "竹深云自宿，天近日先明。",
            "孱懦难封诏，疎愚但掷觥。",
            "素飡终日足，宁免众人轻。"
        ],
        "notes": "",
        "id": "fba2b4cccfdd5ac38abb643110e66b2d"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "杭州官舍即事",
        "preface": "",
        "paragraphs": [
            "临江府署清，闲卧复闲行。",
            "苔藓疎尘色，梧桐出雨声。",
            "渐除身外事，暗作道家名。",
            "更喜仙山近，庭前药自生。"
        ],
        "notes": "",
        "id": "800464ba489fbc1d2827c32bd6bd3f40"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "假日书事呈院中司徒",
        "preface": "",
        "paragraphs": [
            "十日公府静，巾栉起清晨。",
            "寒蝉近衰柳，古木似高人。",
            "学佛宁忧老，为儒自喜贫。",
            "海山归未得，芝术梦中春。"
        ],
        "notes": "",
        "id": "d6ed1c974e644c7e0b5a289bc0dd8253"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "书县丞旧厅",
        "preface": "",
        "paragraphs": [
            "宫殿半山上，人家向下居。",
            "古厅眠易魇，老吏语多虚。",
            "雨水浇荒竹，溪沙拥废渠。",
            "圣朝收外府，皆是九天除。"
        ],
        "notes": "",
        "id": "fe7ad14c96e8475836b73593ca0602dd"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "县中秋宿",
        "preface": "",
        "paragraphs": [
            "鼓绝门方掩，萧条作吏心。",
            "露垂庭际草，萤照竹间禽。",
            "棋罢嫌无月，眠迟听尽碪。",
            "还知未离此，时复更相寻。"
        ],
        "notes": "",
        "id": "f92c1f74feec1f8399af77b45151d094"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "夏夜宿江驿",
        "preface": "",
        "paragraphs": [
            "竹屋临江岸，清宵兴自长。",
            "夜深倾北斗，叶落映横塘。",
            "渚闹渔歌响，风和角粽香。",
            "却愁南去棹，早晚到潇湘。"
        ],
        "notes": "",
        "id": "d1cd35ca106a271f75bbb6ce6af2815a"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "陕城即事",
        "preface": "",
        "paragraphs": [
            "左右分京阙，黄河与宅连。",
            "何功来此地，窃位已经年。",
            "天下才弥小，关中镇最先。",
            "陇山望可见，惆怅是穷边。"
        ],
        "notes": "",
        "id": "0fe92eeba992001b8ad2c114c50ff3a5"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "和东都令狐留守相公",
        "preface": "",
        "paragraphs": [
            "除官东守洛阳宫，恩比藩方任更雄。",
            "拜表出时传七刻，排班衙日有三公。",
            "旌旗严重临关外，庭宇清深接禁中。",
            "三十六峰诗酒思，朝朝闲望与谁同。"
        ],
        "notes": "",
        "id": "5258049cab5eee54b0994da7e150dda6"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "和高谏议蒙兼宾客时入翰苑",
        "preface": "",
        "paragraphs": [
            "兼秩恩归第一流，时寻仙路向瀛洲。",
            "钟声迢递银河晓，林色葱笼玉露秋。",
            "紫殿讲筵邻御座，青宫宾榻入龙楼。",
            "从来共结归山侣，今日多应独自休。"
        ],
        "notes": "",
        "id": "a0a549c52b3d0f455b618d98251bf41c"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "和卢给事酬裴员外",
        "preface": "",
        "paragraphs": [
            "南山雪色彻皇州，钟鼓声交晓气浮。",
            "鸳鹭簪裾上龙尾，蓬莱宫殿压鼇头。",
            "夕郎夜直吟仙掖，天乐和声下禁楼。",
            "赠荅诗成才思敌，病夫欲和几朝愁。"
        ],
        "notes": "",
        "id": "2b6f8c86d55d082aee5368eaa4ca2b20"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "和裴结端公早朝",
        "preface": "",
        "paragraphs": [
            "鱼钥千门启，鸡人唱晓传。",
            "冕旒临玉殿，丞相入炉烟。",
            "列位同居左，分行忝在前。",
            "仰闻天语近，俯拜珮声连。",
            "彩杖祥光动，彤庭霁色鲜。",
            "威仪谁可纪，柱史有新篇。"
        ],
        "notes": "",
        "id": "3aab1e874d4e7863e7a657f692d99b9b"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "和门下李相饯西蜀相公",
        "preface": "",
        "paragraphs": [
            "圣朝同舜日，作相有夔龙。",
            "理化知无外，烝黎尽可封。",
            "燮和皆达识，出入并登庸。",
            "武骑增余勇，儒冠贵所从。",
            "赠诗全六义，出镇越千峰。",
            "连日陈天乐，芳筵叠酒钟。",
            "乌台情已洽，凤阁分弥浓。",
            "栈转旌摇水，崖高马蹋松。",
            "恩深施远俗，化美见前踪。",
            "江晓流巴字，山晴耸剑峰。",
            "双油拥上宰，四海羡临邛。",
            "先路声华远，离京诏旨重。",
            "岁除今向尽，春色即相逢。",
            "嫩叶抽頳蘂，新苔长翠茸。",
            "冰销鱼潎潎，林煖鸟噰噰。",
            "泉落闻难尽，花开看不供。",
            "青城方眷恋，黄阁竟从容。",
            "计日归台席，还听长乐钟。"
        ],
        "notes": "",
        "id": "b7fc7497175ba40698fb03659c8631a7"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "和座主相公西亭秋日即事",
        "preface": "",
        "paragraphs": [
            "西亭秋望好，宁要更垂帘。",
            "夫子墙还峻，酂侯宅过谦。",
            "微风红叶下，新雨绿苔黏。",
            "窗外松初长，栏中药旋添。",
            "海图装玉轴，书目记牙签。",
            "竹色晴连地，山光远入簷。",
            "酒浓杯稍重，诗冷语多尖。",
            "属和才虽浅，题高免客嫌。"
        ],
        "notes": "",
        "id": "461d309fd11c9ca837db34e7af1a336a"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "和秘书崔少监春日游青龙寺僧院",
        "preface": "",
        "paragraphs": [
            "官清书府足闲时，晓起攀花折柳枝。",
            "九陌城中寻不尽，千峰寺里看相宜。",
            "高人酒味多和药，自古风光只属诗。",
            "见说往来多静者，未知前日更逢谁。"
        ],
        "notes": "",
        "id": "c7f925dd59838120084e725c914cdd5e"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "和李绅助教不赴看花",
        "preface": "",
        "paragraphs": [
            "笑辞聘礼深坊住，门馆长闲似退居。",
            "太学官资清品秩，高人公事说经书。",
            "年华未是登朝晚，春色何因向酒疎。",
            "且看牡丹吟丽句，不知此外复何如。"
        ],
        "notes": "",
        "id": "0d55129d02756fde584af57a367614ab"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "和李十二舍人冬至日",
        "preface": "",
        "paragraphs": [
            "献寿人皆庆，南山复北堂。",
            "从今千万日，此日又初长。"
        ],
        "notes": "",
        "id": "8479e7f7fc4f632fd0f0865e302a9bcc"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "和裴令公新成绿野堂即事",
        "preface": "",
        "paragraphs": [
            "结搆立嘉名，轩窗四面明。",
            "丘墙高莫比，萧宅僻还清。",
            "池际龟潜戏，庭前药旋生。",
            "树深簷稍邃，石峭径难平。",
            "道旷襟情远，神闲视听精。",
            "古今功独出，大小隐俱成。",
            "曙雨新苔色，秋风长桂声。",
            "携诗就竹写，取酒对花倾。",
            "古寺招僧饭，方塘看鹤行。",
            "人间无此贵，半仗暮归城。"
        ],
        "notes": "",
        "id": "e15ef2bf0657650c90ec7d530953fd04"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "和厉玄侍御题户部李相公庐山西林草堂",
        "preface": "",
        "paragraphs": [
            "茅屋临江起，登庸复应期。",
            "遥知归去日，自致太平时。",
            "幽药禅僧护，高窗宿鸟窥。",
            "行人尽歌咏，唯子独能诗。"
        ],
        "notes": "",
        "id": "286abd27bb3f6f4e49281cb7b658b650"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "和郑相演杨尚书蜀中唱和诗",
        "preface": "",
        "paragraphs": [
            "天福坤维厚，忠贤拥节旄。",
            "江同渭滨远，山似傅岩高。",
            "元气符才格，文星照笔毫。",
            "五言全丽则，六义出风骚。",
            "圣日麻双下，洪炉柄共操。",
            "宠荣连雨露，先后比萧曹。",
            "唱绝时难和，吟多客讵劳。",
            "四方虽纸贵，谁怕费钱刀。"
        ],
        "notes": "",
        "id": "9a220a06f1de73e162991938e32ce28c"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "和户部侍郎省中晚归",
        "preface": "",
        "paragraphs": [
            "寒日南宫晚，闲吟半醉归。",
            "位高行路静，诗好和人稀。",
            "古树苔文匝，遥峰雪色微。",
            "宁知逢彩笔，寂寞有光辉。"
        ],
        "notes": "",
        "id": "5a526880da8eca8a23508673f2defc12"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "和元八郎中秋居",
        "preface": "",
        "paragraphs": [
            "圣代无为化，郎中似散仙。",
            "晚眠随客醉，夜坐学僧禅。",
            "酒用林花酿，茶将野水煎。",
            "人生知此味，独恨少因缘。"
        ],
        "notes": "",
        "id": "79b127fec683ef7dbf2c7eb19901b0e3"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "和李十二舍人裴四二舍人两阁老酬白少傅见寄",
        "preface": "",
        "paragraphs": [
            "罢草王言星岁久，嵩高山色日相亲。",
            "萧条雨夜吟连晓，撩乱花时看尽春。",
            "此世逍遥应独得，古来闲散有谁邻。",
            "林中长老呼居士，天下书生仰达人。",
            "酒挈数瓶杯亦阔，诗成千首语皆新。",
            "纶闱竝命诚宜贺，不念衰年寄上频。"
        ],
        "notes": "",
        "id": "f4112a18f04a11f067864c8c934e2951"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "和刘禹锡主客冬初拜表怀上都故人",
        "preface": "",
        "paragraphs": [
            "九陌喧喧骑吏催，百官拜表禁城开。",
            "林疎晓日明红叶，尘静寒霜覆绿苔。",
            "玉佩声微班始定，金函光动按初来。",
            "此时共想朝天客，谢食方从阁里回。"
        ],
        "notes": "",
        "id": "2af3f0e18ea2ae662f2f89a0d99bf22d"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "和太仆田卿酬殷尧藩侍御见寄",
        "preface": "",
        "paragraphs": [
            "往还知分熟，酬赠思同新。",
            "嗜饮殷偏逸，闲吟卿亦贫。",
            "古苔寒更翠，修竹静无邻。",
            "促席灯浮酒，听鸿霜满身。",
            "浅才唯是我，高论更何人。",
            "携手宜相访，穷行少路尘。"
        ],
        "notes": "",
        "id": "88c4841b0f6b8944e8e0d23f12725665"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "和膳部李郎中秋夕",
        "preface": "",
        "paragraphs": [
            "淅淅复修修，凉风似水流。",
            "此生难免老，举世大同愁。",
            "萤影明苔藓，鸿声傍斗牛。",
            "犹分省署直，何日是归休。"
        ],
        "notes": "",
        "id": "200f995e6a590ffbc150067e07be0a93"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "和前吏部韩侍郎夜泛南溪",
        "preface": "",
        "paragraphs": [
            "辞得官来疾渐平，世间难有此高情。",
            "新秋月满南溪里，引客乘船处处行。"
        ],
        "notes": "",
        "id": "a069339f4d00621ac87010f723b1f0ef"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "和王郎中题华州李中丞厅",
        "preface": "",
        "paragraphs": [
            "莲华峰下郡斋前，遶砌穿池贮瀑泉。",
            "君到亦应闲不得，主人草圣复诗仙。"
        ],
        "notes": "",
        "id": "608941e2301eb6c4963e6ab802541503"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "和厉玄侍御无可上人会宿见寄",
        "preface": "",
        "paragraphs": [
            "九衢难会宿，况复是寒天。",
            "朝客清贫老，林僧默悟禅。",
            "眠迟消漏水，吟苦堕寒涎。",
            "异日来寻我，沧江有钓船。"
        ],
        "notes": "",
        "id": "478630fbf21a32cc6942e74e7bbfa0f1"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "和令狐六员外直夜即事寄上相公",
        "preface": "",
        "paragraphs": [
            "霜台同处轩窗接，粉署先登语笑疎。",
            "皓月满帘听玉漏，紫泥盈手发天书。",
            "吟诗清美招闲客，对酒逍遥卧直庐。",
            "荣贵人间难有比，相公离此十年余。"
        ],
        "notes": "",
        "id": "1d50e98b82a3a60b3bfe4816cb5da91d"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "答孟侍御早朝见寄",
        "preface": "",
        "paragraphs": [
            "河倾月向西，九陌鼓声齐。",
            "尘静霜华远，烟生曙色低。",
            "禁门人已度，宫树鸟犹栖。",
            "疎懒劳相问，登山有旧梯。"
        ],
        "notes": "",
        "id": "553468e33ede5432ebeb96dfcee30819"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "和友人新居园上",
        "preface": "",
        "paragraphs": [
            "新居多野思，不似在京城。",
            "墙上云相压，庭前竹乱生。",
            "寻师望药力，依谱上琴声。",
            "好是中秋夜，无尘有月明。"
        ],
        "notes": "",
        "id": "21a2484bc82afc5a46d7989fdcfc550b"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "和裴令公游南庄忆白二十韦七二宾客",
        "preface": "",
        "paragraphs": [
            "四郊初雨歇，高树滴犹残。",
            "池满红莲湿，云收绿野宽。",
            "花开半山晓，竹动数村寒。",
            "鬬雀翻衣袂，惊鱼触钓竿。",
            "罇前多野客，膝下尽郎官。",
            "𣃁石通泉脉，移松出药栏。",
            "关东分务重，天下似公难。",
            "半醉思韦白，题诗染彩翰。"
        ],
        "notes": "",
        "id": "cc5cbadf56606774188cfb4a4b281e74"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "和李舍人秋日卧疾言怀",
        "preface": "",
        "paragraphs": [
            "闲卧襟情远，西风菊渐芳。",
            "虚窗通晓景，珍簟卷秋光。",
            "果坠青莎径，尘离绿藓墙。",
            "药匳开静室，书阁出丛篁。",
            "对酒吟难尽，思山梦稍长。",
            "王言生彩笔，朝服惹炉香。",
            "松影幽连砌，虫声冷到床。",
            "诗成谁敢和，清思若怀霜。"
        ],
        "notes": "",
        "id": "1d4b2e763732c7c1dc6c52b8f1b9d294"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "和李十二舍人直日放朝对雪",
        "preface": "",
        "paragraphs": [
            "今朝街鼓何人听，朝客开门对雪眠。",
            "岂比直庐丹禁里，九重天近色弥鲜。"
        ],
        "notes": "",
        "id": "650410318711461eafae4301e901b305"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "荅李频秀才",
        "preface": "",
        "paragraphs": [
            "一年离九陌，壁上挂朝袍。",
            "物外诗情远，人间酒味高。",
            "思归知病长，失寝觉神劳。",
            "衰老无多思，因君把笔毫。"
        ],
        "notes": "",
        "id": "07911c960a77ef7805cd5e4880437f31"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "荅胡遇",
        "preface": "",
        "paragraphs": [
            "一会一分离，贫游少定期。",
            "酒多为客稳，米贵入城迟。",
            "晴日偷将睡，秋山乞与诗。",
            "纵然眉得展，不似见君时。"
        ],
        "notes": "",
        "id": "e337b65dd92cd2513ed4ad29d706f132"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "荅友人招游",
        "preface": "",
        "paragraphs": [
            "不来知尽怪，失意懒春游。",
            "闻鸟宁惊梦，看花怕引愁。",
            "赌棋招敌手，沽酒自扶头。",
            "何似华筵上，推辞候到筹。"
        ],
        "notes": "",
        "id": "e60e8179148c730834978247e052ef75"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "答窦知言",
        "preface": "",
        "paragraphs": [
            "冬日易惨恶，暴风拔山根。",
            "尘沙落黄河，浊波如地翻。",
            "飞鸟皆束翼，居人不开门。",
            "独我赴省期，冒此驰毂辕。",
            "陕城城西边，逢子亦且奔。",
            "所趋事一心，相见如弟昆。",
            "我惨得子舒，我寒得子温。",
            "同行十日程，僮仆性亦敦。",
            "到京人事多，日无闲精魂。",
            "念子珍重我，吐辞发蒙昏。",
            "反复千万意，一百六十言。",
            "格高思清冷，山低济浑浑。",
            "尝闻朋友惠，赠言始为恩。",
            "金玉日消费，好句长存存。",
            "倒篚别收贮，不与俗士论。",
            "每当清夜吟，使我如哀猿。"
        ],
        "notes": "",
        "id": "39bce07d61a6733c651ca4bc08e53380"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "酬田就",
        "preface": "",
        "paragraphs": [
            "闲居多僻静，犹恐道相违。",
            "只是夜深坐，那堪春未归。",
            "嫩苔黏野色，香絮扑人衣。",
            "纵有野僧到，终朝不话非。"
        ],
        "notes": "",
        "id": "88422f5c1245682835416bd707387576"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "酬礼部李员外见寄",
        "preface": "",
        "paragraphs": [
            "本求仙郡是闲居，岂向郎官更有书。",
            "溪石谁思玉匠爱，烟鸿愿与弋人疎。",
            "自来江上眠方稳，旧在城中病悉除。",
            "唯见君诗难便舍，寒宵吟到晓更初。"
        ],
        "notes": "",
        "id": "7b05cb74eb609268fee783e543b5f84c"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "酬令狐郎中见寄",
        "preface": "",
        "paragraphs": [
            "昨是儿童今是翁，人间日月急如风。",
            "常闻欲向沧江去，除我无人与子同。"
        ],
        "notes": "",
        "id": "93a01bf76be4907c0ff37f9781eb9a48"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "酬李廓精舍南台望月见寄",
        "preface": "",
        "paragraphs": [
            "看月空门里，诗家境有余。",
            "露寒僧梵出，林静鸟巢疎。",
            "远色当秋半，清光胜夜初。",
            "独无台上思，寂寞守吾庐。"
        ],
        "notes": "",
        "id": "85b01991467e8a98269d3d641cc34362"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "酬光禄田卿末伏见寄",
        "preface": "",
        "paragraphs": [
            "下伏秋期近，还知扇渐疎。",
            "惊飙坠邻果，暴雨落江鱼。",
            "贵寺虽同秩，闲曹只管书。",
            "朝朝廊下食，相庇在肴葅。"
        ],
        "notes": "",
        "id": "d35502302452b581e735a558ee329c75"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "酬薛奉礼见赠之作",
        "preface": "",
        "paragraphs": [
            "栖栖沧海一耕人，诏遣江边作使君。",
            "山顶雨余青到地，涛头风起白连云。",
            "诗成客见书墙和，药熟僧来就鼎分。",
            "珍重来章相借分，芳名未识已曾闻。"
        ],
        "notes": "",
        "id": "ddacbc1979dcaf3a0b1493c0c85df8d0"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "酬卢汀谏议",
        "preface": "",
        "paragraphs": [
            "粟如流水帛如山，依念仓边语笑间。",
            "篇什纵横文案少，亲朋撩乱吏人闲。",
            "杯觞引满从衣湿，墙壁书多任手顽。",
            "遥贺来年二三月，彩衣先辈过春关。"
        ],
        "notes": "",
        "id": "94f7f1d57cadad9202831eb9124ce55a"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "酬万年张郎中见寄",
        "preface": "",
        "paragraphs": [
            "贡籍常同府，周行今一时。",
            "谏曹诚已忝，京邑岂相宜。",
            "黑发年来尽，沧江归去迟。",
            "何时得携手，林下静吟诗。"
        ],
        "notes": "",
        "id": "0db606f5bbf010b34cc92f95a6cf61ab"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "酬光禄田卿六韵见寄",
        "preface": "",
        "paragraphs": [
            "以病辞朝谒，迂疎种药翁。",
            "心弥念鱼鸟，诏遣理兵戎。",
            "遶户旌旗影，吹人鼓角风。",
            "雪晴嵩岳顶，树老陕城宫。",
            "莅职才微薄，归山路未通。",
            "名卿诗句峭，诮我在关东。"
        ],
        "notes": "",
        "id": "9faef627a9da5debb2119bb775f3b1c9"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "酬杨汝士尚书喜人移居",
        "preface": "",
        "paragraphs": [
            "未得沧江外，衰残读药书。",
            "圣朝优上秩，仁里许闲居。",
            "树对枝相接，泉同井不疎。",
            "酬章深自鄙，欲寄复踌蹰。"
        ],
        "notes": "",
        "id": "cb72700758a49ea63d8c45146c58189d"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "酬田卿书斋即事见寄",
        "preface": "",
        "paragraphs": [
            "幽斋琴思静，晚下紫宸朝。",
            "旧隐同溪远，周行隔品遥。",
            "深槐蝉唧唧，疎竹雨萧萧。",
            "不是相寻懒，烦君举酒瓢。"
        ],
        "notes": "",
        "id": "19f4abdf032f8ee09e1de1c7f6661c3e"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "酬张籍司业见寄",
        "preface": "",
        "paragraphs": [
            "日日在心中，青山青桂丛。",
            "高人多爱静，归路亦应同。",
            "罢吏方无病，因僧得解空。",
            "新诗劳见问，吟对竹林风。"
        ],
        "notes": "",
        "id": "8e8033fce315db8b48b7df7b9c058f3d"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "谢汾州田大夫寄茸毡[葡]萄",
        "preface": "",
        "paragraphs": [
            "筐封紫[葡]萄，筒卷白茸毛。",
            "卧煖身应健，含消齿免劳。",
            "衾衣疎不称，梨栗鄙难高。",
            "晓起题诗报，寒澌满笔毫。"
        ],
        "notes": "",
        "id": "e092f2d6cb622e941b3d0f517f347b8b"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "牧杭州谢李太尉德裕",
        "preface": "",
        "paragraphs": [
            "皇恩特许拜杭坛，欲谢旌旄去就难。",
            "偷拟白头瞻画戟，四神俱散发毛寒。"
        ],
        "notes": "",
        "id": "10c354206d0bc855bb9b1484c9ed3b91"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "杏园宴上谢座主",
        "preface": "",
        "paragraphs": [
            "得陪桃李植芳丛，别感生成太昊功。",
            "今日无言春雨后，似含冷涕谢东风。"
        ],
        "notes": "",
        "id": "d6317e219cb67c189ac7bbe704e94abe"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "谢韬光上人",
        "preface": "",
        "paragraphs": [
            "上方清净无因住，唯愿他生得住持。",
            "只恐无生复无我，不知何处更逢师。"
        ],
        "notes": "",
        "id": "4f88ae24c4aa7dc4927acb1e0466743b"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "谢秦校书与无可上人见访",
        "preface": "",
        "paragraphs": [
            "道同无宿约，三伏自从容。",
            "窗豁山侵座，扇摇风下松。",
            "客吟多遶竹，僧饭只凭钟。",
            "向晚分归路，莓苔行迹重。"
        ],
        "notes": "",
        "id": "b924d4df1a36064438c11e9ace666386"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "喜胡遇至",
        "preface": "",
        "paragraphs": [
            "穷居稀出入，门户满尘埃。",
            "病少闲人问，贫唯密友来。",
            "茅斋从埽破，药酒遣生开。",
            "多事经时别，还愁不宿回。",
            "就林烧嫩笋，遶树拣香梅。",
            "相对题新什，迟成举罚杯。"
        ],
        "notes": "",
        "id": "035c7a87ff68aecadac7136b7d560052"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "喜贾岛至",
        "preface": "",
        "paragraphs": [
            "布囊悬蹇驴，千里到贫居。",
            "饮酒谁堪伴，留诗自与书。",
            "爱眠知不醉，省语似相疎。",
            "军吏衣裳窄，还应暗笑余。"
        ],
        "notes": "",
        "id": "6bb065bfa06e33916d02789f68a19bca"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "喜喻凫至",
        "preface": "",
        "paragraphs": [
            "欲出心还懒，闲吟遶寝床。",
            "道书虫食尽，酒律客偷将。",
            "愁至为多病，贫来减得狂。",
            "见君何所似，如热得清凉。"
        ],
        "notes": "",
        "id": "31df34a14b47a04c604fc7115820dde4"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "喜雍陶秋夜访宿",
        "preface": "",
        "paragraphs": [
            "晓立侍炉烟，夜归蓬荜眠。",
            "露华明菊上，萤影灭灯前。",
            "清漏和碪叠，栖禽与叶连。",
            "高人来此宿，为似在山颠。"
        ],
        "notes": "",
        "id": "27399e0a23f055f69e31bfb904ffece0"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "喜贾岛雨中访宿",
        "preface": "",
        "paragraphs": [
            "雨里难逢客，闲吟不复眠。",
            "虫声秋并起，林色夜相连。",
            "爱酒此生里，趋朝未老前。",
            "终须携手去，沧海棹鱼船。"
        ],
        "notes": "",
        "id": "989e48077f31aa3a20b9e45240ca2826"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "喜马戴冬夜见过期无可上人不至 一",
        "preface": "",
        "paragraphs": [
            "客来初夜里，药酒自开封。",
            "老渐多归思，贫惟长病容。",
            "苦寒灯焰细，近晓鼓声重。",
            "僧可还相舍，深居闭古松。"
        ],
        "notes": "",
        "id": "10175b33fac5aadee8ef39ee51302aad"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "喜马戴冬夜见过期无可上人不至 二",
        "preface": "",
        "paragraphs": [
            "内殿臣相命，开罇话旧时。",
            "夜钟催鸟绝，积雪阻僧期。",
            "林静寒声远，天阴曙色迟。",
            "今宵复何夕，鸣珮坐相随。"
        ],
        "notes": "",
        "id": "aa6015a2fbd70ab2a0160971ec321f06"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "访僧法通不遇",
        "preface": "",
        "paragraphs": [
            "访师师不遇，礼佛佛无言。",
            "依旧将烦恼，黄昏入宅门。"
        ],
        "notes": "",
        "id": "318b4af78aac1738c5efa2b55294b620"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "夜期友生不至",
        "preface": "",
        "paragraphs": [
            "忍寒停酒待君来，酒作凌凘火作灰。",
            "半夜出门重立望，月明先自下高台。"
        ],
        "notes": "",
        "id": "f04f5071b4ca9a074475060feb102236"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "寻僧不遇",
        "preface": "",
        "paragraphs": [
            "入门愁自散，不假见僧翁。",
            "花落煎茶水，松生醒酒风。",
            "拂床寻古画，拔刺看新丛。",
            "别有游人见，多疑住此中。"
        ],
        "notes": "",
        "id": "b0fb656ea07bb3bf8236cf6632563fe9"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "过友人山庄",
        "preface": "",
        "paragraphs": [
            "蕙带缠腰复野蔬，一庄水竹数房书。",
            "举头忽见南山雪，便说休官相近居。"
        ],
        "notes": "",
        "id": "0897f15e6be40176a3af64723fb9c8e0"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "奉和前司封苏郎中喜严常侍萧给事见访惊斑鬓之什",
        "preface": "",
        "paragraphs": [
            "遶鬓沧浪有几茎，珥貂相问夕郎惊。",
            "祗应为酒微微变，不是因年渐渐生。",
            "东观诗成号良史，中台官罢揖高名。",
            "即提彩笔裁天诏，谁得吟诗自在行。"
        ],
        "notes": "",
        "id": "6fc95c824c92606f0ef04df008a2ecb2"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "奉和门下相公雨中寄裴给事",
        "preface": "",
        "paragraphs": [
            "晓起闲看雨，垂簷自滴堦。",
            "风清想林壑，云湿似江淮。",
            "石信浮沤重，泥从积藓埋。",
            "气消浓酒力，心助独吟怀。",
            "飒飒通琴韵，萧萧静竹斋。",
            "彩毫无限思，念与夕郎乖。"
        ],
        "notes": "",
        "id": "ab30b8360451c78ff7b5e39c7171f49d"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "答韩湘",
        "preface": "",
        "paragraphs": [
            "疎散无世用，为文乏天格。",
            "把笔日不休，忽忽有所得。",
            "所得良自慰，不求他人识。",
            "子独访我来，致诗过相饰。",
            "君子无浮言，此诗应亦直。",
            "但虑忧我深，鉴亦随之惑。",
            "子在名场中，屡战还屡北。",
            "我无数子明，端坐空叹息。",
            "昨闻过春关，名系吏部籍。",
            "三十登高科，前涂浩难测。",
            "诗人多峭冷，如水在胸臆。",
            "岂随寻常人，五藏为酒食。",
            "期来作酬章，危坐吟到夕。",
            "难为间其辞，益贵我纸墨。"
        ],
        "notes": "",
        "id": "5114fcfc5d2f529a5a4b578fa6db3f2f"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "奉和四松",
        "preface": "",
        "paragraphs": [
            "四松相对植，苍翠映中台。",
            "擢干凌空去，移根𣃁石开。",
            "阴阳气潜煦，造化手亲栽。",
            "日月滋佳色，烟霄长异材。",
            "清音胜在涧，寒影徧生苔。",
            "静遶霜沾履，闲看酒满杯。",
            "同荣朱户际，永日白云隈。",
            "密叶闻风度，高枝见鹤来。",
            "赏心难可尽，丽什妙难裁。",
            "此地无因到，循环几百回。"
        ],
        "notes": "",
        "id": "bab2b4e54dea1eedf46377467898eeaf"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "和李补阙曲江看莲花",
        "preface": "",
        "paragraphs": [
            "露荷迎曙发，灼灼复田田。",
            "乍见神应骇，频来眼尚颠。",
            "光凝珠有蒂，焰起火无烟。",
            "粉腻黄丝蘂，心重碧玉钱。",
            "日浮秋转丽，雨洒晚弥鲜。",
            "醉艳酣千朵，愁红思一川。",
            "绿茎扶萼正，翠菂满房圆。",
            "淡晕还殊众，繁英得自然。",
            "高名犹不厌，上客去争先。",
            "景逸倾芳酒，怀浓习彩牋。",
            "海霞宁有态，蜀锦不成妍。",
            "客至应消病，僧来欲破禅。",
            "晓多临水立，夜只傍堤眠。",
            "金似明沙渚，灯疑宿浦船。",
            "风惊丛乍密，鱼戏影微偏。",
            "秾彩烧晴雾，殷姿缬碧泉。",
            "画工投粉笔，宫女弃花钿。",
            "鸟恋惊难起，蜂偷困不前。",
            "遶行香烂熳，折赠意缠绵。",
            "谁计江南曲，风流合管弦。"
        ],
        "notes": "",
        "id": "8b6e649276f36366fecdf157dbe384e4"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "和王郎中召看牡丹",
        "preface": "",
        "paragraphs": [
            "葩叠萼相重，烧栏复照空。",
            "妍姿朝景里，醉艳晚烟中。",
            "乍怪霞临砌，还疑烛出笼。",
            "遶行惊地赤，移坐觉衣红。",
            "殷丽开繁朵，香浓发几丛。",
            "裁绡样岂似，染茜色宁同。",
            "嫩畏人看损，鲜愁日炙融。",
            "婵娟涵宿露，烂熳抵春风。",
            "纵赏襟情合，闲吟景思通。",
            "客来归尽懒，莺恋语无穷。",
            "万物珍那比，千金买不充。",
            "如今难更有，纵有在仙宫。"
        ],
        "notes": "",
        "id": "8a8e4ae44788397e7d9715bc26022a7d"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "咏南池嘉莲",
        "preface": "",
        "paragraphs": [
            "芙蓉池里叶田田，一本双花出碧泉。",
            "浓淡共妍香各散，东西分艳蔕相连。",
            "自知政术无他异，纵是祯祥亦偶然。",
            "四野人闻皆尽喜，争来入郭看嘉莲。"
        ],
        "notes": "",
        "id": "55d2cebb67626c5f261d5052eeca42eb"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "种苇",
        "preface": "",
        "paragraphs": [
            "欲种数茎苇，出门来往频。",
            "近陂收本土，选地问幽人。",
            "静看唯思长，初移未觉匀。",
            "坐中寻竹客，将去更逡巡。"
        ],
        "notes": "",
        "id": "b073f8afb23d897b5e289fcd9d2d8728"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "采松花",
        "preface": "",
        "paragraphs": [
            "拟服松花无处学，嵩阳道士忽相教。",
            "今朝试上高枝采，不觉倾翻仙鹤巢。"
        ],
        "notes": "",
        "id": "030d8e80cda59373c199dc4882951f12"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "咏新菊",
        "preface": "",
        "paragraphs": [
            "黄金色未足，摘取且尝新。",
            "若待重阳日，何曾异众人。"
        ],
        "notes": "",
        "id": "b7f1a8f3abafe03631df367808079c6d"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "杨柳枝词五首 一",
        "preface": "",
        "paragraphs": [
            "黄金丝挂粉墙头，动似颠狂静似愁。",
            "游客见时心自醉，无因得见谢家楼。"
        ],
        "notes": "",
        "id": "c90e19112f05747583c150e0149a30df"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "杨柳枝词五首 二",
        "preface": "",
        "paragraphs": [
            "叶叶如眉翠色浓，黄莺偏恋语从容。",
            "桥边陌上无人识，雨湿烟和思万重。"
        ],
        "notes": "",
        "id": "902bdee722b2a85f331bdcf59d1eb4a6"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "杨柳枝词五首 三",
        "preface": "",
        "paragraphs": [
            "江上东西离别饶，旧条折尽折新条。",
            "亦知春色人将去，犹胜狂风取次飘。"
        ],
        "notes": "",
        "id": "17b10c12537e004abf4a6551a59545cd"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "杨柳枝词五首 四",
        "preface": "",
        "paragraphs": [
            "二月杨花触处飞，悠悠漠漠自东西。",
            "谢家咏雪徒相比，吹落庭前便作泥。"
        ],
        "notes": "",
        "id": "93f6e04d23b3b8aa17f2b54b9037f069"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "杨柳枝词五首 五",
        "preface": "",
        "paragraphs": [
            "江亭杨柳折还垂，月照深黄几树丝。",
            "见说隋堤枯已尽，年年行客怪春迟。"
        ],
        "notes": "",
        "id": "241490fdd04d80722b517430dae31ae7"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "郡中冬夜闻蛩",
        "preface": "",
        "paragraphs": [
            "秋蛩声尚在，切切起苍苔。",
            "久是忘情者，今还有事来。",
            "微霜风稍静，圆月雾初开。",
            "此思谁能遣，应须执酒杯。"
        ],
        "notes": "",
        "id": "393bc90dc664a10132ce21970fd3cdbe"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "闻新蝉寄李余",
        "preface": "",
        "paragraphs": [
            "往年六月蝉应到，每到闻时骨欲惊。",
            "今日槐花还似发，却愁听尽更无声。"
        ],
        "notes": "",
        "id": "98767806cc1e67971a4fc8583d2510ef"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "闻蝉寄贾岛",
        "preface": "",
        "paragraphs": [
            "秋来吟更苦，半咽半随风。",
            "禅客心应乱，愁人耳愿聋。",
            "雨晴烟树里，日晚古城中。",
            "远思应难尽，谁当与我同。"
        ],
        "notes": "",
        "id": "661216e67ae62e976a3676c8a98c42b2"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "题鹤雏",
        "preface": "",
        "paragraphs": [
            "羽毛生未齐，嶛峭丑于鸡。",
            "夜夜穿笼出，捣衣碪上栖。"
        ],
        "notes": "",
        "id": "82422390f89950982088e4443a3ed113"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "咏莺",
        "preface": "",
        "paragraphs": [
            "春来深谷雪方消，莺别寒林傍翠条。",
            "到处为怜烟景好，隔帘多爱语声娇。",
            "不同蜀魄啼残月，唯逐天鸡啭诘朝。",
            "少妇听时思旧曲，玉楼从此动云韶。"
        ],
        "notes": "",
        "id": "26ed540007d2d309cd99420026e1d81f"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "老马",
        "preface": "",
        "paragraphs": [
            "卧来扶不起，唯向主人嘶。",
            "惆怅东郊道，秋来雨作泥。"
        ],
        "notes": "",
        "id": "e97e2af6e37342c2bd522d146dacea5d"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "咏镜",
        "preface": "",
        "paragraphs": [
            "铸为明镜绝尘埃，翡翠窗前挂玉台。",
            "绣带共寻龙口出，菱花争向匣中开。",
            "孤光常见鸾踪在，分处还因鹊影回。",
            "好是照身宜谢女，嫦娥飞向玉宫来。"
        ],
        "notes": "",
        "id": "28d0bb6267c470d858a3a59bba84bbfd"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "咏破屏风",
        "preface": "",
        "paragraphs": [
            "时人嫌古画，倚壁不曾收。",
            "露滴胶山断，风吹绢海秋。",
            "残云飞屋里，片水落床头。",
            "尚胜凡花鸟，君能补缀不。"
        ],
        "notes": "",
        "id": "7950a340ae56258525bfc913d164906e"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "古碑",
        "preface": "",
        "paragraphs": [
            "荒田一片石，文字满青苔。",
            "不是逢闲客，何人肯读来。"
        ],
        "notes": "",
        "id": "00636d5f9f75eaa0594caaf0c3b886e0"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "拾得古砚",
        "preface": "",
        "paragraphs": [
            "僻性爱古物，终岁求不获。",
            "昨朝得古砚，黄河滩之侧。",
            "念此黄河中，应有昔人宅。",
            "宅亦作流水，斯砚未变易。",
            "波澜所激触，背面生罅隙。",
            "质状朴且丑，今人作不得。",
            "捧持且惊叹，不敢施笔墨。",
            "或恐先圣人，尝用修六籍。",
            "置之洁净室，一日三磨拭。",
            "大喜豪贵嫌，久长得保惜。"
        ],
        "notes": "",
        "id": "ddbe4afd7fa87bdaeb3d468ecc22f99f"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "裴大夫见过",
        "preface": "",
        "paragraphs": [
            "湖南谯国尽英髦，心事相期节义高。",
            "解下佩刀无所惜，新闻天子付三刀。"
        ],
        "notes": "",
        "id": "a81b5fc27ffbb637e82b8ed06ba9f575"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "谢韬光上人赠百龄藤杖",
        "preface": "",
        "paragraphs": [
            "衰病近来行少力，光公乞我百龄藤。",
            "闲来杖此向何处，过水缘山只访僧。"
        ],
        "notes": "",
        "id": "c19c6d65995fa0e8b6751d1fa7046fca"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "咏贵游",
        "preface": "",
        "paragraphs": [
            "贵游多爱向深春，到处香凝数里尘。",
            "红杏花开连锦障，绿杨阴合拂朱轮。",
            "凤凰尊畔飞金盏，丝竹声中醉玉人。",
            "日暮垂鞭共归去，西园宾客附龙鳞。"
        ],
        "notes": "",
        "id": "0903b3378531242bb697d05f760d2560"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "穷边词二首 一",
        "preface": "",
        "paragraphs": [
            "将军作镇古汧洲，水腻山春节气柔。",
            "清夜满城丝管散，行人不信是边头。"
        ],
        "notes": "",
        "id": "e771b63d7adef7572ee91cc9d2fb07e3"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "穷边词二首 二",
        "preface": "",
        "paragraphs": [
            "箭利弓调四镇兵，蕃人不敢近东行。",
            "沿边千里浑无事，唯见平安火入城。"
        ],
        "notes": "",
        "id": "8ff8a5822607ca0ca05d32d2520f6f93"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "剑器词三首 一",
        "preface": "",
        "paragraphs": [
            "圣朝能用将，破敌速如神。",
            "掉剑龙缠臂，开旗火满身。",
            "积尸川没岸，流血野无尘。",
            "今日当场舞，应知是战人。"
        ],
        "notes": "",
        "id": "69e4d67c1db9c250367aa202a9e4a3fd"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "剑器词三首 二",
        "preface": "",
        "paragraphs": [
            "昼渡黄河水，将军险用师。",
            "雪光偏著甲，风力不禁旗。",
            "阵变龙蛇活，军雄鼓角知。",
            "今朝重起舞，记得战酣时。"
        ],
        "notes": "",
        "id": "7b8af509c3ecae8e9da25491b4d19b96"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "剑器词三首 三",
        "preface": "",
        "paragraphs": [
            "破虏行千里，三军意气麤。",
            "展旗遮日黑，驱马饮河枯。",
            "邻境求兵略，皇恩索阵图。",
            "元和太平乐，自古恐应无。"
        ],
        "notes": "",
        "id": "671b0b5b89f19774b753bfb531991f52"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "从军乐二首 一",
        "preface": "",
        "paragraphs": [
            "每日寻兵籍，经年别酒徒。",
            "眼疼长不校，肺病且还无。",
            "僮仆惊衣窄，亲情觉语麤。",
            "几时得归去，依旧作山夫。"
        ],
        "notes": "",
        "id": "3e76b6eb90646a1837e876a2df174c68"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "从军乐二首 二",
        "preface": "",
        "paragraphs": [
            "朝朝十指痛，唯署点兵符。",
            "贫贱依前在，颠狂一半无。",
            "身慙山友弃，胆赖酒杯扶。",
            "谁道从军乐，年来镊白须。"
        ],
        "notes": "",
        "id": "7d0ad8a674cb1e17326cb8d60836b86b"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "敬宗皇帝挽词三首 一",
        "preface": "",
        "paragraphs": [
            "从谏停东幸，垂衣宝历昌。",
            "汉昭登位少，周代卜年长。",
            "彩仗三清路，麻衣万国丧。",
            "玄宫今一闭，终古柏苍苍。"
        ],
        "notes": "",
        "id": "a02c6bc006f574b8c6c2b7323bd71e08"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "敬宗皇帝挽词三首 二",
        "preface": "",
        "paragraphs": [
            "晚色启重扉，旌旗路渐移。",
            "荆山鼎成日，湘浦竹斑时。",
            "臣子终身感，山园七月期。",
            "金茎看尚在，承露复何为。"
        ],
        "notes": "",
        "id": "9eaaafdcae56d6acf6dad81bb5ae50b4"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "敬宗皇帝挽词三首 三",
        "preface": "",
        "paragraphs": [
            "紫陌起仙飙，川原共寂寥。",
            "灵輴万国护，仪殿百神朝。",
            "漏滴秋风路，笳吟灞水桥。",
            "微臣空感咽，踊绝觉天遥。"
        ],
        "notes": "",
        "id": "ad061c0cc2278ead700dc20c6c938aea"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "文宗皇帝挽词三首 一",
        "preface": "",
        "paragraphs": [
            "垂拱开成化，愔愔雅乐全。",
            "千官方就日，四海忽无天。",
            "尧舜非传子，殷周但卜年。",
            "圣功青史外，刊石在陵前。"
        ],
        "notes": "",
        "id": "f63360290b47feb0870df15315af2b96"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "文宗皇帝挽词三首 二",
        "preface": "",
        "paragraphs": [
            "代以无为理，车书万国同。",
            "继兄还付弟，授圣悉推公。",
            "云雾疑无日，笳箫别起风。",
            "金茎难复见，寒露落空中。"
        ],
        "notes": "",
        "id": "b655598518c5afd750a4f8f13a04c665"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "文宗皇帝挽词三首 三",
        "preface": "",
        "paragraphs": [
            "龙归攀不得，髯在侍臣边。",
            "彻奠新阡起，登山吉从全。",
            "关河佳气散，夷夏哭声连。",
            "寂寞玄宫闭，朝昏千万年。"
        ],
        "notes": "",
        "id": "75c22d6e4e57ece20f33eb1324963fc9"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "庄恪太子挽词二首 一",
        "preface": "",
        "paragraphs": [
            "晓漏启严城，宫臣缟素行。",
            "灵仪先卤簿，新谥在铭旌。",
            "云晦郊原色，风连霰雪声。",
            "凄凉望苑路，春草即应生。"
        ],
        "notes": "",
        "id": "c649256cd8f68a43ba332b3862c31336"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "庄恪太子挽词二首 二",
        "preface": "",
        "paragraphs": [
            "寒日春宫闭，玄堂渭水滨。",
            "华夷牋乍绝，凶吉礼空新。",
            "薤露歌连哭，泉扉夜作晨。",
            "吹笙今一去，千古在逡巡。"
        ],
        "notes": "",
        "id": "b4a0afa66632ba3529dbbf4b02f43e7d"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "哭费拾遗征君",
        "preface": "",
        "paragraphs": [
            "服儒师道旨，粝食卧中林。",
            "谁识先生事，无身是本心。",
            "空山流水远，故国白云深。",
            "日夕谁来哭，唯应猨鸟吟。"
        ],
        "notes": "",
        "id": "b7b6c50001936ded899ad574627fc97b"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "哭砚山孙道士",
        "preface": "",
        "paragraphs": [
            "修短皆由命，暗怀师出尘。",
            "岂知修道者，难免不亡身。",
            "永秘黄庭诀，高悬漉酒巾。",
            "可怜白犬子，闲吠远行人。"
        ],
        "notes": "",
        "id": "eb2c3092e71059b1d438530f98ac71c1"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "哭贾岛二首 一",
        "preface": "",
        "paragraphs": [
            "白日西边没，沧波东去流。",
            "名虽千古在，身已一生休。",
            "岂料文章远，那知瑞草秋。",
            "曾闻有书剑，应是别人收。"
        ],
        "notes": "",
        "id": "0bda19c1cd7cc39b91ca6270ad601d64"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "哭贾岛二首 二",
        "preface": "",
        "paragraphs": [
            "杳杳黄泉下，嗟君向此行。",
            "有名传后世，无子过今生。",
            "新墓松三尺，空堦月二更。",
            "从今旧诗卷，人觅写应争。"
        ],
        "notes": "",
        "id": "194769c09f8e719eac0dda279e1d6cad"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "杨给事师臯哭亡爱姬英英窃闻诗人多赋因而继和",
        "preface": "",
        "paragraphs": [
            "真珠为土玉为尘，未识遥闻鼻亦辛。",
            "天上还应收至宝，世间难得是佳人。",
            "朱丝自断虚银烛，红粉潜销冷绣裀。",
            "见说忘情唯有酒，夕阳对酒更伤神。"
        ],
        "notes": "",
        "id": "42d00218a3d908cc4478225dbfd569d7"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "喜览泾州卢侍御诗卷",
        "preface": "",
        "paragraphs": [
            "新诗十九首，丽格出青冥。",
            "得处神应骇，成时力尽停。",
            "正愁闻更喜，沈醉见还醒。",
            "自是天才健，非关笔砚灵。"
        ],
        "notes": "",
        "id": "7ab6130cfadbf643a8b4121dbf8b3bf6"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "喜览裴中丞诗卷",
        "preface": "",
        "paragraphs": [
            "新诗盈道路，清韵似敲金。",
            "调格江山峻，功夫日月深。",
            "蜀牋方入写，越客始消吟。",
            "后辈难知处，朝朝枉用心。"
        ],
        "notes": "",
        "id": "aff9f2b194ff7fb22a6365ff6377b64f"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "心怀霜",
        "preface": "",
        "paragraphs": [
            "欲识为诗苦，秋霜若在心。",
            "神清方耿耿，气肃觉沈沈。",
            "皓素中方委，严凝得更深。",
            "依稀轻夕渚，髣髴在寒林。",
            "思劲凄孤韵，声酸激冷吟。",
            "还如饮冰士，励节望知音。"
        ],
        "notes": "",
        "id": "b34af7885a94d6838a3f693a1eaff1fa"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "听僧云端讲经",
        "preface": "",
        "paragraphs": [
            "无生深旨诚难解，唯是师言得正真。",
            "远近迟斋来谛听，酒坊鱼市尽无人。"
        ],
        "notes": "",
        "id": "db5d3e52b67b11899764ac07d90759f1"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "腊日猎",
        "preface": "",
        "paragraphs": [
            "健夫结束执旌旗，晓度长江自合围。",
            "野外狐狸搜得尽，天边鸿雁射来稀。",
            "苍鹰落日饥唯急，白马平川走似飞。",
            "蜡节畋游非为己，莫惊刺史夜深归。"
        ],
        "notes": "",
        "id": "22a0dc2d1ef660dc28f0e8718abb67e8"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "闻魏州破贼",
        "preface": "",
        "paragraphs": [
            "生灵苏息到元和，上将功成自执戈。",
            "烟雾扫开尊北岳，蛟龙斩断净南河。",
            "旗回海眼军容壮，兵合天心杀气多。",
            "从此四方无一事，朝朝雨露是恩波。"
        ],
        "notes": "",
        "id": "0b9384c3c4c607a67acd1864f0e0eca6"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "下第",
        "preface": "",
        "paragraphs": [
            "枉为乡里举，射鹄艺浑疎。",
            "归路羞人问，春城赁舍居。",
            "闭门辞杂客，开箧读生书。",
            "以此投知己，还因胜自余。"
        ],
        "notes": "",
        "id": "4ff83dcdbe1344e734731bf7c204ced7"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "得舍弟书",
        "preface": "",
        "paragraphs": [
            "亲戚多离散，三年独在城。",
            "贫居深稳卧，晚学爱闲名。",
            "小弟有书至，异乡无地行。"
        ],
        "notes": "",
        "id": "2c88ca85059b3fa64f7e675ad903dbb4"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "病僧",
        "preface": "",
        "paragraphs": [
            "三年病不出，苔藓满藤鞋。",
            "倚壁看经坐，闻钟吃药斋。",
            "茶烟熏杀竹，簷雨滴穿堦。",
            "无暇频相访，秋风寂寞怀。"
        ],
        "notes": "",
        "id": "f5990037bccf8046f656f5a9a8fcf8ff"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "成名后留别从兄",
        "preface": "",
        "paragraphs": [
            "一辞山舍废躬耕，无事悠悠住帝城。",
            "为客衣裳多不稳，和人诗句固难精。",
            "几年秋赋唯知病，昨日春闱偶有名。",
            "却出关东悲复喜，归寻弟妹别仁兄。"
        ],
        "notes": "",
        "id": "2be843c61f5f106efed7e19a40e5bca6"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "佛舍见胡子有嘲",
        "preface": "",
        "paragraphs": [
            "明明复夜夜，胡子即成翁。",
            "唯是真知性，不来生灭中。"
        ],
        "notes": "",
        "id": "f39e1fe72a4ba41437d08d6c8b03e366"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "白鼻䯄",
        "preface": "",
        "paragraphs": [
            "为底胡姬酒，长来白鼻䯄。",
            "摘莲抛水上，郎意在浮花。"
        ],
        "notes": "",
        "id": "8a37cc897d94d9f1a656011dbabc05a5"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "崔少卿鹤",
        "preface": "",
        "paragraphs": [
            "入门石径半高低，闲处无非是药畦。",
            "致得仙禽无去意，花间舞罢洞中栖。"
        ],
        "notes": "",
        "id": "29ab039ddd9ed34ec83809dd6ebf7e74"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "新昌里",
        "preface": "",
        "paragraphs": [
            "旧客常乐坊，井泉浊而咸。",
            "新屋新昌里，井泉清而甘。",
            "僮仆惯苦饮，食美翻憎嫌。",
            "朝朝忍饥行，戚戚如难堪。",
            "中下无正性，所习便淫耽。",
            "一染不可变，甚于茜与蓝。",
            "近贫日益廉，近富日益贪。",
            "以此当自警，慎勿信邪谗。"
        ],
        "notes": "",
        "id": "4634aa9bb62e41252d2245840505395d"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "塞下曲",
        "preface": "",
        "paragraphs": [
            "碛露黄云下，凝寒鼓不鸣。",
            "战须移死地，军讳杀降兵。",
            "印马秋遮虏，蒸沙夜筑城。",
            "旧乡归不得，都尉负功名。"
        ],
        "notes": "",
        "id": "0ea3d216c0002c312194ded9144bfc5b"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "从军行",
        "preface": "",
        "paragraphs": [
            "滥得进士名，才用苦不长。",
            "性癖艺亦独，十年作诗章。",
            "六义虽粗成，名字犹未扬。",
            "将军俯招引，遣脱儒衣裳。",
            "常恐虚受恩，不惯把刀鎗。",
            "又无远筹略，坐使虏灭亡。",
            "昨来发兵师，各各赴战场。",
            "顾我同老弱，不得随戎行。",
            "丈夫生世间，职分贵所当。",
            "从军不出门，岂异病在床。",
            "谁不恋其家，其家无风霜。",
            "鹰鹘念搏击，岂贵食满肠。"
        ],
        "notes": "",
        "id": "0fd37a9a3b47c4245ddd82df63c6cc66"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "杏园",
        "preface": "",
        "paragraphs": [
            "江头数顷杏花开，车马争先尽此来。",
            "欲待无人连夜看，黄昏树树满尘埃。"
        ],
        "notes": "",
        "id": "615e2127f1a98e744d07baff7515f4e5"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "闲居",
        "preface": "",
        "paragraphs": [
            "日日门长闭，隣家亦懒过。",
            "头风春饮苦，眼晕夜书多。",
            "幽鸟偏栖竹，凡人笑种莎。",
            "近来难得酒，无计奈愁何。"
        ],
        "notes": "",
        "id": "bfa4d387712462fc7d3584d448f298e0"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "天遥来鴈小，江阔去帆孤。",
            "南陌游人回首去，东林道者杖藜归。",
            "萄藤洞庭头，引叶漾盈摇。",
            "皎洁钩高挂，玲珑影落寮。",
            "阴烟压幽屋，蒙密梦冥苗。",
            "清秋青且翠，冬到冻都凋。"
        ],
        "notes": "",
        "id": "f285ea690d8f44061f087224a6c620d6"
    },
    {
        "author": "姚合",
        "dynasty": "唐",
        "type": "诗",
        "rhythmic": "",
        "title": "中秋夜洞庭圆月",
        "preface": "",
        "paragraphs": [
            "素月闲秋景，骚人泛洞庭。",
            "沧波正澄霁，凉叶未飘零。",
            "练彩凝葭菼，霜容静杳冥。",
            "晓栖河畔鹤，宵映渚边萤。",
            "圆彩含珠魄，微𩙪发桂馨。",
            "谁怜采苹客，此夜宿孤汀。"
        ],
        "notes": "",
        "id": "9ff41becd5fe16327afc07c92b4f2ff5"
    }
]