[
    {
        "author": "史君宝",
        "dynasty": "唐",
        "type": "诗",
        "rhythmic": "",
        "title": "赠还俗女真（题拟）",
        "preface": "",
        "paragraphs": [
            "脱却霞裾换（《绿窗新话》作「裙著」）绣裙，仙凡从此路[歧]（岐）（据《绿窗新话》改）分。",
            "蛾眉再画当时月，蝉鬓重梳旧日云。",
            "玉貌缓将鸾镜照，锦衾兼把麝香薰。",
            "屏帏乍得萧郎爱，更没心情忆老君。",
            "（见《类说》卷十二《纪异记》《绿窗新话》卷下引《纪异录》。",
            "）。"
        ],
        "notes": "",
        "id": "8b6d6059cc93fc28cd0aac9aedddf57b"
    }
]