[
    {
        "author": "王拊",
        "dynasty": "唐",
        "type": "诗",
        "rhythmic": "",
        "title": "别故人赋得凌云独鹤",
        "preface": "",
        "paragraphs": [
            "单嘶凌碧雾，风飏入青云。",
            "九臯空顾侣，千里会离群。",
            "望海飞恒急，摩天影讵分？",
            "欲知凄断意，琴里自当闻。",
            "（《文苑英华》卷二八五）。"
        ],
        "notes": "",
        "id": "b268ac891c36a3e0efa1d81b12bf3167"
    },
    {
        "author": "王拊",
        "dynasty": "唐",
        "type": "诗",
        "rhythmic": "",
        "title": "咏霜朝城上乌",
        "preface": "",
        "paragraphs": [
            "霜旦早晖通，城乌渐飏空。",
            "声喧高叠（疑）外，曲韵楚琴中。",
            "楼寒映晓日，竿迥噪朝风。",
            "虽狎金墉上，独（一作「犹」）畏虎贲弓。",
            "（同书卷三二八）（按：王拊事迹佚名。",
            "《英华》录前诗于王胄诗后，骆宾王前，录后诗于杨师道诗后，李峤诗前，因知为初唐人。",
            "）。"
        ],
        "notes": "",
        "id": "38dcb29b37ff5560799eea0ea36dcb16"
    }
]