[
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "上浙东元相",
        "preface": "",
        "paragraphs": [
            "婺女星边喜气频，越王台上坐诗人。",
            "雪晴山水勾留客，风暖旌旗计会春。",
            "黎庶已同猗顿富，烟花却为相公贫。",
            "何言禹迹无人继，万顷湖田又斩新。"
        ],
        "notes": "",
        "id": "de172502509e313d89c859240d67cf22"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "赠茅山高拾遗蔓",
        "preface": "",
        "paragraphs": [
            "人皆贪禄利，白首更营营。",
            "若见无为理，兼忘不朽名。",
            "幽禽窥饭下，好药入篱生。",
            "梦觉幽泉滴，应疑禁漏声。"
        ],
        "notes": "",
        "id": "2bcb43a047afcd48c4f15c11aa6edffc"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "次韵和光禄钱卿二首 一",
        "preface": "",
        "paragraphs": [
            "大隐严城内，闲门向水开。",
            "扇风知暑退，树影觉秋来。",
            "望远云生海，行稀砌长苔。",
            "废兴今古事，何必叹池灰。"
        ],
        "notes": "",
        "id": "91311d350f0480bad6c36e0671bfaca4"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "次韵和光禄钱卿二首 二",
        "preface": "",
        "paragraphs": [
            "闲论忧王室，愁眉仗酒开。",
            "方嗟三覆役，又喜四愁来。",
            "晨起萤穿竹，晡餐鸟下苔。",
            "同期阳月至，灵室祝葭灰。"
        ],
        "notes": "",
        "id": "563c022014c8dc094e24e60cde51fe9e"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "赠庐山钱卿",
        "preface": "",
        "paragraphs": [
            "象魏抽簪早，匡庐筑室牢。",
            "宦情归去薄，天爵隐来高。",
            "箧有新征诏，囊余旧缊袍。",
            "何如舍麋鹿，明主仰风骚。"
        ],
        "notes": "",
        "id": "216c5dd8256771f8da59346a9de64b4a"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "山中送进士刘蟾赴举",
        "preface": "",
        "paragraphs": [
            "去住迹虽异，爱憎情不同。",
            "因君向帝里，使我厌山中。",
            "故友多朝客，新文尽国风。",
            "艺精心更苦，何患不成功。"
        ],
        "notes": "",
        "id": "c57fb16f6461c5535430c5248aeb8541"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "送进士陈峣往睦州谒冯郎中",
        "preface": "",
        "paragraphs": [
            "孤帆几日程，投刺水边城。",
            "倚櫂逢春老，登筵见月生。",
            "饮酣杯有浪，棋散漏无声。",
            "太守怜才者，从容礼不轻。"
        ],
        "notes": "",
        "id": "8a452f5f3e9a565781b51c51bb185003"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "丰城劒池即事",
        "preface": "",
        "paragraphs": [
            "神物不复见，小池空在兹。",
            "因嫌冲斗夜，未是偃戈时。",
            "岸古鱼藏穴，蒲凋翠立危。",
            "吾皇别有劒，何必铸金为。"
        ],
        "notes": "",
        "id": "f688929e4129a530997c75893e892eb3"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "咏弓",
        "preface": "",
        "paragraphs": [
            "较量武艺论勋庸，曾发将军箭落鸿。",
            "握内从夸弯似月，眼前还怕撇来风。",
            "只知击起穿雕镞，不解容和射鹄功。",
            "得病自从杯里后，至今形状怕相逢。"
        ],
        "notes": "",
        "id": "2218034570a3f937af6569cdedf71ee7"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "送无相禅师入关",
        "preface": "",
        "paragraphs": [
            "九衢车马尘，不染了空人。",
            "𫏐舍中峰雪，应看内殿春。",
            "斋心无外事，定力见前身。",
            "圣主方崇教，深宜谒紫宸。"
        ],
        "notes": "",
        "id": "352d95282973728bb540bbff610fcef0"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "赠匡山道者",
        "preface": "",
        "paragraphs": [
            "尝闻一粒功，足以反衰容。",
            "方寸如不达，此生安可逢。",
            "寄书时态尽，忆语道情浓。",
            "争得携巾履，同归鸟外峰。"
        ],
        "notes": "",
        "id": "be4489be6833a4dfe3c02a1c335995c0"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "道者与金丹开合已失因为二首再有投掷 一",
        "preface": "",
        "paragraphs": [
            "木钻钻盘石，辛勤四十年。",
            "一朝才见物，五色互呈妍。",
            "七魄憎阳盛，三彭恶命延。",
            "被他迷失却，叹息只澘然。"
        ],
        "notes": "",
        "id": "68de7c2930486827ab4702f6a6f67f3d"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "道者与金丹开合已失因为二首再有投掷 二",
        "preface": "",
        "paragraphs": [
            "阴阳曾作炭，造化亦分功。",
            "减自青囊里，收安玉合中。",
            "凡材难度世，神物自归空。",
            "惆怅流年速，看成白首翁。"
        ],
        "notes": "",
        "id": "d64ef7763dad36129dd73b9fb6e80b69"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "思越州山水寄朱庆余",
        "preface": "",
        "paragraphs": [
            "窗户潮头雪，云霞镜里天。",
            "岛桐秋送雨，江艇暮摇烟。",
            "藕折莲芽脆，茶挑茗眼鲜。",
            "还将欧冶劒，更淬若耶泉。"
        ],
        "notes": "",
        "id": "5cd6659dcb1e04479a06a8b54c4db56e"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "蜀中上王尚书",
        "preface": "",
        "paragraphs": [
            "梓桐花幕碧云浮，天许文星寄上头。",
            "武略劒峰环相府，诗情锦浪浴仙洲。",
            "丁香风里飞牋草，邛竹烟中动酒钩。",
            "自古名高闲不得，肯容王粲赋登楼。"
        ],
        "notes": "",
        "id": "dcd9988c2773d964dbfdf48a09780671"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "赠陆鬯浙西进诗除官",
        "preface": "",
        "paragraphs": [
            "帝城云物得阳春，水国烟花失主人。",
            "昨日天风吹乐府，六宫丝管一时新。"
        ],
        "notes": "",
        "id": "3a1b3e1fbcb3b52cf2b70796fabf2780"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "古行宫",
        "preface": "",
        "paragraphs": [
            "瓦烟疎冷古行宫，寂寞朱门反鏁空。",
            "残粉水银流砌下，堕环秋月落泥中。",
            "莺传旧语娇春日，花学严妆妬晓风。",
            "天子时清不巡幸，秖应鸾凤集梧桐。"
        ],
        "notes": "",
        "id": "401d3446c37a5b02d2e9a601058b0445"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "题上皇观",
        "preface": "",
        "paragraphs": [
            "烟霞星盖七星坛，想像先朝驻禁銮。",
            "辇路已平栽药地，皇风犹在步虚寒。",
            "楼台瑞气晴萧索，杉桧龙身老屈蟠。",
            "翻感惠休并李郭，劒门空处望长安。"
        ],
        "notes": "",
        "id": "673dba1f2e0577fa1b07590b6009f4ca"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "鹰",
        "preface": "",
        "paragraphs": [
            "星眸未放瞥秋毫，频掣金铃试雪毛。",
            "会使老拳供口腹，莫辞亲手啖腥臊。",
            "穿云自怪身如电，煞兔谁知吻胜刀。",
            "可惜忍饥寒日暮，向人鹐断碧丝绦。"
        ],
        "notes": "",
        "id": "af6e2d75f87d43e1f850511e52eeb6a8"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "方山寺松下泉",
        "preface": "",
        "paragraphs": [
            "石脉绽寒光，松根喷晓霜。",
            "注瓶云母滑，漱齿茯苓香。",
            "野客偷煎茗，山僧惜净床。",
            "三禅不要问，孤月在中央。"
        ],
        "notes": "",
        "id": "4a2c953c3bf5a025114192d4f449ccb0"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "瀑布",
        "preface": "",
        "paragraphs": [
            "秋河溢长空，天洒万丈布。",
            "深雷隐云壑，孤电挂岩树。",
            "沧溟晓喷寒，碧落晴荡素。",
            "非趋下流急，势使不得住。"
        ],
        "notes": "",
        "id": "1075f9e2af285f0e36be1a58aa3a7b14"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "送张使君赴饶州",
        "preface": "",
        "paragraphs": [
            "饶阳因富得州名，不独农桑别有营。",
            "日暖提筐依茗树，天阴把酒入银坑。",
            "江寒鱼动枪旗影，山晚云和鼓角声。",
            "太守能诗兼爱静，西楼见月几篇成。"
        ],
        "notes": "",
        "id": "e7dfac1a20efa30072c822cb738dd148"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "和滕迈先辈伤马",
        "preface": "",
        "paragraphs": [
            "浮云变化失龙儿，始忆嘶风喷沫时。",
            "蹄想尘中翻碧玉，尾休烟里掉青丝。",
            "曾同客舍吞饥渴，久共名场踏崄𪩘。",
            "今日枥前兴一叹，不关行李乏金羁。"
        ],
        "notes": "",
        "id": "5c989fd501be97a43e6b56a5526a14b9"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "省试骐骥长鸣",
        "preface": "",
        "paragraphs": [
            "有马骨堪惊，无人眼暂明。",
            "力穷吴坂峻，嘶苦朔风生。",
            "逐逐怀良御，萧萧顾乐鸣。",
            "瑶池期弄影，天路拟飞声。",
            "皎月谁知种，浮云莫问程。",
            "盐车今愿脱，千里为君行。"
        ],
        "notes": "",
        "id": "d969a1eda879595f20d33f9a0f2246cd"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "鲤鱼",
        "preface": "",
        "paragraphs": [
            "眼似真珠鳞似金，时时动浪出还沈。",
            "河中得上龙门去，不叹江湖岁月深。"
        ],
        "notes": "",
        "id": "e966c6cf00811f0ef92cefd949db93fe"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "饥鹰词",
        "preface": "",
        "paragraphs": [
            "遥想平原兔正肥，千回砺吻振毛衣。",
            "纵令啄解丝绦结，未得人呼不敢飞。"
        ],
        "notes": "",
        "id": "3f890c1149db4802cfe3b36a71420286"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "归燕词辞工部侍郎",
        "preface": "",
        "paragraphs": [
            "旧垒危巢泥已落，今年故向社前归。",
            "连云大厦无栖处，更望谁家门户飞。"
        ],
        "notes": "",
        "id": "e3a736ef429d9584d2b1ee81b468c56f"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "归海上旧居",
        "preface": "",
        "paragraphs": [
            "乡路绕蒹葭，萦纡出海涯。",
            "人衣披蜃气，马迹印盐花。",
            "草没题诗石，潮摧坐钓槎。",
            "还归旧窗里，凝思向余霞。"
        ],
        "notes": "",
        "id": "317fe0b7af41ccd01912189070c7cceb"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "答友人惠牙簪",
        "preface": "",
        "paragraphs": [
            "牙簪不可忘，来处隔炎荒。",
            "截得半环月，磨成四寸霜。",
            "晓辞梳齿腻，秋入发根凉。",
            "好是纱巾下，纤纤锥出囊。"
        ],
        "notes": "",
        "id": "aa6c73c56834b18c46c99f593f9cf994"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "日者",
        "preface": "",
        "paragraphs": [
            "十指中央了五行，说人休咎见前生。",
            "我来本乞真消息，却怕呵钱卦欲成。"
        ],
        "notes": "",
        "id": "a4ec0e6bbcf27893ff2eb6c1a78b5e69"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "送金可纪归新罗",
        "preface": "",
        "paragraphs": [
            "登唐科第语唐音，望日初生忆故林。",
            "鲛室夜眠阴火冷，蜃楼朝泊晓霞深。",
            "风高一叶飞鱼背，潮净三山出海心。",
            "想把文章合夷乐，蟠桃花里醉人参。"
        ],
        "notes": "",
        "id": "7ceceee87696098150a8e5f0be445cc5"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "闻角",
        "preface": "",
        "paragraphs": [
            "边秋画角怨金微，半夜对吹惊贼围。",
            "塞雁遶空秋不下，胡云著草冻还飞。",
            "关头老马嘶看月，碛里疲兵泪湿衣。",
            "余韵袅空何处尽，戍天寥落晓星稀。"
        ],
        "notes": "",
        "id": "8d83cf414306edf1d2a360753287eadd"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "梦乡",
        "preface": "",
        "paragraphs": [
            "家住吴王旧苑东，屋头山水胜屏风。",
            "寻常梦在秋江上，钓艇游扬藕叶中。"
        ],
        "notes": "",
        "id": "258be9377b88d7d5858b61d93e359061"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "织绫词",
        "preface": "",
        "paragraphs": [
            "去年蚕恶绫帛贵，官急无丝织红泪。",
            "残经脆纬不通梭，鹊凤阑珊失头尾。",
            "今年蚕好缲白丝，鸟鲜花活人不知。",
            "瑶台雪里鹤张翅，禁苑风前梅折枝。",
            "不学隣家妇慵懒，蜡揩粉拭谩官眼。"
        ],
        "notes": "",
        "id": "ce40ab57d7f6c8922c46e72a3ab98b74"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "诸葛武侯庙",
        "preface": "",
        "paragraphs": [
            "木牛零落阵图残，山姥烧钱古栢寒。",
            "七纵七擒何处在，茅花枥叶盖神坛。"
        ],
        "notes": "",
        "id": "929bf04b61d75770d7c0503bbb516639"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "长安秋夜",
        "preface": "",
        "paragraphs": [
            "田家无五行，水旱卜蛙声。",
            "牛犊乘春放，儿童候暖耕。",
            "池塘烟未起，桑柘雨初晴。",
            "岁晚香醪熟，村村自送迎。"
        ],
        "notes": "",
        "id": "3e2103f64b1d4a4f66a8e1c0d9a3cb9a"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "钱塘赠武翊黄",
        "preface": "",
        "paragraphs": [
            "曾将心劒作戈矛，一战名场造化愁。",
            "花锦文章开四面，天人科第上三头。",
            "鸳鸿待侣飞清禁，山水缘情住外州。",
            "时伴庾公看海月，好吟诗断望潮楼。"
        ],
        "notes": "",
        "id": "6e194e49227d122b1acb38c9fd137a20"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "风不鸣条",
        "preface": "",
        "paragraphs": [
            "旭日悬清景，微风在绿条。",
            "入松声不发，过柳影空摇。",
            "长养应潜变，扶疎每暗飘。",
            "有林时杳杳，无树𫏐萧萧。",
            "慢逐清烟散，轻和瑞气饶。",
            "丰年知有待，歌咏美唐尧。"
        ],
        "notes": "",
        "id": "2f8f3f6bba2905a8fb995e9ebf61cf87"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "贻美人",
        "preface": "",
        "paragraphs": [
            "诸侯帐下惯新妆，皆怯刘家薄媚娘。",
            "宝髻巧梳金翡翠，罗裙宜著绣鸳鸯。",
            "轻轻舞汗初沾袖，细细歌声欲遶梁。",
            "何事不归巫峡去，故来人世断人肠。"
        ],
        "notes": "",
        "id": "a01f626ecf88dbdf856ba3b2ea430576"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "闻云中唳鹤",
        "preface": "",
        "paragraphs": [
            "久在青田唳，天高忽暂闻。",
            "翩翻萦碧落，嘹唳入重云。",
            "出谷莺何待，鸣岐凤欲群。",
            "九臯宁足道，此去透𬘡缊。"
        ],
        "notes": "",
        "id": "fb1288108cc25e77e8d5ec18252a2140"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "柘枝",
        "preface": "",
        "paragraphs": [
            "柘枝初出鼓声招，花钿罗衫耸细腰。",
            "移步锦靴空绰约，迎风绣帽动飘飖。",
            "亚身踏节鸾形转，背面羞人凤影娇。",
            "祗恐相公看未足，便随风雨上青霄。"
        ],
        "notes": "",
        "id": "8f1581c0f78404a74617d95376b7cf5e"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "上太皇先生",
        "preface": "",
        "paragraphs": [
            "颢气贯精神，苍崖老姓名。",
            "烟霞空送景，水木苦无情。",
            "𣃁药云根断，眠花石面平。",
            "折松开月色，决水放秋声。",
            "颜为忘忧嫩，身缘绝粒轻。",
            "围棋看局势，对镜戮妖精。",
            "过海量鲸力，归天算鹤程。",
            "露凝钟乳冷，风定玉箫清。",
            "坐觉衣裳古，行疑羽翼生。",
            "应怜市朝客，开眼鏁浮荣。"
        ],
        "notes": "",
        "id": "5cc8a9a023f668ebd206233b93aca613"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "破山水屏风",
        "preface": "",
        "paragraphs": [
            "时人嫌古画，倚壁不曾收。",
            "雨滴胶山断，风吹绢海秋。",
            "残云飞屋里，片水落床头。",
            "尚胜凡花鸟，君能补缀休。"
        ],
        "notes": "",
        "id": "7950a340ae56258525bfc913d164906e"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "览杨校书文卷",
        "preface": "",
        "paragraphs": [
            "跪伸霜素剖琅玕，身堕瑶池魄暗寒。",
            "红锦晚开云母殿，白珠秋写水精盘。",
            "情高鹤立昆仑峭，思壮鲸跳渤澥宽。",
            "谁有轩辕古铜片，为持相并照妖看。"
        ],
        "notes": "",
        "id": "28b0e265180dbe0177b7a65cf2b57aa7"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "送陈校书赴蔡州幕",
        "preface": "",
        "paragraphs": [
            "天假纵横入幕筹，东南顿减一方忧。",
            "行賷健笔辞天阁，坐见妖星落蔡州。",
            "青草袍襟翻日脚，黄金马镫照旄头。",
            "此行领取从军乐，莫虑功名不拜侯。"
        ],
        "notes": "",
        "id": "fd16618be3e41c3d97072406435f96ec"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "少年行",
        "preface": "",
        "paragraphs": [
            "平明小猎出中军，异国名香满袖薰。",
            "画榼倒悬鹦鹉觜，花衫对舞凤凰文。",
            "手擡白马嘶春雪，臂竦青骹入暮云。",
            "落日胡姬楼上饮，风吹箫管满楼闻。"
        ],
        "notes": "",
        "id": "8b05a616c1f247d0f1e9cfe896f63f02"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "蜀中赠广上人",
        "preface": "",
        "paragraphs": [
            "曾持麈尾引金根，万乘前头草五言。",
            "疏讲青龙归禁苑，歌抄白雪乞梨园。",
            "朝惊云气遮天阁，暮踏猨声入劒门。",
            "今日西川无子美，诗风又起浣花村。"
        ],
        "notes": "",
        "id": "dd0427077a547c238a5afdc48bd6981a"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "和顾校书新开井",
        "preface": "",
        "paragraphs": [
            "霜锸破桐阴，青丝试浅深。",
            "月轮开地脉，镜面写天心。",
            "碧甃花千片，香泉乳百寻。",
            "欲知争汲引，听取辘轳音。"
        ],
        "notes": "",
        "id": "61fd426b25e7345d75762deaf9b255f4"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "游云际寺",
        "preface": "",
        "paragraphs": [
            "衫袖拂青冥，推鞍上翠屏。",
            "尘埃辞马尾，城阙入窗櫺。",
            "云领浮名去，钟撞大梦醒。",
            "茫茫山下事，满眼送流萍。"
        ],
        "notes": "",
        "id": "a99bb933eaa11a14c9d3498fba10aed9"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "赠刘宽夫昆季",
        "preface": "",
        "paragraphs": [
            "文聚星辰衣彩霞，问谁兄弟是刘家。",
            "雁行云掺参差翼，琼树风开次第花。",
            "天假声名悬日月，国凭骚雅变浮华。",
            "曾穷晋汉儒林传，龙虎虽多未足夸。"
        ],
        "notes": "",
        "id": "1c38553527ef6f8d475ea27cdf0d0094"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "赠杭州严史君",
        "preface": "",
        "paragraphs": [
            "州青县白淛河𣸣，饱向苍龙阙下闻。",
            "鼓角自严寒海月，旌旗不动湿江云。",
            "风骚处处文章主，井邑家家父母君。",
            "长恐抱辕留不住，九天鸳鹭待成群。"
        ],
        "notes": "",
        "id": "edb09fb0ce2134bb33582d451a3fcc7c"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "题朱秀城南亭子",
        "preface": "",
        "paragraphs": [
            "朱家亭子象悬匏，阶莹青莎栋剪茆。",
            "瘿挂眼开欺鸲鹆，花缘网结妬螵蛸。",
            "有时风月输三虎，无壁琴书属四郊。",
            "土木欲知精洁处，社天归燕怯安巢。"
        ],
        "notes": "",
        "id": "831af1ee746d8c85e12ed5fb8be8f445"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "上西川王尚书",
        "preface": "",
        "paragraphs": [
            "人人入蜀谒文翁，妍丑终须露镜中。",
            "诗景荒凉难道合，客情疎密分当同。",
            "城南歌吹琴台月，江上旌旗锦水风。",
            "下客低头来又去，暗堆冰炭在深衷。"
        ],
        "notes": "",
        "id": "5b08dfee8790432c89bb362440ba305c"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "骆谷行",
        "preface": "",
        "paragraphs": [
            "扪云褭栈入青冥，鞿马铃骡傍日星。",
            "仰踏劒棱梯万仞，下缘冰岫杳千寻。",
            "山花织锦时聊看，涧水弹琴不暇听。",
            "若比争名求利处，寻思此路却安宁。"
        ],
        "notes": "",
        "id": "82a3481050441d37808243667dda104d"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "初及第归酬孟元翊见赠",
        "preface": "",
        "paragraphs": [
            "六年衣破帝城尘，一日天池水脱鳞。",
            "未有片言惊后辈，不无慙色见同人。",
            "每登公䜩思来日，渐听乡音认本身。",
            "何幸致诗相慰贺，东归花发杏桃春。"
        ],
        "notes": "",
        "id": "d8bc15aeaab244ecd558dec054a45bd2"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "淮南李相公绅席上赋春雪",
        "preface": "",
        "paragraphs": [
            "六出花飞处处飘，黏窗著砌上寒条。",
            "朱门到晓难盈尺，尽是三军喜气消。"
        ],
        "notes": "",
        "id": "346a5750abb0e045c99e033f4dec06bc"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "及第后寄广陵故人",
        "preface": "",
        "paragraphs": [
            "及第全胜十政官，金鞍镀了出长安。",
            "马头渐入扬州郭，为报时人洗眼看。"
        ],
        "notes": "",
        "id": "6b23037249911ff950569620e79f9bfe"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "小松",
        "preface": "",
        "paragraphs": [
            "爪叶鳞条龙不盘，梳风幕翠一庭寒。",
            "莫言只是人长短，须作浮云向上看。"
        ],
        "notes": "",
        "id": "b1aae749e9a7a2d4462a57db44d90ac8"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "宫词",
        "preface": "",
        "paragraphs": [
            "明日銮舆欲向东，守宫金翠带愁红。",
            "九门佳气已西去，千里花开一夜风。"
        ],
        "notes": "",
        "id": "2f0413a7dc35b6e7a4e2965a9905ae8d"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "题杭州樟亭驿",
        "preface": "",
        "paragraphs": [
            "樟亭驿上题诗客，一半寻为山下尘。",
            "世事日随流水去，红花还似白头人。"
        ],
        "notes": "",
        "id": "82f81e3efb77932550fc1bb0260fe40f"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "刘侍中宅盘花紫蔷薇",
        "preface": "",
        "paragraphs": [
            "真宰偏饶丽景家，当春盘出带根霞。",
            "从开一朵朝衣色，免踏尘埃看杂花。"
        ],
        "notes": "",
        "id": "dab766d6573c3c35cf84858dfbf3abbd"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "题东林寺寄江州李员外",
        "preface": "",
        "paragraphs": [
            "山势棱层入杳冥，寺形高下趂山行。",
            "象牙床坐莲花佛，玛瑙函盛贝叶经。",
            "日映砌阴移宝阁，风吹天乐动金铃。",
            "门前更有清江水，便是浔阳太守厅。"
        ],
        "notes": "",
        "id": "ae09d2b18299276c447a3a1975a934f6"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "玄都观栽桃十韵",
        "preface": "",
        "paragraphs": [
            "驱使鬼神功，攒栽万树红。",
            "薰香丹凤阙，妆点紫琼宫。",
            "宝帐重遮日，妖金遍累空。",
            "色然烧药火，影舞步虚风。",
            "粉扑青牛过，枝惊白鹤冲。",
            "拜星春锦上，服食晚霞中。",
            "棋局阴长合，箫声秘不通。",
            "艳阳迷俗客，幽邃失壶公。",
            "根柢终盘石，桑麻自转蓬。",
            "求师饱灵药，他日访辽东。"
        ],
        "notes": "",
        "id": "d0ec9fd2d63cf75cfb0d280d1ecdcd78"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "僧院小松",
        "preface": "",
        "paragraphs": [
            "抛杉背栢冷僧帘，锁月梳风出殿簷。",
            "还似天台新雨后，小峰云外碧尖尖。"
        ],
        "notes": "",
        "id": "dbafa641a6e33ac4a888ac30f209d539"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "春原早望",
        "preface": "",
        "paragraphs": [
            "一忝乡书荐，长安未得回。",
            "年光逐渭水，春色上秦台。",
            "燕掠平芜去，人冲细雨来。",
            "东风生故里，又过几花开。"
        ],
        "notes": "",
        "id": "44ed371c823e6e781a85805d38766684"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "西山广福院",
        "preface": "",
        "paragraphs": [
            "野寺孤峰上，危楼耸翠微。",
            "卷帘沧海近，洗钵白云飞。",
            "竹影临经案，松花点衲衣。",
            "日斜登望处，湖畔一僧归。"
        ],
        "notes": "",
        "id": "d4704c6c43525dbeca2cc63b3d261342"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "游地肺",
        "preface": "",
        "paragraphs": [
            "市朝扰扰千古，林壑冥冥四贤。",
            "黄鹤不归丹灶，白云自养芝田。",
            "溪滩永夜流月，羽翼清秋在天。",
            "高迹无人更蹑，碧峰寥落孤烟。"
        ],
        "notes": "",
        "id": "9c02374d71f31f21ef9f023dd5e636cd"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "八月",
        "preface": "",
        "paragraphs": [
            "徙倚仙居遶翠楼，分明宫漏静兼秋。",
            "长安夜夜家家月，几处笙歌几处愁。"
        ],
        "notes": "",
        "id": "e72a8e12a942dc110545f24cd92f9c82"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "题紫微山上方",
        "preface": "",
        "paragraphs": [
            "地势连沧海，山名号紫微。",
            "景闲僧坐久，路僻客来稀。",
            "峡影云相照，河流石自围。",
            "尘喧都不到，安得此忘归。"
        ],
        "notes": "",
        "id": "faec6f8155d429c07fbd8f0af360af5d"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "及第后寄李绅",
        "preface": "",
        "paragraphs": [
            "及第全胜十政官，金鞍镀了出长安。",
            "马头渐入扬州郭，为报时人洗眼看。"
        ],
        "notes": "",
        "id": "6b23037249911ff950569620e79f9bfe"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "送张孝廉归吴",
        "preface": "",
        "paragraphs": [
            "吴将勤苦见高科，艺至春官不奈何。",
            "想得江南诸父老，因君鞭鞑子孙多。"
        ],
        "notes": "",
        "id": "d0e00b0c2fbbd273ff16621471f86ed0"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "夜笛词",
        "preface": "",
        "paragraphs": [
            "皎洁西楼月未斜，笛声寥亮入东家。",
            "顿令灯下裁衣妇，误翦同心一片依。"
        ],
        "notes": "",
        "id": "0c8c536d84a7144bfc8f4b877ed076ea"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "题碧山寺塔",
        "preface": "",
        "paragraphs": [
            "六时佛火明珠缀，午后茶烟出翠微。",
            "萦砌乳泉梳石发，滴松银露洗墙衣。"
        ],
        "notes": "",
        "id": "9804d0191546e76ee702d4306d8979a1"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "玩月遇云",
        "preface": "",
        "paragraphs": [
            "无端玉叶连天起，不放金波到晓流。",
            "暗惜蚌胎沈海面，仰思鹏翼破风头。"
        ],
        "notes": "",
        "id": "d936a738b95340974e4dc2ed1b1388f7"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "钱塘去国三千里，一道风光任意看。",
            "珠呈夜浦萤无影，鹘坐秋林鸟失行。",
            "昨日见君亲下笔，五花牋上黑龙飞。",
            "何人枉折教狼籍，孤负春风长养情。",
            "梅花带雪飞琴上，柳色和烟入酒中。",
            "阮籍啸场人步月，子猷看处鸟栖烟。",
            "白练鸟迷山芍药，红妆妓妒水林檎。",
            "今日华山秋顶上，闻天长叫在长空。",
            "天风更送新声出，不放行云过凤楼。",
            "昨日天宫吹乐府，六官弦管一时新。",
            "通传胜事因风月，打破愁肠是酒杯。",
            "姑苏台上烟花月，宁负春风箫管声。",
            "玉轮低月中天晓，金铎纵风上界秋。",
            "萧洒竹房尘境外，满天云月共清虚。",
            "言若浚川流巨海，戒如秋月挂长空。",
            "金殿月中看捣药，玉楼风里听吹笙。"
        ],
        "notes": "",
        "id": "744ad858ce51c4fea6d32e4a2d594874"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "曹娥庙",
        "preface": "",
        "paragraphs": [
            "孝女魂兮何所之？故园遗庙两堪悲。",
            "岭头霞散漫涂脸，江口月沈难画眉。",
            "恨迹未消云黯黯，愁痕长在浪漪漪。",
            "人间荣谢不回首，千载波涛丧色丝。",
            "（嘉庆《曹江孝女庙志》卷八《题咏》。",
            "此则承陶敏先生告知。",
            "）。"
        ],
        "notes": "",
        "id": "59b794a479fca32439c3d0e8dc69fb24"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "及第日报破东平",
        "preface": "",
        "paragraphs": [
            "三十仙人谁得听，含元殿角管弦声。",
            "（见《日本古典文学大系》七三册日人藤原公任一○一八年顷纂《倭汉朗咏集》卷下《禁中》）（按：题据川口久雄校注引家藏私注本补。",
            "）。"
        ],
        "notes": "",
        "id": "c508e0cf167c528ce6720d54ef55bf52"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "秋夜旅情诗",
        "preface": "",
        "paragraphs": [
            "枕上用心天未曙，北风吹出禁中钟。",
            "（《千载佳句》卷上《时节部·闲夜》）。"
        ],
        "notes": "",
        "id": "3c4d3b8576fa0a39ed7d68f2bae6beaf"
    },
    {
        "author": "章孝标",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "露寒钟结乳，风定玉花香。",
            "（《剡录》卷十）。"
        ],
        "notes": "",
        "id": "daf80fa03770c5e6acd4a049edcdc276"
    }
]