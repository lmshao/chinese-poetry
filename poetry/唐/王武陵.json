[
    {
        "author": "王武陵",
        "dynasty": "唐",
        "type": "诗",
        "rhythmic": "",
        "title": "宿慧山寺",
        "preface": "",
        "paragraphs": [
            "秋日游古寺，秋山正苍苍。",
            "泛舟次岩壑，稽首金仙堂。",
            "下有寒泉流，上有珍禽翔。",
            "石门吐明月，竹木涵清光。",
            "中夜河沈沈，但闻松桂香。",
            "旷然出尘境，忧虑澹已忘。"
        ],
        "notes": "",
        "id": "154b572dca47fab9baa6ec68bab7c4ca"
    },
    {
        "author": "王武陵",
        "dynasty": "唐",
        "type": "诗",
        "rhythmic": "",
        "title": "秋暮登北楼",
        "preface": "",
        "paragraphs": [
            "秋满空山悲客心，山楼晴望散幽襟。",
            "一川红树迎霜老，数曲清溪绕寺深。",
            "寒气急催遥塞雁，夕风高送远城砧。",
            "三年海上音书绝，乡国萧条惟梦寻。"
        ],
        "notes": "",
        "id": "b4d398af70234e5eef2de103154cd7a7"
    }
]