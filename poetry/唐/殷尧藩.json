[
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "吴宫",
        "preface": "",
        "paragraphs": [
            "吴王爱歌舞，夜夜醉婵娟。",
            "见日吹红烛，和尘扫翠钿。",
            "徒令句践霸，不信子胥贤。",
            "莫问长洲草，荒凉无限年。"
        ],
        "notes": "",
        "id": "f146e5ed34acd2473f39b685cef42d6a"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "久雨",
        "preface": "",
        "paragraphs": [
            "云影蔽遥空，无端淡复浓。",
            "两旬绵密雨，二月似深冬。",
            "诗酒从教数，帘帏一任重。",
            "孰知春有地，微露小桃红。"
        ],
        "notes": "",
        "id": "68a6271b14cd3c8f38ece2ccc559b917"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "郊行逢社日",
        "preface": "",
        "paragraphs": [
            "酒熟送迎便，村村庆有年。",
            "妻孥亲稼穑，老稚効渔畋。",
            "红树青林外，黄芦白鸟边。",
            "稔看风景美，宁不羡归田。"
        ],
        "notes": "",
        "id": "61500fa52fb322e88614f2f50763017d"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "过友人幽居",
        "preface": "",
        "paragraphs": [
            "身坐众香国，蒲团诗思新。",
            "一贫曾累我，此兴未输人。",
            "陋巷谁为俗，寒窗不染尘。",
            "石斋盟四友，年下顿生春。"
        ],
        "notes": "",
        "id": "3598de75853cbc71199cacff173f086b"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "过雍陶博士邸中饮",
        "preface": "",
        "paragraphs": [
            "落叶下萧萧，幽居远市朝。",
            "偶成投辖饮，不待致书招。",
            "塞鴈冲寒过，山云傍槛飘。",
            "此身何所似，天地一渔樵。"
        ],
        "notes": "",
        "id": "226b407905c935af2baac850410935ea"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "游王羽士山房",
        "preface": "",
        "paragraphs": [
            "落日半楼明，琳宫事事清。",
            "山横万古色，鹤带九臯声。",
            "易作神仙侣，难忘父子情。",
            "道人应识我，未肯说长生。"
        ],
        "notes": "",
        "id": "e39dab08f443bf862c305ad60f9580fc"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "署中答武功姚合",
        "preface": "",
        "paragraphs": [
            "原中多阴雨，惟留一室明。",
            "自宜居静者，谁得问先生。",
            "深井泉香出，危沙药更荣。",
            "全家笑无辱，曾不见戈兵。"
        ],
        "notes": "",
        "id": "2abd323810461cd6d89314a8e4d76598"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "赠龙阳尉马戴",
        "preface": "",
        "paragraphs": [
            "早学全身术，惟令耕近田。",
            "自输官税后，常卧晚云边。",
            "细草沿堦长，高萝出石悬。",
            "向来名姓茂，空被外情牵。"
        ],
        "notes": "",
        "id": "03401a6bbac99af4de97b6bef725cf5d"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "上巳日赠都上人 一",
        "preface": "",
        "paragraphs": [
            "三月初三日，千家与万家。",
            "蝶飞秦地草，莺入汉宫花。",
            "鞍马皆争丽，笙歌尽鬬奢。",
            "吾师无所愿，惟愿老烟霞。"
        ],
        "notes": "",
        "id": "304b1e420b952b793324fafb0462946f"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "上巳日赠都上人 二",
        "preface": "",
        "paragraphs": [
            "曲水公卿宴，香尘尽满街。",
            "无心修禊事，独步到禅斋。",
            "细草萦愁目，繁花逆旅怀。",
            "绮罗人走马，遗落凤皇钗。"
        ],
        "notes": "",
        "id": "43dedfd0fdc7d4e701d988e6a1aaf337"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "送沈亚之尉南康",
        "preface": "",
        "paragraphs": [
            "行迈南康路，客心离怨多。",
            "暮烟葵叶屋，秋月竹枝歌。",
            "孤鹤唳残梦，惊猨啸薜萝。",
            "对江翘首望，愁泪叠如波。"
        ],
        "notes": "",
        "id": "3ac06735d8ae53612cbcd7cfdcd9c49a"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "奉送刘使君王屋山隐居",
        "preface": "",
        "paragraphs": [
            "散发风簷下，沈沈日渐曛。",
            "鹰拳擒野雀，蛛网猎飞蚊。",
            "群动能归计，吾生亦谩勤。",
            "尘缘难著眼，晚兴寄青云。"
        ],
        "notes": "",
        "id": "50c1c28b00a03f282e1a131b0e788eba"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "寄许浑秀才",
        "preface": "",
        "paragraphs": [
            "文字饥难煮，为农策最良。",
            "兴来鉏晓月，倦后卧斜阳。",
            "秋稼连千顷，春花醉几场。",
            "任他名利客，车马闹康庄。"
        ],
        "notes": "",
        "id": "09d7d1713676ecc386d40fa09634c8aa"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "送客游吴",
        "preface": "",
        "paragraphs": [
            "吴国水中央，波涛白渺茫。",
            "衣逢梅雨渍，船入稻花香。",
            "海戍通盐灶，山村带蜜房。",
            "欲知苏小小，君试到钱塘。"
        ],
        "notes": "",
        "id": "872f8dd17a8c5cef8c86fbb83a486d0f"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "陆丞相故宅",
        "preface": "",
        "paragraphs": [
            "衣冠零落久，今日事堪伤。",
            "厨起青烟薄，门开白日长。",
            "残梅欹古道，名石卧颓墙。",
            "山色依然好，兴衰未可量。"
        ],
        "notes": "",
        "id": "e81668a2b4434ba42f436acf59da827c"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "中元日观诸道士步虚",
        "preface": "",
        "paragraphs": [
            "玄都开秘箓，白石礼先生。",
            "上界秋光净，中元夜气清。",
            "星辰朝帝处，鸾鹤步虚声。",
            "玉洞花长发，珠宫月最明。",
            "扫坛天地肃，投简鬼神惊。",
            "傥赐刀圭药，还留不死名。"
        ],
        "notes": "",
        "id": "3b010996efe6c7173c5f5ec8bbfccba2"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "醉赠刘十二",
        "preface": "",
        "paragraphs": [
            "春草正凄凄，知君过恶溪。",
            "莺将吉了语，猿共猓然啼。",
            "别路魂先断，还家梦几迷。",
            "定寻雷令劒，应识越王笄。",
            "树色多于北，潮声少向西。",
            "椰花好为酒，谁伴醉如泥。"
        ],
        "notes": "",
        "id": "904d6fa2691153adfaf278aec463143e"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "早朝",
        "preface": "",
        "paragraphs": [
            "曙钟催入紫宸朝，列炬流虹映绛绡。",
            "天近鳌头花簇杖，风低豹尾乐鸣韶。",
            "衣冠一变无夷俗，律令重颁有正条。",
            "昨日钟山甘露降，玻璃满赐出宫瓢。"
        ],
        "notes": "",
        "id": "e70977bbe37cefbf2a6bfcd0c9c35d42"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "帝京二首 一",
        "preface": "",
        "paragraphs": [
            "列郡征才起俊髦，万机独使圣躬劳。",
            "开藩上相颁龙节，破虏将军展豹韬。",
            "地入黄图三辅壮，天垂华盖七星高。",
            "迎春别赐瑶池宴，捧进金盘五色桃。"
        ],
        "notes": "",
        "id": "52c5b1e91d10215aa792073290a868e9"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "帝京二首 二",
        "preface": "",
        "paragraphs": [
            "龙虎山河御气通，遥瞻帝阙五云红。",
            "英雄尽入江东籍，将相多收蓟北功。",
            "礼乐日稽三代盛，梯航岁贡万方同。",
            "都将俭德熙文治，淳俗应还太古风。"
        ],
        "notes": "",
        "id": "54c50abd191669452009a3b601588094"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "宫词",
        "preface": "",
        "paragraphs": [
            "悄悄深宫不见人，倚阑惟见石麒麟。",
            "芙蓉帐冷愁长夜，翡翠帘垂隔小春。",
            "天远难通青鸟信，风寒欲动锦花茵。",
            "夜深怕有羊车过，自起笼灯看雪纹。"
        ],
        "notes": "",
        "id": "b70c69acf8fbaeecb32c67b433e3a0bb"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "郊居作",
        "preface": "",
        "paragraphs": [
            "碧树浓阴护短垣，苍江春煖渚凫喧。",
            "买鱼试唤鸣榔艇，寻鹤因行隔垅村。",
            "生理何凭文是业，世情纵遣酒盈樽。",
            "相逢谓我迂疎甚，欲辨还憎恐失言。"
        ],
        "notes": "",
        "id": "13152434320f31f07d3350a1fd1a240f"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "闲居",
        "preface": "",
        "paragraphs": [
            "茂苑闲居木石同，旋开小迳翦蒿蓬。",
            "虚游心在鸿蒙外，穴处身疑培𪣻中。",
            "花影一阑吟夜月，松声半榻卧秋风。",
            "百年寄傲聊容膝，何必高车驷马通。"
        ],
        "notes": "",
        "id": "396a409aee04ba90c5602d284aebca93"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "暮春述怀",
        "preface": "",
        "paragraphs": [
            "为客山南二十年，愁来怳近落花天。",
            "阴云带雨连山脊，湿气成岚滴树巅。",
            "隣屋有声敲石火，野禽无语避茶烟。",
            "此时若遇孙阳顾，肯服盐车不受鞭。"
        ],
        "notes": "",
        "id": "8decd5d1b7da27495cfef12e7e5fc2f0"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "端午日",
        "preface": "",
        "paragraphs": [
            "少年佳节倍多情，老去谁知感慨生。",
            "不効艾符趋习俗，但祈蒲酒话升平。",
            "鬓丝日日添头白，榴锦年年照眼明。",
            "千载贤愚同瞬息，几人湮没几垂名。"
        ],
        "notes": "",
        "id": "33b19a559e78c4906c9d13782b2e008b"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "九日",
        "preface": "",
        "paragraphs": [
            "万里飘零十二秋，不堪今倚夕阳楼。",
            "壮怀空掷班超笔，久客谁怜季子裘。",
            "瘴雨蛮烟朝暮景，平芜野草古今愁。",
            "酣歌欲尽登高兴，强把黄花插满头。"
        ],
        "notes": "",
        "id": "0620c69ff85b3096de2b1140ade36a5e"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "九日病起",
        "preface": "",
        "paragraphs": [
            "重阳开满菊花金，病起榰床惜赏心。",
            "紫蟹霜肥秋纵好，绿醅蚁滑晚慵斟。",
            "眼窥薄雾行殊倦，身怯寒风坐未禁。",
            "沈醉又成来岁约，遣怀聊作记时吟。"
        ],
        "notes": "",
        "id": "dcfb3bf205e355b8b79d466b139dcc67"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "寒夜",
        "preface": "",
        "paragraphs": [
            "云冷江空岁暮时，竹阴梅影月参差。",
            "鸡催梦枕司晨早，更咽寒城报点迟。",
            "人事纷华潜动息，天心静默运推移。",
            "凭谁荡涤穷残候，入眼东风喜在期。"
        ],
        "notes": "",
        "id": "ace267491d3fc0e6e8b182a01b106e04"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "喜雨",
        "preface": "",
        "paragraphs": [
            "临岐终日自裴回，干我茅斋半亩苔。",
            "山上乱云随手变，淛东飞雨过江来。",
            "一元和气归中正，百怪苍渊起蛰雷。",
            "千里稻花应秀色，酒樽风月醉亭台。"
        ],
        "notes": "",
        "id": "99e9114cbf215f84d6743ad21beb0359"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "春游",
        "preface": "",
        "paragraphs": [
            "明日城东看杏花，叮咛童子蚤将车。",
            "路从丹凤楼前过，酒向金鱼馆里赊。",
            "绿水满沟生杜若，暖云将雨湿泥沙。",
            "绝胜羊傅襄阳道，车骑西风拥鼓笳。"
        ],
        "notes": "",
        "id": "f0b903c143dfb0c62306d9e0b6e31551"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "夜酌溪楼",
        "preface": "",
        "paragraphs": [
            "楼居溪上凉生早，坐对城头起暮笳。",
            "打鼓泊船何处客，捣衣隔竹是谁家。",
            "玉绳低转宵初迥，银烛高烧月近斜。",
            "得意引杯须痛饮，好怀那许负年华。"
        ],
        "notes": "",
        "id": "a7a61266ef8665089aae6f57d6dd559f"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "旅行",
        "preface": "",
        "paragraphs": [
            "烟树寒林半有无，野人行李更萧疎。",
            "堠长堠短逢官马，山北山南闻鹧鸪。",
            "万里关河成传舍，五更风雨忆呼卢。",
            "寂寥一点寒灯在，酒熟隣家许夜沽。"
        ],
        "notes": "",
        "id": "ca6d7749ad7bd232c08ff21d98a2ea6b"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "下第东归作",
        "preface": "",
        "paragraphs": [
            "十载驱驰倦荷锄，三年生计鬓萧疎。",
            "辛勤几逐英雄后，乙榜犹然姓氏虚。",
            "欲射狼星把弓箭，休将萤火读诗书。",
            "身贱自慙贫骨相，朗啸东归学钓鱼。"
        ],
        "notes": "",
        "id": "ec2ba06478b9c289d0b1e862a787e41a"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "还京口",
        "preface": "",
        "paragraphs": [
            "黄鹤山头雪未消，行人归计在今朝。",
            "城高铁瓮江山壮，地接金陵草木雕。",
            "北府市楼闻旧酒，南桥官柳识归桡。",
            "吏民莫见参军面，水宿风餐鬓发焦。"
        ],
        "notes": "",
        "id": "d3d8b8a8e709b8bdfeb645882db0b5b6"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "襄口阻风",
        "preface": "",
        "paragraphs": [
            "雪浪排空接海门，孤舟三日阻龙津。",
            "曹瞒曾堕周郎计，王导难遮庚亮尘。",
            "鸥散白云沈远浦，花飞红雨送残春。",
            "篙师整缆候明发，仍谒荒祠问鬼神。"
        ],
        "notes": "",
        "id": "2be78c6e80490a601b1b0329b9edeca3"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "潭州独步",
        "preface": "",
        "paragraphs": [
            "鹤发垂肩懒著巾，晚凉独步楚江滨。",
            "一帆暝色鸥边雨，数尺筇枝物外身。",
            "习巧未逢医拙手，闻歌先识采莲人。",
            "笑看斥鷃飞翔去，乐处蓬莱便有春。"
        ],
        "notes": "",
        "id": "370952b3abd3d4bd1946f60f4ab8de99"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "金陵怀古",
        "preface": "",
        "paragraphs": [
            "黄道天清拥珮珂，东南王气秣陵多。",
            "江吞彭蠡来三蜀，地接昆仑带九河。",
            "凤阙晓霞红散绮，龙池春水绿生波。",
            "华夷混一归真主，端拱无为乐太和。"
        ],
        "notes": "",
        "id": "b31498f4d22d93290ceaf7ad4bd46bf3"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "登凤凰台二首 一",
        "preface": "",
        "paragraphs": [
            "凤凰台上望长安，五色宫袍照水寒。",
            "彩笔十年留翰墨，银河一夜卧阑干。",
            "三山飞鸟江天暮，六代离宫草树残。",
            "始信人生如一梦，壮怀莫使酒杯干。"
        ],
        "notes": "",
        "id": "3491d9d43388e408c04f990c6b2c26fc"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "登凤凰台二首 二",
        "preface": "",
        "paragraphs": [
            "梧桐叶落秋风老，人去台空凤不来。",
            "梁武台成芳草合，吴王宫殿野花开。",
            "石头城下春生水，燕子堂前雨长苔。",
            "莫问人间兴废事，百年相遇且衔杯。"
        ],
        "notes": "",
        "id": "e55c7e3b4e4cd576a6383a60265756ed"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "韩信庙",
        "preface": "",
        "paragraphs": [
            "长空鸟尽将军死，无复中原入马蹄。",
            "身向九泉还属汉，功超诸将合封齐。",
            "荒凉古庙惟松柏，咫尺长陵又鹿麋。",
            "此日深怜萧相国，竟无一语到金闺。"
        ],
        "notes": "",
        "id": "6a0b6427986d0d477b7b19c5ed75659b"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "访许浑",
        "preface": "",
        "paragraphs": [
            "去郭来寻隐者居，柳阴假步小篮舆。",
            "每期会面初偿约，却计论心旧得书。",
            "浅绿垣墙绵薜荔，淡红池沼映芙蕖。",
            "为言肯共留连饮，涧有青芹罟有鱼。"
        ],
        "notes": "",
        "id": "7757ad7f2604a95b93edc61cba45a82d"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "李舍人席上感遇",
        "preface": "",
        "paragraphs": [
            "微云歛雨天气清，松声出树秋泠泠。",
            "窗户长含碧萝色，溪流时带蛟龙腥。",
            "一官到手不可避，万事役我徒劳形。",
            "飘然曳杖出门去，无数好山江上横。"
        ],
        "notes": "",
        "id": "ffb8dea62a8fc6f76e9b3a8c5862fed9"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "和赵相公登鹳雀楼",
        "preface": "",
        "paragraphs": [
            "危楼高架泬寥天，上相闲登立彩旃。",
            "树色到京三百里，河流归汉几千年。",
            "晴峰耸日当周道，秋谷垂花满舜田。",
            "云路何人见高志，最看西面赤阑前。"
        ],
        "notes": "",
        "id": "4e02240ed1971656cf3463f03e15d1f6"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "冬至酬刘使君",
        "preface": "",
        "paragraphs": [
            "异乡冬至又今朝，回首家山入梦遥。",
            "渐喜一阳从地复，却怜群沴逐冰消。",
            "梅含露蘂知迎腊，柳拂宫袍忆候朝。",
            "多少故人承宴赏，五云堆里听箫韶。"
        ],
        "notes": "",
        "id": "c3d33b09a4b906a22af7d1c64896ca04"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "李节度平虏诗",
        "preface": "",
        "paragraphs": [
            "百万王师下日边，将军雄略可图全。",
            "元勋未论封茅异，捷势应知破竹然。",
            "燕警无烽清朔漠，秦文有宝进蓝田。",
            "太平从此销兵甲，记取红羊换劫年。"
        ],
        "notes": "",
        "id": "07c814809f29bfb17c3de2e707b3f367"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "金陵上李公垂侍郎",
        "preface": "",
        "paragraphs": [
            "海国微茫散晓暾，郁葱佳气满乾坤。",
            "六朝空据长江险，一统今归圣代尊。",
            "西北诸峰连朔漠，东南众水合昆仑。",
            "愿从吾道禧文运，再使河清俗化淳。"
        ],
        "notes": "",
        "id": "6e9db7b315a3cba69ed666fcd709ce77"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "赠惟俨师",
        "preface": "",
        "paragraphs": [
            "焕然文采照青春，一策江湖自在身。",
            "云锁木龛聊息影，雪香纸袄不生尘。",
            "谈禅早续灯无尽，护法重编论有神。",
            "拟扫绿阴浮佛寺，桫椤高树结为隣。"
        ],
        "notes": "",
        "id": "1012d86bfcf48e7a469d104e430fbc97"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "寄许浑秀才",
        "preface": "",
        "paragraphs": [
            "万木惊秋叶渐稀，静探造化见玄机。",
            "眼前谁悟先天理，去后还知今日非。",
            "树拥秣陵千嶂合，云开萧寺一僧归。",
            "汉廷累下征贤诏，未许严陵老钓矶。"
        ],
        "notes": "",
        "id": "4265922100ae79577b53694c70eff140"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "送白舍人渡江",
        "preface": "",
        "paragraphs": [
            "晓发龙江第一程，诸公同济似登瀛。",
            "海门日上千峰出，桃叶波平一棹轻。",
            "横锁已沈王濬筏，投鞭难阻谢玄兵。",
            "片时喜得东风便，回首钟声隔凤城。"
        ],
        "notes": "",
        "id": "37db9d1a69251ad31a828b2287380b1f"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "送刘禹锡侍御出刺连州",
        "preface": "",
        "paragraphs": [
            "遐荒迢遰五羊城，归兴浓消客里情。",
            "家近似忘山路险，土甘殊觉瘴烟轻。",
            "梅花清入罗浮梦，荔子红分广海程。",
            "此去定知偿隐趣，石田春雨读书耕。"
        ],
        "notes": "",
        "id": "c09dd6954b0892902331a3b044c3d8db"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "送韦侍御报使西蕃",
        "preface": "",
        "paragraphs": [
            "归奏圣朝行万里，却衔天诏报蕃臣。",
            "本是诸生守文墨，今将匹马静烟尘。",
            "旅宿关河逢暮雨，春耕亭障识遗民。",
            "此去多应收故地，宁辞沙塞往来频。"
        ],
        "notes": "",
        "id": "9017a3031fe963976bda39d8fe444a52"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "寒食城南即事因访蓝田韦明府",
        "preface": "",
        "paragraphs": [
            "闲出城南禁火天，路傍骑马独摇鞭。",
            "青松古墓伤碑碣，红杏春园羡管弦。",
            "徒说䴙鹈膏玉劒，漫夸蚨血点铜钱。",
            "世间尽是悠悠事，且饮韦家冷酒眠。"
        ],
        "notes": "",
        "id": "1dba0c1e3a7cef2ef0edd2eb66a5ae22"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "送源中丞使新罗",
        "preface": "",
        "paragraphs": [
            "赤墀奉命使殊方，官重霜台紫绶光。",
            "玉节在船清海怪，金函开诏抚夷王。",
            "云晴渐觉山川异，风便宁知道路长。",
            "谁得似君将雨露，海东万里洒扶桑。"
        ],
        "notes": "",
        "id": "c1540265974b89ec7b49fd10267240e3"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "送景玄上人还山",
        "preface": "",
        "paragraphs": [
            "嵩阳听罢讲经钟，远访庭闱锡度空。",
            "蒲履谩从归后织，衲衣犹记别时缝。",
            "地横龙朔连沙暝，山入乌桓碧树重。",
            "梵宇传来金贝叶，花前拜捧慰亲容。"
        ],
        "notes": "",
        "id": "594ff08cfb795081f59cbe650e0bfeae"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "宫人入道",
        "preface": "",
        "paragraphs": [
            "卸却宫妆锦绣衣，黄冠素服制相宜。",
            "锡名近奉君王旨，佩箓新参老氏师。",
            "白昼无情趋玉陛，清宵有梦步瑶池。",
            "绿鬟女伴含愁别，释尽当年妬宠私。"
        ],
        "notes": "",
        "id": "02a3a91cc6f16fb47ff63b0362a80b19"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "友人山中梅花",
        "preface": "",
        "paragraphs": [
            "南国看花动远情，沈郎诗苦瘦容生。",
            "铁心自儗山中赋，玉笛谁将月下横。",
            "临水一枝春占早，照人千树雪同清。",
            "好风吹醒罗浮梦，莫听空林翠羽声。"
        ],
        "notes": "",
        "id": "43dba31d4fbb7318903884e9d39c0aeb"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "客中有感",
        "preface": "",
        "paragraphs": [
            "天地一身在，头颅五十过。",
            "流年消壮志，空使泪成河。"
        ],
        "notes": "",
        "id": "b7b64778db159188221c86ed23e1f30d"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "忆家二首 一",
        "preface": "",
        "paragraphs": [
            "新霁飏林初，苹花贴岸舒。",
            "故乡今夜月，犹得照孤庐。"
        ],
        "notes": "",
        "id": "0df3ce6fac0d8ef9665a95225dc523f9"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "忆家二首 二",
        "preface": "",
        "paragraphs": [
            "树拥溪边阁，山浮雨后岚。",
            "白头归未得，梦里望江南。"
        ],
        "notes": "",
        "id": "4b9be5a3f32758d17248660c3cfe48f8"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "江行二首 一",
        "preface": "",
        "paragraphs": [
            "暝色沧州迥，秋声玉峡长。",
            "只因江上月，不觉过浔阳。"
        ],
        "notes": "",
        "id": "580c362dda0baf83d1f05505493d98cf"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "江行二首 二",
        "preface": "",
        "paragraphs": [
            "晚泊长江口，寒沙白似霜。",
            "年光流不尽，东去水声长。"
        ],
        "notes": "",
        "id": "61fa8048e79317975575c1d98ac77b41"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "偶题",
        "preface": "",
        "paragraphs": [
            "越女收龙眼，蛮儿拾象牙。",
            "长安千万里，走马送谁家。"
        ],
        "notes": "",
        "id": "bbe89b755abc3aa2c0a6d1af41f5b959"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "关中伤乱后",
        "preface": "",
        "paragraphs": [
            "去岁干戈险，今年蝗旱忧。",
            "关西归战马，海内卖耕牛。"
        ],
        "notes": "",
        "id": "260bfd8cd01711d6e540bd4f0bac1652"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "楚江怀古",
        "preface": "",
        "paragraphs": [
            "骚灵不可见，楚些竟谁闻。",
            "欲采苹花去，沧州隔暮云。"
        ],
        "notes": "",
        "id": "e0c182362c9382d4de138f11113e9e54"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "张飞庙",
        "preface": "",
        "paragraphs": [
            "威名垂万古，勇力冠当时。",
            "回首三分国，何人赋黍离。"
        ],
        "notes": "",
        "id": "eb3c8244fc11e970e832abf84eb975c4"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "生公讲台",
        "preface": "",
        "paragraphs": [
            "暝色护楼台，阴云昼未开。",
            "一尘无处著，花雨遍苍苔。"
        ],
        "notes": "",
        "id": "0a89b15180fce971c82ff6b60fe9bdba"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "席上听琴",
        "preface": "",
        "paragraphs": [
            "高堂流月明，万籁不到耳。",
            "一听清心魂，飞絮春纷起。"
        ],
        "notes": "",
        "id": "808a85137556badc2d34c9d577a12a14"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "酬雍秀才二首 一",
        "preface": "",
        "paragraphs": [
            "晚市人烟合，归帆带夕阳。",
            "栖迟未归客，犹著锦衣裳。"
        ],
        "notes": "",
        "id": "be984119cae8635aa6112cb96610c079"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "酬雍秀才二首 二",
        "preface": "",
        "paragraphs": [
            "卧病茅窗下，惊闻两月过。",
            "兴来聊赋咏，清婉逼阴何。"
        ],
        "notes": "",
        "id": "0dc42ec6a1f84f5b9f5f2219bb487052"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "竹",
        "preface": "",
        "paragraphs": [
            "窗户尽萧森，空堦凝碧阴。",
            "不缘冰雪里，为识岁寒心。"
        ],
        "notes": "",
        "id": "aeec7572f4247b6b4e80186e5d9ff867"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "春怨",
        "preface": "",
        "paragraphs": [
            "柳花扑帘春欲尽，绿阴障林莺乱啼。",
            "秖愁明日送春去，落日满园啼竹鸡。"
        ],
        "notes": "",
        "id": "4eaaa959d95b84e528fb2e350b0e540a"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "馆娃宫",
        "preface": "",
        "paragraphs": [
            "宫女三千去不回，真珠翠羽是尘埃。",
            "夫差旧国久破碎，红燕自归花自开。"
        ],
        "notes": "",
        "id": "cd013ef12d12651a31aaba559cf051ee"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "汉宫词三首 一",
        "preface": "",
        "paragraphs": [
            "成帝夫人泪满怀，璧宫相趁落空堦。",
            "可怜玉貌花前死，惟有君恩白燕钗。"
        ],
        "notes": "",
        "id": "a88f2d0f7146bfe41367879eb3cd6a08"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "汉宫词三首 二",
        "preface": "",
        "paragraphs": [
            "霍家有女字成君，年少教人著绣裙。",
            "枉杀宫中许皇后，椒房恩泽是浮云。"
        ],
        "notes": "",
        "id": "c46767892592e29dea97727f7f5baa5f"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "汉宫词三首 三",
        "preface": "",
        "paragraphs": [
            "骏马金鞍白玉鞭，宫中来取李延年。",
            "承恩直日鸳鸯殿，一曲清歌在九天。"
        ],
        "notes": "",
        "id": "bb08827242366c36e64bde26e1327cbd"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "同州端午",
        "preface": "",
        "paragraphs": [
            "鹤发垂肩尺许长，离家三十五端阳。",
            "儿童见说深惊讶，却问何方是故乡。"
        ],
        "notes": "",
        "id": "40b8b3bb005ebc192ef5e71eb4f04f76"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "夜过洞庭",
        "preface": "",
        "paragraphs": [
            "笙歌只解闹花天，谁是敲冰掉小船。",
            "为觅潇湘幽隐处，夜深载月听鸣泉。"
        ],
        "notes": "",
        "id": "e3cbc4e119f56bea3d0b6df056e1d705"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "游山南寺二首 一",
        "preface": "",
        "paragraphs": [
            "山中尽日无人到，竹外交加百鸟鸣。",
            "昨日小楼微雨过，樱桃花落晚风晴。"
        ],
        "notes": "",
        "id": "57c1c93612058915eaa7e3e32f158e2e"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "游山南寺二首 二",
        "preface": "",
        "paragraphs": [
            "踏碎羊山黄叶堆，天飞细雨隐轻雷。",
            "朗陵莫讶来何晚，不忍听君话别杯。"
        ],
        "notes": "",
        "id": "7db85231d5fb8e7a5976be3e373f7b0e"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "寄太仆田卿二首 一",
        "preface": "",
        "paragraphs": [
            "客窗强饮太怱怱，急雨寒风意万重。",
            "蓦上心来消未得，梦回又听五更钟。"
        ],
        "notes": "",
        "id": "8fc7f6e6895556df7d0e6c6e8254bb81"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "寄太仆田卿二首 二",
        "preface": "",
        "paragraphs": [
            "一阳才动伏群阴，万物于今寓太音。",
            "若喜长生添线日，微微消息识天心。"
        ],
        "notes": "",
        "id": "c488f6834eaaf970a6f54de820d092c6"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "新昌井",
        "preface": "",
        "paragraphs": [
            "辘轳千转劳筋力，待得甘泉渴杀人。",
            "且共山麋同饮涧，玉沙铺底浅磷磷。"
        ],
        "notes": "",
        "id": "b90e313beb65e9b689c0605dce46fdfe"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "经靖安里",
        "preface": "",
        "paragraphs": [
            "巷底萧萧绝市尘，供愁疎雨打黄昏。",
            "悠然一曲泉明调，浅立闲愁轻闭门。"
        ],
        "notes": "",
        "id": "a176dc865e0df757f5bd4aa6c84ee500"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "闻筝歌",
        "preface": "",
        "paragraphs": [
            "凄凄切切断肠声，指滑音柔万种情。",
            "花影深沈遮不住，度帏穿幕又残更。"
        ],
        "notes": "",
        "id": "d623b25bff7442071f22177b64d36d77"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "吹笙歌",
        "preface": "",
        "paragraphs": [
            "伶儿竹声愁绕空，秦女泪湿燕支红。",
            "玉桃花片落不住，三十六簧能唤风。"
        ],
        "notes": "",
        "id": "203ae27a1ca217216f64b2da54966ec0"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "赠歌人郭婉二首 一",
        "preface": "",
        "paragraphs": [
            "石家金谷旧歌人，起唱花筵泪满巾。",
            "红粉少年诸弟子，一时惆怅望梁尘。"
        ],
        "notes": "",
        "id": "a6d78297aad4a371c346af917ff036b5"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "赠歌人郭婉二首 二",
        "preface": "",
        "paragraphs": [
            "云满衣裳月满身，轻盈归步过流尘。",
            "五更无限留连意，常恐风花又一春。"
        ],
        "notes": "",
        "id": "d8e15f9eff1bc6fec1f25e372e35d0bf"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "潭州席上赠舞柘枝妓",
        "preface": "",
        "paragraphs": [
            "姑苏太守青娥女，流落长沙舞柘枝。",
            "坐满绣衣皆不识，可怜红脸泪双垂。"
        ],
        "notes": "",
        "id": "189eaf1e635964743cd90385b24ff9fb"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "瘴雨出虹𬟽，蛮烟渡江急。",
            "尝闻岛夷俗，犀象满城邑。"
        ],
        "notes": "",
        "id": "7986aeea2dbb64bebef907d8419936a6"
    },
    {
        "author": "殷尧藩",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "云收碧海连天水，风动红蕉滴露光。"
        ],
        "notes": "",
        "id": "6fc572f2247f7ad7fa6cccfc8ab85fe0"
    }
]