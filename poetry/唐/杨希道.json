[
    {
        "author": "杨希道",
        "dynasty": "唐",
        "type": "诗",
        "rhythmic": "",
        "title": "侍宴赋得起坐弹鸣琴二首 一",
        "preface": "",
        "paragraphs": [
            "北林鹊夜飞，南轩月初进。",
            "调弦发清征，荡心怯褊恡。",
            "变作离鸿声，还入思归引。",
            "长叹未终极，秋风飘素鬓。"
        ],
        "notes": "",
        "id": "7331547fb088fb1dc19ebd8dd6f27ff6"
    },
    {
        "author": "杨希道",
        "dynasty": "唐",
        "type": "诗",
        "rhythmic": "",
        "title": "侍宴赋得起坐弹鸣琴二首 二",
        "preface": "",
        "paragraphs": [
            "丝传园客意，曲奏楚妃情。",
            "罕有知音者，空劳流水声。"
        ],
        "notes": "",
        "id": "9450721d450d53b4d68af93cde9a29c9"
    },
    {
        "author": "杨希道",
        "dynasty": "唐",
        "type": "诗",
        "rhythmic": "",
        "title": "咏琴",
        "preface": "",
        "paragraphs": [
            "久擅龙门质，孤竦峄阳名。",
            "齐[娥]初发弄，赵女正调声。",
            "嘉客勿遽反，繁弦曲未成。"
        ],
        "notes": "",
        "id": "5d99f77a5e77b6e100f9e10089fc50b0"
    },
    {
        "author": "杨希道",
        "dynasty": "唐",
        "type": "诗",
        "rhythmic": "",
        "title": "咏笙",
        "preface": "",
        "paragraphs": [
            "短长插凤翼，洪细摹鸾音。",
            "能令楚妃叹，复使荆王吟。",
            "切切孤竹管，来应云和琴。"
        ],
        "notes": "",
        "id": "30c05517d13748ea941804775d364fa1"
    },
    {
        "author": "杨希道",
        "dynasty": "唐",
        "type": "诗",
        "rhythmic": "",
        "title": "咏舞",
        "preface": "",
        "paragraphs": [
            "二八如同雪，三春类早花。",
            "分行向烛转，一种逐风斜。"
        ],
        "notes": "",
        "id": "37061b5f2809035d746f88781db5c302"
    }
]