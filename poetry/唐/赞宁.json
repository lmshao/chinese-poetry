[
    {
        "author": "赞宁",
        "dynasty": "唐",
        "type": "诗",
        "rhythmic": "",
        "title": "寄题水月禅院（在洞庭山缥缈峰下，梁大同四年建，山有无碍泉。）",
        "preface": "",
        "paragraphs": [
            "参差峰岫昼云昏，入望攀萝浊浪奔。",
            "震泽涌山来北岸，华阳连洞到东门。",
            "日生树挂红霞脚，风起波摇白石根。",
            "闻有上方僧住处，橘花林下采兰荪。",
            "（见《宋诗纪事》引《吴都志》。",
            "）（见《吴郡志》卷三三《郭外诗》，为同题二首之一。",
            "《吴郡志》云：「水月禅院，在洞庭山缥缈峰下。",
            "……天祐四年，刺史曹珪以明月名之。",
            "皇朝祥符间，诏易今名。",
            "」赞宁卒于咸平四年〖据《释氏疑年录》〗，易名水月为其身后事，诗题似应作《寄题明月禅院》。",
            "）。"
        ],
        "notes": "",
        "id": "9d6630140df6b7f9083aa56e6d28be2f"
    },
    {
        "author": "赞宁",
        "dynasty": "唐",
        "type": "诗",
        "rhythmic": "",
        "title": "居天柱山",
        "preface": "",
        "paragraphs": [
            "四野豁家庭，柴门夜不扃。",
            "水边成半偈，月下了残经。",
            "虽逐诸尘转，终归一念醒。",
            "未知斯旨者，万役尽劳形。",
            "（《瀛奎律髓》卷四十七《释梵类》。",
            "）（见陈起《增广圣宋高僧诗选后集》卷上。",
            "）。"
        ],
        "notes": "",
        "id": "76099e95b0609aafea0042c6acc90d9c"
    },
    {
        "author": "赞宁",
        "dynasty": "唐",
        "type": "诗",
        "rhythmic": "",
        "title": "寄题明月禅院（之二）",
        "preface": "",
        "paragraphs": [
            "积翠湖心迤逦长，洞台萧寺两交光。",
            "鸟行黑点波涛白，枫叶红莲橘柚黄。",
            "人我绝时偎树石，是非来处接帆樯。",
            "如何遂得追游性，摆却营营不急忙。",
            "（见范成大纂《吴郡志》卷三十三。",
            "）（按：《吴郡志》录赞宁诗二首，题作《寄题水月禅院》。",
            "然同卷云：水月禅院，「天祐四年，刺史曹珪以『明月』名之，皇朝祥符间诏易今名。",
            "」院名「水月」，在赞宁死后，克据旧名改题。",
            "其一已收入《全唐诗补逸》卷十八。",
            "）。"
        ],
        "notes": "",
        "id": "0c7c43845b45796da91f2b0fb936dc46"
    },
    {
        "author": "赞宁",
        "dynasty": "唐",
        "type": "诗",
        "rhythmic": "",
        "title": "悟空塔",
        "preface": "",
        "paragraphs": [
            "浮图萧瑟入虚空，一聚全身罔像中。",
            "传马祖心开佛印，识龙潜主示神通。",
            "毫光委坠江楼月，道气馨香海岸风。",
            "此地化缘才始尽，更于何处动魔宫？",
            "（《海昌胜迹志》卷一。",
            "此首承陶敏先生录示。",
            "）。"
        ],
        "notes": "",
        "id": "93f2c19acb3fc009073d2333cece6c9b"
    },
    {
        "author": "赞宁",
        "dynasty": "唐",
        "type": "诗",
        "rhythmic": "",
        "title": "夜吟",
        "preface": "",
        "paragraphs": [
            "独坐闲吟野思清，秋庭萧索暮烟轻。",
            "孤灯欲灺月未上，万籁寂然蛩一声。"
        ],
        "notes": "",
        "id": "41b338aed30ea0eeea7d479d0adedd21"
    },
    {
        "author": "赞宁",
        "dynasty": "唐",
        "type": "诗",
        "rhythmic": "",
        "title": "秋日寄人",
        "preface": "",
        "paragraphs": [
            "白鸟行从山嘴没，青鸥群向水湄分。",
            "松斋独坐谁为侣？数片斜飞槛外云。",
            "（以上二诗为张靖龙同志提供，云见南宋陈起《增广圣宋高僧诗选后集》卷上。",
            "）。"
        ],
        "notes": "",
        "id": "0b1e95a24705a46e5a73a39423fa3724"
    },
    {
        "author": "赞宁",
        "dynasty": "唐",
        "type": "诗",
        "rhythmic": "",
        "title": "钱唐潮信诗",
        "preface": "",
        "paragraphs": [
            "午未未未申，申（《西湖游览志》作「寅」）卯卯辰辰，巳巳巳午午，朔望一般轮。",
            "（见元陶宗仪《南村辍耕录》卷十二。",
            "）（按：明田汝成《西湖游览志》卷二四收此为「杭人」诗。",
            "）。"
        ],
        "notes": "",
        "id": "2b9a4870dba10c54f33eda84588713e0"
    },
    {
        "author": "赞宁",
        "dynasty": "唐",
        "type": "诗",
        "rhythmic": "",
        "title": "句 一",
        "preface": "",
        "paragraphs": [
            "要路花争发，闲门草易荒。",
            "（见宋吴子良《荆溪林下偶谈》卷二。",
            "）。"
        ],
        "notes": "",
        "id": "1ffc3f984ad3891c7668430032fa1e64"
    },
    {
        "author": "赞宁",
        "dynasty": "唐",
        "type": "诗",
        "rhythmic": "",
        "title": "句 二",
        "preface": "",
        "paragraphs": [
            "山黛浅深春气力，浪花开合水工夫。"
        ],
        "notes": "",
        "id": "4bd0dcf3dbb1f81e89e234e049692c94"
    },
    {
        "author": "赞宁",
        "dynasty": "唐",
        "type": "诗",
        "rhythmic": "",
        "title": "句 三",
        "preface": "",
        "paragraphs": [
            "草浓春径狭，树密晚窗阴。",
            "（均见《锦绣万花谷后集》卷三《春门》。",
            "）（按：「草浓」二句，《吟窗杂录》作延寿诗。",
            "未详孰是，今互收。",
            "）。"
        ],
        "notes": "",
        "id": "7f0788278a9c7ed784eb441760fa1184"
    },
    {
        "author": "赞宁",
        "dynasty": "唐",
        "type": "诗",
        "rhythmic": "",
        "title": "句 四",
        "preface": "",
        "paragraphs": [
            "何用密防奸。",
            "（《江湖小集》卷五绍嵩《江浙纪行集句诗》引。",
            "）。"
        ],
        "notes": "",
        "id": "3d6e939d4a4ce772edf4779424ddd7dc"
    },
    {
        "author": "赞宁",
        "dynasty": "唐",
        "type": "诗",
        "rhythmic": "",
        "title": "句 五",
        "preface": "",
        "paragraphs": [
            "与闲为活计。",
            "（同前。",
            "）。"
        ],
        "notes": "",
        "id": "639716ea32dfda8536dd59d0d959e10b"
    }
]