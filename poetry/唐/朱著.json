[
    {
        "author": "朱著",
        "dynasty": "唐",
        "type": "诗",
        "rhythmic": "",
        "title": "游南雁荡",
        "preface": "",
        "paragraphs": [
            "山呈图画水鸣弦，石室丹台别有天。",
            "官况屡来忘是客，凡襟洗去欲成仙。",
            "祇因紫绶覊尘海，须把黄花种玉田。",
            "药径云关堪驻迹，钓矶风月不须钱。",
            "（见周喟《南雁荡山志》卷七引陈玭《嘉靖南雁山志》、郑思恭《崇祯南雁山志》。"
        ],
        "notes": "",
        "id": "a18a53e618b1ac17f2e2667d298d469b"
    },
    {
        "author": "朱著",
        "dynasty": "唐",
        "type": "诗",
        "rhythmic": "",
        "title": "延福院（句）",
        "preface": "",
        "paragraphs": [
            "洞口花开新佛寺，岭头苔锁古仙坛。",
            "（见明人姜准《歧海琐谭》卷五引南宋曹叔远《永嘉谱》）（按：朱著逸诗及小传，皆承张靖龙同志录示。",
            "）。"
        ],
        "notes": "",
        "id": "09cd97844889ae8bc11cefd15c027383"
    }
]