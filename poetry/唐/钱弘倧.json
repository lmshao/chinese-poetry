[
    {
        "author": "钱弘倧",
        "dynasty": "唐",
        "type": "诗",
        "rhythmic": "",
        "title": "登卧龙山偶成",
        "preface": "",
        "paragraphs": [
            "暮山重叠势崔嵬，溢目清光入酒杯。",
            "几处烧残红树短，一帆航尽碧波来。",
            "安民未有移风术，征句惭非梦锦才。",
            "四望楼台无限景，槛前赢得且徘徊。"
        ],
        "notes": "",
        "id": "967dcbb0cb4ec5cef9dec6489ddc402d"
    },
    {
        "author": "钱弘倧",
        "dynasty": "唐",
        "type": "诗",
        "rhythmic": "",
        "title": "禹庙",
        "preface": "",
        "paragraphs": [
            "千古功勋孰可伦，东来灵宇压乾坤。",
            "尘埃共鏁梁犹在，星斗俱昏剑独存。",
            "蟾殿夜寒笼翠幌，麝炉春暖酹琼樽。",
            "会稽山水秋风里，长放松声入庙门。",
            "（〖1〗北宋孔延之《会稽掇英总集》卷八收此诗，署「钱倧」，异文较多，录如次：「功勋」作「英灵」，「东来」作「西来」，「灵宇」作「神宇」，「梁犹在」作「梅梁在」，「俱昏」作「俱分」，「剑独存」作「剑韣存」，「笼翠幌」作「摇翠幌」，「山水」作「山下」。",
            "《嘉泰会稽志》卷十二引「尘埃」二句，文字同《会稽掇英总集》。",
            "）。"
        ],
        "notes": "",
        "id": "4cedb64e072ce44bdaa5a03ff75d237b"
    },
    {
        "author": "钱弘倧",
        "dynasty": "唐",
        "type": "诗",
        "rhythmic": "",
        "title": "登蓬莱阁怀武肃王",
        "preface": "",
        "paragraphs": [
            "黄鹤摧残漫有名，建时方始殄罗平。",
            "飞㭿叠栱重装束，刻槛雕甍又葺成。",
            "十载兴隆吴与越，二邦安肃弟兼兄。",
            "从兹登赏云楼上，愿祝江南永宴清。"
        ],
        "notes": "",
        "id": "9348bce1bccbe89ac39613899c193665"
    },
    {
        "author": "钱弘倧",
        "dynasty": "唐",
        "type": "诗",
        "rhythmic": "",
        "title": "再游圣母阁（《舆地纪胜》十《绍兴府》诗摘第二联题《游天衣寺》）",
        "preface": "",
        "paragraphs": [
            "越地灵踪多少处，伽蓝难上此楼台。",
            "有时风掣浪声到，半夜月排山势来。",
            "极目烟岚迷远近，百般花木雕尘埃。",
            "可怜光景吟无尽，知我登临更几回。",
            "（以上《吴越钱氏传芳集》）（〖1〗《会稽掇英总集》卷八收此诗，署「钱倧」，题作《再游应天寺圣母阁》。",
            "第二句「难上」作「难尚」，第四句「山势」作「山影」。",
            "）。"
        ],
        "notes": "",
        "id": "9fddc43eab6762b95b7a2d397d7f8041"
    }
]