[
    {
        "author": "殷寅",
        "dynasty": "唐",
        "type": "诗",
        "rhythmic": "",
        "title": "铨试后徴山别业寄源侍御",
        "preface": "",
        "paragraphs": [
            "别业在徴山，登高望畿甸。",
            "严令天地肃，城阙如何见。",
            "蔼蔼王侯门，华轩日游衒。",
            "幸逢休明代，山虏尚交战。",
            "投策去园林，率名皆拜选。",
            "圣君性则哲，济济多英彦。",
            "裴楷能清通，山涛急推荐。",
            "𫍲才甘自屏，薄伎忝余眷。",
            "虽承国士恩，尚乏中人援。",
            "畴昔相知者，今兹秉天宪。",
            "朱绂何赫赫，绣衣复葱蒨。"
        ],
        "notes": "",
        "id": "7ccfd747118a8d432fb4e65c0e3c020a"
    },
    {
        "author": "殷寅",
        "dynasty": "唐",
        "type": "诗",
        "rhythmic": "",
        "title": "玄元皇帝应角贺圣祚无疆",
        "preface": "",
        "paragraphs": [
            "应历生周日，修祠表汉年。",
            "复兹秦岭上，更似霍山前。",
            "昔赞神功启，今符圣祚延。",
            "已题金简字，仍访玉堂仙。",
            "睿祖光元始，曾孙体又玄。",
            "言因六梦接，庆叶九龄传。",
            "北阙心超矣，南山寿固然。",
            "无由同拜庆，窃抃贺陶甄。"
        ],
        "notes": "",
        "id": "9d3dfe7ab9847d830ca51f70a616aaba"
    }
]