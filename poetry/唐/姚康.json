[
    {
        "author": "姚康",
        "dynasty": "唐",
        "type": "诗",
        "rhythmic": "",
        "title": "奉陪段相公晚夏登张仪楼",
        "preface": "",
        "paragraphs": [
            "登览值晴开，诗从野思来。",
            "蜀川新草木，秦日旧楼台。",
            "池景摇中座，山光接上台。",
            "近秋宜晚景，极目断浮埃。"
        ],
        "notes": "",
        "id": "a07230432e4b228f386c06ec3947863e"
    },
    {
        "author": "姚康",
        "dynasty": "唐",
        "type": "诗",
        "rhythmic": "",
        "title": "和段相公登武担寺西台",
        "preface": "",
        "paragraphs": [
            "松迳引清风，登台古寺中。",
            "江平沙岸白，日下锦川红。",
            "疎树山根净，深云鸟迹穷。",
            "自惭陪末席，便与九霄通。"
        ],
        "notes": "",
        "id": "43ff69f4e00528bb58fb29f01602b8f1"
    },
    {
        "author": "姚康",
        "dynasty": "唐",
        "type": "诗",
        "rhythmic": "",
        "title": "礼部试早春残雪",
        "preface": "",
        "paragraphs": [
            "微暖春潜至，轻明雪尚残。",
            "银铺光渐湿，珪破色仍寒。",
            "无柳花常在，非秋露正团。",
            "素光浮转薄，皓质驻应难。",
            "幸得依阴处，偏宜带月看。",
            "玉尘销欲尽，穷巷起袁安。"
        ],
        "notes": "",
        "id": "709d070268a7a99513644ae5e89e70fe"
    },
    {
        "author": "姚康",
        "dynasty": "唐",
        "type": "诗",
        "rhythmic": "",
        "title": "赋得巨鱼纵大壑",
        "preface": "",
        "paragraphs": [
            "水府乘闲望，圆波息跃鱼。",
            "从来暴泥久，今日脱泉初。",
            "得志宁相忌，无心任宛如。",
            "龙门应可度，鲛室岂常居。",
            "掉尾方穷乐，游鳞每自舒。",
            "乘流千里去，风力藉吹嘘。"
        ],
        "notes": "",
        "id": "888f29ddf368826affb959679140e205"
    }
]