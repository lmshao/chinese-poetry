[
    {
        "author": "玄泰",
        "dynasty": "唐",
        "type": "诗",
        "rhythmic": "",
        "title": "畬山谣",
        "preface": "",
        "paragraphs": [
            "畬山儿，畬山儿（《沅湘》无此三字），无所知，年年凿（《五灯会元》作「斫」）断青山嵋。",
            "就中最好衡山（《五灯会元》、《沅湘》作「岳」）色，杉松利斧摧贞枝。",
            "灵禽野鹤无因依，白云回避青烟飞。",
            "猿猱路绝岩厓（《沅湘》作「岸」）出，芝术（《沅湘》作「树」）失根茅草肥，年年斫罢仍再鉏（《沅湘》作「复锄」），千秋终是难复初。",
            "又（《南岳总胜集》作「由」）道今年种不多，来年更斫（《南岳总胜集》作「明年濶斫」）当阳坡。",
            "国家寿岳尚如此，不知此理如之何。",
            "（见《古今禅藻集》卷三，校以《五灯会元》卷六、《沅湘耆旧集》卷十、《南岳总胜集》卷中，后者仅录末四句。",
            "又明刻本《景德传灯录》注收此诗）。"
        ],
        "notes": "",
        "id": "bb9accd57831979608e1b384e13a7280"
    },
    {
        "author": "玄泰",
        "dynasty": "唐",
        "type": "诗",
        "rhythmic": "",
        "title": "临化偈 一",
        "preface": "",
        "paragraphs": [
            "今年六十五，四大将离主。",
            "其道自玄玄，个中无佛祖。"
        ],
        "notes": "",
        "id": "abd86eb2d6d229884079b5c927c85156"
    },
    {
        "author": "玄泰",
        "dynasty": "唐",
        "type": "诗",
        "rhythmic": "",
        "title": "临化偈 二",
        "preface": "",
        "paragraphs": [
            "不同[剃]（涕）（从《五灯会元》改）头，不用澡浴。",
            "一堆猛火，千足万足。",
            "（见《祖堂集》卷九、《五灯会元》卷六）。"
        ],
        "notes": "",
        "id": "b19ec1d6ea5bc366b2f144b69448b802"
    }
]