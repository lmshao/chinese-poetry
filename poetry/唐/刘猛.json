[
    {
        "author": "刘猛",
        "dynasty": "唐",
        "type": "诗",
        "rhythmic": "",
        "title": "月生",
        "preface": "",
        "paragraphs": [
            "月生十五前，日望光彩圆。",
            "月满十五后，日畏光彩瘦。",
            "不见夜花色，一尊成暗酒。",
            "匣中苔背铜，光短不照空。",
            "不惜补明月，惭无此良工。"
        ],
        "notes": "",
        "id": "89155c1c749ef48385bf210e86ceaac9"
    },
    {
        "author": "刘猛",
        "dynasty": "唐",
        "type": "诗",
        "rhythmic": "",
        "title": "苦雨",
        "preface": "",
        "paragraphs": [
            "自念数年间，两手中藏钩。",
            "于心且无恨，他日为我羞。",
            "古老传童歌，连淫亦兵象。",
            "夜梦戈甲鸣，苦不愿年长。"
        ],
        "notes": "",
        "id": "6539803b6dfa1eba14b4a941d37caec2"
    },
    {
        "author": "刘猛",
        "dynasty": "唐",
        "type": "诗",
        "rhythmic": "",
        "title": "晓",
        "preface": "",
        "paragraphs": [
            "朝梳一把白，夜泪千滴雨。",
            "可耻垂拱时，老作在家女。"
        ],
        "notes": "",
        "id": "17fb48c61148f23dabc9d31970a4d95c"
    }
]