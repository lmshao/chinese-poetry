[
    {
        "author": "许孟容",
        "dynasty": "唐",
        "type": "诗",
        "rhythmic": "",
        "title": "荅权载之离合诗",
        "preface": "",
        "paragraphs": [
            "史才司秘府，文哲今超古。",
            "亦有擅风骚，六联文墨曹。",
            "圣贤三代意，工艺千金字。",
            "化识从臣谣，人推仙阁吏。",
            "如登昆阆时，口诵灵真词。",
            "孙简下威凤，系霜琼玉枝。"
        ],
        "notes": "",
        "id": "b9ac2798437c8f4aec334b8fd9baf477"
    },
    {
        "author": "许孟容",
        "dynasty": "唐",
        "type": "诗",
        "rhythmic": "",
        "title": "奉和武相公春晓闻莺",
        "preface": "",
        "paragraphs": [
            "碧树当窗啼晓莺，间关入梦听难成。",
            "千回万啭尽愁思，疑是血魂哀困声。"
        ],
        "notes": "",
        "id": "4d1287bf54e08d0f53fd21e09a4c002b"
    },
    {
        "author": "许孟容",
        "dynasty": "唐",
        "type": "诗",
        "rhythmic": "",
        "title": "享文恭太子庙乐章",
        "preface": "",
        "paragraphs": [
            "觞牢具品，管弦有节。",
            "祝道寅恭，神仪昭晰。",
            "桐珪早贵，象辂追设。",
            "罄达乐成，降歆丰洁。"
        ],
        "notes": "",
        "id": "c717d335a1422701897f69a1c2a5234a"
    }
]