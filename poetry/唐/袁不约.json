[
    {
        "author": "袁不约",
        "dynasty": "唐",
        "type": "诗",
        "rhythmic": "",
        "title": "离家",
        "preface": "",
        "paragraphs": [
            "步步远晨昏，凄心出里门。",
            "见乌唯有泪，看雁更伤魂。",
            "宿酒宁辞醉，回书讳苦言。",
            "野人应怪笑，不解爱田园。"
        ],
        "notes": "",
        "id": "29d25a78b819a234ae2f3b62dc3c8467"
    },
    {
        "author": "袁不约",
        "dynasty": "唐",
        "type": "诗",
        "rhythmic": "",
        "title": "送人至岭南",
        "preface": "",
        "paragraphs": [
            "度岭春风暖，花多不识名。",
            "瘴烟迷月色，巴路傍溪声。",
            "畏药将银试，防蛟避水行。",
            "知君怜酒兴，莫杀醉猩猩。"
        ],
        "notes": "",
        "id": "755708bce7d824c778233daac07ddf62"
    },
    {
        "author": "袁不约",
        "dynasty": "唐",
        "type": "诗",
        "rhythmic": "",
        "title": "长安夜游",
        "preface": "",
        "paragraphs": [
            "凤城连夜九门通，帝女皇妃出汉宫。",
            "千乘宝莲珠箔卷，万条银烛碧纱笼。",
            "歌声缓过青楼月，香霭潜来紫陌风。",
            "长乐晓钟归骑后，遗簪堕珥满街中。"
        ],
        "notes": "",
        "id": "eb4de67c4a619edaadadeb7b3a00c06b"
    },
    {
        "author": "袁不约",
        "dynasty": "唐",
        "type": "诗",
        "rhythmic": "",
        "title": "病宫人",
        "preface": "",
        "paragraphs": [
            "佳人卧病动经秋，帘幕䍀縿不挂钩。",
            "四体强扶藤夹膝，双环慵整玉搔头。",
            "花颜有幸君王问，药饵无征待诏愁。",
            "惆怅近来销瘦尽，泪珠时傍枕函流。"
        ],
        "notes": "",
        "id": "2b57372f311f5945ade8bff769e923c0"
    },
    {
        "author": "袁不约",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "愁声秋遶杵，寒色碧归山。",
            "送将欢笑去，收得寂寥回。"
        ],
        "notes": "",
        "id": "4dc7645053764f70576b317f5c6a4c13"
    }
]