[
    {
        "author": "陈翥",
        "dynasty": "唐",
        "type": "诗",
        "rhythmic": "",
        "title": "曲江亭望慈恩寺杏园花发",
        "preface": "",
        "paragraphs": [
            "曲江晴望好，近接梵王家。",
            "十亩开金地，千林发杏花。",
            "映云犹误雪，煦日欲成霞。",
            "紫陌传香远，红泉落影斜。",
            "园中春尚早，亭上路非赊。",
            "芳景堪游处，其如惜物华。"
        ],
        "notes": "",
        "id": "7f6e3a453d5ed1130a46d04628db6cb4"
    },
    {
        "author": "陈翥",
        "dynasty": "唐",
        "type": "诗",
        "rhythmic": "",
        "title": "金钱花 一",
        "preface": "",
        "paragraphs": [
            "袅露牵风夹瘦莎，一星星火遍窠窠。",
            "闲门永巷新秋里，幸不伤廉莫怕多。"
        ],
        "notes": "",
        "id": "055d9b4e470bbf0fb0e6285c0638eaee"
    },
    {
        "author": "陈翥",
        "dynasty": "唐",
        "type": "诗",
        "rhythmic": "",
        "title": "金钱花 二",
        "preface": "",
        "paragraphs": [
            "古藓寒芜让品流，小斋多谢伴清幽。",
            "若教夷甫门前种，也是无多过一秋。"
        ],
        "notes": "",
        "id": "bcd67f824a11e6809611b41ec7a61ce3"
    }
]