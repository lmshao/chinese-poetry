[
    {
        "author": "赵蕃",
        "dynasty": "唐",
        "type": "诗",
        "rhythmic": "",
        "title": "荐冰",
        "preface": "",
        "paragraphs": [
            "仲月开凌室，斋心感圣情。",
            "寒姿分玉坐，皓彩发丹楹。",
            "积素因风壮，虚空向日明。",
            "遥涵牕户冷，近映冕旒清。",
            "在掌光逾澈，当轩质自轻。",
            "良辰方可致，由此表精诚。"
        ],
        "notes": "",
        "id": "80fdfd30fe59c245e0f64b1916a8fde6"
    },
    {
        "author": "赵蕃",
        "dynasty": "唐",
        "type": "诗",
        "rhythmic": "",
        "title": "老人星",
        "preface": "",
        "paragraphs": [
            "大史占南极，秋分见寿星。",
            "增辉延宝历，发曜起祥经。",
            "灼烁依狼地，昭彰近帝庭。",
            "高悬方杳杳，孤白乍荧荧。",
            "应见光新吐，休征德自形。",
            "既能符圣柞，从此表遐龄。"
        ],
        "notes": "",
        "id": "0ee9adf5b985f5cd14bf161dfbec1cdb"
    }
]