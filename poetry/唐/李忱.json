[
    {
        "author": "李忱",
        "dynasty": "唐",
        "type": "诗",
        "rhythmic": "",
        "title": "南安夕阳山真寂寺题诗",
        "preface": "",
        "paragraphs": [
            "惟爱禅林秋月空，谁能归去宿龙宫。",
            "夜深闻法餐甘露，喜在莲花法界中。",
            "（见明檇李陈懋仁撰《泉南杂志》卷上。",
            "）（按陈懋仁，字无功，所著《泉南杂志》录唐人诗若干首，谓「《万首唐人绝句》中于吾郡及泉州有未收者，余录其诗于左。",
            "如此备补遗。",
            "」又原诗题注曰：「居邸时遁于此」，盖谓李忱曾遁居真寂寺也。",
            "又诗末注曰：「见《泉州府志》」。",
            "）。"
        ],
        "notes": "",
        "id": "32e4f8eac31b2941c77dafee2485c787"
    },
    {
        "author": "李忱",
        "dynasty": "唐",
        "type": "诗",
        "rhythmic": "",
        "title": "四面寺瀑布",
        "preface": "",
        "paragraphs": [
            "穿山度石不辞劳，到底还他地步高。",
            "溪涧岂能留得住，终层大海作波涛。",
            "（《古今图书集·职方典》七八五《安庆府部》。",
            "又《全唐诗》以前二句为黄蘗禅师联句，且文字多不同。",
            "）。"
        ],
        "notes": "",
        "id": "c2619b9e50021e2cc588d1d9591cddf6"
    },
    {
        "author": "李忱",
        "dynasty": "唐",
        "type": "诗",
        "rhythmic": "",
        "title": "浮云宫",
        "preface": "",
        "paragraphs": [
            "道人西蜀来，自谓八万岁。",
            "爱此华林幽，穴居聊避世。",
            "真风度万劫，神仙邈相继。",
            "灵岫摩天空，鸟道入云际。",
            "石罅紫苔封，泉泓墨龙憇。",
            "碧桃花未开，白鹿迹已逝。",
            "春风撼山馆，急雪舞林底。",
            "涤除衣上尘，刮尽眼中瞖。",
            "何当赠刀圭，岂复便俗吏。",
            "吾不学李宽，盗名职嘲戏。",
            "（见影印文渊阁《四库全书》本《江西通志》卷一四七、同治十二年刊萧浚兰纂《瑞州府志》卷二一。",
            "）。"
        ],
        "notes": "",
        "id": "22de37f97a95504fb70b7041c78362dc"
    },
    {
        "author": "李忱",
        "dynasty": "唐",
        "type": "诗",
        "rhythmic": "",
        "title": "悼盐官和尚（题拟《祖庭事苑》拟。《海昌胜迹志》题作《悟空塔》）",
        "preface": "",
        "paragraphs": [
            "像季何（一作「谁」）教祸所钟，释门光彩丧骊龙。",
            "香阶懒踏初生草，抵掌悲（一作「蕙帐愁」）看旧日容。",
            "玉柄永虽（一作「辞」）三教座，金鸣（一作「铭」）长镇万年踪。",
            "知师下界因缘尽，应（一作「却」）上诸天第几重？",
            "（见宋僧善卿《祖庭事苑》卷二。",
            "注「一作」者为《海昌胜迹志》卷一〖承陶敏先生告〗之异文。",
            "）。"
        ],
        "notes": "",
        "id": "2aea7afc9cbe1a2c6bb0d92cf34ec715"
    },
    {
        "author": "李忱",
        "dynasty": "唐",
        "type": "诗",
        "rhythmic": "",
        "title": "送崔铉赴淮南",
        "preface": "",
        "paragraphs": [
            "今遣股肱亲养治，一方狱市获来苏。",
            "（《金华子杂编》卷上）（按：《全唐诗》卷四收此诗，前一句完全不同，故重录。",
            "此承陶先生告知。",
            "）。"
        ],
        "notes": "",
        "id": "9768386429f145d228c65b57435d6099"
    },
    {
        "author": "李忱",
        "dynasty": "唐",
        "type": "诗",
        "rhythmic": "",
        "title": "题天乙山寺",
        "preface": "",
        "paragraphs": [
            "门前山水丹青谱，洞里乾坤蓬岛图。",
            "（道光《奉新悬志》，转录自《文学遗产》一九八七年第二期刊谢先模文。",
            "）。"
        ],
        "notes": "",
        "id": "d562d86aa857b693696ac2e0445a5915"
    }
]