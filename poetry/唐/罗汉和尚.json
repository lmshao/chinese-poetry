[
    {
        "author": "罗汉和尚",
        "dynasty": "唐",
        "type": "诗",
        "rhythmic": "",
        "title": "歌",
        "preface": "",
        "paragraphs": [
            "咸通七载初参道，到处逢言不识言。",
            "心里痴（《五灯会元》作「疑」）团若栲栳，三春不乐止林泉。",
            "忽遇法王毡上坐，便陈疑恳向师前。",
            "师从毡上那伽起（一作「定」），袒膊当胸打一拳。",
            "骇散痴（《五灯会元》作「疑」）团獦狚落，举头看见日初圆。",
            "从兹蹬蹬以碣碣，直至如今常快活。",
            "只闻肚里饱膨脝，更不东西去持钵。"
        ],
        "notes": "",
        "id": "4beecad7ded4d8b2e2515982ef8e91fb"
    },
    {
        "author": "罗汉和尚",
        "dynasty": "唐",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "宇内为闲客，人中作野僧。",
            "任从他笑我，随处自腾腾。",
            "（均见《景德传灯录》卷十一、《五灯会元》卷四）。"
        ],
        "notes": "",
        "id": "9dd918c004166239005320f21c5f8e6b"
    }
]