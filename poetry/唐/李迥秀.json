[
    {
        "author": "李迥秀",
        "dynasty": "唐",
        "type": "诗",
        "rhythmic": "",
        "title": "奉和九日幸临渭亭登高应制得风字",
        "preface": "",
        "paragraphs": [
            "重九临商节，登高出汉宫。",
            "正逢萸实满，还对菊花丛。",
            "霁云开就日，仙藻丽秋风。",
            "微臣预在镐，窃抃遂无穷。"
        ],
        "notes": "",
        "id": "ac3e6fc1ed726e9413c50e34e69b0223"
    },
    {
        "author": "李迥秀",
        "dynasty": "唐",
        "type": "诗",
        "rhythmic": "",
        "title": "奉和九月九日登慈恩寺浮图应制",
        "preface": "",
        "paragraphs": [
            "沙界人王塔，金绳梵帝游。",
            "言从[祇]树赏，行玩菊丛秋。",
            "御酒调甘露，天花拂彩旒。",
            "尧年将佛日，同此庆时休。"
        ],
        "notes": "",
        "id": "a9e3120b68dc447127992beb218aec2c"
    },
    {
        "author": "李迥秀",
        "dynasty": "唐",
        "type": "诗",
        "rhythmic": "",
        "title": "奉和幸安乐公主山庄应制",
        "preface": "",
        "paragraphs": [
            "诘旦重门闻警跸，传言太主奏山林。",
            "是日回舆罗万骑，此时欢喜赐千金。",
            "鹭羽凤箫参乐曲，荻园竹径接帷阴。",
            "手舞足蹈方无已，万年千岁奉薰琴。"
        ],
        "notes": "",
        "id": "843f7470e29c7556098ac38f6c11cdb5"
    },
    {
        "author": "李迥秀",
        "dynasty": "唐",
        "type": "诗",
        "rhythmic": "",
        "title": "夜宴安乐公主宅",
        "preface": "",
        "paragraphs": [
            "金牓岧嶤云里开，玉箫参差天际回。",
            "莫惊侧弁还归路，秖为平阳歌舞催。"
        ],
        "notes": "",
        "id": "e8db7085c57496ea2bc909740ccdefd9"
    }
]