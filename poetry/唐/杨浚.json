[
    {
        "author": "杨浚",
        "dynasty": "唐",
        "type": "诗",
        "rhythmic": "",
        "title": "题武陵草堂",
        "preface": "",
        "paragraphs": [
            "草堂列仙楼，上在青山顶。",
            "户外窥数峰，阶前对双井。",
            "雨来花尽湿，风度松初冷。",
            "登栈行不疲，入谿语弥静。",
            "云能去尘服，兼欲事金鼎。",
            "正直心所存，谄谀长自省。",
            "适知幽遁趣，已觉烦虑屏。",
            "更爱云林间，吾将卧南颍。"
        ],
        "notes": "",
        "id": "90f12b8482d17cf43505261d2678d7c9"
    },
    {
        "author": "杨浚",
        "dynasty": "唐",
        "type": "诗",
        "rhythmic": "",
        "title": "广武怀古",
        "preface": "",
        "paragraphs": [
            "河水城下流，登城望弥惬。",
            "海云飞不断，岸草绿相接。",
            "龙门无旧塲，武牢有遗堞。",
            "扼喉兵易守，扪指计何捷。",
            "天夺项氏谋，卒成汉家业。",
            "乡山遥可见，西顾泪盈睫。"
        ],
        "notes": "",
        "id": "72815cf7403139988280edc1fbec4e8f"
    },
    {
        "author": "杨浚",
        "dynasty": "唐",
        "type": "诗",
        "rhythmic": "",
        "title": "赠李郎中",
        "preface": "",
        "paragraphs": [
            "仙郎早朝退，直省卧南轩。",
            "院竹自成赏，阶庭寂不喧。",
            "焚香开后阁，起草闭前门。",
            "礼乐风流美，光华星位尊。",
            "荣兼朱绂贵，交乃布衣存。",
            "是日登龙客，无忘君子恩。"
        ],
        "notes": "",
        "id": "1a4be264a23b4d9b5c99795ecc35322f"
    }
]