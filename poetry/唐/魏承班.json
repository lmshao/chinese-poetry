[
    {
        "author": "魏承班",
        "dynasty": "唐",
        "type": "诗",
        "rhythmic": "",
        "title": "诉衷情 一",
        "preface": "",
        "paragraphs": [
            "高歌宴罢月初盈，诗情引恨情。",
            "烟露冷，水流轻，思想梦难成。",
            "罗帐袅香平，恨频生。",
            "思君无计睡还醒，隔层城。"
        ],
        "notes": "",
        "id": "18570b0ae60da20929e994613c948a23"
    },
    {
        "author": "魏承班",
        "dynasty": "唐",
        "type": "诗",
        "rhythmic": "",
        "title": "诉衷情 二",
        "preface": "",
        "paragraphs": [
            "春深花簇小楼台，风飘锦绣开。",
            "新睡觉，步香阶，山枕印红顋。",
            "鬓乱坠金钗，语檀偎。",
            "临行执手重重属，几千回。"
        ],
        "notes": "",
        "id": "24f1d711ef6bcdbb460556295867424a"
    },
    {
        "author": "魏承班",
        "dynasty": "唐",
        "type": "诗",
        "rhythmic": "",
        "title": "诉衷情 三",
        "preface": "",
        "paragraphs": [
            "银汉云情玉漏长，蛩声悄画堂。",
            "筠簟冷，碧窗凉，红蜡泪飘香。",
            "皓月泻寒光，割人肠。",
            "那堪独自步池塘，对鸳鸯。"
        ],
        "notes": "",
        "id": "0f71a8a6b7ad1954035b6645057e96f3"
    },
    {
        "author": "魏承班",
        "dynasty": "唐",
        "type": "诗",
        "rhythmic": "",
        "title": "诉衷情 四",
        "preface": "",
        "paragraphs": [
            "金风轻透碧窗纱，银釭燄影斜。",
            "欹枕卧，恨何赊，山掩小屏霞。",
            "云雨别吴娃，想容华。",
            "梦成几度遶天涯，到君家。"
        ],
        "notes": "",
        "id": "5c7b16d50d08dbcc2d3a3e7edbb4d56c"
    },
    {
        "author": "魏承班",
        "dynasty": "唐",
        "type": "诗",
        "rhythmic": "",
        "title": "诉衷情 五",
        "preface": "",
        "paragraphs": [
            "春情满眼脸红消，娇妒索人饶。",
            "星靥小，玉珰摇，几共醉春朝。",
            "别后忆纤腰，梦魂劳。",
            "如今风叶又萧萧，恨迢迢。"
        ],
        "notes": "",
        "id": "9b0db71db5c3df77fe1cabec509071a7"
    },
    {
        "author": "魏承班",
        "dynasty": "唐",
        "type": "诗",
        "rhythmic": "",
        "title": "生查子 一",
        "preface": "",
        "paragraphs": [
            "烟雨晚晴天，零落花无语。",
            "难话此时心，梁燕双来去。",
            "琴韵对薰风，有恨和情抚。",
            "肠断断弦频，泪滴黄金缕。"
        ],
        "notes": "",
        "id": "763834cfc54775f69eaa706d898eb254"
    },
    {
        "author": "魏承班",
        "dynasty": "唐",
        "type": "诗",
        "rhythmic": "",
        "title": "生查子 二",
        "preface": "",
        "paragraphs": [
            "寂寞画堂空，深夜垂罗幕。",
            "灯暗锦屏欹，月冷珠帘薄。",
            "愁恨梦难成，何处贪欢乐。",
            "看看又春来，还是长萧索。"
        ],
        "notes": "",
        "id": "2dd8cce0196f3f10c97000bd4e8d7210"
    },
    {
        "author": "魏承班",
        "dynasty": "唐",
        "type": "诗",
        "rhythmic": "",
        "title": "生查子 三",
        "preface": "",
        "paragraphs": [
            "离别又经年，独对芳菲景。",
            "嫁得薄情夫，长抱相思病。",
            "花红柳绿间晴空，蝶舞双双影。",
            "羞看绣罗衣，为有金鸾竝。"
        ],
        "notes": "",
        "id": "3ed35d0ff8be800e9b18f9916d36cd43"
    },
    {
        "author": "魏承班",
        "dynasty": "唐",
        "type": "诗",
        "rhythmic": "",
        "title": "菩萨蛮 一",
        "preface": "",
        "paragraphs": [
            "罗裾薄薄秋波染，眉间画得山两点。",
            "相见绮筵时，深情暗共知。",
            "翠翘云鬓动，歛态弹金凤。",
            "宴罢入兰房，邀人解佩珰。"
        ],
        "notes": "",
        "id": "1fcc8830a90c9167acfcd8d8168a3d6b"
    },
    {
        "author": "魏承班",
        "dynasty": "唐",
        "type": "诗",
        "rhythmic": "",
        "title": "菩萨蛮 二",
        "preface": "",
        "paragraphs": [
            "罗衣隐约金泥画，玳筵一曲当秋夜。",
            "声颤觑人娇，[云]鬟袅翠翘。",
            "酒醺红玉輭，眉翠秋山远。",
            "绣幌麝烟沈，谁人知两心。"
        ],
        "notes": "",
        "id": "299d5b2c267fce1911cf3eece5fcfca8"
    },
    {
        "author": "魏承班",
        "dynasty": "唐",
        "type": "诗",
        "rhythmic": "",
        "title": "菩萨蛮 三",
        "preface": "",
        "paragraphs": [
            "玉容光照菱花影，沈沈脸上秋波冷。",
            "白雪一声新，雕梁起暗尘。",
            "宝钗摇翡翠，香惹芙蓉醉。",
            "携手入鸳衾，谁人知此心。"
        ],
        "notes": "",
        "id": "c88840e30b057ff19a9ddf549da169cf"
    },
    {
        "author": "魏承班",
        "dynasty": "唐",
        "type": "诗",
        "rhythmic": "",
        "title": "渔歌子",
        "preface": "",
        "paragraphs": [
            "柳如眉，云似发，鲛绡雾縠笼香雪。",
            "梦魂惊，钟漏歇，窗外晓莺残月。",
            "几多情，无处说，落花飞絮清明节。",
            "少年郎，容易别，一去音书断绝。"
        ],
        "notes": "",
        "id": "9e9647b8175eefdbb4e61e95a7bbae38"
    },
    {
        "author": "魏承班",
        "dynasty": "唐",
        "type": "诗",
        "rhythmic": "",
        "title": "满宫花 一",
        "preface": "",
        "paragraphs": [
            "雪霏霏，风凛凛。",
            "玉郎何处狂饮，醉时想得纵风流，罗帐香帏鸳寝。",
            "春朝秋夜思君甚，愁见绣屏孤枕。",
            "少年何事负初心，泪滴缕金双袵。"
        ],
        "notes": "",
        "id": "ed4439893db8c33ca80c4042f4a8b806"
    },
    {
        "author": "魏承班",
        "dynasty": "唐",
        "type": "诗",
        "rhythmic": "",
        "title": "满宫花 二",
        "preface": "",
        "paragraphs": [
            "寒夜长，更漏永。",
            "愁见透帘月影，王孙何处不归来，应在倡楼酩酊。",
            "金鸭无香罗帐冷，羞更双鸾交颈。",
            "梦中几度见儿夫，不忍骂伊薄幸。"
        ],
        "notes": "",
        "id": "be43e2dee9bda443af1470e33a5c1846"
    },
    {
        "author": "魏承班",
        "dynasty": "唐",
        "type": "诗",
        "rhythmic": "",
        "title": "谒金门 一",
        "preface": "",
        "paragraphs": [
            "烟水阔，人值清明时节。",
            "雨细花零莺语切，愁肠千万结。",
            "鴈去音徽断绝，有恨欲凭谁说。",
            "无事伤心犹不彻，春时容易别。"
        ],
        "notes": "",
        "id": "18126416dd592a51742dd881a6191735"
    },
    {
        "author": "魏承班",
        "dynasty": "唐",
        "type": "诗",
        "rhythmic": "",
        "title": "谒金门 二",
        "preface": "",
        "paragraphs": [
            "春欲半，堆砌落花千片。",
            "早是潘郎长不见，忍听双语燕。",
            "飞絮晴空飏远，风送谁家弦管。",
            "愁倚画屏凡事嬾，泪沾金缕线。"
        ],
        "notes": "",
        "id": "c098b06bfb423956b6f9abe2ff814856"
    },
    {
        "author": "魏承班",
        "dynasty": "唐",
        "type": "诗",
        "rhythmic": "",
        "title": "谒金门 三",
        "preface": "",
        "paragraphs": [
            "长思忆，思忆佳辰轻掷。",
            "霜月透帘澄夜色，小屏山凝碧。",
            "恨恨君何太极，记得娇娆无力。",
            "独坐思量愁似织，断肠烟水隔。"
        ],
        "notes": "",
        "id": "1aa0b3a573216ce9be9389f349bedd3f"
    },
    {
        "author": "魏承班",
        "dynasty": "唐",
        "type": "诗",
        "rhythmic": "",
        "title": "木兰花",
        "preface": "",
        "paragraphs": [
            "小芙蓉，香旖旎，碧玉堂深清似水。",
            "闭宝匣，掩金铺，倚屏拖袖愁如醉。",
            "迟迟好景烟花媚，曲渚鸳鸯眠锦翅。",
            "凝然愁望静相思，一双笑靥嚬香蘂。"
        ],
        "notes": "",
        "id": "499fcde09c9527f6c6fa29edcbba447a"
    },
    {
        "author": "魏承班",
        "dynasty": "唐",
        "type": "诗",
        "rhythmic": "",
        "title": "玉楼春 一",
        "preface": "",
        "paragraphs": [
            "寂寂画堂梁上燕，高卷翠帘横数扇。",
            "一庭春色恼人来，满地落花红几片。",
            "愁倚锦屏低雪面，泪滴绣罗金缕线。",
            "好天凉月尽伤心，为是玉郎长不见。"
        ],
        "notes": "",
        "id": "81e04125684f4f8f8dbca30de069815d"
    },
    {
        "author": "魏承班",
        "dynasty": "唐",
        "type": "诗",
        "rhythmic": "",
        "title": "玉楼春 二",
        "preface": "",
        "paragraphs": [
            "轻歛翠蛾呈皓齿，莺转一枝花影里。",
            "声声清迥遏行云，寂寂画梁尘暗起。",
            "玉斝满斟情未已，促坐王孙公子醉。",
            "春风筵上贯珠匀，艳色韶颜娇旖旎。"
        ],
        "notes": "",
        "id": "071e1ab40b6122b9ff4c2b8c84c74c02"
    },
    {
        "author": "魏承班",
        "dynasty": "唐",
        "type": "诗",
        "rhythmic": "",
        "title": "黄钟乐",
        "preface": "",
        "paragraphs": [
            "池塘烟暖草萋萋，惆怅闲宵含恨。",
            "愁坐思堪迷，遥想玉人情事远，音容浑似隔桃溪。",
            "偏记同欢秋月低，帘外论心花畔。",
            "和醉暗相携，何事春来君不见，梦魂长在锦江西。"
        ],
        "notes": "",
        "id": "ac3bb0603869bee08094768d8fc38b8f"
    }
]