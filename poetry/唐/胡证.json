[
    {
        "author": "胡证",
        "dynasty": "唐",
        "type": "诗",
        "rhythmic": "",
        "title": "汝州北楼晚望少室诗",
        "preface": "",
        "paragraphs": [
            "峭拔烟云外，雄居造化工。",
            "三山慙海上，五岳让天中。",
            "翠积当华甸，腾标占太空。",
            "周临万里暮，犹挂夕阳红。",
            "（见《槐庐丛书》《金石录补》。",
            "）（〖1〗叶九来《金石录补》卷十九《唐胡证题少室诗》跋尾：「右唐检校祠部员外郎胡证《汝州北楼晚望少室诗》，诗云〖不重录〗。",
            "永贞元年仲夏记。",
            "按新旧《书·证传》皆云贞元中登第，繇浑瑊举为从事，自殿中侍御史为韶州刺史而已。",
            "据此碑。",
            "先为祠部员外郎，可以补史之阙漏。",
            "」）。"
        ],
        "notes": "",
        "id": "8da70f642bb78882dccdb08a2e07a351"
    }
]