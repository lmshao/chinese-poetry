[
    {
        "author": "王继勋",
        "dynasty": "唐",
        "type": "诗",
        "rhythmic": "",
        "title": "赠和龙妙空禅师",
        "preface": "",
        "paragraphs": [
            "白面山南灵庆院，茅斋道者雪峰禅。",
            "只栖云树两三亩，不下烟萝四五年。",
            "猨鸟认声呼唤易，龙神降伏住持坚。",
            "谁知今日秋江畔，独步医王阐法筵。"
        ],
        "notes": "",
        "id": "aa4111a52f985430b670ac75b64100e0"
    },
    {
        "author": "王继勋",
        "dynasty": "唐",
        "type": "诗",
        "rhythmic": "",
        "title": "题建造寺",
        "preface": "",
        "paragraphs": [
            "曾看画图劳健羡，如今亲见画犹麄。",
            "减除天半石初泐，欠却几株松未枯。",
            "题像阁人渔浦叟，集生台鸟谢城乌。",
            "我来一听支公论，自是吾身幻得吾。"
        ],
        "notes": "",
        "id": "7c1b49e5dad5ab89076ef1c40b78cea9"
    },
    {
        "author": "王继勋",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "扫石云随帚，耕山鸟傍人。"
        ],
        "notes": "",
        "id": "f10ee5ca11e411078ff5f869cd49f014"
    }
]