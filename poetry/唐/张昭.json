[
    {
        "author": "张昭",
        "dynasty": "唐",
        "type": "诗",
        "rhythmic": "",
        "title": "汉宗庙乐舞辞",
        "preface": "",
        "paragraphs": [
            "高庙明灵再启图，金根玉辂幸神都。",
            "巢阿丹凤衔书命，入昴飞星献宝符。",
            "正抚薰弦娱赤子，忽登仙驾泣苍梧。",
            "荐樱鹤馆笳箫咽，酌鬯金楹劒珮趋。",
            "星俎云罍兼鲁礼，朱干象箾杂巴渝。",
            "氤氲龙麝交青琐，髣髴锡銮下蘂珠。",
            "荐豆奉觞亲玉几，配天合祖耀璇枢。",
            "受厘饮酒皇欢洽，仰俟余灵泰九区。"
        ],
        "notes": "",
        "id": "9580fda2147a0cd24bfb60e600f6cb70"
    },
    {
        "author": "张昭",
        "dynasty": "唐",
        "type": "诗",
        "rhythmic": "",
        "title": "夜吟窦巩集追思夷门题处已三稔矣凄然感兴书之",
        "preface": "",
        "paragraphs": [
            "往岁记时梁苑夜，今宵题处洛城秋。",
            "浮生瞥电人何在，怀旧伤心泪迸流。",
            "三径竹风邻笛怨，一庭霜月井[桐]（梧）愁。",
            "妻儿未会[余]（予）惆怅，只怪灯前不举头。",
            "（见《宋诗纪事》卷二。",
            "此诗出影宋刻《窦氏联珠集》附录，诗前有张昭跋：「巩嗫嚅，诗一何神妙，恨此少不见。",
            "其集，《联珠》之最也。",
            "戊戌岁中元前一日夷门旅舍书，潜夫。",
            "」潜夫为昭字。",
            "诗题中「夷门题处」，即指此跋。",
            "戊戌为天福三年〖九三八〗，知诗作于天福六年〖九四一〗。",
            "有二处异文，今据改。",
            "）。"
        ],
        "notes": "",
        "id": "11588cd5dd3c8d0b9615b35609dff5c3"
    }
]