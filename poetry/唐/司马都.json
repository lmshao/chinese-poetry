[
    {
        "author": "司马都",
        "dynasty": "唐",
        "type": "诗",
        "rhythmic": "",
        "title": "和陆鲁望白菊",
        "preface": "",
        "paragraphs": [
            "耻共金英一例开，素芳须待早霜催。",
            "绕篱看见成瑶圃，泛酒须迷傍玉杯。",
            "映水好将苹作伴，犯寒疑与雪为媒。",
            "夫君每尚风流事，应为徐妃致此栽。"
        ],
        "notes": "",
        "id": "6156f0a5fb32d1caebf4607dfa4a1ad0"
    },
    {
        "author": "司马都",
        "dynasty": "唐",
        "type": "诗",
        "rhythmic": "",
        "title": "送羊振文先辈往桂阳归觐",
        "preface": "",
        "paragraphs": [
            "此去欢荣冠士林，离筵休恨酒杯深。",
            "云梯万仞初高步，月桂余香尚满襟。",
            "鸣櫂晓冲苍霭发，落帆寒动白华吟。",
            "君家祖德惟清苦，却笑当时问绢心。"
        ],
        "notes": "",
        "id": "f10023030accbdaac72148a995828027"
    }
]