[
    {
        "author": "智常",
        "dynasty": "唐",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "无端起知见，著相求菩提。",
            "情存一念悟，宁越昔时迷。",
            "自性觉源体，随照枉迁流。",
            "不入祖师室，茫然趣两头。",
            "（同前）。"
        ],
        "notes": "",
        "id": "ff31f50aac68b58b4d953c36cfa9ebbc"
    },
    {
        "author": "智常",
        "dynasty": "唐",
        "type": "诗",
        "rhythmic": "",
        "title": "万卷赞",
        "preface": "",
        "paragraphs": [
            "出廓送钱嫌不要，手提葼笠向庐山。",
            "昔日曾闻青霄鹤，更有青霄鹤不如。"
        ],
        "notes": "",
        "id": "68f1e4b8940beb11421472e0319dd104"
    },
    {
        "author": "智常",
        "dynasty": "唐",
        "type": "诗",
        "rhythmic": "",
        "title": "偈 一",
        "preface": "",
        "paragraphs": [
            "归宗事理绝，日轮正当午。",
            "自在如师子，不与物依怙。",
            "独步四山顶，优游三大路。",
            "吹嘘（《灯录》、《事苑》作「欠呿」）飞禽堕（《灯录》、《事苑》作「坠」），嚬呻众兽（《灯录》、《事苑》作「邪」）怖。",
            "机竖箭易及，影没手难覆。",
            "施张如（《灯录》、《事苑》作「若」）工（《事苑》作「二」）使，剪截（《灯录》、《事苑》作「裁剪」）成尺度。",
            "巧镂万盘（《灯录》、《事苑》作「般」）名，归宗还似土。",
            "语密（《灯录》、《事苑》作「默」）音声绝，理（《灯录》作「旨」，《事苑》作「音」）妙言（《灯录》、《事苑》作「情」）难措。",
            "弃个耳（《灯录》、《事苑》作「眼」）还聋，取个目还瞽。",
            "一镞破三关，分明箭后路。",
            "𪫧（《灯录》、《事苑》作「可」）怜个（《事苑》作「大」）丈夫，先天为心祖。",
            "（《祖堂集》卷十五、《景德传灯录》卷二九、《祖庭事苑》卷二）。"
        ],
        "notes": "",
        "id": "1698cd4a67cf60302228837a907a8d11"
    },
    {
        "author": "智常",
        "dynasty": "唐",
        "type": "诗",
        "rhythmic": "",
        "title": "偈 二",
        "preface": "",
        "paragraphs": [
            "牛皮靸（《五灯会元》作「鞔」）露柱，露柱啾啾叫。",
            "凡耳听不闻，诸圣呵呵笑。",
            "（《景德传灯录》卷七、《五灯会元》卷三）。"
        ],
        "notes": "",
        "id": "d9b9f5d6e62c4b2c2ec649a5040354f4"
    }
]