[
    {
        "author": "萧翼",
        "dynasty": "唐",
        "type": "诗",
        "rhythmic": "",
        "title": "荅辨才探得招字",
        "preface": "",
        "paragraphs": [
            "邂逅欵良宵，殷勤荷胜招。",
            "弥天俄若旧，初地岂成遥。",
            "酒蚁倾还泛，心猨躁似调。",
            "谁怜失群鴈，长苦业风飘。"
        ],
        "notes": "",
        "id": "56849d4368fe940065ebbd4a637b561e"
    },
    {
        "author": "萧翼",
        "dynasty": "唐",
        "type": "诗",
        "rhythmic": "",
        "title": "留题云门（一作「秦望山」）",
        "preface": "",
        "paragraphs": [
            "绝顶高峰（一作「山」）路不分。",
            "岚烟（一作「烟岚」）长锁绿苔纹。",
            "弥猴推落临（一作「悬」）崖石。",
            "打破（一作「落」）下方遮日云。",
            "（《万首唐人绝句》十一、《古今图书集成·山川典》一○五《秦望山部》）（北宋孔延之编《会稽掇献总集》卷六已收此诗。",
            "）。"
        ],
        "notes": "",
        "id": "570f2478bfba62fe9d2abb2e431e7c1d"
    },
    {
        "author": "萧翼",
        "dynasty": "唐",
        "type": "诗",
        "rhythmic": "",
        "title": "宿云门东客院",
        "preface": "",
        "paragraphs": [
            "路入山西又向（《兰亭考》作「路更」）西，雨和春雪旋成泥。",
            "风吹叠𪩘云头散，月照平湖雁影低。",
            "拄杖负书寻远寺，倩童牵鹿渡深溪。",
            "今朝独宿岩东院，唯听猿吟与鸟啼。",
            "（见《会稽掇英总集》卷六、桑世昌《兰亭考》卷十。",
            "）（〖1〗《兰亭考》附高似孙跋云：「右萧翼诗辞不多见，此二诗在云门作，所谓『拄杖负书』者，正访兰亭时也。",
            "似孙题。",
            "」所云二诗，另一为《留题云门》，已收《全唐诗续补遗》卷一。",
            "〖2〗同书桑世昌跋：「世昌近于东墅阅高续古校书法名画，方见此诗及跋。",
            "使御史不有此行，乌得是清绝语。",
            "故具载之。",
            "」〖3〗《六艺之一录》卷一六○《褉帖类林目录》著录萧翼《题云门寺诗二首》。",
            "）。"
        ],
        "notes": "",
        "id": "6c85b4986ce266d4a646dbe26801057f"
    }
]