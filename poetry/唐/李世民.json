[
    {
        "author": "李世民",
        "dynasty": "唐",
        "type": "诗",
        "rhythmic": "",
        "title": "相和歌辞 饮马长城窟行",
        "preface": "",
        "paragraphs": [
            "塞外悲风切，交河冰已结。",
            "瀚海百重波，阴山千里雪。",
            "迥戍危烽火，层峦引高节。",
            "悠悠卷斾旌，饮马出长城。",
            "寒沙连骑迹，朔吹断边声。",
            "胡尘清玉塞，羌笛韵金钲。",
            "绝寞干戈戢，车徒振原隰。",
            "都尉反龙堆，将军旋马邑。",
            "扬麾氛雾静，纪石功名立。",
            "荒裔一戎衣，云台凯歌入。"
        ],
        "notes": "",
        "id": "fd7d8b0310d87850eee22fb50545aa6c"
    },
    {
        "author": "李世民",
        "dynasty": "唐",
        "type": "诗",
        "rhythmic": "",
        "title": "题龟峰山（在麻城县）",
        "preface": "",
        "paragraphs": [
            "乾坤造化有神功，胜地安然气象雄。",
            "马迹印开苍石上，龟头横插白云中。",
            "山高每有神仙过，寺号能仁天子封。",
            "试剑石边风拂拂，虎跑泉内水溶溶。",
            "龙吟南岭崎山雨，虎啸东林什子风。",
            "舍利塔中遗释子，观音崖上礼慈容。",
            "天开云现瑠璃碧，日落霞明玛瑙红。",
            "岩畔芊芊罗汉草，领头郁郁大夫松。",
            "望龟亭内迎仙客，喷雪崖前活水通。",
            "万里黎民皆润泽，一堂贤圣总虚空。",
            "游山宰相书名字，采药仙人留迹踪。",
            "任是丹青描不就，恍疑身世九霄宫。",
            "（《弘治黄州府志》七《艺文》）。"
        ],
        "notes": "",
        "id": "5662e3593bf0313133d26fa84d80fa94"
    },
    {
        "author": "李世民",
        "dynasty": "唐",
        "type": "诗",
        "rhythmic": "",
        "title": "赐李百药",
        "preface": "",
        "paragraphs": [
            "项弃范增善，纣妬比干才。",
            "嗟此二贤没，余喜得卿来。",
            "（《册府元龟》卷九七《帝王部·礼贤》。",
            "此首承陶敏先生录示。",
            "）。"
        ],
        "notes": "",
        "id": "f53a86b0b21e04ddd101cad3774435b6"
    },
    {
        "author": "李世民",
        "dynasty": "唐",
        "type": "诗",
        "rhythmic": "",
        "title": "五言悼姜确（题拟）",
        "preface": "",
        "paragraphs": [
            "凿门初奉卫，伏节始临戎。",
            "振鳞方跃浪，骋翼正凌风。",
            "未展六骑术，先亏一篑功。",
            "防身不足智，狥命有余忠。",
            "悲骖嘶向路，哀笳咽远空。",
            "凄凉大树下，流悼满深衷。",
            "（《册府元龟》卷一四一《帝王部·念良臣》）（按：《全唐诗》卷一录前八句题作《伤辽东战亡》。",
            "）。"
        ],
        "notes": "",
        "id": "4f801791225e630d8a2ed3ae90700730"
    },
    {
        "author": "李世民",
        "dynasty": "唐",
        "type": "诗",
        "rhythmic": "",
        "title": "魏征葬日登凌烟阁赋七言诗（题拟）",
        "preface": "",
        "paragraphs": [
            "劲筿逢霜摧美质，台星失位夭良臣。",
            "唯当掩泣云台上，空对余形无复人。",
            "（唐王方庆纂《魏郑公谏录》卷五）（〖1〗《魏郑公谏录》云：「公葬日，𠡠京官文武九品以上及计吏幷送至开远门外。",
            "太宗幸苑西楼望哭尽哀，令晋王宣𠡠祭之。",
            "太宗因望远作诗曰〖诗略〗。",
            "御撰碑文及挽歌词，仍亲为书。",
            "太宗思之不已，遂登凌烟阁观其画，又赋七言诗送灵座焉。",
            "其辞曰〖诗略〗。",
            "」今按：所引二诗，前一首已收《全唐诗》卷一，所据当为《初学记》卷十四。",
            "后一首失收。",
            "）。"
        ],
        "notes": "",
        "id": "a8c49677b8f38efa0a1c64923891f042"
    },
    {
        "author": "李世民",
        "dynasty": "唐",
        "type": "诗",
        "rhythmic": "",
        "title": "五言塞外同赋山夜临秋以临为韵",
        "preface": "",
        "paragraphs": [
            "边城炎气沉，塞外凉风侵。",
            "三韩驻旌节，九野𫏐登临。",
            "水净霞中色，山高{雨/口}（下半字原卷缺。",
            "似为「云」字）里心。",
            "浪帷舒百丈，松盖偃千寻。",
            "毁桥犹带石，目阙尚横金。",
            "烟生遥岸隐，月落半峰阴。",
            "连洲（《初学记》卷三「洲」作「山」）惊鸟乱，隔岫断猿吟。",
            "早花初密菊，晚叶未疎林。",
            "凭轼望寰宇，流眺极高深。",
            "河山非所恃，于焉鉴古今。",
            "（见贵阳陈田影刊日本尾张国真福寺旧藏唐卷子本《翰林学士集》）（按：《全唐诗》卷一据《初学记》卷三收入本诗，仅存「烟生遥岸隐」以下四句，为类书删节之文，今为补出全诗。",
            "）。"
        ],
        "notes": "",
        "id": "9e05b89d7672eb3a2d1cd85a7b577929"
    },
    {
        "author": "李世民",
        "dynasty": "唐",
        "type": "诗",
        "rhythmic": "",
        "title": "五言延庆殿集同赋花间鸟",
        "preface": "",
        "paragraphs": [
            "露园芳蘂散，风树□鸎新。",
            "啼笑非忧乐，娇庄复对人。",
            "色映枝中锦，歌飞叶里尘。",
            "所嗟非久质，共视歇余春。",
            "（同前）。"
        ],
        "notes": "",
        "id": "f14f04045bf074ec97d1b8964f6a0de3"
    },
    {
        "author": "李世民",
        "dynasty": "唐",
        "type": "诗",
        "rhythmic": "",
        "title": "五言咏棋（二首） 一",
        "preface": "",
        "paragraphs": [
            "手谈标昔美，坐隐逸前良。",
            "参差分两势，玄素引双行。",
            "舍生非假命，带死不关伤。",
            "方知仙岭侧，烂斧几寒芳。"
        ],
        "notes": "",
        "id": "18247ea6d18dea3e7f8f8d72068bc4d5"
    },
    {
        "author": "李世民",
        "dynasty": "唐",
        "type": "诗",
        "rhythmic": "",
        "title": "五言咏棋（二首） 二",
        "preface": "",
        "paragraphs": [
            "治兵期制胜，裂地不要勋。",
            "半死围中断，全生节外分。",
            "鴈行非假翼，阵气本无云。",
            "玩此孙吴意，怡神静俗氛。",
            "（同前）（按：以上三首，张步云《唐代逸诗辑存》收入。",
            "）。"
        ],
        "notes": "",
        "id": "e27e1b579b7289a533f6a81b3cb74220"
    },
    {
        "author": "李世民",
        "dynasty": "唐",
        "type": "诗",
        "rhythmic": "",
        "title": "赞姚秦三藏罗什法师诗",
        "preface": "",
        "paragraphs": [
            "秦朝朗现圣人星，远表吾师德至灵。",
            "十万流沙来振锡，三千弟子共翻经。",
            "文含金玉知无朽，舌似兰荪尚有馨。",
            "堪叹逍遥薗里事，空余明月草青青。",
            "（清陆耀遹《金石续编》卷二十）（按：《金石续编》谓此诗石刻为正书，在陕西鄠县。",
            "诗后有题记云：「维那僧定瑞、副寺僧祖瞻、祖肹、监寺僧祖□、祖）（曦，正大乙酉岁仲冬望日，主持传法沙门义金重录立石。",
            "长安樊世亨刊。",
            "」正大为金哀宗年号。",
            "既云重录，当有所自，惜未见更早记载。",
            "民国二十二年刊《鄠县县志》卷七云：「其石刊旧存草堂寺，今佚。",
            "」）。"
        ],
        "notes": "",
        "id": "2e3738d89021f4ec79705b8d85372a0f"
    },
    {
        "author": "李世民",
        "dynasty": "唐",
        "type": "诗",
        "rhythmic": "",
        "title": "焚经台",
        "preface": "",
        "paragraphs": [
            "门径萧萧长绿苔，一回登此一徘徊。",
            "青牛谩说函关去，白马亲从印土来。",
            "确实是非凭烈焰，要分真伪筑高台。",
            "春风也解嫌狼籍，吹尽当年道教灰。",
            "（见《四部丛刊初编》影宋本释法云《翻译名义集》卷七「续补译师」条注。",
            "日本《续藏经》本宋释子升、如祐辑《禅门诸祖师偈颂》卷下之下称此诗为「唐太宗《题白马寺》」。",
            "）（按：《全唐诗》卷七八六以此诗归佚名，云「其声调不类，要是后人妄托。",
            "」然此诗征引甚早。",
            "《翻译名义集》亦非伪妄之书。",
            "同卷录义净三藏诗，亦初唐时人。",
            "恐馆臣之意不在声类，而在此诗有玷太宗之盛德耳。",
            "义净诗亦误录。",
            "岑仲勉先生《读全唐诗札记》已斥其妄。",
            "初唐七律传世甚少。",
            "故重录之。",
            "）。"
        ],
        "notes": "",
        "id": "a84375a70e012bf298535c9588369572"
    },
    {
        "author": "李世民",
        "dynasty": "唐",
        "type": "诗",
        "rhythmic": "",
        "title": "缺题赞",
        "preface": "",
        "paragraphs": [
            "功成积劫印纹端，不是南山得恐难。",
            "眼覩数重金色润，手擎一片玉光寒。",
            "炼时百火精神透，藏处千年莹彩完。",
            "定果薰修真秘密，信心莫作等闲看。",
            "（见《大正新修大藏经》第五十二册元释详迈撰《辨伪录》卷五，云出元如意长老《圣旨特建释迦舍利灵通感通之塔碑文》。",
            "《佛祖统纪》卷四五作宋太宗《佛牙赞》。",
            "）。"
        ],
        "notes": "",
        "id": "b94b393dc58eaf51c6e1d05454b37f05"
    }
]