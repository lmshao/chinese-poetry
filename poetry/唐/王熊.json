[
    {
        "author": "王熊",
        "dynasty": "唐",
        "type": "诗",
        "rhythmic": "",
        "title": "奉别张岳州说二首 一",
        "preface": "",
        "paragraphs": [
            "长沙辞旧国，洞庭逢故人。",
            "薰兰敦久要，披雾转相亲。",
            "岁月空嗟老，江山不惜春。",
            "忽闻黄鹤曲，更作白头新。"
        ],
        "notes": "",
        "id": "9e1443fa196753bbfc088e6a5136287a"
    },
    {
        "author": "王熊",
        "dynasty": "唐",
        "type": "诗",
        "rhythmic": "",
        "title": "奉别张岳州说二首 二",
        "preface": "",
        "paragraphs": [
            "平生共风月，倏忽间山川。",
            "不期交淡水，暂得欵忘年。",
            "兴逸方罢钓，帆开欲解船。",
            "离心若危斾，朝夕为君悬。"
        ],
        "notes": "",
        "id": "2f72edf48cf5262db72c511adf3f5976"
    }
]