[
    {
        "author": "杨师道",
        "dynasty": "唐",
        "type": "诗",
        "rhythmic": "",
        "title": "陇头水",
        "preface": "",
        "paragraphs": [
            "陇头秋月明，陇水带关城。",
            "笳添离别曲，风送断肠声。",
            "映雪峰犹暗，乘冰马屡惊。",
            "雾中寒雁至，沙上转蓬轻。",
            "天山传羽檄，汉地急征兵。",
            "阵开都护道，劒聚伏波营。",
            "于兹觉无渡，方共濯胡缨。"
        ],
        "notes": "",
        "id": "b2615a126c8873663340235a3b60c3ed"
    },
    {
        "author": "杨师道",
        "dynasty": "唐",
        "type": "诗",
        "rhythmic": "",
        "title": "中书寓直咏雨简褚起居上官学士",
        "preface": "",
        "paragraphs": [
            "云暗苍龙阙，沈沈殊未开。",
            "窗临凤凰沼，飒飒雨声来。",
            "电影入飞阁，风威凌吹台。",
            "长簷响奔溜，清簟肃浮埃。",
            "早荷叶稍没，新篁枝半摧。",
            "兹晨怅多绪，怀友自难裁。",
            "况复重城内，日暮独裴回。",
            "玉阶良史笔，金马掞天才。",
            "高甍通散骑，复道驾蓬莱。",
            "思君赠桃李，于此冀琼瓌。"
        ],
        "notes": "",
        "id": "fdf12ed15e167d9ddceee503c9edc801"
    },
    {
        "author": "杨师道",
        "dynasty": "唐",
        "type": "诗",
        "rhythmic": "",
        "title": "阙题",
        "preface": "",
        "paragraphs": [
            "汉家伊洛九重城，御路浮桥万里平。",
            "桂户雕梁连绮翼，虹梁绣柱映丹楹。",
            "朝光欲动千门曙，丽日初照百花明。",
            "燕赵蛾眉旧倾国，楚宫腰细本传名。",
            "二月桑津期结伴，三春淇水逐关情。",
            "兰丛有意飞双蝶，柳叶无趣隐啼莺。",
            "扇里细妆将夜并，风前独舞共花荣。",
            "两鬟百万谁论价，一笑千金判是轻。",
            "不为披图来侍寝，非因主第奉身迎。",
            "羊车讵畏青门闭，兔月今宵照后庭。"
        ],
        "notes": "",
        "id": "ebaacca1c6b49bc8c9d7effcbc8be18f"
    },
    {
        "author": "杨师道",
        "dynasty": "唐",
        "type": "诗",
        "rhythmic": "",
        "title": "初秋夜坐应诏",
        "preface": "",
        "paragraphs": [
            "玉琯凉初应，金壶夜渐阑。",
            "沧池流稍洁，仙掌露方漙。",
            "雁声风处断，树影月中寒。",
            "爽气长空净，高吟觉思宽。"
        ],
        "notes": "",
        "id": "6d55aa58d7cee5c357807f30138f9a2e"
    },
    {
        "author": "杨师道",
        "dynasty": "唐",
        "type": "诗",
        "rhythmic": "",
        "title": "赋终南山用风字韵应诏",
        "preface": "",
        "paragraphs": [
            "眷言怀隐逸，辍驾践幽丛。",
            "白云飞夏雨，碧岭横春虹。",
            "草绿长杨路，花疎五柞宫。",
            "登临日将晚，兰桂起香风。"
        ],
        "notes": "",
        "id": "c54d0fad6aa57b4b15b5b23600fbd2c2"
    },
    {
        "author": "杨师道",
        "dynasty": "唐",
        "type": "诗",
        "rhythmic": "",
        "title": "咏饮马应诏",
        "preface": "",
        "paragraphs": [
            "清晨控龙马，弄影出花林。",
            "躞蹀依春涧，联翩度碧浔。",
            "苔流染丝络，水洁写雕簪。",
            "一御瑶池驾，讵忆长城阴。"
        ],
        "notes": "",
        "id": "e331b4b63cceaa82a323cd2e36b05266"
    },
    {
        "author": "杨师道",
        "dynasty": "唐",
        "type": "诗",
        "rhythmic": "",
        "title": "初宵看婚",
        "preface": "",
        "paragraphs": [
            "洛城花烛动，戚里画新蛾。",
            "隐扇羞应惯，含情愁已多。",
            "轻啼湿红粉，微睇转横波。",
            "更笑巫山曲，空传暮雨过。"
        ],
        "notes": "",
        "id": "be483c6ffc9dacfdb839a0a9b740174f"
    },
    {
        "author": "杨师道",
        "dynasty": "唐",
        "type": "诗",
        "rhythmic": "",
        "title": "侍宴赋得起坐弹鸣琴二首 一",
        "preface": "",
        "paragraphs": [
            "北林鹊夜飞，南轩月初进。",
            "调弦发清征，荡心祛褊吝。",
            "变作离鸿声，还入思归引。",
            "长叹未终极，秋风飘素鬓。"
        ],
        "notes": "",
        "id": "7331547fb088fb1dc19ebd8dd6f27ff6"
    },
    {
        "author": "杨师道",
        "dynasty": "唐",
        "type": "诗",
        "rhythmic": "",
        "title": "侍宴赋得起坐弹鸣琴二首 二",
        "preface": "",
        "paragraphs": [
            "丝传园客意，曲奏楚妃情。",
            "罕有知音者，空劳流水声。"
        ],
        "notes": "",
        "id": "9450721d450d53b4d68af93cde9a29c9"
    },
    {
        "author": "杨师道",
        "dynasty": "唐",
        "type": "诗",
        "rhythmic": "",
        "title": "咏琴",
        "preface": "",
        "paragraphs": [
            "久擅龙门质，孤竦峄阳名。",
            "齐娥初发弄，赵女正调声。",
            "嘉客勿遽反，繁弦曲未成。"
        ],
        "notes": "",
        "id": "5d99f77a5e77b6e100f9e10089fc50b0"
    },
    {
        "author": "杨师道",
        "dynasty": "唐",
        "type": "诗",
        "rhythmic": "",
        "title": "咏笙",
        "preface": "",
        "paragraphs": [
            "短长插凤翼，洪细摹鸾音。",
            "能令楚妃叹，复使荆王吟。",
            "切切孤竹管，来应云和琴。"
        ],
        "notes": "",
        "id": "30c05517d13748ea941804775d364fa1"
    },
    {
        "author": "杨师道",
        "dynasty": "唐",
        "type": "诗",
        "rhythmic": "",
        "title": "应诏咏巢乌",
        "preface": "",
        "paragraphs": [
            "桂树春晖满，巢乌刷羽仪。",
            "朝飞丽城上，夜宿碧林陲。",
            "背风藏密叶，向日逐疎枝。",
            "仰德还能哺，依仁遂可窥。",
            "惊鸣雕辇侧，王吉自相知。"
        ],
        "notes": "",
        "id": "c3ce5bd5657d9346548e218501397b40"
    },
    {
        "author": "杨师道",
        "dynasty": "唐",
        "type": "诗",
        "rhythmic": "",
        "title": "奉和夏日晚景应诏",
        "preface": "",
        "paragraphs": [
            "辇路夹垂杨，离宫通建章。",
            "日落横峰影，云归起夕凉。",
            "雕轩动流吹，羽盖息回塘。",
            "薙草生还绿，残花落尚香。",
            "青岩类姑射，碧涧似汾阳。",
            "幸属无为日，欢娱尚未央。"
        ],
        "notes": "",
        "id": "7582fa2fff6c6cb8d2117094684d35e2"
    },
    {
        "author": "杨师道",
        "dynasty": "唐",
        "type": "诗",
        "rhythmic": "",
        "title": "奉和圣制春日望海",
        "preface": "",
        "paragraphs": [
            "春山临渤海，征旅辍晨装。",
            "回瞰卢龙塞，斜瞻肃慎乡。",
            "洪波回地轴，孤屿映云光。",
            "落日惊涛上，浮天骇浪长。",
            "仙台隐螭驾，水府泛鼋梁。",
            "碣石朝烟灭，之罘归雁翔。",
            "北巡非汉后，东幸异秦皇。",
            "搴旗羽林客，跋距少年场。",
            "龙击驱辽水，鹏飞出带方。",
            "将举青丘缴，安访白霓裳。"
        ],
        "notes": "",
        "id": "d21ca38e42d01a9d0e5ffd054d3f3fc2"
    },
    {
        "author": "杨师道",
        "dynasty": "唐",
        "type": "诗",
        "rhythmic": "",
        "title": "春朝闲步",
        "preface": "",
        "paragraphs": [
            "休沐乘闲豫，清晨步北林。",
            "池塘藉芳草，兰芷袭幽衿。",
            "雾中分晓日，花里弄春禽。",
            "野迳香恒满，山阶笋屡侵。",
            "何须命轻盖，桃李自成阴。"
        ],
        "notes": "",
        "id": "1eec4c38521777bf9e24612786404a45"
    },
    {
        "author": "杨师道",
        "dynasty": "唐",
        "type": "诗",
        "rhythmic": "",
        "title": "还山宅",
        "preface": "",
        "paragraphs": [
            "暮春还旧岭，徙倚玩年华。",
            "芳草无行迳，空山正落花。",
            "垂藤扫幽石，卧柳碍浮槎。",
            "鸟散茅簷静，云披涧户斜。",
            "依然此泉路，犹是昔烟霞。"
        ],
        "notes": "",
        "id": "405e0c0da40e2945804b23979bb70014"
    },
    {
        "author": "杨师道",
        "dynasty": "唐",
        "type": "诗",
        "rhythmic": "",
        "title": "咏马",
        "preface": "",
        "paragraphs": [
            "宝马权奇出未央，雕鞍照曜紫金装。",
            "春草初生驰上苑，秋风欲动戏长杨。",
            "鸣珂屡度章台侧，细蹀经向濯龙傍。",
            "徒令汉将连年去，宛城今已献名王。"
        ],
        "notes": "",
        "id": "29dff2fa1da19c6ac8f592a1ad4ff3d0"
    },
    {
        "author": "杨师道",
        "dynasty": "唐",
        "type": "诗",
        "rhythmic": "",
        "title": "奉和咏弓",
        "preface": "",
        "paragraphs": [
            "霜重麟胶劲，风高月影圆。",
            "乌飞随帝辇，雁落逐鸣弦。"
        ],
        "notes": "",
        "id": "8182ba408163915379a347da898925ca"
    },
    {
        "author": "杨师道",
        "dynasty": "唐",
        "type": "诗",
        "rhythmic": "",
        "title": "咏砚",
        "preface": "",
        "paragraphs": [
            "圆池类璧水，轻翰染烟华。",
            "将军欲定远，见弃不应赊。"
        ],
        "notes": "",
        "id": "7cc77551a140766b0810517aed42175a"
    },
    {
        "author": "杨师道",
        "dynasty": "唐",
        "type": "诗",
        "rhythmic": "",
        "title": "奉和正日临朝应诏",
        "preface": "",
        "paragraphs": [
            "皇猷被寰宇，端扆属元辰。",
            "九重丽天邑，千门临上春。"
        ],
        "notes": "",
        "id": "672e7f1c2d2fc18e8208716f240cdebe"
    },
    {
        "author": "杨师道",
        "dynasty": "唐",
        "type": "诗",
        "rhythmic": "",
        "title": "咏舞",
        "preface": "",
        "paragraphs": [
            "二八如回雪，三春类早花。",
            "分行向烛转，一种逐风斜。"
        ],
        "notes": "",
        "id": "a5954d7633bf16ff6373f95e02f27462"
    },
    {
        "author": "杨师道",
        "dynasty": "唐",
        "type": "诗",
        "rhythmic": "",
        "title": "采莲",
        "preface": "",
        "paragraphs": [
            "采莲江浦觅同心，日暮风生江水深。",
            "莫言花重船应没，自解凌波不畏沈。"
        ],
        "notes": "",
        "id": "8928f115d7e09c97ba82b431014a8d98"
    },
    {
        "author": "杨师道",
        "dynasty": "唐",
        "type": "诗",
        "rhythmic": "",
        "title": "五言早秋[仪鸾殿]侍宴应诏",
        "preface": "",
        "paragraphs": [
            "秋气洒云景，高弦韵早风。",
            "雕梁尚飞鷰，洛浦未惊鸿。",
            "水泛芙蕖影，桥临芳桂丛。",
            "称觞奉高兴，长愿比华嵩。",
            "（见清末贵阳陈田影刊日本尾张国真福寺藏唐卷子本《翰林学士集》）（按：此诗原署：「中书令驸马都尉安德郡开国公臣杨师道上」。",
            "）。"
        ],
        "notes": "",
        "id": "c6c0d760d81046a0a99baf2d40f200e0"
    },
    {
        "author": "杨师道",
        "dynasty": "唐",
        "type": "诗",
        "rhythmic": "",
        "title": "五言奉和行经破薛举战地应诏",
        "preface": "",
        "paragraphs": [
            "凤纪初膺箓，龙颜昔在田。",
            "鸣祠凭陇嶂，召雨窃泾川。",
            "受律威丹浦，扬兵震阪泉。",
            "止戈基此地，握契硉斯年。",
            "六辔乘秋景，三驱被广壥。",
            "凝笳入晓啭，析羽杂风悬。",
            "塞云衔落日，关城带断烟。",
            "回舆登故垒，驻跸想荒阡。",
            "岁月方悠敻，神功逾赫然。",
            "微臣愿奉职，导礼翠华前。",
            "（同前）（按：此诗原署「太常卿驸马都尉安德郡开国公臣杨师道上」。",
            "张步云《唐代逸诗辑存》收录本诗。",
            "）。"
        ],
        "notes": "",
        "id": "e7960e77d410bd84fa34560a3bbfa04e"
    }
]