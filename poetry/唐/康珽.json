[
    {
        "author": "康珽",
        "dynasty": "唐",
        "type": "诗",
        "rhythmic": "",
        "title": "送贺秘监归会稽诗",
        "preface": "",
        "paragraphs": [
            "解绶申知足，归元道益真。",
            "离章垂睿作，祖帐别群臣。",
            "紫禁辞明主，青溪访羽人。",
            "赏延忠孝著，荣耀故乡春。",
            "（见宋孔延之《会稽掇英总集》卷二）（按：《会稽掇英总集》此诗作者作「康琎」。",
            "今检《御史台精舍题名》及《金石录》卷七录《唐康珽告》、《宝刻丛编》录《复斋碑录》收《大理少卿康公夫人河间郡君许氏墓志》诸石刻，皆作「康珽」，故从之。",
            "）。"
        ],
        "notes": "",
        "id": "1e534ded897c2cf30ad4af7772656dd8"
    }
]