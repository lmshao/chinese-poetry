[
    {
        "author": "徐昌图",
        "dynasty": "唐",
        "type": "诗",
        "rhythmic": "",
        "title": "木兰花",
        "preface": "",
        "paragraphs": [
            "沈檀烟起盘红雾，一箭霜风吹绣户。",
            "汉宫花面学梅妆，谢女雪诗栽柳絮。",
            "长垂夹幕孤鸾舞，旋炙银笙双凤语。",
            "红窗酒病嚼寒冰，冰损相思无梦处。"
        ],
        "notes": "",
        "id": "7b608a34f73480fea008e35a8503631a"
    },
    {
        "author": "徐昌图",
        "dynasty": "唐",
        "type": "诗",
        "rhythmic": "",
        "title": "临江仙",
        "preface": "",
        "paragraphs": [
            "饮散离亭西去，浮生常恨飘蓬。",
            "回头烟柳渐重重，淡云孤鴈远，寒日暮天红。",
            "今夜画船何处，潮平淮月朦胧。",
            "酒醒人静奈愁浓，残灯孤枕梦，轻浪五更风。"
        ],
        "notes": "",
        "id": "b32f7c98748fbaca8d4f4e0b72f8cafe"
    },
    {
        "author": "徐昌图",
        "dynasty": "唐",
        "type": "诗",
        "rhythmic": "",
        "title": "河传",
        "preface": "",
        "paragraphs": [
            "秋光满目，风清露白，莲红水绿。",
            "何处梦回，弄珠拾翠盈盈。",
            "倚阑桡，眉黛蹙。",
            "采莲调稳，吴侣声相续，倚棹吴江曲。",
            "鹭起暮天，几双交颈鸳鸯，入芦花深处宿。"
        ],
        "notes": "",
        "id": "958dc21a8060bce6eb9f75b9341b1052"
    }
]