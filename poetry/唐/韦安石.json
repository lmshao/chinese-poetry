[
    {
        "author": "韦安石",
        "dynasty": "唐",
        "type": "诗",
        "rhythmic": "",
        "title": "奉和九日幸临渭亭登高应制得枝字",
        "preface": "",
        "paragraphs": [
            "重九开秋节，得一动宸仪。",
            "金风飘菊蘂，玉露泫萸枝。",
            "睿览八纮外，天文七曜披。",
            "临深应在即，居高岂忘危。"
        ],
        "notes": "",
        "id": "2b46eada72c32131f36bf627bdaba0e5"
    },
    {
        "author": "韦安石",
        "dynasty": "唐",
        "type": "诗",
        "rhythmic": "",
        "title": "侍宴旋师喜捷应制",
        "preface": "",
        "paragraphs": [
            "蜂蚁屯夷落，熊罴逐汉飞。",
            "忘躯百战后，屈指一年归。",
            "厚眷纾天藻，深慈解御衣。",
            "兴酣歌舞出，朝野叹光辉。"
        ],
        "notes": "",
        "id": "f4d2b4e0398e8fa6401c4b5d1ba6988f"
    },
    {
        "author": "韦安石",
        "dynasty": "唐",
        "type": "诗",
        "rhythmic": "",
        "title": "梁王宅侍宴应制同用风字",
        "preface": "",
        "paragraphs": [
            "梁园开胜景，轩驾动宸衷。",
            "早荷承湛露，修竹引薰风。",
            "九酝倾钟石，百兽协丝桐。",
            "小臣陪宴镐，献寿奉维嵩。"
        ],
        "notes": "",
        "id": "eed6d87432b5dfc88c4f4c5badf6f74b"
    }
]