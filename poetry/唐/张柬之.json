[
    {
        "author": "张柬之",
        "dynasty": "唐",
        "type": "诗",
        "rhythmic": "",
        "title": "相和歌辞 大堤曲",
        "preface": "",
        "paragraphs": [
            "南国多佳人，莫若大堤女。",
            "玉床翠羽帐，宝袜莲花炬。",
            "魂处自目成，色授开心许。",
            "迢迢不可见，日暮空愁予。"
        ],
        "notes": "",
        "id": "2b7c86ccde83d3753fff7c8798b74a8e"
    },
    {
        "author": "张柬之",
        "dynasty": "唐",
        "type": "诗",
        "rhythmic": "",
        "title": "杂曲歌辞 东飞伯劳歌",
        "preface": "",
        "paragraphs": [
            "青田白鹤丹山凤，婺女姮娥两相送。",
            "谁家绝世绮帐前，艳粉芳脂映宝钿。",
            "窈窕玉堂褰翠幕，参差绣户悬珠箔。",
            "绝世三五爱红妆，冶袖长裾兰麝香。",
            "春去花枝俄易改，可叹年光不相待。"
        ],
        "notes": "",
        "id": "b6e09dd7612c54fc135b55b1bb24476f"
    },
    {
        "author": "张柬之",
        "dynasty": "唐",
        "type": "诗",
        "rhythmic": "",
        "title": "大堤曲",
        "preface": "",
        "paragraphs": [
            "南国多佳人，莫若大堤女。",
            "玉床翠羽帐，宝袜莲花距。",
            "魂处自目成，色授开心许。",
            "迢迢不可见，日暮空愁予。"
        ],
        "notes": "",
        "id": "2b7c86ccde83d3753fff7c8798b74a8e"
    },
    {
        "author": "张柬之",
        "dynasty": "唐",
        "type": "诗",
        "rhythmic": "",
        "title": "东飞伯劳歌",
        "preface": "",
        "paragraphs": [
            "青田白鹤丹山凤，婺女姮娥两相送。",
            "谁家绝世绮帐前，艳粉红脂映宝钿。",
            "窈窕玉堂褰翠幙，参差绣户悬珠箔。",
            "绝世三五爱红妆，冶袖长裙兰麝香。",
            "春去花枝俄易改，可叹年光不相待。"
        ],
        "notes": "",
        "id": "b6e09dd7612c54fc135b55b1bb24476f"
    },
    {
        "author": "张柬之",
        "dynasty": "唐",
        "type": "诗",
        "rhythmic": "",
        "title": "出塞",
        "preface": "",
        "paragraphs": [
            "侠客重恩光，骢马饰金装。",
            "瞥闻传羽檄，驰突救边荒。",
            "歙野山川动，嚣天旌斾扬。",
            "吴钩明似月，楚劒利如霜。",
            "电断冲胡塞，风飞出洛阳。",
            "转战磨笄俗，横行戴斗乡。",
            "手擒郅支长，面缚谷蠡王。",
            "将军占太白，小妇怨流黄。",
            "騕褭青丝骑，娉婷红粉妆。",
            "三春莺度曲，八月鴈成行。",
            "谁堪坐愁思，罗袖拂空床。"
        ],
        "notes": "",
        "id": "ddce4b3092f63634c2a5d0c27ac0167f"
    },
    {
        "author": "张柬之",
        "dynasty": "唐",
        "type": "诗",
        "rhythmic": "",
        "title": "与国贤良夜歌二首 一",
        "preface": "",
        "paragraphs": [
            "柳台临新堰，楼堞相重复。",
            "窈窕凤皇姝，倾城复倾国。"
        ],
        "notes": "",
        "id": "03bad4efd50f03be99c0dd1ccc5f4b28"
    },
    {
        "author": "张柬之",
        "dynasty": "唐",
        "type": "诗",
        "rhythmic": "",
        "title": "与国贤良夜歌二首 二",
        "preface": "",
        "paragraphs": [
            "杏间花照灼，楼上月裴回。",
            "带娇移玉柱，含笑捧金杯。"
        ],
        "notes": "",
        "id": "0dbe50d23cd1c95fb9f7f992673ba24d"
    }
]