[
    {
        "author": "张垍",
        "dynasty": "唐",
        "type": "诗",
        "rhythmic": "",
        "title": "奉和岳州山城",
        "preface": "",
        "paragraphs": [
            "郡馆临清赏，开扃坐白云。",
            "讼虚棠户曙，观静竹簷曛。",
            "悬榻迎宾下，趋庭学礼闻。",
            "风传琴上意，遥向日华纷。"
        ],
        "notes": "",
        "id": "a69efc7852608e3f6ed3fde3eeaf52af"
    },
    {
        "author": "张垍",
        "dynasty": "唐",
        "type": "诗",
        "rhythmic": "",
        "title": "同房侍御竹园新亭与邢大判官同游",
        "preface": "",
        "paragraphs": [
            "隐隐春城东，朦胧陈近深。",
            "君子顾榛莽，兴言伤古今。",
            "决河道新流，疎迳踪旧林。",
            "开亭俯川陆，时景宜招寻。",
            "肃穆逢使轩，寅犹事登临。",
            "忝游芝兰下，还对桃李阴。",
            "峰远白波来，气喧黄鸟吟。",
            "因覩歌颂作，始知经济心。",
            "灌（疑）坛（疑）县（小川环树疑此字涉下文而衍）有遗风，单父多鸣琴。",
            "谁得久州县，苍生怀德音。",
            "（日本藏唐抄本《新撰类林抄》卷四）。"
        ],
        "notes": "",
        "id": "4e7dd04f723d55960a23511af03ad2d3"
    }
]