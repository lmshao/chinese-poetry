[
    {
        "author": "冯宿",
        "dynasty": "唐",
        "type": "诗",
        "rhythmic": "",
        "title": "御沟新柳",
        "preface": "",
        "paragraphs": [
            "夹道天渠远，垂丝御柳新。",
            "千条宜向日，万户共迎春。",
            "轻翠含烟发，微音逐吹频。",
            "静看思渡口，回望忆江滨。",
            "袅袅分游骑，依依驻旅人。",
            "阳和如可及，攀折在兹辰。"
        ],
        "notes": "",
        "id": "fb8231d0cbf8e73f95c7172f1f35470f"
    },
    {
        "author": "冯宿",
        "dynasty": "唐",
        "type": "诗",
        "rhythmic": "",
        "title": "酬白乐天刘梦得",
        "preface": "",
        "paragraphs": [
            "共称洛邑难其选，何幸天书用不才。",
            "遥约和风新草木，且令新雪静尘埃。",
            "临岐有愧倾三省，别酌无辞醉百杯。",
            "明岁杏园花下集，须知春色自东来。"
        ],
        "notes": "",
        "id": "25e3effa59862d778d610ebef077d0f5"
    },
    {
        "author": "冯宿",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "九衢车马传佳句，万户莺花接胜游。"
        ],
        "notes": "",
        "id": "11657084922f94b44ba2b9ab280b41a9"
    }
]