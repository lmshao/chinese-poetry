[
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "杂歌谣辞 渔父歌",
        "preface": "",
        "paragraphs": [
            "风浩寒溪照胆明，小君山上玉蟾生。",
            "荷露坠，翠烟轻，拨[拉]游鱼几处惊。"
        ],
        "notes": "",
        "id": "b83b46d65be07f581311f09b8ffc338b"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "贯休应梦罗汉画歌",
        "preface": "",
        "paragraphs": [
            "西岳高僧名贯休，孤情峭拔凌清秋。",
            "天教水墨画罗汉，魁岸古容生笔头。",
            "时捎大绢泥高壁，闭目焚香坐禅室。",
            "忽然梦里见真仪，脱下袈裟点神笔。",
            "高握节腕当空掷，窸窣毫端任狂逸。",
            "逡巡便是两三躯，不似画工虚费日。",
            "怪石安拂嵌复枯，真僧列坐连跏[趺]。",
            "形如瘦鹤精神健，顶似伏犀头骨麤。",
            "倚松根，傍岩缝，曲录腰身长欲动。",
            "看经弟子拟闻声，瞌睡山童疑有梦。",
            "不知夏腊几多年，一手搘颐偏袒肩。",
            "口开或若共人语，身定复疑初坐禅。",
            "案前卧象低垂鼻，崖畔戏猿斜展臂。",
            "芭蕉花里刷轻红，苔藓文中晕深翠。",
            "硬笻杖，矮松床，雪色眉毛一寸长。",
            "绳开梵夹两三片，线补衲衣千万行。",
            "林间乱叶纷纷堕，一印残香断烟火。",
            "皮穿木屐不曾拖，笋织蒲团镇长坐。",
            "休公休公逸艺无人加，声誉喧喧遍海涯。",
            "五七字句一千首，大小篆书三十家。",
            "唐朝历历多名士，萧子云兼吴道子。",
            "若将书画比休公，只恐当时浪生死。",
            "休公休公始自江南来入秦，于今到蜀无交亲。",
            "诗名画手皆奇绝，覰你凡人争是人。",
            "瓦棺寺里维摩诘，舍卫城中辟支佛。",
            "若将此画比量看，总在人间为第一。"
        ],
        "notes": "",
        "id": "f456bbeb02fe6d329fd64d40c8c49f51"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "题景焕画应天寺壁天王歌",
        "preface": "",
        "paragraphs": [
            "锦城东北黄金地，故迹何人兴此寺。",
            "白眉长老重名公，曾识会稽山处士。",
            "寺门左壁图天王，威仪部从来何方。",
            "鬼神怪异满壁走，当簷飒飒生秋光。",
            "我闻天王分理四天下，水晶宫殿琉璃瓦。",
            "彩杖时驱狒𤝞装，金鞭频策骐𬴊马。",
            "毗沙大像何光辉，手擎巨塔凌云飞。",
            "地神对出宝缾子，天女倒披金缕衣。",
            "唐朝说著名公画，周昉毫端善图写。",
            "张僧繇是有神人，吴道子称无敌者。",
            "奇哉妙手传孙公，能如此地留神踪。",
            "斜窥小鬼怒双目，直倚越狼高半胸。",
            "宝冠动总生威容，趋跄左右来倾恭。",
            "臂横鹰爪尖纤利，腰缠虎皮斑剥红。",
            "飘飘但恐入云中，步骤还疑归海东。",
            "蟒蛇拖得浑身堕，精魅搦来双眼空。",
            "当时此艺实难有，镇在宝坊称不朽。",
            "东边画了空西边，留与后人教敌手。",
            "后人见者皆心惊，尽为名公不敢争。",
            "谁知未满三十载，或有异人来间生。",
            "匡山处士名称朴，头骨高奇连五岳。",
            "曾持象简累为官，又有蛇珠常在握。",
            "昔年长老遇奇踪，今日门师识景公。",
            "兴来便请泥高壁，乱抢笔头如疾风。",
            "逡巡队仗何颠逸，散漫奇形皆涌出。",
            "交加器械满虚空，两面或然如鬬敌。",
            "圣王怒色览东西，劒刃一挥皆整齐。",
            "腕头狮子咬金甲，脚底夜叉击络鞮。",
            "马头壮健多筋节，乌觜弯环如屈铁。",
            "遍身虵虺乱纵横，遶颔髑髅干孑裂。",
            "眉麤眼竖发如锥，怪异令人不可知。",
            "科头巨卒欲生鬼，半面女郎安小儿。",
            "况闻此寺初兴置，地脉沈沈当正气。",
            "如何请得二山人，下笔咸成千古事。",
            "君不见明皇天宝年，画龙致雨非偶然。",
            "包含万象藏心里，变现百般生眼前。",
            "后来画品列名贤，唯此二人堪比肩。",
            "人间是物皆求得，此样欲于何处传。",
            "尝忧壁底生云雾，揭起寺门天上去。"
        ],
        "notes": "",
        "id": "d5cd99e5d7a93cb6bc0ae1d46b8dd69a"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "渔父歌二首 一",
        "preface": "",
        "paragraphs": [
            "摆脱尘机上钓船，免教荣辱有流年。",
            "无系绊，没愁煎，须信船中有散仙。"
        ],
        "notes": "",
        "id": "0590401356278f893be01c3524ff26e9"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "渔父歌二首 二",
        "preface": "",
        "paragraphs": [
            "风浩寒溪照胆明，小君山上玉蟾生。",
            "荷露坠，翠烟轻，拨刺游鱼几处惊。"
        ],
        "notes": "",
        "id": "b83b46d65be07f581311f09b8ffc338b"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "大游仙诗",
        "preface": "",
        "paragraphs": [
            "赤城霞起武陵春，桐柏先生解守真。",
            "白石桥高曾纵步，朱阳馆静每存神。",
            "囊中隐诀多仙术，肘后方书济俗人。",
            "自领蓬莱都水监，只忧沧海变成尘。"
        ],
        "notes": "",
        "id": "e69a92ba65088b715a18e62ae98af24b"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "杨柳枝",
        "preface": "",
        "paragraphs": [
            "软碧摇烟似送人，映花时把翠蛾嚬。",
            "青青自是风流主，慢飒金丝待洛神。"
        ],
        "notes": "",
        "id": "22d50b3e25184269ac40c37373f65cd3"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "古人重到今人爱，万局都无一局同。"
        ],
        "notes": "",
        "id": "dd9e10d4859891e46361064a1cbe37a8"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "南歌子",
        "preface": "",
        "paragraphs": [
            "锦帐银灯影，纱窗玉漏声，迢迢永夜梦难成。",
            "愁对小庭秋色，月空明。"
        ],
        "notes": "",
        "id": "694e2cf77e7a35b1c6d10c11d31e33a2"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "渔父 一",
        "preface": "",
        "paragraphs": [
            "摆脱尘机上钓船，免教荣辱有流年。",
            "无系绊，没愁煎，须信船中有散仙。"
        ],
        "notes": "",
        "id": "0590401356278f893be01c3524ff26e9"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "渔父 二",
        "preface": "",
        "paragraphs": [
            "风浩寒溪照胆明，小君山上玉蟾生。",
            "荷露坠，翠烟轻，拨剌游鱼几个惊。"
        ],
        "notes": "",
        "id": "b83b46d65be07f581311f09b8ffc338b"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "巫山一段云 一",
        "preface": "",
        "paragraphs": [
            "绛阙登真子，飘飘御彩鸾。",
            "碧虚风雨佩光寒，敛袂下云端。",
            "月帐朝霞薄，星冠玉蘂攒。",
            "远游蓬岛降人间，特地拜龙颜。"
        ],
        "notes": "",
        "id": "fde8b7a2ffaec244410c4f25b47c6c7f"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "巫山一段云 二",
        "preface": "",
        "paragraphs": [
            "春去秋来也，愁心似醉醺。",
            "去时邀约早回轮，及去又何曾。",
            "歌扇花光[黦]，衣珠滴泪新。",
            "恨身飜不作车尘，万里得随君。"
        ],
        "notes": "",
        "id": "24c03de5c7d8fbc0c3ce7f4d4893c38f"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "春光好 一",
        "preface": "",
        "paragraphs": [
            "天初暖，日初长，好春光。",
            "万汇此时皆得意，竞芬芳。",
            "笋迸苔钱嫩绿，花偎雪坞浓香。",
            "谁把金丝裁翦却，挂斜阳。"
        ],
        "notes": "",
        "id": "049afecb8a568d57cc7a0e54aad70259"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "春光好 二",
        "preface": "",
        "paragraphs": [
            "花滴露，柳摇烟，艳阳天。",
            "雨霁山樱红欲烂，谷莺迁。",
            "饮处交飞玉斝，游时倒把金鞭。",
            "风飐九衢榆叶动，簇青钱。"
        ],
        "notes": "",
        "id": "13717eb30be509c0ec45ddfd6b86a136"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "春光好 三",
        "preface": "",
        "paragraphs": [
            "胸铺雪，脸分莲，理繁弦。",
            "纤指飞飜金凤语，转婵娟。",
            "嘈囋如敲玉佩，清泠似滴香泉。",
            "曲罢问郎名个甚，想夫怜。"
        ],
        "notes": "",
        "id": "a5c5750c0dabb3df1cfe0f24621730ba"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "春光好 四",
        "preface": "",
        "paragraphs": [
            "碛香散，渚冰融，暖空蒙。",
            "飞絮悠扬徧虚空，惹轻风。",
            "柳眼烟来点绿，花心日与妆红。",
            "黄雀锦鸾相对舞，近帘栊。"
        ],
        "notes": "",
        "id": "ac37a744c085b07d3e03d63b791bfd72"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "春光好 五",
        "preface": "",
        "paragraphs": [
            "鸡树绿，凤池清，满神京。",
            "玉兔宫前金牓出，列仙名。",
            "叠雪罗袍接武，团花骏马娇行。",
            "开宴锦江游烂熳，柳烟轻。"
        ],
        "notes": "",
        "id": "e963a5c957eeb49f326bf4612518bdf0"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "春光好 六",
        "preface": "",
        "paragraphs": [
            "芳丛绣，绿筵张，两心狂。",
            "空遣横波传意绪，对笙簧。",
            "虽似安仁掷果，未闻韩寿分香。",
            "流水桃花情不已，待刘郎。"
        ],
        "notes": "",
        "id": "6575016eaacec6e46ca4cad222f1ee3e"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "春光好 七",
        "preface": "",
        "paragraphs": [
            "垂绣幔，掩云屏，思盈盈。",
            "双枕珊瑚无限情，翠钗横。",
            "几见纤纤动处，时闻款款娇声。",
            "却出锦屏妆面了，理秦筝。"
        ],
        "notes": "",
        "id": "0fcec81fe6d706eb50454c656d27eb37"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "春光好 八",
        "preface": "",
        "paragraphs": [
            "金辔响，玉鞭长，映垂杨。",
            "堤上采花筵上醉，满衣香。",
            "无处不携弦管，直应占断春光。",
            "年少王孙何处好，竞寻芳。"
        ],
        "notes": "",
        "id": "2108439011beee5066aa0b9d882fcfdc"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "春光好 九",
        "preface": "",
        "paragraphs": [
            "苹叶嫩，杏花明，画船轻。",
            "双浴鸳鸯出绿汀，櫂歌声。",
            "春水无风无浪，春来半雨半晴。",
            "红粉相随南浦晚，莫辞行。"
        ],
        "notes": "",
        "id": "f472efa1bb4f45561c1102cca03f4dba"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "西江月 一",
        "preface": "",
        "paragraphs": [
            "月映长江秋水，分明冷浸星河。",
            "浅沙汀上白云多，雪散几丛芦苇。",
            "扁舟倒影寒潭，烟光远罩轻波。",
            "笛声何处响渔歌，两岸苹香暗起。"
        ],
        "notes": "",
        "id": "e384f00ee9caa863be368c8f7d0d96f5"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "西江月 二",
        "preface": "",
        "paragraphs": [
            "水上鸳鸯比翼，巧将绣作罗衣。",
            "镜中重画远山眉，春睡起来无力。",
            "细雀稳簪云髻，含羞时想佳期。",
            "脸边红艳对花枝，犹占凤楼春色。"
        ],
        "notes": "",
        "id": "389b92c649074e0790b54d6c79ec61d8"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "赤枣子 一",
        "preface": "",
        "paragraphs": [
            "夜悄悄，烛荧荧，金炉香尽酒初醒。",
            "春睡起来回雪面，含羞不语倚云屏。"
        ],
        "notes": "",
        "id": "0a53fe5b3e0f33cd8bc6d0d8d78deced"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "赤枣子 二",
        "preface": "",
        "paragraphs": [
            "莲脸薄，柳眉长，等闲无事莫思量。",
            "每一见时明月夜，损人情思断人肠。"
        ],
        "notes": "",
        "id": "ef3e05c4e2227a01e3edfa33cd9b70ff"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "女冠子 一",
        "preface": "",
        "paragraphs": [
            "薄妆桃脸，满面纵横花靥，艳情多。",
            "绶带盘金缕，轻帬透碧罗。",
            "含羞眉[乍]敛，微语笑相和。",
            "不会频偷眼，意如何。"
        ],
        "notes": "",
        "id": "5382fca1697b1f508355325af188084b"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "女冠子 二",
        "preface": "",
        "paragraphs": [
            "秋宵秋月，一朵荷花初发，照前池。",
            "摇曳熏香夜，婵娟对镜时。",
            "蘂中千点泪，心里万条丝。",
            "恰似轻盈女，好风姿。"
        ],
        "notes": "",
        "id": "263ff43eda4cfaed7069ab8c6a3ded10"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "更漏子 一",
        "preface": "",
        "paragraphs": [
            "玉阑干，金甃井，月照碧梧桐影。",
            "独自个，立多时，露华浓湿衣。",
            "一向，凝情望，待得不成模样。",
            "虽叵耐，又寻思，争生嗔得伊。"
        ],
        "notes": "",
        "id": "6ba2c2d8614f5147f1ac4df1cbad0085"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "更漏子 二",
        "preface": "",
        "paragraphs": [
            "三十六宫秋夜永，露华点滴高梧。",
            "丁丁玉漏咽铜壶，明月上金铺。",
            "红线毯，博山炉，香风暗触流苏。",
            "羊车一去长青芜，镜尘鸾彩孤。"
        ],
        "notes": "",
        "id": "3f201304a59ed9c006c6fd71d0bac260"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "定风波",
        "preface": "",
        "paragraphs": [
            "暖日闲窗映碧纱，小池春水浸晴霞。",
            "数树海棠红欲尽，争忍，玉闺深掩过年华。",
            "独凭绣床方寸乱，肠断，泪珠穿破脸边花。",
            "邻舍女郎相借问，音信，教人羞道未还家。"
        ],
        "notes": "",
        "id": "36fb51197b98e4e7f64fe88e7283b974"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "木兰花 一",
        "preface": "",
        "paragraphs": [
            "儿家夫婿心容易，身又不来书不寄。",
            "闲庭独立鸟关关，争忍抛奴深院里。",
            "闷向绿纱窗下睡，睡又不成愁已至。",
            "今年却忆去年春，同在木兰花下醉。"
        ],
        "notes": "",
        "id": "0aad417961f05f097c0788bc08ce8b28"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "木兰花 二",
        "preface": "",
        "paragraphs": [
            "日照玉楼花似锦，楼上醉和春色寝。",
            "绿杨风送小莺声，残梦不成离玉枕。",
            "堪爱晚来韶景甚，宝柱秦筝方再品。",
            "青蛾红脸笑来迎，又向海棠花下饮。"
        ],
        "notes": "",
        "id": "6ad0717fd97be79b2474da78a1225c13"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "木兰花 三",
        "preface": "",
        "paragraphs": [
            "春早玉楼烟雨夜，帘外樱桃花半谢。",
            "锦屏香冷绣衾寒，怊怅忆君无计舍。",
            "侵晓鹊声来砌下，鸾镜残妆红粉罢。",
            "黛眉双点不成描，留待玉郎归日画。"
        ],
        "notes": "",
        "id": "fcddecc52d5956e13cf2dc2c50db7777"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "清平乐",
        "preface": "",
        "paragraphs": [
            "春来街砌，春雨如丝细。",
            "春地满飘红杏蔕，春燕舞随风势。",
            "春幡细缕春缯，春闺一点春灯。",
            "自是春心撩乱，非干春梦无凭。"
        ],
        "notes": "",
        "id": "701c9d6f8fd4e08da1848e4cebcfd2bb"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "菩萨蛮 一",
        "preface": "",
        "paragraphs": [
            "晓来中酒和春睡，四支无力云鬟坠。",
            "斜卧脸波春，玉郎休恼人。",
            "日高犹未起，为恋鸳鸯被。",
            "鹦鹉语金笼，道儿还是慵。"
        ],
        "notes": "",
        "id": "38f833a357e258f7243fb7ae74265f2a"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "菩萨蛮 二",
        "preface": "",
        "paragraphs": [
            "红炉煖阁佳人睡，隔帘飞雪添寒气。",
            "小院奏笙歌，香风簇绮罗。",
            "酒倾金醆满，兰烛重开宴。",
            "公子醉如泥，天街闻马嘶。"
        ],
        "notes": "",
        "id": "2d742c73130b33b785ab9c69bc6cd68f"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "菩萨蛮 三",
        "preface": "",
        "paragraphs": [
            "翠眉双脸新妆薄，幽闺斜卷青罗幕。",
            "寒食百花时，红繁香满枝。",
            "双双梁燕语，蝶舞相随去。",
            "肠断正思君，闲眠冷绣茵。"
        ],
        "notes": "",
        "id": "78cf0387c1da2b2c69c722ddf13bdbc7"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "菩萨蛮 四",
        "preface": "",
        "paragraphs": [
            "画屏绣阁三秋雨，香唇腻脸偎人语。",
            "语罢欲天明，娇多梦不成。",
            "晓街钟鼓绝，嗔道如今别。",
            "特地气长吁，倚屏弹泪珠。"
        ],
        "notes": "",
        "id": "480a641b2ea0b3fa7e34e1d03b52cb55"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "浣溪沙 一",
        "preface": "",
        "paragraphs": [
            "落絮残莺半日天，玉柔花醉只思眠，惹窗映竹满炉烟。",
            "独掩画屏愁不语，斜欹瑶枕髻鬟偏，此时心在阿谁边。"
        ],
        "notes": "",
        "id": "265a8bc92aa2d223795121d51ab1c65c"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "浣溪沙 二",
        "preface": "",
        "paragraphs": [
            "天碧罗衣拂地垂，美人初著更相宜，宛风如舞透香肌。",
            "独坐含嚬吹凤竹，园中缓步折花枝，有情无力泥人时。"
        ],
        "notes": "",
        "id": "2834d934d56d3054743483a64939bfbd"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "浣溪沙 三",
        "preface": "",
        "paragraphs": [
            "相见休言有泪珠，酒阑重得叙欢娱，凤屏鸳枕宿金铺。",
            "兰麝细香闻喘息，绮罗纤缕见肌肤，此时还恨薄情无。"
        ],
        "notes": "",
        "id": "f3b1c20a3224e87a259ad43a72822d61"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "三字令",
        "preface": "",
        "paragraphs": [
            "春欲尽，日迟迟。",
            "牡丹时，罗幌卷。",
            "翠帘垂，彩牋书。",
            "红粉泪，两心知。",
            "人不在，燕空归。",
            "负佳期，香烬落。",
            "枕函欹，月分明。",
            "花澹薄，惹相思。"
        ],
        "notes": "",
        "id": "8b3898551f22b6c84876bcebca2baca8"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "南乡子 一",
        "preface": "",
        "paragraphs": [
            "嫩草如烟，石榴花发海南天。",
            "日暮江亭春影渌，鸳鸯浴，水远山长看不足。"
        ],
        "notes": "",
        "id": "4b1db742f24a0a882143faefb5f50672"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "南乡子 二",
        "preface": "",
        "paragraphs": [
            "画舸停桡，槿花篱外竹横桥。",
            "水上游人沙上女，回顾，笑指芭蕉林里住。"
        ],
        "notes": "",
        "id": "a8df0043b8d5c3dda6cd47ee54d3690c"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "南乡子 三",
        "preface": "",
        "paragraphs": [
            "岸远沙平，日斜归路晚霞明。",
            "孔雀自怜金翠尾，临水，认得行人惊不起。"
        ],
        "notes": "",
        "id": "30390f58ff2b5f46d1d0bdfc75d4447c"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "南乡子 四",
        "preface": "",
        "paragraphs": [
            "洞口谁家，木兰船系木兰花。",
            "红袖女郎相引去，游南浦，笑倚春风相对语。"
        ],
        "notes": "",
        "id": "85edd3d786d763a270979713f9c148a9"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "南乡子 五",
        "preface": "",
        "paragraphs": [
            "二八花钿，胸前如雪脸如莲。",
            "耳坠金[镮]穿瑟瑟，霞衣窄，笑倚江头招远客。"
        ],
        "notes": "",
        "id": "dbcb2969a8bbf5d64d774175f6113a9a"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "南乡子 六",
        "preface": "",
        "paragraphs": [
            "路入南中，桄榔叶暗蓼花红。",
            "两岸人家微雨后，收红豆，树底纤纤擡素手。"
        ],
        "notes": "",
        "id": "c1cdf6f11e3abebf4a4b9c5b8344c656"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "南乡子 七",
        "preface": "",
        "paragraphs": [
            "袖敛鲛绡，采香深洞笑相邀。",
            "藤杖枝头芦酒滴，铺葵席，豆蔻花间趖晚日。"
        ],
        "notes": "",
        "id": "9b475ecc0e5e69e57c401b47891998b1"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "南乡子 八",
        "preface": "",
        "paragraphs": [
            "翡翠䴔䴖，白苹香里小沙汀。",
            "岛上阴阴秋雨色，芦花扑，数只渔船何处宿。"
        ],
        "notes": "",
        "id": "32e18b9f3d35f8e5756c5c69eed77622"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "献衷心",
        "preface": "",
        "paragraphs": [
            "见好花颜色，争笑东风。",
            "双脸上，晚妆同。",
            "闭小楼深阁，春景重重。",
            "三五夜，偏有恨，月明中。",
            "情未已，信曾通，满衣犹自染檀红。",
            "恨不如双燕，飞舞帘栊。",
            "春欲暮，残絮尽，柳条空。"
        ],
        "notes": "",
        "id": "e606c4aa04a9f09d0aac187bde87b695"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "贺明朝 一",
        "preface": "",
        "paragraphs": [
            "忆昔花间初识面，红袖半遮妆脸。",
            "轻转石榴帬带，故将纤纤玉指，偷撚双凤金线。",
            "碧梧桐锁深深院，谁料得两情，何日教缱绻？",
            "羡春来双燕，飞到玉楼，朝暮相见。"
        ],
        "notes": "",
        "id": "9212b6ae0d4a58396a42db93c62f8c56"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "贺明朝 二",
        "preface": "",
        "paragraphs": [
            "忆昔花间相见后，只凭纤手，暗抛红豆。",
            "人前不解，巧传心事，别来依旧，孤负春昼。",
            "碧罗衣上蹙金绣，覩对对鸳鸯，空裛泪痕透。",
            "想韶颜非久，终是为伊，只[恁]偷瘦。"
        ],
        "notes": "",
        "id": "b22d7b437e35c93007541f37377cda58"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "江城子",
        "preface": "",
        "paragraphs": [
            "晚日金陵岸草平，落霞明，水无情。",
            "六代繁华，暗逐逝波声。",
            "空有姑苏台上月，如西子镜，照江城。"
        ],
        "notes": "",
        "id": "7c6123a0f399f04f746ad82d8bc0fbd6"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "凤楼春",
        "preface": "",
        "paragraphs": [
            "凤髻绿云丛，深掩房栊。",
            "锦书通，梦中相见觉来慵。",
            "匀面泪，脸珠融。",
            "因想玉郎何处去，对淑景谁同。",
            "小楼中，春思无穷。",
            "倚阑凝望，暗牵愁绪，柳花飞起东风。",
            "斜日照帘，罗幌香冷粉屏空。",
            "海棠零落，莺语残红。"
        ],
        "notes": "",
        "id": "c1d7637ec468ff013f1de83797c12134"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "凌霄花",
        "preface": "",
        "paragraphs": [
            "凌霄多半绕棕榈，深染栀黄色不如。",
            "满树微风吹细叶，一条龙甲飐清虚。",
            "（《古今图书集成·草木典·苕部》）。"
        ],
        "notes": "",
        "id": "6e279520440760d862061d8074556ade"
    },
    {
        "author": "欧阳炯",
        "dynasty": "唐",
        "type": "诗",
        "rhythmic": "",
        "title": "碁",
        "preface": "",
        "paragraphs": [
            "碁理还将道理通，为饶先手却由衰。",
            "古人重到今人爱，万局都无一局同。",
            "静算山川千里近，闲销日月两轮空。",
            "诚知此道刚难进，况是平生不著功。",
            "（《事文类聚前集》卷四二。",
            "）（按：《韵语阳秋》卷十七引三、四两句，《全唐诗》卷七六一收入。",
            "）。"
        ],
        "notes": "",
        "id": "ae9e89dcfbb6895ebc499bed381e8377"
    }
]