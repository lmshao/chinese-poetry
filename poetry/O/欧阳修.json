[
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "颜跖",
        "preface": "",
        "paragraphs": [
            "颜回饮瓢水，陋巷卧曲肱。",
            "盗跖厌人肝，九州恣横行。",
            "回仁而短命，跖寿死免兵。",
            "愚夫仰天呼，祸福岂足凭。",
            "跖身一腐鼠，死朽化无形。",
            "万世尚遭戮，笔诛甚刀刑。",
            "思其生所得，豺犬饱臭腥。",
            "颜子圣人徒，生知自诚明。",
            "惟其生之乐，岂减跖所荣。",
            "死也至今在，光辉如日星。",
            "譬如埋金玉，不耗精与英。",
            "生死得失间，较量谁重轻。",
            "善恶理如此，毋尤天不平。"
        ],
        "notes": "",
        "id": "f3e8f9d55803cdd9aa335c12d8daf0f6"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "猛虎",
        "preface": "",
        "paragraphs": [
            "猛虎白日行，心闲貌扬扬。",
            "当路择人肉，罴猪不形相。",
            "头垂尾不掉，百兽自然降。",
            "暗祸发所忽，有机埋路傍。",
            "徐行自踏之，机翻矢穿肠。",
            "怒吼震林丘，瓦落儿堕床。",
            "已死不敢近，目睛射余光。",
            "虎勇恃其外，爪牙利钩铓。",
            "人形虽羸弱，智巧乃中藏。",
            "恃外可摧折，藏中难测量。",
            "英心多决烈，自信不猜防。",
            "老狐足奸计，安居穴垣墙。",
            "穷冬听冰渡，思虑岂不长。",
            "引身入扱中，将死犹跳踉。",
            "狐奸固堪笑，虎猛诚可伤。"
        ],
        "notes": "",
        "id": "61d0739ffb0136d8fc7c4a9010635dae"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "仙草",
        "preface": "",
        "paragraphs": [
            "世说有仙草，得之能隐身。",
            "仙书已怪妄，此事况无文。",
            "嗟尔得从谁，不辨伪与真。",
            "持行入都市，自谓术通神。",
            "白日攫黄金，磊落拣奇珍。",
            "旁人掩口笑，纵汝暂懽忻。",
            "汝方矜所得，谓世尽盲昏。",
            "非人不见汝，乃汝不见人。"
        ],
        "notes": "",
        "id": "ff8d91b1370307cb084805a9d15b7155"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "游龙门分题十五首 上山",
        "preface": "",
        "paragraphs": [
            "蹑𫏋上高山，探险慕幽赏。",
            "初惊涧芳早，忽望岩扉敞。",
            "林穷路已迷，但逐樵歌响。"
        ],
        "notes": "",
        "id": "d81da17175673a9b6efc1bc3a02a1e0b"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "游龙门分题十五首 下山",
        "preface": "",
        "paragraphs": [
            "行歌翠微里，共下山前路。",
            "千峰返照外，一鸟投岩去。",
            "渡口晚无人，系舸芳洲树。"
        ],
        "notes": "",
        "id": "80fc177e62096f324e91d06862d1e8eb"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "游龙门分题十五首 石楼",
        "preface": "",
        "paragraphs": [
            "高滩复下滩，风急刺舟难。",
            "不及楼中客，徘徊川上山。",
            "夕阳洲渚远，唯见白鸥翻。"
        ],
        "notes": "",
        "id": "719afa656af7d8d5303520b793f2f031"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "游龙门分题十五首 上方阁",
        "preface": "",
        "paragraphs": [
            "闻钟渡寒水，共步寻云嶂。",
            "还随孤鸟下，却望层林上。",
            "清梵远犹闻，日暮空山响。"
        ],
        "notes": "",
        "id": "f7374a987640fb82afafc3e01b639245"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "游龙门分题十五首 伊川泛舟",
        "preface": "",
        "paragraphs": [
            "春谿渐生溜，演漾回舟小。",
            "沙禽独避人，飞去青林杪。"
        ],
        "notes": "",
        "id": "5a786ac20467fd97dafe12b10bdc91bd"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "游龙门分题十五首 宿广化寺",
        "preface": "",
        "paragraphs": [
            "横槎渡深涧，披露采香薇。",
            "樵歌杂梵响，共向松林归。",
            "日落寒山惨，浮云随客衣。"
        ],
        "notes": "",
        "id": "2325a6be569ebbae113336628549fd5d"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "游龙门分题十五首 自菩提步月归广化寺",
        "preface": "",
        "paragraphs": [
            "春岩瀑泉响，夜久山已寂。",
            "明月浄松林，千峰同一色。"
        ],
        "notes": "",
        "id": "5e48ed8d33db837f64d821f0257c5ab5"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "游龙门分题十五首 八节滩",
        "preface": "",
        "paragraphs": [
            "乱石泻溪流，跳波溅如雪。",
            "往来川上人，朝暮愁滩阔。",
            "更待浮云散，孤舟弄明月。"
        ],
        "notes": "",
        "id": "92974c0db04e9c2c21f4e9bf328e69b6"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "游龙门分题十五首 白傅坟",
        "preface": "",
        "paragraphs": [
            "芳荃奠兰酌，共吊松林里。",
            "溪口望山椒，但见浮云起。"
        ],
        "notes": "",
        "id": "a3b062a27ed21eaeba95cf38df53a160"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "游龙门分题十五首 晚登菩提上方",
        "preface": "",
        "paragraphs": [
            "野色混晴岚，苍茫辨烟树。",
            "行人下山道，犹向都门去。"
        ],
        "notes": "",
        "id": "383d7a7b4602222091c6b3047338fdab"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "游龙门分题十五首 山槎",
        "preface": "",
        "paragraphs": [
            "古木卧山腰，危根老盘石。",
            "山中苦霜霰，岁久无春色。",
            "不如岩下桂，开花独留客。"
        ],
        "notes": "",
        "id": "cdbda7d96902016ae74daa347809aec8"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "游龙门分题十五首 石笋",
        "preface": "",
        "paragraphs": [
            "巨石何亭亭，孤生此岩侧。",
            "白云与翠雾，谁见琅玕色。",
            "惟应山鸟飞，百转时来息。"
        ],
        "notes": "",
        "id": "e2359521313a0cc35d23ee405463940d"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "游龙门分题十五首 鸳鸯",
        "preface": "",
        "paragraphs": [
            "画舷鸣两桨，日暮芒洲路。",
            "泛泛风波鸟，双双弄纹羽。",
            "爱之欲移舟，渐近还飞去。"
        ],
        "notes": "",
        "id": "3a691d4e537472fb1fb131f9eed0d7c2"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "游龙门分题十五首 鱼罾",
        "preface": "",
        "paragraphs": [
            "春水弄春沙，荡漾流不极。",
            "笭箵苦难满，终日沙头客。",
            "向暮卷空罾，棹歌菱浦北。"
        ],
        "notes": "",
        "id": "4a8e0b295ca77a9cfcb3263e4e8f69a8"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "游龙门分题十五首 鱼鹰",
        "preface": "",
        "paragraphs": [
            "日色弄晴川，时时锦鳞跃。",
            "轻飞若下鞲，岂畏风滩恶。",
            "人归晚渚静，独傍渔舟落。"
        ],
        "notes": "",
        "id": "b6bb772727e6f697251ba9f74c894716"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "伊川独游",
        "preface": "",
        "paragraphs": [
            "东郊渐微绿，驱马忻独往。",
            "梅繁野渡晴，泉落春山响。",
            "身闲爱物外，趣远谐心赏。",
            "归路逐樵歌，落日寒川上。"
        ],
        "notes": "",
        "id": "3dd32a4c54ed87a1bcb8a8b7b939ed04"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "三游洞",
        "preface": "",
        "paragraphs": [
            "漾檝溯清川，舍舟缘翠岭。",
            "探奇冒层崄，因以穷人境。",
            "弄舟终日爱云山，徒见青苍杳霭间。",
            "谁知一室烟霞里，乳窦云腴凝石髓。",
            "苍崖一径横查渡，翠壁千寻当户起。",
            "昔人心赏为谁留，人去山阿迹更幽。",
            "青萝绿桂何岑寂，山鸟嘐嘐不惊客。",
            "松鸣涧底自生风，月出林间来照席。",
            "仙境难寻复易迷，山回路转向人知。",
            "惟应洞口春花落，流出岩前百丈谿。"
        ],
        "notes": "",
        "id": "e1c813ee0be52e09a0f69d4775235f3b"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "下牢溪",
        "preface": "",
        "paragraphs": [
            "隔谷闻溪声，寻溪度横岭。",
            "清流涵白石，静见千峰影。",
            "岩花无时歇，翠栢鬰何整。",
            "安能恋潺湲，俯仰弄云景。"
        ],
        "notes": "",
        "id": "aeba21bd85c356f14117eefbb79c5f5a"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "虾蟆碚",
        "preface": "",
        "paragraphs": [
            "石溜吐阴崖，泉声满空谷。",
            "能邀弄泉客，系舸留岩腹。",
            "阴精分月窟，水味标茶录。",
            "共约试春芽，枪旗几时绿。"
        ],
        "notes": "",
        "id": "1bbcd4f0371de24ef3e933bbd7d90c71"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "黄牛峡祠",
        "preface": "",
        "paragraphs": [
            "大川虽有神，淫祀亦其俗。",
            "石马系祠门，山鵶噪丛木。",
            "潭潭村鼓隔溪闻，楚巫歌舞送迎神。",
            "画船百丈山前路，上滩下峡长来去。",
            "江水东流不暂停，黄牛千古长如故。",
            "峡山侵天起青嶂，崖崩路绝无由上。",
            "黄牛不下江头饮，行人惟向舟中望。",
            "朝朝暮暮见黄牛，徒使行人过此愁。",
            "山高更远望犹见，不是黄牛滞客舟。"
        ],
        "notes": "",
        "id": "19dce719b7057d0b3d11602e72862854"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "千叶红梨花",
        "preface": "",
        "paragraphs": [
            "红梨千叶爱者谁，白发郎官心好奇。",
            "徘徊绕树不忍折，一日千匝看无时。",
            "夷陵寂寞千山里，地远气偏时节异。",
            "愁烟苦雾少芳菲，野卉蛮花鬭红紫。",
            "可怜此树生此处，高枝绝艳无人顾。",
            "春风吹落复吹开，山鸟飞来自飞去。",
            "根盘树老几经春，真赏今才遇使君。",
            "风轻绛雪罇前舞，日暖繁香露下闻。",
            "从来奇物产天涯，安得移根植帝家。",
            "犹胜张骞为汉使，辛勤西域徙榴花。"
        ],
        "notes": "",
        "id": "078bb5db00877892c8a61ad850a528db"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "金鸡五言十四韵",
        "preface": "",
        "paragraphs": [
            "蛮荆鲜人秀，厥美为物怪。",
            "禽鸟得之多，山鸡禀其粹。",
            "众彩烂成文，真色不可绘。",
            "仙衣霓纷披，女锦花綷縩。",
            "辉华日光乱，眩转目晴惫。",
            "高田啄秋粟，下涧饮寒濑。",
            "清唳或相呼，舞影还自爱。",
            "岂知文章累，遂使网罗挂。",
            "及祸诚有媒，求友反遭卖。",
            "有身乃吾患，断尾亦前戒。",
            "不群世所惊，甚美众之害。",
            "稻粱虽云厚，樊絷岂为泰。",
            "山林归无期，羽翮日已铩。",
            "用晦有前言，书之可为诫。"
        ],
        "notes": "",
        "id": "4e8669f663c5ce5977f93c50abe7252f"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "和丁宝臣游甘洋寺",
        "preface": "",
        "paragraphs": [
            "江上孤峰蔽绿萝，县楼终日对嵯峩。",
            "丛林已废姜祠在，事迹难寻楚语讹。",
            "空余一派寒岩侧，澄碧泓渟涵玉色。",
            "野僧岂解惜清泉，蛮俗那知为胜迹。",
            "西陵老令好寻幽，时共登临向此游。",
            "欹危一迳穿林樾，盘石苍苔留客歇。",
            "山深云日变阴晴，涧栢岩松度岁青。",
            "谷里花开知地暖，林间鸟语作春声。",
            "依依渡口夕阳时，却望层峦在翠微。",
            "城头暮鼓休催客，更待横江弄月归。"
        ],
        "notes": "",
        "id": "388b8aba909b7034f1e5801ea2ec403d"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送京西提点刑狱张驾部",
        "preface": "",
        "paragraphs": [
            "太华之松千岁肯，尝闻其下多茯苓。",
            "地灵山秀草木异，往往变化为人形。",
            "神仙不欲世人采，覆以云气常冥冥。",
            "台郎何年得真诀，服饵既久毛骨清。",
            "汝阳昔见今十载，丹颜益少方瞳明。",
            "郡斋政成罇俎乐，高谈日接无俗情。",
            "诏书忽下襃美绩，使车朝出行属城。",
            "职清事简称雅意，蠹书古箧晨装轻。",
            "洛阳花色笑春日，锦衣昼归闾里惊。",
            "自云就欲谢官去，乌纱白发西台卿。",
            "他年我亦老嵩少，愿乞仙粒分余馨。"
        ],
        "notes": "",
        "id": "6ba4f96315ba0512e0722d2066e20b24"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "赠杜默",
        "preface": "",
        "paragraphs": [
            "南山有鸣凤，其音和且清。",
            "鸣于有道国，出则天下平。",
            "杜默东土秀，能吟凤凰声。",
            "作诗几百篇，长歌仍短行。",
            "携之入京邑，欲使众耳惊。",
            "来时上师堂，再拜辞先生。",
            "先生颔首遣，教以勿骄矜。",
            "赠之三豪篇，而我滥一名。",
            "杜子来访我，欲求相和鸣。",
            "顾我文字卑，未足当豪英。",
            "岂如子之辞，铿锽间镛笙。",
            "淫哇俗所乐，百鸟徒嘤嘤。",
            "杜子卷舌去，归衫翩以轻。",
            "京东聚群盗，河北点新兵。",
            "饥荒与愁苦，道路日以盈。",
            "子盍引其吭，发声通下情。",
            "上闻天子聪，次使宰相听。",
            "何必九包禽，始能瑞尧庭。",
            "子诗何时作，我耳入已倾。",
            "愿以白玉琴，写之朱丝绳。"
        ],
        "notes": "",
        "id": "33c53f2a1fb7c5c66617c7523e831ae7"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送吕夏卿",
        "preface": "",
        "paragraphs": [
            "始吾尚幼学弄笔，群儿争诵公初文。",
            "嗟我今年已白发，公初相见犹埃尘。",
            "传家尚喜有二子，始知灵珠出淮滨。",
            "去年束书来上国，欲以文字惊众人。",
            "驽骀群马敛足避，天衢让路先骐𬴊。",
            "尚书礼部奏高第，敛衣襆砚趋严宸。",
            "曈曈春日转黄伞，蔼蔼赋笔摛青云。",
            "我时寓直殿庐外，众中迎子笑以忻。",
            "明朝失意落人后，我为沮气羞出门。",
            "得官高要几千里，犹幸海远无恶氛。",
            "英英帝圃多鸾凰，上下羽翼何缤纷。",
            "期子当呼丹山凤，为瑞相与来及群。"
        ],
        "notes": "",
        "id": "706bf9a97bb5a6a979e0f102496288fa"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "忆山示圣俞",
        "preface": "",
        "paragraphs": [
            "吾思夷陵山，山乱不可究。",
            "东城一堠余，高下渐冈阜。",
            "群峰迤逦接，四顾无前后。",
            "忆尝祗吏役，巨细悉经觏。",
            "是时秋卉红，岭谷堆缬绣。",
            "林枯松鳞皴，山老石脊瘦。",
            "断径履颓崖，孤泉听清溜。",
            "深行得平川，古俗见耕耨。",
            "涧荒惊麏奔，日出飞雉雊。",
            "盘石屡欹眠，绿岩堪解绶。",
            "幽寻叹独往，清兴思谁侑。",
            "其西乃三峡，崄怪愈奇富。",
            "江如自天倾，岸立两崖鬭。",
            "黔巫望西属，越岭通南奏。",
            "时时县楼对，云雾昏白昼。",
            "荒烟下牢戍，百仞寒溪漱。",
            "虾蟆喷水帘，甘液胜饮酎。",
            "亦尝到黄牛，泊舟听猿狖。",
            "巉巉起绝壁，苍翠非刻镂。",
            "阴岩下攒丛，岫穴忽空透。",
            "遥岑耸孤出，可爱欣欲就。",
            "惟思得君诗，古健写奇秀。",
            "今来会京师，车马逐尘瞀。",
            "颓冠名白发，举酒无蒨袖。",
            "繁华不可慕，幽赏亦难遘。",
            "徒为忆山吟，耳热助嘲诟。"
        ],
        "notes": "",
        "id": "7bce1c284a7f0fc67499a200acbac750"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送唐生",
        "preface": "",
        "paragraphs": [
            "京师英豪域，车马日纷纷。",
            "唐生万里客，一影随一身。",
            "出无车与马，但踏车马尘。",
            "日食不自饱，读书依主人。",
            "夜夜客枕梦，北风吹孤云。",
            "翩然动归思，旦夕来叩门。",
            "终年少人识，逆旅惟我亲。",
            "来学媿道矒，赠归惭橐贫。",
            "勉之期不止，多获由力耘。",
            "指家大岭北，重湖浩无垠。",
            "飞鴈不可到，书来安得频。"
        ],
        "notes": "",
        "id": "1c08acd056e9cd6f6f06a789ec43755a"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送任处士归太原",
        "preface": "",
        "paragraphs": [
            "一虏动边陲，用兵三十万。",
            "天威岂不严，贼首犹未献。",
            "自古王者师，有征而不战。",
            "胜败系人谋，得失由庙算。",
            "是以天子明，咨询务周徧。",
            "直欲采奇谋，不为人品限。",
            "公车百千辈，下不遗仆贱。",
            "况于儒学者，延纳宜无间。",
            "如何任生来，三月不得见。",
            "方兹急士时，论择岂宜慢。",
            "任生居太原，白首勤著撰。",
            "闭户不求闻，忽来谁所荐。",
            "人坚固当用，举缪不加谴。",
            "赏罚两无文，是非奚以辨。",
            "遂令拂衣归，安使来者劝。",
            "嗟吾笔与舌，非职不敢谏。"
        ],
        "notes": "",
        "id": "c1ec111f49327cb37f413aad585ed18d"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "圣俞会饮",
        "preface": "",
        "paragraphs": [
            "倾壶岂徒彊君饮，解带且欲留君谈。",
            "洛阳旧友一时散，十年会合无二三。",
            "京师旱久尘土热，忽值晚雨凉纤纤。",
            "滑公井泉酿最美，赤泥印酒新开缄。",
            "更吟君句胜啖炙，杏花妍媚春酣酣。",
            "吾交豪俊天下选，谁得众美如君兼。",
            "诗工镵刻露天骨，将论纵横轻玉钤。",
            "遗编最爱孙武说，往往曹杜遭夷芟。",
            "关西幕府不能辟，陇山败将死可惭。",
            "嗟余身贱不敢荐，四十白发犹青衫。",
            "吴兴太守诗亦好，往奏玉琯和英咸。",
            "杯行到手莫辞醉，明日举棹天东南。"
        ],
        "notes": "",
        "id": "aa61aedf10149a04d5548e8ccf887c33"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送胡学士知湖州",
        "preface": "",
        "paragraphs": [
            "武平天下才，四才滞铅椠。",
            "忽乘使君舟，归榜不可缆。",
            "都门春渐动，柳色绿将暗。",
            "挂帆千里风，水阔江滟滟。",
            "吴兴水精宫，楼阁在寒鉴。",
            "橘柚秋苞繁，乌程春瓮酽。",
            "清谈越客醉，屡舞吴娘艳。",
            "寄诗毋惮频，以慰离居念。"
        ],
        "notes": "",
        "id": "e8d118235d20a9da83220bb74f121e66"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "哭曼卿",
        "preface": "",
        "paragraphs": [
            "嗟我识君晚，君时犹壮夫。",
            "信哉天下奇，落落不可拘。",
            "轩昂惧惊俗，自隐酒之徒。",
            "一饮不计斗，倾河竭昆墟。",
            "作诗几百篇，锦组联琼琚。",
            "时时出险语，意外研精麤。",
            "穷奇变云烟，搜怪蟠蛟鱼。",
            "诗成多自写，笔法颜与虞。",
            "旋弃不复惜，所存今几余。",
            "往往落人间，藏之比明珠。",
            "又好题屋壁，虹蜺随卷舒。",
            "遗踪处处在，余墨润不枯。",
            "朐山顷岁出，我亦斥江湖。",
            "乖离四五载，人事忽焉殊。",
            "归来见京师，心老貌已癯。",
            "但惊何其衰，岂意今也无。",
            "才高不少下，阔若与世踈。",
            "骅骝当少时，其志万里涂。",
            "一旦老伏枥，犹思主山刍。",
            "天兵宿西北，狂儿尚稽诛。",
            "而令壮士死，痛惜无贤愚。",
            "归魂涡上田，露草荒春芜。"
        ],
        "notes": "",
        "id": "98819fe330fb0ea8eff5c9a55949fbd4"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送昙颖归庐山",
        "preface": "",
        "paragraphs": [
            "吾闻庐山久，欲往世欲拘。",
            "昔岁贬夷陵，扁舟下江湖。",
            "八月到湓口，停帆望香炉。",
            "香炉云雾间，杳霭疑有无。",
            "忽值秋日明，彩翠浮空虚。",
            "信哉奇且秀，不与灊霍俱。",
            "偶病不时往，中流但踟蹰。",
            "今思尚髣髴，恨不传画图。",
            "昙颖十年旧，风尘客京都。",
            "一旦不辞诀，飘然卷衣裾。",
            "山林往不返，古亦有吾儒。",
            "西北苦兵战，江南仍旱枯。",
            "新秦又攻寇，京陜募兵夫。",
            "圣君念苍生，贤相思良谟。",
            "嗟我无一说，朝绅拖舒舒。",
            "未能膏鼎镬，又不老菰蒲。",
            "羡子识所止，双林归结庐。"
        ],
        "notes": "",
        "id": "c70f9c68a72eca65943cad08291071d3"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送孔秀才游河北",
        "preface": "",
        "paragraphs": [
            "吾始未识子，但闻杨公贤。",
            "及子来叩门，手持赠子篇。",
            "贤愚视所与，不待交子言。",
            "子文谐律吕，子行洁琅玕。",
            "行矣慎所游，恶草能败兰。"
        ],
        "notes": "",
        "id": "23cdc66d501d6208c5c16119501b769d"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送黎生下第还蜀",
        "preface": "",
        "paragraphs": [
            "黍离不复雅，孔子修春秋。",
            "扶王贬吴楚，大法加诸侯。",
            "妄儒泥于鲁，甚者云黜周。",
            "大旨既已矣，安能讨源流。",
            "遂令学者迷，异说相交钩。",
            "黎生西南秀，挟策来东游。",
            "有司不见采，春霜滑归辀。",
            "自云喜三传，力欲探微幽。",
            "凡学患不彊，苟至将焉庾。",
            "圣言简且直，慎勿迂其求。",
            "经通道自明，下笔如戈矛。",
            "一改不足衄，后功掩前羞。"
        ],
        "notes": "",
        "id": "2c82f15e065ee886c05b13ce33e30a68"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送杨辟秀才",
        "preface": "",
        "paragraphs": [
            "吾奇曾生者，始得之太学。",
            "初谓独轩然，百鸟而一鹗。",
            "既又得杨生，群兽出麟角。",
            "乃知天下才，所识惭未博。",
            "杨生初谁师，仁义而礼乐。",
            "天姿朴且茂，美不待追琢。",
            "始来读其文，如渴饮醴酪。",
            "既坐即之谈，稍稍吐锋锷。",
            "非唯富春秋，固已厚天爵。",
            "有司选群材，绳墨困量度。",
            "胡为谨毫分，而使遗磊落。",
            "至宝异常珍，夜光惊把握。",
            "骇者弃诸涂，窃拾充吾橐。",
            "其于获二生，厥价玉一瑴。",
            "嗟吾虽得之，气力独何弱。",
            "帝阍启岩岩，欲献前复却。",
            "遽令扁舟下，飘若吹霜箨。",
            "世好竞辛咸，古味殊淡泊。",
            "否泰理有时，惟穷见其确。"
        ],
        "notes": "",
        "id": "27f683e90604b73fca4530db96818f48"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送孔生再游河北",
        "preface": "",
        "paragraphs": [
            "志士惜白日，高车无停轮。",
            "孔生东鲁儒，年少勇且仁。",
            "大轴献理匦，长裾弊街尘。",
            "门无黄金聘，家有白发亲。",
            "寒风八九月，北渡大河津。",
            "玉塞积精甲，金戈辉秋云。",
            "孔生力数斗，其智兼千人。",
            "短褐不自暖，高谈吐阳春。",
            "北州多贤侯，待士谁最勤。",
            "一见赠双璧，再见延上宾。",
            "丈夫患不遇，岂患长贱贫。"
        ],
        "notes": "",
        "id": "37f32b8c16c7f4c98c7ebef67776fb45"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送慧勤归余杭",
        "preface": "",
        "paragraphs": [
            "越欲僭宫室，倾赀事雕墙。",
            "佛屋尤其侈，耽耽拟侯王。",
            "文彩莹丹漆，四壁金焜煌。",
            "上悬百宝盖，宴坐以方床。",
            "胡为弃不居，栖身客京坊。",
            "辛勤营一室，有类燕巢梁。",
            "南方精饮食，菌笋鄙羔羊。",
            "饭以玉粒粳，调之甘露浆。",
            "一馔费千金，百品罗成行。",
            "晨兴未饭僧，日昃不敢尝。",
            "乃兹随北客，枯粟充饥肠。",
            "东南地秀绝，山水澄清光。",
            "余杭几万家，日夕焚清香。",
            "烟霏四面起，云雾杂芬芳。",
            "岂如车马尘，鬓发染成霜。",
            "三者孰苦乐，子奚勤四方。",
            "乃云慕仁义，奔走不自遑。",
            "始知仁义力，可以治膏肓。",
            "有志诚可乐，及时宜自彊。",
            "人情重怀土，飞鸟思故乡。",
            "夜枕闻北鴈，归心逐南樯。",
            "归兮能来否，送子以短章。"
        ],
        "notes": "",
        "id": "ddc6dbc3d81334407db5e6e9a86320e2"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "读张李二生文赠石先生",
        "preface": "",
        "paragraphs": [
            "先生二十年东鲁，能使鲁人皆好学。",
            "其间张续与李常，剖琢珉石得天璞。",
            "大圭虽不假雕瑑，但未磨礲出圭角。",
            "二生因是天下宝，岂与先生私褚橐。",
            "先生示我何矜夸，手携文编谓新作。",
            "得之数日未暇读，意欲百事先屏却。",
            "夜归独坐南窗下，寒烛青荧如熠爚。",
            "病眸昏涩乍开缄，灿若月星明错落。",
            "辞严意正质非俚，古味虽淡醇不薄。",
            "千年佛老贼中国，祸福依凭群党恶。",
            "拔根掘窟期必尽，有勇无前力何荦。",
            "乃知二子果可用，非独词坚由志确。",
            "朝廷清明天子圣，阳德汇进群阴剥。",
            "大烹养贤有列鼎，岂久师门共藜藿。",
            "予惭职谏未能荐，有酒且慰先生酌。"
        ],
        "notes": "",
        "id": "a7373f37a15e0467a663f6e4d73ee97d"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "绛守居园池",
        "preface": "",
        "paragraphs": [
            "尝闻绍述绛守居，偶来览登周四隅。",
            "异哉樊子怪可吁，心欲独出无古初。",
            "穷荒搜幽入有无，一语诘曲百盘纡。",
            "孰云已出不剽袭，句断欲学盘庚书。",
            "荒烟古水蔚遗墟，我来嗟祗得其余。",
            "栢槐端庄伟丈夫，苍颜鬰鬰老不枯。",
            "靓容新丽一何姝，清池翠盖拥红蕖。",
            "胡鬅虎搏岂足道，记录细碎何区区。",
            "虙氏八卦画河图，禹汤臯虺暨唐虞。",
            "岂不古奥万世模，嫉世姣巧习卑污。",
            "以奇矫薄骇群愚，用此犹得追韩徒。",
            "我思其人为踌躇，作诗聊谑为坐娱。"
        ],
        "notes": "",
        "id": "905ddefd444aa809cf726151f7229009"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "晋祠",
        "preface": "",
        "paragraphs": [
            "古城南出十里间，鸣渠夹路何潺潺。",
            "行人望祠下马谒，退即祠下窥水源。",
            "地灵草木得余润，鬰鬰古栢含苍烟。",
            "并儿自古事豪侠，战争五代几百年。",
            "天开地辟真主出，犹须再驾方凯旋。",
            "顽民尽迁高垒削，秋草自绿埋空垣。",
            "并人昔游晋水上，清镜照耀涵朱颜。",
            "晋水今入并州里，稻花漠漠浇平田。",
            "废兴髣髴无旧老，气象寂寞余山川。",
            "惟存祖宗圣功业，干戈象舞被管弦。",
            "我来览登为叹息，暂照白发临清泉。",
            "鸟啼人去庙门阖，还有山月来娟娟。"
        ],
        "notes": "",
        "id": "8f2d0e5a959d6eebca7f20b77b87c5e3"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "登绛州富公嵩巫亭示同行者",
        "preface": "",
        "paragraphs": [
            "群峰拥轩槛，竹树阴漠漠。",
            "公胡苦思山，规构自心作。",
            "惟予爱山者，初仕即京洛。",
            "嵩峰三十六，终日对高阁。",
            "阴晴无朝暮，紫气常浮泊。",
            "雄然九州中，气象压寥廓。",
            "亦尝步其巅，培𪣻视四岳。",
            "其后窜荆蛮，始识峡山恶。",
            "长江泻天来，巨石忽开拓。",
            "始疑茫昧初，浑沌死镌凿。",
            "神功夜催就，万仞成一削。",
            "尤奇十二峰，隐见入冥邈。",
            "人踪断攀缘，异物定所托。",
            "顾瞻但徘徊，想像逢绰约。",
            "嵩山近可爱，泉石吾已诺。",
            "终其以幽人，白首老云壑。",
            "荆巫惜遐荒，诡怪杳难貌。",
            "至今清夜思，魂梦辄飞愕。",
            "偶来玩兹亭，尘眼刮昏膜。",
            "况逢秋雨霁，浓翠新染濯。",
            "峰端上明月，且可留幽酌。"
        ],
        "notes": "",
        "id": "a63fe2ce1e42ee148b0ba74d706bed85"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "水谷夜行寄子美圣俞",
        "preface": "",
        "paragraphs": [
            "寒鸡号荒林，山壁月倒挂。",
            "披衣起视夜，揽辔念行迈。",
            "我来夏云初，素节今已届。",
            "高河泻长空，势落九州外。",
            "微风动凉襟，晓气清余睡。",
            "缅怀京师友，文酒邈高会。",
            "其问苏与梅，二字可畏爱。",
            "篇章富纵横，声价相磨盖。",
            "子美气尤雄，万窍号一噫。",
            "有时肆颠狂，醉墨洒霶霈。",
            "譬如千里马，已发不可杀。",
            "盈前尽珠玑，一一难柬汰。",
            "梅翁事清切，石齿漱寒濑。",
            "作诗三十年，视我犹后辈。",
            "文词愈清新，心意虽老大。",
            "譬如妖韶女，老自有余态。",
            "近诗尤古硬，咀嚼苦难嘬。",
            "初如食橄榄，真味久愈在。",
            "苏豪以气轹，举世徒惊骇。",
            "梅穷独我知，古货今难卖。",
            "二子双凤凰，百鸟之嘉瑞。",
            "云烟一翱翔，羽翮一摧铩。",
            "安得相从游，终日鸣哕哕。",
            "问胡苦思之，对酒把新蟹。"
        ],
        "notes": "",
        "id": "425b0c4643b73d760c96e1ac0c45de2d"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "病中代书奉寄圣俞二十五兄",
        "preface": "",
        "paragraphs": [
            "忆君去年来自越，值我传车催去阙。",
            "是时新秋蟹正肥，恨不一醉与君别。",
            "今年得疾因酒作，一春不饮气弥劣。",
            "饥肠未惯饱甘脆，九虫寸白争为孽。",
            "一饱犹能致身患，宠禄岂无神所罚。",
            "乃知赋予分有涯，适分自然无夭阏。",
            "昔在洛阳年少时，春思每先花乱发。",
            "萌芽不待杨柳动，探春马蹄常踏雪。",
            "到今年才三十九，怕见新花羞白发。",
            "颜侵塞下风霜色，病过镇阳桃李月。",
            "兵闲事简居可乐，心意自衰非屑屑。",
            "日长天暖惟欲睡，睡美尤厌春鸠聒。",
            "北潭去城无百步，渌水冰销鱼拨剌。",
            "经时曾未著脚到，好景但听游人说。",
            "官荣虽厚世味薄，始信衣缨乃羁绁。",
            "故人有几独思君，安得见君忧暂豁。",
            "公厨酒美远莫致，念君贳饮衣屡脱。",
            "郭生书来犹未到，想见新诗甚饥渴。",
            "少年事事今已去，惟有爱诗心未歇。",
            "君闲可能为我作，莫辞自书藤纸滑。",
            "少低笔力容我和，无使难追韵高绝。"
        ],
        "notes": "",
        "id": "7144495e82d77dbb14abc87f538a84dd"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "镇阳残杏",
        "preface": "",
        "paragraphs": [
            "镇阳二月春苦寒，东风力弱冰雪顽。",
            "北潭跬步病不到，何暇骑马寻郊原。",
            "雕丘新晴暖已动，砌下流水来潺潺。",
            "但闻簷间鸟语变，不觉桃杏开已阑。",
            "人生一世浪自苦，盛衰桃杏开落间。",
            "西亭昨日偶独到，犹有一树当南轩。",
            "残芳烂漫看更好，皓若春雪团枝繁。",
            "无风已恐自零落，长条可爱不可攀。",
            "犹堪携酒醉其下，谁肯伴我颓巾冠。"
        ],
        "notes": "",
        "id": "91793ec95b361df9431328f69bce8f4a"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "班班林间鸠寄内",
        "preface": "",
        "paragraphs": [
            "班班林间鸠，谷谷命其匹。",
            "迨天之未雨，与汝勿相失。",
            "春原洗新霁，绿叶暗朝日。",
            "鸣声相呼和，应答如吹律。",
            "深栖柔桑暖，下啄高田实。",
            "人皆笑汝拙，无巢以家室。",
            "易安由寡求，吾羡拙之佚。",
            "吾虽有室家，出处曾不一。",
            "荆蛮昔窜逐，奔走若鞭抶。",
            "山川瘴雾深，江海波涛𫗇。",
            "跬步子所同，沦弃甘共没。",
            "投身去人眼，已废谁复嫉。",
            "山花与野草，我醉子鸣瑟。",
            "但知贫贱安，不觉岁月忽。",
            "还朝今几年，官禄沾儿姪。",
            "身荣责愈重，器小忧常溢。",
            "今年来镇阳，留滞见春物。",
            "北潭新涨渌，鱼鸟相聱䎲。",
            "我意不在春，所忧空自咄。",
            "一官诚易了，报国何时毕。",
            "高堂母老矣，衰发不满栉。",
            "昨日寄书言，新阳发旧疾。",
            "药食子虽勤，岂若我在膝。",
            "又云子亦病，蓬首不加髴。",
            "书来本慰我，使我烦忧鬰。",
            "思家春梦乱，妄意占凶吉。",
            "却民夷陵囚，其乐何可述。",
            "前年辞谏署，朝议不容乞。",
            "孤忠一许国，家事岂复恤。",
            "横身当众怒，见者旁可栗。",
            "近日读除书，朝廷更辅弼。",
            "君恩优大臣，进退礼有秩。",
            "小人妄希旨，论议争操笔。",
            "又闻说朋党，次第推甲乙。",
            "而我岂敢逃，不若先自劾。",
            "上赖天子圣，必未加斧锧。",
            "一身但得贬，群口息啾唧。",
            "公朝贤彦众，避路当揣质。",
            "苟能因谪去，引分思藏密。",
            "还尔禽鸟性，樊笼免惊怵。",
            "子意其谓何，吾谋今已必。",
            "子能甘藜藿，我易解簪绂。",
            "嵩峰三十六，苍翠争耸出。",
            "安得携子去，耕桑老蓬荜。"
        ],
        "notes": "",
        "id": "bb1a9817e93cf64c825dc3c5d7f59182"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "暮春门有感",
        "preface": "",
        "paragraphs": [
            "幽忧无以销，春日静愈长。",
            "薰风入花骨，花枝午低昂。",
            "往来采花蜂，清蜜未满房。",
            "春事已烂漫，落英渐飘扬。",
            "蛱蝶无所为，飞飞助其忙。",
            "啼鸟亦屡变，新音巧调篁。",
            "游丝最无事，百尺拖晴光。",
            "天工施造化，万物感春阳。",
            "我独不知春，久病卧空堂。",
            "时节去莫挽，浩歌自成伤。"
        ],
        "notes": "",
        "id": "9d3c3cc085fed862a1c95ad7031a2f49"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "洛阳牡丹图",
        "preface": "",
        "paragraphs": [
            "洛阳地脉花最宜，牡丹尤为天下奇。",
            "我昔所记数十种，于今十年半忘之。",
            "开图若见故人面，其间数种昔未窥。",
            "客言近岁花特异，往往变出呈新枝。",
            "洛人惊夸立名字，买种不复论家赀。",
            "比新较旧难优劣，争先擅价各一时。",
            "当时绝品可数者，魏红窈窕姚黄妃。",
            "寿安细叶开尚少，朱砂玉版人未知。",
            "传闻千叶昔未有，只从左紫名初驰。",
            "四十年间花百变，最后最好潜溪绯。",
            "今花虽新我未识，未信与旧谁妍媸。",
            "当时所见已云绝，岂有更好此可疑。",
            "古称天下无正色，但恐世好随时移。",
            "鞓红鹤翎岂不美，敛色如避新来姬。",
            "何况远说苏与贺，有类异世夸嫱施。",
            "造化无情宜一槩，偏此著意何其私。",
            "又疑人心愈巧伪，天欲鬭巧穷精微。",
            "不然元化朴散久，岂特近岁尤浇漓。",
            "争新鬭丽若不已，更后百载知何为。",
            "但应新花日愈好，惟有我老年年衰。"
        ],
        "notes": "",
        "id": "022fde25fb45ff85dd0de247e74f1e3b"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "镇阳读书",
        "preface": "",
        "paragraphs": [
            "春深夜苦短，灯冷焰不长。",
            "尘蠹文字细，病眸澁无光。",
            "坐久百骸倦，中遭群虑戕。",
            "寻前顾后失，得一念十忘。",
            "乃知学在少，老大不可彊。",
            "废书谁与语，叹息自悲伤。",
            "因忆石夫子，徂徕有茅堂。",
            "前年来京师，讲学居上庠。",
            "青衫缀朝士，面有数亩桑。",
            "不耐群儿嗤，束书归故乡。",
            "却寻茅堂在，高卧泰山傍。",
            "圣经日陈前，弟子罗两厢。",
            "大论叱佛老，高声诵虞唐。",
            "宾朋足枣栗，儿女饱糟糠。",
            "虽云待官阙，便欲解朝裳。",
            "有似蚕作茧，缩身思自藏。",
            "嗟我一何愚，贪得不自量。",
            "平生事笔砚，自可娱文章。",
            "开口揽时事，论议争煌煌。",
            "退之尝有云，名声暂膻香。",
            "误蒙天子知，侍从列班行。",
            "官荣日已宠，事业暗不彰。",
            "器小以任大，跻颠理之常。",
            "圣君虽不诛，在汝岂自遑。",
            "不能虽欲止，怳若失其方。",
            "却欲寻旧学，旧学已榛荒。",
            "有类邯郸步，两失皆茫茫。",
            "便欲乞身去，君恩厚须傥。",
            "又欲求一州，俸钱买归装。",
            "譬如归巢鸟，将栖少徊翔。",
            "自觉诚未晚，收愚老缣缃。"
        ],
        "notes": "",
        "id": "ca41d7f08c388006209f00b04f05929b"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "留题镇阳潭园",
        "preface": "",
        "paragraphs": [
            "官虽镇阳居，身是镇阳客。",
            "北园潭上花，安问谁所植。",
            "春风无先后，烂漫争红白。",
            "一花聊一醉，尽醉犹须百。",
            "而我病不饮，对花空叹息。",
            "朝来不能归，暮看不忍摘。",
            "谓言花纵落，满地犹可席。",
            "不来才几时，人事已非昔。",
            "芳枝结青杏，翠叶新奕奕。",
            "落絮风卷尽，春归不留迹。",
            "空余绿潭水，尚带余春色。",
            "疑春竟何之，意谓追可得。",
            "东西遶潭行，峰鸟已寂寂。",
            "惘然无所依，归驾不停轭。",
            "寓兴诚可乐，留情岂非惑。",
            "至今清夜梦，犹遶北潭北。"
        ],
        "notes": "",
        "id": "c492a2aac67a5b37b4bb75d0c6d5d0a4"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "读蟠桃诗寄子美",
        "preface": "",
        "paragraphs": [
            "韩孟于文词，两雄力相当。",
            "篇章缀谈笑，雷电击幽荒。",
            "众鸟谁敢和，鸣凤呼其凰。",
            "孟穷苦累累，韩富浩穰穰。",
            "穷者啄其精，富者烂文章。",
            "发生一为宫，揫敛一为商。",
            "二律虽不同，合奏乃锵锵。",
            "天之产奇怪，希世不可常。",
            "寂寥二百年，至宝埋无光。",
            "郊死不为岛，圣俞发其藏。",
            "患世愈不出，孤吟夜号霜。",
            "霜寒入毛骨，清响哀愈长。",
            "玉山禾难熟，终岁苦饥肠。",
            "我不能饱之，更欲不自量。",
            "引吭和其音，力尽犹勉彊。",
            "诚知非所敌，但欲继前芳。",
            "近者蟠桃诗，有传来北方。",
            "发我衰病思，蔼如得春阳。",
            "忻然便欲和，洗砚坐中堂。",
            "墨笔不能下，怳怳若有亡。",
            "老鸡嘴爪硬，不易犯其场。",
            "不战先自却，虽奔未甘降。",
            "更欲呼子美，子美隔涛江。",
            "其人虽憔悴，其志独轩昂。",
            "气力诚当对，胜败可交相。",
            "安得二子接，挥锋两交铓。",
            "我亦愿助勇，鼓旗噪其旁。",
            "快哉天下乐，一釂宜百觞。",
            "乖离难会合，此志何由偿。"
        ],
        "notes": "",
        "id": "15eac445c81740264054a78083b7a310"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "初伏日招王几道小饮",
        "preface": "",
        "paragraphs": [
            "北园数亩官墙下，嗟我官居如传舍。",
            "滹沱北渡马踏冰，西山病归花已谢。",
            "落英不见空绕树，细草初长犹可藉。",
            "空园一锁不复窥，不觉芳蹊繁早夏。",
            "隔墙时时闻好鸟，如得嘉客听清话。",
            "今朝试去绕园寻，绿李横枝碍行马。",
            "蒲萄忆见初引蔓，翠叶阴阴还满架。",
            "红榴最晚子已繁，犹有残花藏叶罅。",
            "人生有酒复何求，官事无了须偷暇。",
            "古云伏日当早归，况今著令许休假。",
            "能来解带相就饮，为子扫月开风榭。"
        ],
        "notes": "",
        "id": "8d5872ea3966d8c4b227277ca850ec83"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "白发丧女师作",
        "preface": "",
        "paragraphs": [
            "吾年未四十，三断哭子肠。",
            "一割痛莫忍，屡痛谁能当。",
            "割肠痛连心，心碎骨亦伤。",
            "出我心骨血，洒为清泪行。",
            "泪多血已竭，毛肤冷无光。",
            "自然须与鬓，未老先苍苍。"
        ],
        "notes": "",
        "id": "db97a9e95984f2ac9a4a65f0f0156aa2"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "永阳大雪",
        "preface": "",
        "paragraphs": [
            "清流关前一尺雪，鸟飞不度人行绝。",
            "冰连谿谷麋鹿死，风劲野田桑柘折。",
            "江淮卑湿殊北地，岁不苦寒常疫疠。",
            "老农自言身七十，曾见此雪才三四。",
            "新阳渐动爱日辉，微和习习东风吹。",
            "一尺雪，几尺泥，泥深麦苗春始肥。",
            "老农尔岂知帝力，听我歌此丰年诗。"
        ],
        "notes": "",
        "id": "2821a43a9e9420653e018c39768ec88b"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送章生东归",
        "preface": "",
        "paragraphs": [
            "穷山荒僻人罕顾，子以一身千里来。",
            "问子之勤何所欲，自惭报子无琼瑰。",
            "非徒多难学久废，世事渐懒由心衰。",
            "吴兴先生富道德，侁侁弟子皆贤材。",
            "乡闾礼让已成俗，余风渐被来江淮。",
            "子年方少力可勉，往与夫子为颜回。"
        ],
        "notes": "",
        "id": "7e1a8efb724900d5f7c89bb994dc27cb"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "啼鸟",
        "preface": "",
        "paragraphs": [
            "穷山候至阳气生，百物如与时节争。",
            "官居荒凉草树密，撩乱红紫开繁英。",
            "花深叶暗耀朝日，日暖众鸟皆嘤鸣。",
            "鸟言我岂解尔意，绵蛮但爱声可听。",
            "南窗星多春正美，百舌未晓催天明。",
            "黄鹂颜色已可爱，舌端哑咤如娇婴。",
            "竹林静啼青竹笋，深处不见惟闻声。",
            "陂田遶郭白水满，戴胜谷谷催春耕。",
            "谁谓鸣鸠拙无用，雄雌各自知阴晴。",
            "雨声萧萧泥滑滑，草深苔绿无人行。",
            "独有花上提葫芦，劝我沽酒花前倾。",
            "其余百种各嘲哳，异乡殊俗难知名。",
            "我遭谗口身落此，每闻巧舌宜可憎。",
            "春到山城苦寂寞，把盏常恨无娉婷。",
            "花开鸟语辄自醉，醉与花鸟为交朋。",
            "花能嫣然顾我笑，鸟劝我饮非无情。",
            "身闲酒美惜光景，惟恐鸟散花飘零。",
            "可笑灵均楚泽畔，离骚憔悴愁独醒。"
        ],
        "notes": "",
        "id": "b5660b63575625389b56dd65677f7699"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "游瑯琊山",
        "preface": "",
        "paragraphs": [
            "南山一尺雪，雪尽山苍然。",
            "涧谷深自暖，梅花应已繁。",
            "使君厌骑从，车马留山前。",
            "行歌招野叟，共步青林间。",
            "长松得高荫，盘石堪醉眠。",
            "止乐听山鸟，携琴写幽泉。",
            "爱之欲忘返，但苦世俗牵。",
            "归时始觉远，明月高峰巅。"
        ],
        "notes": "",
        "id": "4bf7864aea9d63062cda6edbae20edfa"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "读徂徕集",
        "preface": "",
        "paragraphs": [
            "徂徕鲁东山，石子居山阿。",
            "鲁人之所瞻，子与山嵯峩。",
            "今子其死矣，东山复谁过。",
            "精魄已埋没，文章岂能磨。",
            "寿命虽不长，所得固已多。",
            "旧藁偶自录，沧溟之一蠡。",
            "其余谁付与，散失存几何。",
            "存之警后世，古鉴照妖魔。",
            "子生诚多难，忧患靡不罹。",
            "宦学三十年，六经老研摩。",
            "问胡所专心，仁义丘与轲。",
            "扬雄韩愈氏，此外岂知他。",
            "尤勇攻佛老，奋笔如挥戈。",
            "不量敌众寡，胆大身幺么。",
            "往年遭母丧，泣血走岷峨。",
            "垢面跣双足，锄犁事田坡。",
            "至今乡里化，孝悌勤蚕禾。",
            "昨者来太学，青衫踏朝靴。",
            "陈诗颂圣德，厥声续猗那。",
            "羔鴈聘黄晞，晞惊走邻家。",
            "施为可怪骇，世俗安委蛇。",
            "谤口由此起，口之若飞梭。",
            "上赖天子明，不挂网者罗。",
            "忆在太学年，大雪如翻波。",
            "生徒日盈门，饥坐列鴈鹅。",
            "弦诵聒邻里，唐虞赓咏歌。",
            "常续最高第，骞游各名科。",
            "岂止学者师，谓宜国之皤。",
            "夭寿反仁鄙，谁尸此偏颇。",
            "不知詉詉者，又忍加诋诃。",
            "圣贤要久远，毁誉暂諠哗。",
            "生为举世疾，死也鲁人嗟。",
            "作诗遗鲁社，祠子以为歌。"
        ],
        "notes": "",
        "id": "2b107dc99e823552deceb92639441686"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "大热二首  其一",
        "preface": "",
        "paragraphs": [
            "四时成万物，寒暑迭钧陶。",
            "壮阳当用事，大夏蒸炎歊。",
            "造化本无情，怨咨徒尔劳。",
            "身微天地阔，四顾无由逃。",
            "九门阊阖开，万仞昆仑高。",
            "积雪寒凛凛，清风吹寥寥。",
            "嗟我虽欲往，而身无羽毛。"
        ],
        "notes": "",
        "id": "42055b73a3201885e066394139ae876d"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "大热二首  其二",
        "preface": "",
        "paragraphs": [
            "阳晖烁四野，万里纤云收。",
            "羲和困路远，正午当空留。",
            "枝条不动影，草木皆含愁。",
            "深林虎不啸，卧喘如吴牛。",
            "蜩蝉一何微，嗟尔徒啾啾。"
        ],
        "notes": "",
        "id": "d72d74a0189785c56ff977fcd5a24423"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "幽谷泉",
        "preface": "",
        "paragraphs": [
            "踏石弄泉流，寻源入幽谷。",
            "泉傍野人家，四面深篁竹。",
            "溉稻满春畴，鸣渠遶茅屋。",
            "生长饮泉甘，荫泉栽美木。",
            "潺湲无春冬，日夜响山曲。",
            "自言今白首，未惯逢朱毂。",
            "顾我应可怪，每来听不足。"
        ],
        "notes": "",
        "id": "14a0962c673df5f7f26618da9ae064c4"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "百子坑赛龙",
        "preface": "",
        "paragraphs": [
            "嗟龙之智谁可拘，出入变化何须臾。",
            "坛平树古潭水黑，沉沉影响疑有无。",
            "四山云雾忽昼合，瞥起直上拏空虚。",
            "龟鱼带去半空落，雷𫐒电走先后驱。",
            "倾崖倒漳聊一戏，顷刻万物皆涵濡。",
            "青天却扫万里静，但见绿野如云敷。",
            "明朝老农拜潭侧，鼓声坎坎鸣山隅。",
            "野巫醉饱庙门阖，狼藉乌鸟争残余。"
        ],
        "notes": "",
        "id": "70908decef01da5204b1ef23f6d76db5"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "赠蚊",
        "preface": "",
        "paragraphs": [
            "扰扰万类殊，可憎非一族。",
            "甚哉蚊之微，岂足污简牍。",
            "乾坤量广大，善恶皆含育。",
            "荒茫三五前，民物交相黩。",
            "禹鼎象神奸，蛟龙远潜伏。",
            "周公驱猛兽，人始居川陆。",
            "尔来千百年，天地得清肃。",
            "大患已云除，细微遗不录。",
            "蝇蝱蚤虱虮，蜂蝎蚖蛇蝮。",
            "惟尔于其间，有形才一粟。",
            "虽微无柰众，惟小难防毒。",
            "尝闻高邮间，猛虎死凌辱。",
            "哀哉露筋女，万古雠不复。",
            "水乡自宜尔，可怪穷边俗。",
            "晨飧下帷帱，盛暑泥驹犊。",
            "我来守穷山，地气尤卑溽。",
            "官闲懒所便，惟睡宜偏足。",
            "难堪尔类多，枕席厌缘扑。",
            "熏簷苦烟埃，燎壁疲照烛。",
            "荒城繁草树，旱气飞炎熇。",
            "羲和驱日车，当午不转毂。",
            "清风得夕凉，如赦脱囚梏。",
            "扫庭露青天，坐月荫嘉木。",
            "汝宁无他时，忍此见迫促。",
            "翾翾伺昏黑，稍稍出壁屋。",
            "填空来若翳，聚隙多可掬。",
            "丛身疑陷围，聒耳如遭哭。",
            "猛攘欲张拳，暗中甚飞镞。",
            "手足不自救，其能营背腹。",
            "盘餐劳扇拂，立寐僵僮仆。",
            "端然穷百计，还坐瞑双目。",
            "于吾固不较，在尔诚为酷。",
            "谁能推物理，无乃乖人欲。",
            "驺虞凤凰麟，千载不一瞩。",
            "思之不可见，恶者无由逐。"
        ],
        "notes": "",
        "id": "d1b43cf03f8abbe0af8c569689a6fb4b"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "重读徂徕集",
        "preface": "",
        "paragraphs": [
            "我欲哭石子，夜开徂徕编。",
            "开编未及读，涕泗已涟涟。",
            "勉尽三四章，收泪辄忻懽。",
            "切切善恶戒，丁宁仁义言。",
            "如闻子谈论，疑子立我前。",
            "乃知长在世，谁谓已沉泉。",
            "昔也人事乖，相从常苦艰。",
            "今而每思子，开卷子在颜。",
            "我欲贵子文，刻以金玉联。",
            "金可烁而销，玉可碎非坚。",
            "不若书以纸，六经皆纸传。",
            "但当书百本，传百以为千。",
            "或落于四夷，或藏在深山。",
            "待彼谤燄熄，放此光芒悬。",
            "人生一世中，长短无百年。",
            "无穷在其后，万世在其先。",
            "得长多几何，得短未足怜。",
            "惟彼不可朽，名声文行然。",
            "谗诬不须辨，亦止百年间。",
            "百年后来者，憎爱不相缘。",
            "公议然后出，自然见媸妍。",
            "孔孟困一生，毁逐遭百端。",
            "后世苟不公，至今无圣贤。",
            "所以忠义士，恃此死不难。",
            "当子病方革，谤辞正腾喧。",
            "众人皆欲杀，圣主独保全。",
            "已埋犹不信，仅免斵其棺。",
            "此事古未有，每思辄长叹。",
            "我欲犯众怒，为子记此冤。",
            "下纾冥冥忿，仰叫昭昭天。",
            "书于苍翠石，立彼崔嵬巅。",
            "询求子世家，恨子儿女顽。",
            "经岁不见报，有辞未能铨。",
            "忽开子遗文，使我心已宽。",
            "子道自能久，吾言岂须镌。"
        ],
        "notes": "",
        "id": "a6cde0fee305d962f3efbf267c616629"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "汝瘿答仲仪",
        "preface": "",
        "paragraphs": [
            "君嗟汝瘿多，谁谓汝土恶。",
            "汝瘿虽云苦，汝民居自乐。",
            "乡闾同饮食，男女相媒妁。",
            "习俗不为嫌，讥嘲岂知怍。",
            "汝山西南险，平地犹硗确。",
            "汝树生拥肿，根株浸溪壑。",
            "山川固已然，风气宜其浊。",
            "接境化襄邓，余风被伊雒。",
            "思予昔曾游，所见可惊愕。",
            "喔喔闻语笑，累累满城郭。",
            "伛妇悬瓮盎，娇婴包卵鷇。",
            "无由辨肩颈，有类龟缩壳。",
            "噫人禀最灵，反不如凫鹤。",
            "骈枝虽形累，小小固可略。",
            "痈疡暂畜聚，决溃终当涸。",
            "赘疣附支体，幸或不为虐。",
            "未若此巍然，所生非所托。",
            "咽喉系性命，针石难砭削。",
            "农皇古神圣，为世名百药。",
            "岂不有方书，顽然莫销铄。",
            "温汤汝灵泉，亦不能湔瀹。",
            "君官虽谪居，政可瘳民瘼。",
            "奈何不哀怜，而反恣诃谑。",
            "文辞骋新工，丑怪极名貌。",
            "汝士虽多奇，汝女少纤弱。",
            "翻愁太守宴，谁与唱清角。",
            "乖离南北殊，魂梦山陂邈。",
            "握手未知期，寄诗聊一噱。"
        ],
        "notes": "",
        "id": "928958d8c0a2ff72c44c59e69377d93a"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "沧浪亭",
        "preface": "",
        "paragraphs": [
            "子美寄我沧浪吟，邀我共作沧浪篇。",
            "沧浪有景不可到，使我东望心悠然。",
            "荒湾野水气象古，高林翠阜相回环。",
            "新篁抽笋添夏影，老枿乱发争春妍。",
            "水禽闲暇事高格，山鸟日夕相啾喧。",
            "不知此地几兴废，仰视乔木皆苍烟。",
            "堪嗟人迹到不远，虽有来路曾无缘。",
            "穷奇极怪谁似子，搜索幽隐探神仙。",
            "初寻一迳入蒙密，豁目异境无穷边。",
            "风高月白最宜夜，一片莹浄铺琼田。",
            "清光不辨水与月，但见空碧涵漪涟。",
            "清风明月本无价，可惜祗卖四万钱。",
            "又疑此境天乞与，壮士憔悴天应怜。",
            "鸱夷古亦有独往，江湖波涛渺翻天。",
            "崎岖世路欲脱去，反以身试蛟龙渊。",
            "岂如扁舟任飘兀，红蕖渌浪摇醉眠。",
            "丈夫身在岂长弃，新诗美酒聊穷年。",
            "虽然不许俗客到，莫惜佳句人间传。"
        ],
        "notes": "",
        "id": "9d8e2e54e9124d444f940b665521a278"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "宝剑",
        "preface": "",
        "paragraphs": [
            "宝剑匣中藏，暗室夜常明。",
            "欲知天将雨，铮尔劔有声。",
            "神龙本一物，气类感则鸣。",
            "常恐跃匣去，有时暂开𨩮。",
            "煌煌七星文，照曜三尺冰。",
            "此劔在人间，百妖夜收形。",
            "奸凶与佞媚，胆破骨亦惊。",
            "试以向星月，飞光射搀枪。",
            "藏之武库中，可息天下兵。",
            "柰何狂胡儿，尚改邀金缯。"
        ],
        "notes": "",
        "id": "baf7587f4ba9523ed06c4e85817ab533"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "秋晚凝翠亭",
        "preface": "",
        "paragraphs": [
            "黄叶落空城，青山遶官廨。",
            "风云凄已高，岁月惊何迈。",
            "陂田寒未收，野水浅生派。",
            "晴林紫榴坼，霜日红梨晒。",
            "萧踈喜竹劲，寂寞伤兰败。",
            "丛菊如有情，幽芳慰孤介。",
            "嘉客日可携，寒醅美新醡。",
            "登临无厌频，冰雪行即届。"
        ],
        "notes": "",
        "id": "5b781b2d49e21e7e50d0f5fde5aa8071"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "菱溪大石",
        "preface": "",
        "paragraphs": [
            "新霜夜落秋水浅，有石露出寒溪垠。",
            "苔昏土蚀禽鸟啄，出没溪水秋复春。",
            "溪边老翁生长见，疑我来视何殷勤。",
            "爱之远徙向幽谷，曳以三犊载两轮。",
            "行穿城中罢市看，但惊可怪谁复珍。",
            "荒烟野草埋没久，洗以石窦清泠泉。",
            "朱栏绿竹相掩映，选致佳处当南轩。",
            "南轩旁列千万峰，曾未有些奇嶙峋。",
            "乃知异物世所少，万金争买传几人。",
            "山河面战变陵谷，何为落彼荒溪𣸣。",
            "山经地志不可究，遂令异说争纷纭。",
            "皆云女埚初锻炼，融结一气凝精纯。",
            "仰视苍苍补其缺，染此绀碧莹且温。",
            "或疑古者燧人氏，钻以出火为炮燔。",
            "苟非神圣亲手迹，不尔孔窍谁雕剜。",
            "又云汉使把汉节，西北万里穷昆仑。",
            "行经于阗得宝玉，流入中国随河源。",
            "沙磨水激自穿穴，所以镌凿无瑕痕。",
            "嗟予有口莫能辩，叹息但以两手扪。",
            "卢仝韩愈不在世，弹压百怪无雄文。",
            "争奇鬭异各取胜，遂至荒诞无根原。",
            "天高地厚靡不有，丑好万状奚足论。",
            "惟当扫雪席其侧，日与嘉客陈清罇。"
        ],
        "notes": "",
        "id": "b7a723ff42c6e280702c07d0025299bc"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送姜秀才游苏州",
        "preface": "",
        "paragraphs": [
            "忆从太学诸生列，我尚弱龄君秀发。",
            "同时并荐几存亡，一梦十年如倏忽。",
            "壮心君未减青春，多难我今先白发。",
            "山花撩乱鸟绵蛮，更尽一罇明日别。"
        ],
        "notes": "",
        "id": "cd6a0ac1184eefeb6961b01ed3e39315"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送孙秀才",
        "preface": "",
        "paragraphs": [
            "高门煌煌赫如赭，势利声名争借假。",
            "嗟哉子独不顾之，访我千山一羸马。",
            "明珠渡水覆舟失，曾我玑贝犹满把。",
            "迟迟顾我不欲去，问我无穷惭报寡。",
            "时之所弃子独向，无乃与世异取舍。"
        ],
        "notes": "",
        "id": "0b462735591ba4405baab26671699f4b"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "新霜二首  其一",
        "preface": "",
        "paragraphs": [
            "天云惨惨秋阴薄，卧听北风鸣屋角。",
            "平明惊鸟四散飞，一夜新霜群木落。",
            "南山鬰鬰旧可爱，千仞巉岩如刻削。",
            "林枯山瘦失颜色，我意岂能无寂寞。",
            "衰颜得酒犹彊发，可醉岂须嫌酒浊。",
            "泉傍菊花方烂漫，短日寒辉相照灼。",
            "无情木石尚须老，有酒人生何不乐。"
        ],
        "notes": "",
        "id": "d108c8c13861b8fc2773766ff2fadc54"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "新霜二首  其二",
        "preface": "",
        "paragraphs": [
            "荒城草树多阴暗，日夕霜云意浓淡。",
            "长淮渐落见洲渚，野潦初清收潋濪。",
            "兰枯蕙死谁复吊，残菊篱根争艳艳。",
            "青松守节见临危，正色凛凛不可犯。",
            "芭蕉芰荷不足数，狼藉徒能污池槛。",
            "时行收敛岁将穷，冰雪严凝从此渐。",
            "咿呦儿女感时节，爱惜朱颜屡窥鉴。",
            "惟有壮士独悲歌，拂拭尘埃磨古劔。"
        ],
        "notes": "",
        "id": "0ab260d1a94d609b41af90c7f090fc6e"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "丰乐亭小饮",
        "preface": "",
        "paragraphs": [
            "造化无情不择物，春色亦到深山中。",
            "山桃溪杏少意思，自趁时节开春风。",
            "看花游女不知丑，古粧野态争花红。",
            "人生行乐在勉彊，有酒莫负琉璃钟。",
            "主人勿笑花与女，嗟尔自是花前翁。"
        ],
        "notes": "",
        "id": "6f062a791657a7d9dceee72a4c571cdc"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "四月九日幽谷见绯桃盛开",
        "preface": "",
        "paragraphs": [
            "经年种花满幽谷，花开不暇把一巵。",
            "人生此事尚难必，况欲功名书鼎彝。",
            "深红浅紫看虽好，颜色不柰东风吹。",
            "绯桃一树独后发，意若待我留芳菲。",
            "清香嫩蕊含不吐，日日怪我来何迟。",
            "无情草木不解语，向我有意偏依依。",
            "群芳落尽始烂漫，荣枯不与众艳随。",
            "念花意厚何以报，唯有醉倒花东西。",
            "盛开比落犹数日，清罇尚可三四携。"
        ],
        "notes": "",
        "id": "93fa65f2b02b63dac1eede2d002c231e"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "秋怀二首寄圣俞  其一",
        "preface": "",
        "paragraphs": [
            "孤管叫秋月，清砧韵霜风。",
            "天涯远梦归，惊断山千重。",
            "群物动已息，百忧感从中。",
            "日月矢双流，四时环无穷。",
            "隆阴夷老物，摧折壮士胸。",
            "壮士亦何为，素丝悲青铜。"
        ],
        "notes": "",
        "id": "55b66fc1cc7129f3d74be962e1cb0995"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "秋怀二首寄圣俞  其二",
        "preface": "",
        "paragraphs": [
            "群木落空原，南山高巃嵸。",
            "巉岩想诗老，瘦骨寒愈耸。",
            "诗老类秋虫，吟秋声百种。",
            "披霜掇孤英，泣古吊荒冢。",
            "琅玕叩金石，清响听生悚。",
            "何由幸见之，使我涤烦冗。",
            "飞鸟下东南，音书无日捧。"
        ],
        "notes": "",
        "id": "6fdb0a68428acb26455528015428b3f4"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "希真堂东手种菊花十月始开",
        "preface": "",
        "paragraphs": [
            "当春种花唯恐迟，我独种菊君勿诮。",
            "春枝满园烂张锦，风雨须臾落颠倒。",
            "看多易厌情不专，鬭紫夸红随俗好。",
            "豁然高秋天地肃，百物衰零谁暇吊。",
            "君看金蕊正芬敷，晓日浮霜相照耀。",
            "煌煌正色秀可餐，蔼蔼清香寒愈峭。",
            "高人避喧守幽独，淑女静容修窈窕。",
            "方当摇落看转佳，慰我寂寥何以报。",
            "时携一罇相就饮，如得贫交论久要。",
            "我从多难壮心衰，迹与世人殊静躁。",
            "种花勿种儿女花，老大安能逐年少。"
        ],
        "notes": "",
        "id": "879e079fcf655eec868daffc015d9ffa"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "拒霜花",
        "preface": "",
        "paragraphs": [
            "芳菲能几时，颜色如自爱。",
            "鲜鲜弄霜晓，袅袅含风态。",
            "蕙兰殒秋香，桃李媚春醉。",
            "时节虽不同，盛衰终一致。",
            "莫笑黄菊花，篱根守憔悴。"
        ],
        "notes": "",
        "id": "1053c43894aa8d1809e9ba87e1824789"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "怀嵩楼晚饮示徐无党无逸",
        "preface": "",
        "paragraphs": [
            "滁山不通车，滁水不载舟。",
            "舟车路所穷，嗟谁肯来游。",
            "念非吾在此，二子来何求。",
            "不见忽三年，见之忘百忧。",
            "问其别后学，初若茧绪抽。",
            "纵横渐组织，文章烂然浮。",
            "引伸无穷极，卒敛以轲丘。",
            "少进日如此，老退诚可羞。",
            "弊邑亦何有，青山遶城楼。",
            "泠泠谷中泉，吐溜彼山幽。",
            "石丑骇溪怪，天奇瞰龙湫。",
            "子初如可乐，久乃叹以愀。",
            "云此譬图画，暂看已宜收。",
            "荒凉草树间，暮馆城南陬。",
            "破屋仰见星，窗风冷如锼。",
            "归心中夜起，辗转卧不周。",
            "我为办酒肴，罗列蛤与蛑。",
            "酒酣微探之，仰笑不颔头。",
            "曰予非此侬，又不负谴尤。",
            "自非世不容，安事此为囚。",
            "幸以主人故，崎岖几摧辀。",
            "一来勤已多，而况久留。",
            "我语顿遭屈，颜惭汗交流。",
            "川涂冰已壮，霰雪行将稠。",
            "羡子兄弟秀，双鸿翔高秋。",
            "嗈嗈飞且鸣，岁暮忆南州。",
            "饮子今日欢，重我明日愁。",
            "来贶辱已厚，赠言媿非酬。"
        ],
        "notes": "",
        "id": "cb86ae661e40e7cbb678b7c9d6d52bea"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "瑯琊山六题 归云洞",
        "preface": "",
        "paragraphs": [
            "洞门常自起烟霞，洞穴傍穿透谿谷。",
            "朝看石上片云阴，夜半山前春雨足。"
        ],
        "notes": "",
        "id": "12f56ba4797ef467dc7568ac8b492e86"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "瑯琊山六题 瑯琊谿",
        "preface": "",
        "paragraphs": [
            "空山雪消谿水涨，游客渡谿横古槎。",
            "不知谿源来远近，但见流出山中花。"
        ],
        "notes": "",
        "id": "e0fa4db9eeba82a0426c22347443c8a8"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "瑯琊山六题 石屏路",
        "preface": "",
        "paragraphs": [
            "石屏自倚浮云外，石路久无人迹行。",
            "我来携酒醉其下，卧看千峰秋月明。"
        ],
        "notes": "",
        "id": "95815a334051f61e3bceacb68b313fad"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "瑯琊山六题 班春亭",
        "preface": "",
        "paragraphs": [
            "信马寻春踏雪泥，醉中山水弄清辉。",
            "野僧不用相迎送，乘兴闲来兴尽归。"
        ],
        "notes": "",
        "id": "285088624cfab62f48a39d36d2319203"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "瑯琊山六题 庶子泉",
        "preface": "",
        "paragraphs": [
            "庶子遗踪留此地，寒岩徙倚弄飞泉。",
            "古人不见心可见，一片清光长皎然。"
        ],
        "notes": "",
        "id": "dd7c6b55ad355ba068a3f7fc0a837703"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "瑯琊山六题 惠觉方丈",
        "preface": "",
        "paragraphs": [
            "青松行尽到山门，乱峰深处开方丈。",
            "已能宴坐老山中，何用声名传海上。"
        ],
        "notes": "",
        "id": "0b70bd0e3d96987fc2362d15432fe5b3"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "赠无为军李道士二首  其一",
        "preface": "",
        "paragraphs": [
            "无为道士三尺琴，中有万古无穷音。",
            "音如石上泻流水，泻之不竭由源深。",
            "弹虽在指声在意，听不以耳而以心。",
            "心意既得形骸忘，不觉天地白日愁云阴。"
        ],
        "notes": "",
        "id": "5a602a43f2bc9b772dfb08b2eed44614"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "赠无为军李道士二首  其二",
        "preface": "",
        "paragraphs": [
            "李师琴纹如卧蛇，一弹使我三咨嗟。",
            "五音商羽主肃杀，飒飒坐上风吹沙。",
            "忽然黄钟回暖律，当冬草木皆萌芽。",
            "郡斋日午公事退，荒凉树石相交加。",
            "李师一弹凤凰声，空山百鸟停呕哑。",
            "我怪李师年七十，面目明秀光如霞。",
            "问胡以然笑语我，慎勿辛苦求丹砂。",
            "惟当养其根，自然烨其华。",
            "又云理身如理琴，正声不可干以邪。",
            "我听其言未云足，野鹤何事还思家。",
            "抱琴揖我出门去，猎猎归袖风中斜。"
        ],
        "notes": "",
        "id": "60a7c8741929572bb62e51777565256b"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "拜赦",
        "preface": "",
        "paragraphs": [
            "拜赦古州南，山火明烈烈。",
            "州人共喧喧，两丱扶白发。",
            "丁宁天语深，旷荡皇恩阔。",
            "乃知天地施，幽远无间别。",
            "欣欣草木意，喜气消残雪。"
        ],
        "notes": "",
        "id": "e690883fddff8e5d24eb05963c80fb07"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "弹琴效贾岛体",
        "preface": "",
        "paragraphs": [
            "古人不可见，古人琴可弹。",
            "弹为古曲声，如与古人言。",
            "琴声虽可听，琴意谁能论。",
            "横琴置床头，当午曝背眠。",
            "梦见一丈夫，严严古衣冠。",
            "登床取之坐，调作南风弦。",
            "一奏风雨来，再鼓变云烟。",
            "鸟兽尽嘤鸣，草木亦滋蕃。",
            "乃知太古时，未远可追还。",
            "方彼梦中乐，心知口难传。",
            "既觉失其人，起坐涕汍澜。"
        ],
        "notes": "",
        "id": "5c3b1f0891f85b0eb605e3ef4b4a4cd6"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "酬学诗僧惟晤",
        "preface": "",
        "paragraphs": [
            "诗三百五篇，作者非一人。",
            "羁臣与弃妾，桑濮乃淫奔。",
            "其言苟可取，庬杂不全纯。",
            "子虽为佛徒，未易废其言。",
            "其言在合理，但惧学不臻。",
            "子佛与吾儒，异辙难同轮。",
            "子何独吾慕，自忘夷其身。",
            "苟能知所归，固有路自新。",
            "诱进或可至，拒之诚不仁。",
            "维诗于文章，太山一浮尘。",
            "又如古衣裳，组织烂成文。",
            "拾其裁剪余，未识衮服尊。",
            "嗟子学虽，徒自苦骸筋。",
            "勤勤袖卷轴，一岁三及门。",
            "惟求一言荣，归以耀其伦。",
            "与夫荣其肤，不若启其源。",
            "韩子亦尝谓，收敛加冠巾。"
        ],
        "notes": "",
        "id": "fd5a64eed53bef9ff82968868ce5ee65"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "别后奉寄俞二十五兄",
        "preface": "",
        "paragraphs": [
            "长河秋雨多，夜插寒潮入。",
            "岁暮孤舟迟，客心飞鸟急。",
            "君老忘卑穷，文字或缀缉。",
            "余生苦难阨，世险蹈已习。",
            "离合二十年，乖睽多聚集。",
            "常时饮酒别，今别辄饮泣。",
            "君曰吾老矣，不觉两袖湿。",
            "我年虽少君，白发已揖揖。",
            "忆初京北门，送我马暂立。",
            "自兹遭槛穽，一落谁引汲。",
            "颠危偶脱死，藏窜甘自絷。",
            "但令身尚在，果得手重执。",
            "闻来喜迎前，貌改惊乍揖。",
            "别离才几时，旧学废百十。",
            "残章与断藁，草草各收拾。",
            "空窗语青灯，夜雨听霵霵。",
            "明朝解舟南，归翼纵莫戢。",
            "还期明月饮，幸此中秋及。",
            "酒酣弄篇章，四坐困供给。",
            "欢言正喧哗，别意忽於邑。",
            "日暮北亭上，浊醪聊共挹。",
            "轻桡动翩翩，晚水明熠熠。",
            "行心去虽迫，诀语出犹澁。",
            "归来录君诗，卷轴多𧥄𧥄。",
            "谁云已老矣，意气何嶪岌。",
            "惜哉方壮时，千里足常馽。",
            "知之莫予深，力不足呼吸。",
            "叹吁偶成篇，聊用缀君什。"
        ],
        "notes": "",
        "id": "7f7adea6d692e76ee8966a4808080651"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "紫石屏歌",
        "preface": "",
        "paragraphs": [
            "月从海底来，行上天东南。",
            "正当天中时，下照千丈潭。",
            "潭心无风月不动，倒影射入紫石岩。",
            "月光水洁石莹浄，感此阴魄来中潜。",
            "自从月入此石中，天有两曜分为三。",
            "清光万古不磨灭，天地至宝难藏缄。",
            "天公呼雷公，夜持巨斧隳崭岩。",
            "堕此一片落千仞，皎然寒镜在玉匳。",
            "虾蟇白兔走天上，空留桂影犹杉杉。",
            "景山得之惜不得，赠我意与千金兼。",
            "自云每到月满时，石在暗室光出簷。",
            "大哉天地间，万怪难悉谈。",
            "嗟予不度量，每事思穷探。",
            "欲将两耳目所及，而与造化争毫纤。",
            "煌煌三辰行，日月尤尊严。",
            "若令下与物为比，扰扰万类将谁瞻。",
            "不然此石竟何物，有口欲说嗟如钳。",
            "吾奇苏子胸，罗列万象中包含。",
            "不惟胸宽胆亦大，屡出言语惊愚凡。",
            "自吾得此石，未见苏子心怀惭。",
            "不经老匠先指决，有手谁改施镌镵。",
            "呼工画石持寄似，幸子留意其无谦。"
        ],
        "notes": "",
        "id": "195526b53c7a5df07c5f23e4e472aa2b"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "聚星堂前紫薇花",
        "preface": "",
        "paragraphs": [
            "亭亭紫薇花，向我如有意。",
            "高烟晚溟蒙，清露晨点缀。",
            "岂无阳春月，所得时节异。",
            "静女不争宠，幽姿如自喜。",
            "将期谁顾眄，独伴我憔悴。",
            "而我不彊饮，繁英行亦坠。",
            "相看两寂寞，孤咏聊自慰。"
        ],
        "notes": "",
        "id": "275a3d6f8b0261ae347f51ce0d520ead"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "获麟赠姚辟先辈",
        "preface": "",
        "paragraphs": [
            "世已无孔子，获麟意谁知。",
            "我尝为之说，闻者未免非。",
            "而子独曰然，有如埙应篪。",
            "惟麟不为瑞，其意乃可推。",
            "春秋二百年，文约义甚夷。",
            "一从圣人没，学者自为师。",
            "峥嵘众家说，平地生崄巇。",
            "相沿益迂怪，各鬭出新奇。",
            "尔来千余岁，举世不知迷。",
            "焯哉圣人经，照耀万世疑。",
            "自从蒙众说，日月遭蔽亏。",
            "常患无气力，扫除浮云披。",
            "还其自然光，万物皆见之。",
            "子昔已好古，此经手常持。",
            "超然出众见，不为俗牵卑。",
            "近又脱赋格，飞黄摆衔羁。",
            "圣门开大道，夷路肆腾嬉。",
            "便可勦众说，旁通塞多歧。",
            "正途趋简易，慎勿事岖崎。",
            "著述须待老，积勤宜少时。",
            "苟思垂后世，大禹尚胼胝。",
            "顾我今老矣，两瞳蚀昏眵。",
            "大书难久视，心在力已衰。",
            "因思少自弃，今纵悔可追。",
            "戒我以勉子，临文但吁嘻。"
        ],
        "notes": "",
        "id": "428630e7c9343cf8586b9c98d7f3c9d8"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "喜雨",
        "preface": "",
        "paragraphs": [
            "大雨虽霶霈，隔辙分晴阴。",
            "小雨散浸淫，为润广且深。",
            "浸淫苟不止，利泽何穷已。",
            "无言雨大小，小雨农尤喜。",
            "宿麦已登实，新禾未抽秧。",
            "及时一日雨，终岁饱丰穰。",
            "夜响流霡霂，晨晖霁苍凉。",
            "川原浄如洗，草木自先光。",
            "童稚喜瓜芋，耕夫望陂塘。",
            "谁云田家苦，此乐殊未央。"
        ],
        "notes": "",
        "id": "cadf70318549afee55c786cd4b0bb3fa"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "飞盖桥玩月",
        "preface": "",
        "paragraphs": [
            "天形积轻清，水德本虚静。",
            "云收风波止，始见天水性。",
            "澄光与粹容，上下相涵映。",
            "乃于其两间，皎皎挂寒镜。",
            "余晖所照耀，万物皆鲜莹。",
            "矧夫人之灵，岂不醒视听。",
            "而我于此时，翛然发孤咏。",
            "纷昏忻洗涤，俯仰姿涵泳。",
            "人心旷而闲，月色高愈迥。",
            "惟恐清夜阑，时时瞻斗柄。"
        ],
        "notes": "",
        "id": "0c7b87e653c40f5afa4776b1a97a774f"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "竹间亭",
        "preface": "",
        "paragraphs": [
            "啾啾竹间鸟，日夕相嘤鸣。",
            "悠悠水中鱼，出入藻与萍。",
            "水竹鱼鸟家，伊谁作斯亭。",
            "翁来无车马，非与弹弋并。",
            "潜者入深渊，飞者散纵横。",
            "奈何翁屡来，浪使飞走惊。",
            "忘尔荣与利，脱尔冠与缨。",
            "还来寻鱼鸟，傍此水竹行。",
            "鸟语弄苍翠，鱼游玩清澄。",
            "而翁仍何为，独醉还自醒。",
            "三者各自适，要归亦同情。",
            "翁乎知此乐，无厌日来登。"
        ],
        "notes": "",
        "id": "4491d532b2cf5f0f962d4ea4331e8eb4"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "签吕公著见赠",
        "preface": "",
        "paragraphs": [
            "晋人歌蟋蟀，孔子录于诗。",
            "因知圣贤心，岂不惜良时。",
            "行乐不及早，朱颜忽焉衰。",
            "驰光如騕褭，一去不可追。",
            "今也不彊饮，后虽悔奚为。",
            "三年谪永阳，陷穽不知危。",
            "种树满幽谷，疏泉泻清池。",
            "新阳染山木，撩乱发枯枝。",
            "无人歌青春，自釂白玉巵。",
            "今者荷宽宥，乞州从尔宜。",
            "西湖旧已闻，既见又过之。",
            "菡萏间红绿，鸳鸯浮渺弥。",
            "四时花与竹，罇俎动可随。",
            "况与贤者同，薰然袭兰芝。",
            "醁醅寒且醥，清唱婉而迟。",
            "四坐各已醉，临觞独何疑。",
            "昔人逢曲车，流涎尚垂颐。",
            "况此杯中趣，久得乐无涯。",
            "多忧衰病早，心在良可噫。",
            "譬若卧枥马，闻鼙尚鸣悲。",
            "春膏已动脉，百卉渐葳蕤。",
            "丹砂得新方，旧疾庶可治。",
            "尚可执鞭弭，周旋以忘疲。"
        ],
        "notes": "",
        "id": "8177fdc939015c333cbd5daed9af83a5"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送荥阳魏主簿",
        "preface": "",
        "paragraphs": [
            "卓荦东都子，姓名闻十年。",
            "穷冬雪塞空，千里至我门。",
            "子足未及阈，我衣惊倒颠。",
            "仆童相视疑，寮吏或不然。",
            "俛首鹄鹤啄，进趋凫鴈联。",
            "青衫靴两脚，言色倩以温。",
            "于公门岂少，乃独得公懽。",
            "受知固不易，知士诚尤难。",
            "我思屈童吏，俗辩难以言。",
            "觞豆及嘉节，高堂列群贤。",
            "文章看落笔，论议驰后先。",
            "破石出至宝，决高泻长川。",
            "光晖相磨晻，浩渺肆波澜。",
            "寮吏媿我叹，仆童恪生颜。",
            "我顾寮吏嘻，士岂以此观。",
            "此聊为戏耳，以惊仆童昏。",
            "士欲见其守，视其居贱贫。",
            "欲知其所趋，试以义利干。",
            "我始识其面，已窥其肺肝。",
            "礼有来必往，木瓜报琅玕。",
            "十年思见之，一日舍我还。",
            "何用慰离居，赠子以短篇。"
        ],
        "notes": "",
        "id": "bfab6538dea3fe91a5e851e5052c72c9"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "青松赠林子",
        "preface": "",
        "paragraphs": [
            "青松生而直，绳墨易为功。",
            "良玉有天质，少加磨与礲。",
            "子诚怀美材，但未遭良工。",
            "养育既坚好，英华充厥中。",
            "于谁以成之，孟韩荀暨雄。"
        ],
        "notes": "",
        "id": "1d6cf8ede44978ac97f74e15ac80ee89"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "人日聚星堂燕集探韵得丰字",
        "preface": "",
        "paragraphs": [
            "污池以其下，众流之所钟。",
            "尺水无长澜，蛟龙岂其容。",
            "顾予诚鄙薄，群俊枉高踪。",
            "得一不为少，虽多肯辞丰。",
            "譬如登圆坛，罗列璧与琮。",
            "又若飨钧天，左右间笙镛。",
            "文章烂照耀，应和相撞舂。",
            "而予处其间，眩晁不知从。",
            "退之亦尝云，青蒿倚长松。",
            "新阳发群枯，生意渐丰茸。",
            "暮雪浩方积，醁醅寒更浓。",
            "毋言轻此乐，此乐难屡逢。"
        ],
        "notes": "",
        "id": "2dcad7c039dd710f6c1fcc0692edb3f2"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "橄榄",
        "preface": "",
        "paragraphs": [
            "五行居四时，维火盛南讹。",
            "炎焦陵木气，橄榄得之多。",
            "酸苦不相入，初争久方和。",
            "霜苞入中州，万里来江波。",
            "幸登君子席，得与众果罗。",
            "中州众果佳，珠圆玉光瑳。",
            "媿兹微陋质，以远不见诃。",
            "饧饴儿女甜，遗味久则那。",
            "良药不甘口，厥功见沉疴。",
            "忠言初厌之，事至悔若何。",
            "世已无采诗，诗成为君哦。"
        ],
        "notes": "",
        "id": "1b1f7cd4ee052f59baea2c4648bb4b8c"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "鹦鹉螺",
        "preface": "",
        "paragraphs": [
            "大哉沧海何茫茫，天地百宝皆中藏。",
            "牙须甲角争光铓，腥风怪雨洒幽荒。",
            "珊瑚玲珑巧缀装，珠宫贝阙烂煌煌。",
            "泥居壳屋细莫详，红螺行沙夜生光。",
            "负材自累遭刳肠，匹夫怀璧古所伤。",
            "浓沙剥蚀隐文章，磨以玉粉缘金黄，清罇旨酒列华堂。",
            "陇鸟回头思故乡，美人清歌蛾眉扬，一釂凛冽回春阳。",
            "物虽微远用则彰，一螺千金价谁量，岂若泥下追含浆。"
        ],
        "notes": "",
        "id": "521b693cf03e655e43c2ed076aa0c627"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "食糟民",
        "preface": "",
        "paragraphs": [
            "田家种糯官酿酒，榷利秋毫升与斗。",
            "酒沽得钱糟弃物，大屋经年堆欲朽。",
            "酒醅瀺灂如沸汤，东风来吹酒瓮香。",
            "累累罂与瓶，惟恐不得尝。",
            "官沽味𬪩村酒薄，日饮官酒诚可乐。",
            "不见田中种糯人，釜无糜粥度冬春。",
            "还来就官买糟食，官吏散糟以为德。",
            "嗟彼官吏者，其职称长民。",
            "衣食不蚕耕，所学义与仁。",
            "仁当养人义适宜，言可闻达力可施。",
            "上不能宽国之利，下不能饱尔之饥。",
            "我饮酒，尔食糟。",
            "尔虽不我责，我责何由逃。"
        ],
        "notes": "",
        "id": "d0f7c4607ac0c15694e22d3e2f0d4c45"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送焦千之秀才",
        "preface": "",
        "paragraphs": [
            "焦生独立士，势利不可恐。",
            "谁言一身穷，自待九鼎重。",
            "有能揭之行，可谓仁者勇。",
            "吕侯相家子，德义胜华宠。",
            "焦生得其随，道合若胶巩。",
            "始生及吾门，除子喜惊踊。",
            "曰此难致宝，一失何由踵。",
            "自吾得二生，粲粲获双珙。",
            "奈何夺其一，使我意纷𦶇。",
            "吾尝爱生材，抽擢方鬰蓊。",
            "犹须老霜雪，然后见森耸。",
            "况从主人贤，高行可倾竦。",
            "读书趋简要，害说去杂冗。",
            "新文时我寄，庶可蠲烦壅。"
        ],
        "notes": "",
        "id": "c8c2a8317e53a90199ab2bb04671bec4"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "伏日赠徐焦二生",
        "preface": "",
        "paragraphs": [
            "徐生纯明白玉璞，焦子皎洁寒泉冰。",
            "清光莹尔互辉映，当暑自可消炎蒸。",
            "平湖绿波涨渺渺，高榭古木阴层层。",
            "嗟哉我岂不乐此，心虽欲往身未能。",
            "俸优食饱力不用，官闲日永睡莫兴。",
            "不思高飞慕鸿鹄，反此愁卧偿蚊蝇。",
            "三年永阳子所见，山林自放乐可胜。",
            "清泉白石对斟酌，岩花野鸟为交朋。",
            "崎岖磵谷穷上下，追逐猿狖争超腾。",
            "酒美宾佳足自负，饮酣气横犹骄矜。",
            "奈何乖离才几日，苍颜非旧白发增。",
            "彊欢徒劳歌且舞，勉饮宁及合与升。",
            "行揩眼眵旋看物，坐见楼阁先愁登。",
            "头轻目明脚力健，羡子志气将飘凌。",
            "只今心意已如此，终竟事业知何称。",
            "少壮及时宜努力，老大无堪还可憎。"
        ],
        "notes": "",
        "id": "97e04bae62d0172eb1b9931e516ddd0c"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "寄生槐",
        "preface": "",
        "paragraphs": [
            "桧惟凌云材，槐实凡木贱。",
            "奈何柔脆质，累此孤高干。",
            "龙鳞老苍苍，鼠耳光粲粲。",
            "因缘初莫原，感咤徒自叹。",
            "偷生由附托，得势争葱蒨。",
            "方其荣盛时，曾莫见真赝。",
            "欲知穷悴节，宜试以霜霰。",
            "萌芽起微蘗，辨别乖先见。",
            "剪除初非难，长养遂成患。",
            "虽然根性殊，常恐枝叶乱。",
            "惟应植者深，幸不习而变。",
            "含容固有害，勦绝须明断。",
            "惟当审斤斧，去恶无伤善。"
        ],
        "notes": "",
        "id": "e4788f2254c0cee59771de08e1cec0ef"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "韩公阅古堂",
        "preface": "",
        "paragraphs": [
            "兵闲四十年，士不识金革。",
            "水旱数千里，民流谁垦辟。",
            "公初来视之，嘻此乃予责。",
            "将法多益办，万千由十百。",
            "整齐谈笑间，进退有寸尺。",
            "曰此易为耳，在吾绳与墨。",
            "天成而地出，古所重民食。",
            "贮储非一朝，人命在旦夕。",
            "惟兹将奈何，敢不竭吾力。",
            "木牛尚可运，玉罄犹走籴。",
            "因难乃见材，不止将有得。",
            "公言初未信，终岁考成绩。",
            "骄墯识恩威，讴吟起羸瘠。",
            "貔貅著行伍，仓廪饱堆积。",
            "文章娱闲暇，传记寻往昔。",
            "英英文与武，粲粲图四壁。",
            "酒令列诸将，谈锋摧辩客。",
            "周旋顾视间，是不为无益。",
            "循吏一州守，将军万夫敌。",
            "于公岂止然，事业本夔稷。",
            "富寿及黎庶，威名慑夷狄。",
            "当归庙堂上，有位久虚席。",
            "大匠不挥斧，众工随指画。",
            "众容任群材，文武各以职。"
        ],
        "notes": "",
        "id": "46352fb5d86565cf825637a69c0780a1"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "永州万石亭",
        "preface": "",
        "paragraphs": [
            "天于生子厚，禀予独艰哉。",
            "超凌骤拔擢，过盛辄伤摧。",
            "苦其危虑心，常使鸣声哀。",
            "投以空旷地，纵横放天才。",
            "山穷与水险，下上极沿洄。",
            "故其于文章，出语多崔嵬。",
            "人迹所罕到，遗踪久荒颓。",
            "王君好奇士，后二百年来。",
            "翦薙发幽荟，搜寻得琼瑰。",
            "咸物不自贵，因人乃为材。",
            "惟知古可慕，岂免今所咍。",
            "我亦奇子厚，开编每徘徊。",
            "作诗示同好，为我铭山隈。"
        ],
        "notes": "",
        "id": "9e324d5f760318e7323e73a5dd250524"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "答原父",
        "preface": "",
        "paragraphs": [
            "炎歊鬰然蒸，午景炽方燄。",
            "子来清风兴，萧萧吹几簟。",
            "又如沃琼浆，遽饮不知厌。",
            "嗟予学苦晚，白首困铅椠。",
            "危疑奚所质，孔孟久已窆。",
            "群儒窒自私，惟子通且赡。",
            "幸时丐赢余，屡得饱饥歉。",
            "严严春秋经，大法谁改觇。",
            "三才失纲纪，五代极昏垫。",
            "盗窃恣胠箧，英雄争奋劒。",
            "兴亡两仓卒，事迹多遗欠。",
            "才能纪成败，岂暇诛奸僭。",
            "闻见患孤寡，是非谁证验。",
            "尝欣同好恶，遂乞指瑕玷。",
            "反蒙华衮襃，如誉嫫母艳。",
            "救非当在早，已暴何由敛。",
            "苟能哀废痼，其可惜针砭。",
            "风舲或许邀，湖绿方濪濪。"
        ],
        "notes": "",
        "id": "8933c989adc25b6aaf848cb277d6006c"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "虫鸣",
        "preface": "",
        "paragraphs": [
            "叶落秋水冷，众鸟声已停。",
            "阴气入墙壁，百虫皆夜鸣。",
            "虫鸣催岁寒，唧唧机杼声。",
            "时节忽已换，壮心空自惊。",
            "平明起照镜，但畏白发生。"
        ],
        "notes": "",
        "id": "f7cdb4ef7cfab2dc92515b51c7abc867"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "奉答子华学士安抚江南见寄之作",
        "preface": "",
        "paragraphs": [
            "百姓病已久，一言难遽陈。",
            "良医将治之，必究病所因。",
            "天下久无事，人情贵因循。",
            "优游以为高，宽纵以为仁。",
            "今日废其小，皆谓不足论。",
            "明日坏其大，又云力难振。",
            "旁窥各阴拱，当职自逡巡。",
            "岁月寖隳颓，纪纲遂纷纭。",
            "坦坦万里疆，蚩蚩九州民。",
            "昔而安且富，今也迫以贫。",
            "疾小不加理，浸淫将徧身。",
            "汤剂乃常药，未能去深根。",
            "针艾有奇功，暂痛勿吟呻。",
            "痛定支体胖，乃知针艾神。",
            "猛宽相济理，古语六经存。",
            "蠹弊革侥幸，滥官绝贪昏。",
            "牧羊而去狼，未为不仁人。",
            "俊乂沉下位，恶去善乃伸。",
            "贤愚各得职，不治未之闻。",
            "此说乃其要，易知行每艰。",
            "迟疑与果决，利害反掌间。",
            "舍此欲有为，吾知力徒烦。",
            "家至与户到，饱饥而衣寒。",
            "三王所不能，岂特今所难。",
            "我昔忝谏列，日常趋紫宸。",
            "圣君尧舜心，闵闵极忧勤。",
            "子华当来时，玉音耳尝亲。",
            "上副明主意，下宽斯人屯。",
            "江南彼一方，巨细到可询。",
            "谕以上恩德，当冬反阳春。",
            "吾言乃其槩，岂止一方云。"
        ],
        "notes": "",
        "id": "48060050add96b34c27900676e2b025b"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送张洞推官赴永兴经略司",
        "preface": "",
        "paragraphs": [
            "自古天下事，及时难必成。",
            "为谋于未然，聪者或莫听。",
            "患至而后图，智者有不能。",
            "未远前日悔，可为来者铭。",
            "熙熙彼西人，老死织与耕。",
            "狂羝一朝叛，烽火四面惊。",
            "用兵五六年，首恶竟逃刑。",
            "仰赖天子圣，乾坤量包并。",
            "苗顽不率德，舜羽舞于庭。",
            "谓此虽异类，有生亦含情。",
            "藩篱被触突，譬若豨与𦏪。",
            "驯扰以刍豢，可呼随指令。",
            "称藩效臣职，冠带复人形。",
            "四海得休息，疮痍肉新生。",
            "敢问前孰失，恃安而弛兵。",
            "酒肴为善将，循默乃名卿。",
            "虑患谓生事，高谈笑难行。",
            "一方兵遽起，愚智共营营。",
            "上烦天子仁，旰食忧吾氓。",
            "谋议及台早，幽栖访岩扃。",
            "小利不足为，涓流助沧溟。",
            "大功难速就，仓卒始改更。",
            "徒自益纷扰，何由集功名。",
            "乃知深远画，施设在安平。",
            "今也实其时，鉴前岂非明。",
            "严严经略府，罇俎集豪英。",
            "千营饱而嬉，万马牧在坰。",
            "相公黄合老，与国为长城。",
            "张子美而秀，文章博群经。",
            "从军古云乐，知己士所荣。",
            "感激报恩义，当来请长缨。"
        ],
        "notes": "",
        "id": "d62db7dffcc85b6e30db1d258cd9390a"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "寄圣俞",
        "preface": "",
        "paragraphs": [
            "凌晨有客至自西，为问诗老来何稽。",
            "京师车马曜朝日，何用扰扰随轮蹄。",
            "面颜憔悴暗尘土，文字光彩垂虹霓。",
            "空肠时如秋蚓叫，苦调或作寒蝉嘶。",
            "语言虽巧身事拙，捷径耻蹈行非迷。",
            "我今俸禄饱余賸，念子朝夕勤盐齑。",
            "舟行每欲载米送，汴水六月干无泥。",
            "乃知此事尚难必，何况仕路如天梯。",
            "朝廷乐善得贤众，台阁俊彦联簪犀。",
            "朝阳鸣凤为时出，一枝岂惜容其栖。",
            "古来磊落材与知，穷达有命理莫齐。",
            "悠悠百年一瞬息，俯仰天地身醯鸡。",
            "其间得失何足校，况与凫鹜争稗稊。",
            "忆在洛阳年各少，对花把酒倾玻璃。",
            "二十年间几人在，在者忧患多乖睽。",
            "我今三载病不饮，眼眵不辨䯄与骊。",
            "壮心销尽忆闲处，生计易足才蔬畦。",
            "优游琴酒逐渔钓，上下林壑相攀跻。",
            "及身彊健始为乐，莫待衰病须扶携。",
            "行当买田清颍上，与子相伴把锄犁。"
        ],
        "notes": "",
        "id": "9fe54a8a07fb2e163da70e0369f80c93"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "有马示徐无党",
        "preface": "",
        "paragraphs": [
            "吾有千里马，毛骨何萧森。",
            "疾驰如奔风，白日无留阴。",
            "除驱当大道，步骤中五音。",
            "马虽有四足，迟速在吾心。",
            "六辔应吾手，调和如瑟琴。",
            "东西与南北，高下山与林。",
            "惟意所欲适，九州可周寻。",
            "至哉人与马，两乐不相侵。",
            "伯乐识其外，徒知价千金。",
            "王良得其性，此术固已深。",
            "良马须善驭，吾言可为箴。"
        ],
        "notes": "",
        "id": "65a798d5ca106d3fde8cdf88badb4e37"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "天辰",
        "preface": "",
        "paragraphs": [
            "天形如车轮，昼夜常不息。",
            "三辰随出没，曾不差分刻。",
            "北辰居其所，帝座严尊极。",
            "众星拱而环，大小各有职。",
            "不动以临之，任德不任力。",
            "天辰主下土，万物由生殖。",
            "一动与一静，同功而异域。",
            "惟王知法此，所以治万国。"
        ],
        "notes": "",
        "id": "4849559e416194bed0ae98058cb51dd6"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "再和圣俞见答",
        "preface": "",
        "paragraphs": [
            "两畿相望东与西，书来三日犹为稽。",
            "短篇投子譬瓦砾，敢辱报之金褭蹄。",
            "文章至宝被埋没，气象往往干云霓。",
            "飞黄伯乐不世出，四顾骧首空长嘶。",
            "嗟哉我岂敢知子，论诗赖子初指迷。",
            "子言古淡有真味，大羹岂须调以齑。",
            "怜我区区欲彊学，跛鼈曾不离污泥。",
            "问子初何得臻此，岂能直到无阶梯。",
            "如其所得自勤苦，何惮入海求灵犀。",
            "周旋二纪陪唱和，凡翼每竝鸾凰栖。",
            "有时争胜不量力，何异弱鲁攻彊齐。",
            "念子京师苦憔悴，经年陋巷听朝鸡。",
            "儿啼妻噤午未饭，得米宁择秕与稊。",
            "石上紫豪家故有，剡藤莹滑如玻璃。",
            "追惟平昔念少壮，零落生死嗟分睽。",
            "一挥累纸恣奔放，骏若驾骆仍骖骊。",
            "腹虽枵虚气豪横，犹胜谄笑病夏畦。",
            "名声不朽岂易得，仕宦得路终当跻。",
            "年来无物不可爱，花发有酒谁同携。",
            "问我居留亦何事，方春苦旱忧民犂。"
        ],
        "notes": "",
        "id": "d49fde8930c0142e2266d703fe9dbc3c"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "感春杂言",
        "preface": "",
        "paragraphs": [
            "鸠鸣兮屋上，雀噪兮簷间。",
            "百鸟感春阳，有如动机关。",
            "雄雌相呼和，日夕聒聒不得闲。",
            "砌下两株树，枯条有谁攀。",
            "春风一夜来，花叶何班班。",
            "乃知天巧夺人力，能使枯木生红颜。",
            "奈何人为万物灵，不及草木与飞翾。",
            "自从春来何所觉，但怪睡美不觉白日高南山。",
            "行逢百花不著眼，岂念四气如回环。",
            "却思年少忆前事，虽有驵骏难追还。",
            "奈何来日尚可乐，曾不勉彊相牵扳。",
            "渌酒如春波，黄金为谁悭。",
            "人生一世中，一步百险艰。",
            "俟河之清不可得，联自歌此讥愚顽。"
        ],
        "notes": "",
        "id": "94ad7513018705ca9a0eae6915f8d424"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "庐山高赠同年刘中允归南康",
        "preface": "",
        "paragraphs": [
            "庐山高哉几千仞兮，根盘几百里，巀然屹立乎长江。",
            "长江西来走其下，是为扬澜左里兮，洪涛巨浪日夕相舂撞。",
            "云消风止水镜浄，泊舟登岸而远望兮。",
            "上摩青苍以晻霭，下压后土之鸿厖。",
            "试往造乎间兮，攀缘石凳窥空谾。",
            "千岩万壑响松桧，悬崖巨石飞流淙。",
            "水声聒聒乱人耳，六月飞雪洒石矼。",
            "仙翁释子亦往往而逢兮，吾尝恶其学幻而言哤。",
            "但见丹霞翠壁远近映楼阁，晨钟暮鼓杳霭罗幡幢。",
            "幽花野草不知其名兮，风吹露湿香涧谷，时有白鹤飞来双。",
            "幽寻远去不可极，便欲绝世遗纷痝。",
            "羡君买田筑室老其下，插秧盈畴兮酿酒盈缸。",
            "欲令浮岚暖翠千万状，坐卧常对乎轩窗。",
            "君怀磊砢有至宝，世俗不辨珉与玒。",
            "策名为吏二十载，青衫白首困一邦。",
            "宠荣声利不可以苟屈兮，自非青云白石有深趣，其气兀硉何由降。",
            "丈夫壮节似君少，嗟我欲说安得巨笔如长杠。"
        ],
        "notes": "",
        "id": "17199fa1d5cb392c53f7cf1432fa4058"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送徐生之渑池",
        "preface": "",
        "paragraphs": [
            "河南地望雄西京，相公好贤天下称。",
            "吹嘘死灰生气燄，谈笑暖律回严凝。",
            "曾陪罇俎被顾盻，罗列台阁皆名卿。",
            "徐生南国后来秀，得官古县依崤陵。",
            "脚靴手板实卑贱，贤俊未可吏事绳。",
            "携文百篇赴知己，西望未到气已增。",
            "我昔初官便伊洛，当时意气尤骄矜。",
            "主人乐士喜文学，幕府最盛多交朋。",
            "园林相映花百种，都邑四顾山千层。",
            "朝行绿槐听流水，夜饮翠幙张红灯。",
            "尔来飘流二十载，鬓发萧索垂霜冰。",
            "同时竝游在者几，旧事欲说无人应。",
            "文章无用等画虎，名誉过耳如飞绳。",
            "荣华万事不入眼，忧患百虑来填膺。",
            "羡子年少正得路，有如扶桑初日升。",
            "名高场屋已得俊，世有龙门今复登。",
            "出门相送亲与友，何异篱鷃瞻云鹏。",
            "嗟吾笔砚久已格，感激短章因子兴。"
        ],
        "notes": "",
        "id": "e3e7285ca90586e9b47b0007756a5a98"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "葛氏鼎",
        "preface": "",
        "paragraphs": [
            "大河昔决东南流，萧条东郡今遗湫。",
            "我从故老问其由，云古五鼎藏高丘。",
            "地灵川秀草木稠，鬰鬰佳气蒸常浮。",
            "惟物伏见数有周，秘藏奇怪神所搜。",
            "天昏地惨鬼哭幽，至宝欲出风云愁。",
            "荡摇山川失维陬，九龙大战驱蛟虬。",
            "割然岸烈轰云骉，滑人夜惊鸟嘲啁。",
            "妇走抱儿扶白头，苍生仰叫黄屋忧。",
            "聚徒百万如蚍蜉，千金一扫随浮沤。",
            "天旋海沸动九州，此鼎始出人间留。",
            "滑人得之不敢收，奇模古质非今侔。",
            "器大难用识者不，以示世俗遭揶揄。",
            "明堂会朝飨诸侯，饔官有品供王羞。",
            "调以五味烹全牛，时有用舍吾无求。",
            "二三子学雕琳球，见之始惊中叹愀。",
            "披荒斵古争穷搜，苦语难出声咿嚘。",
            "马图出河龟负畴，自古怪说何悠悠。",
            "嗟吾老矣不能休，勉彊作诗慙效尤。"
        ],
        "notes": "",
        "id": "23994f815f2b9d502cb753227b1c5877"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "太白戏圣俞",
        "preface": "",
        "paragraphs": [
            "开元无事二十年，五兵不用太白闲。",
            "太白之精下人间，李白高歌蜀道难。",
            "蜀道之难难于上青天，李白落笔生云烟。",
            "千奇万险不可攀，却视蜀道犹平川。",
            "宫娃扶来白已醉，醉里诗成醒不记。",
            "忽然乘兴登名山，龙咆虎啸松风寒。",
            "山头婆娑弄明月，九域尘土悲人寰。",
            "吹笙饮酒紫阳家，紫阳真人驾云车。",
            "空山流水空流花，飘然已去凌青霞。",
            "下看区区郊与岛，萤飞露湿吟秋草。"
        ],
        "notes": "",
        "id": "234084f3705801e0e03170de417414c5"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "边户",
        "preface": "",
        "paragraphs": [
            "家世为边户，年年常备胡。",
            "儿僮习鞍马，妇女能弯弧。",
            "胡尘朝夕起，虏骑蔑如无。",
            "邂逅辄相射，杀伤两常俱。",
            "自从澶州盟，南北结欢娱。",
            "虽云免战鬭，两地供赋租。",
            "将吏戒生事，庙堂为远图。",
            "身居界河上，不敢界河渔。"
        ],
        "notes": "",
        "id": "298c20df48d3d425a5d3a5cf5eb14e0f"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "梅圣俞寄银杏",
        "preface": "",
        "paragraphs": [
            "鹅毛赠千里，所重以其人。",
            "鸭脚虽百个，得之诚可珍。",
            "问予得之谁，诗老远且贫。",
            "霜野摘林实，京师寄时新。",
            "封包虽甚微，采掇皆躬亲。",
            "物贱以人贵，人贤弃而沦。",
            "开缄重嗟惜，诗以报慇懃。"
        ],
        "notes": "",
        "id": "f5d01f1395f7af6f70b79a507d29d463"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "与子华原父小饮坐中寄同州江十学士休复",
        "preface": "",
        "paragraphs": [
            "岁晚忽不乐，相过偶乘闲。",
            "百年才几进，一笑得亦艰。",
            "有酒醉嘉客，无钱买妖鬟。",
            "问予官何为，侍从联朝班。",
            "朝廷多贤材，何用蒯与菅。",
            "白发垂两鬓，黄金腰九环。",
            "奈何章绶荣，饰此木石顽。",
            "于国略无补，有慙常在颜。",
            "幸蒙二三友，相与文字间。",
            "江子独舍我，高鸿去难攀。",
            "秋风动沙苑，郡阁当南山。",
            "吟咏日多暇，诏条宽可颁。",
            "寒云雪纷糅，幽鸟春緜蛮。",
            "胜事日向好，思君何时还。"
        ],
        "notes": "",
        "id": "bb3f520f8c5db6969c0cb1ca123001d1"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "述怀",
        "preface": "",
        "paragraphs": [
            "岁律忽其周，阴风惨辽夐。",
            "孤怀念时节，朽质惊衰病。",
            "忆始来京师，街槐绿方映。",
            "清霜一以零，众木少坚劲。",
            "物理固如此，人生宁久盛。",
            "当时不树立，后世犹讥评。",
            "顾我实孤生，饥寒谈孔孟。",
            "壮年犹勇为，刺口论时政。",
            "中间蒙选擢，官实居谏诤。",
            "岂知身愈危，惟恐职不称。",
            "十年困风波，九死出槛穽。",
            "再生君父恩，如报犬马性。",
            "归来见亲识，握手相吊庆。",
            "丹心皎虽存，白发生已迸。",
            "慙无羽毛彩，来与鸾凰竝。",
            "铩翮追群翔，孤唳惊众听。",
            "严严玉堂署，清禁肃而静。",
            "职业愧论思，文章慙诰命。",
            "厚颜难久居，归计无荒迳。",
            "偷闲就朋友，笑语杂嘲咏。",
            "欢情虽索寞，得酒犹豪横。",
            "群居固可乐，宠禄尤难幸。",
            "何日早收身，江湖一渔艇。"
        ],
        "notes": "",
        "id": "cbea6accf11dc3182310d8ce910823cc"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "和刘原父澄心纸",
        "preface": "",
        "paragraphs": [
            "君不见曼卿子美真奇才，久已零落埋黄埃。",
            "子美生穷死愈贵，残章断藁如琼瑰。",
            "曼卿醉题红粉壁，壁粉已剥昏烟煤。",
            "河倾昆仑势曲折，雪压太华高崔嵬。",
            "自从二子相继没，山川气象皆低摧。",
            "君家虽有澄心纸，有敢下笔知谁哉。",
            "宣州诗翁饿欲死，黄鹄折翼鸣声哀。",
            "有时得饱好言语，似听高唱倾金罍。",
            "二子虽死此翁在，老手尚能工翦裁。",
            "奈何不寄反示我，如弃正论求俳诙。",
            "嗟我今衰不复昔，空能把卷阖且开。",
            "百年干戈流战血，一国歌舞今荒台。",
            "当时百物尽精好，往往遗弃沦蒿莱。",
            "君从何处得此纸，纯坚莹腻卷百枚。",
            "官曹职事喜床暇，台阁唱和相追陪。",
            "文章自古世不乏，间出安知无后来。"
        ],
        "notes": "",
        "id": "a8534d5a433121e7512fbc7f80cf7d78"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "奉使契丹道中答刘原父桑干河见寄之作",
        "preface": "",
        "paragraphs": [
            "忆昨初受命，同下紫宸朝。",
            "问君当何之，笑指北斗杓。",
            "共念到几时，春风约回镳。",
            "所持既异事，前后忽相辽。",
            "风月坐易失，山川行知遥。",
            "回头三千里，双阙在紫霄。",
            "我老倦鞍马，安能事吟嘲。",
            "君才绰有余，新句益飘飘。",
            "前日逢吕郭，解鞍憩山要。",
            "僮仆相问喜，马鸣亦萧萧。",
            "出君桑干诗，寄我慰寂寥。",
            "又喜前见君，相期驻征轺。",
            "虽知不久留，一笑乐亦聊。",
            "归路践冰雪，还爱脱狐貂。",
            "君行我即至，春酒待相邀。"
        ],
        "notes": "",
        "id": "601d6222820a38b7720733ef7120a9ba"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "书素屏",
        "preface": "",
        "paragraphs": [
            "我行三千里，何物与我亲。",
            "念此尺素屏，曾不离我身。",
            "旷野多黄沙，当午白日昏。",
            "风力若牛弩，飞砂还射人。",
            "暮投山椒馆，休此车马勤。",
            "开屏置床头，辗转夜向晨。",
            "卧听穹庐外，北风驱雪云。",
            "勿愁明日雪，且拥狐貂温。",
            "君命固有严，羁旅诚苦辛。",
            "但苟一夕安，其余非所云。"
        ],
        "notes": "",
        "id": "9d2b2ee95addff26e2d3e76b3fd561f9"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "马啮雪",
        "preface": "",
        "paragraphs": [
            "马饥啮雪渴饮冰，北风卷地来峥嵘。",
            "马悲踯躅人不行，日暮涂远千山横。",
            "我谓行人止叹声，马当勉力无悲鸣。",
            "白沟南望如掌平，十里五里长短亭。",
            "腊雪销尽春风轻，火烧原头青草生。",
            "远客还家红袖迎，乐哉人马归有程。",
            "男儿虽有四方志，无事何须勤远征。"
        ],
        "notes": "",
        "id": "ca661583ee70cfa3fc04ca57a85a7646"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "风吹沙",
        "preface": "",
        "paragraphs": [
            "北风吹沙千里黄，马行确荦悲摧藏。",
            "当冬万物惨颜色，冰雪射日生光芒。",
            "一年百日风尘道，安得朱颜长美好。",
            "揽鞍鞭马行勿迟，酒熟花开二月时。"
        ],
        "notes": "",
        "id": "7d73701a599ec8cd664fcb10267a3898"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "重赠刘原父",
        "preface": "",
        "paragraphs": [
            "忆昨君当使北时，我往别君饮君家。",
            "爱君小鬟初买得，如手未触新开花。",
            "醉中上马不知夜，但见九陌灯火人諠哗。",
            "归来不记与君别，酒醒起坐空咨嗟。",
            "自言我亦随往矣，行即逢君何恨邪。",
            "岂知前后不相及，岁月忽忽行无涯。",
            "古北岭口踏新雪，马盂山西捍落霞。",
            "风云暮惨失道路，磵谷夜静闻麏䴥。",
            "行迷方向但看日，度尽山险方逾沙。",
            "客心渐远诚易感，见君虽晚喜莫加。",
            "我后君归祗十日，君先跃马未足夸。",
            "新年花发见回鴈，归路柳暗藏娇鸦。",
            "而今春物已烂漫，念昔草木冰未芽。",
            "人生每苦劳事役，老去尚能怜物华。",
            "从今有暇即相过，安得载酒长盈车。"
        ],
        "notes": "",
        "id": "af1d0455f6700ebbc2169e85c85b695c"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "赠沈遵",
        "preface": "",
        "paragraphs": [
            "群动夜息浮云阴，沈夫子弹醉翁吟。",
            "醉翁吟，以我名，我初闻之喜且惊。",
            "宫声三叠何泠泠，酒行暂止四坐倾。",
            "有如风轻日煖好鸟语，夜静山响春泉鸣。",
            "坐思千岩万壑醉眠处，写君三尺膝上横。",
            "沈夫子，恨君不为醉翁客，不见翁醉山间亭。",
            "翁欢不待丝与竹，把酒终日听泉声。",
            "有时醉倒枕谿石，青山白云为枕屏。",
            "花间百鸟唤不觉，日落山风吹自醒。",
            "我时四十犹彊力，自号醉翁聊戏客。",
            "尔来忧患十年间，鬓发未老嗟先白。",
            "滁人思我虽未忘，见我今应不能识。",
            "沈夫子，爱君一罇复一琴，万事不可干其心。",
            "自非曾是醉翁客，莫向俗耳求知音。"
        ],
        "notes": "",
        "id": "15fc8551ee536befc4f2ffb6ec88c113"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "答圣俞",
        "preface": "",
        "paragraphs": [
            "人皆喜诗翁，有酒谁肯一醉之。",
            "嗟我独无酒，数往从翁何所为。",
            "翁居南方我北走，世路离合安可期。",
            "汴渠千艘日上下，来及水门犹未知。",
            "五年不见劳梦寐，三日始往何其迟。",
            "城东赚河有名字，万家弃水为污池。",
            "人居其上苟贤者，我视此水犹涟漪。",
            "入门下马解衣带，共坐习习清风吹。",
            "湿薪荧荧煮薄茗，四顾壁立空无遗。",
            "万钱方丈饱则止，一瓢饮水乐可涯。",
            "况出新诗数十首，珠玑大小光陆离。",
            "他人欲一不可有，君家筐箧满莫持。",
            "才大名高乃富贵，岂比金紫包愚痴。",
            "贵贱同为一丘土，圣贤独如星日垂。",
            "道德内乐不假物，犹须朋友并良时。",
            "蝉声渐已变秋意，得酒安问醇与醨。",
            "玉堂官闲无事业，亲旧幸可从其私。",
            "与翁老矣会有几，当弃百事勤追随。"
        ],
        "notes": "",
        "id": "00b56cae44a1704ab0ffacd3a9070298"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "感兴五首  其一",
        "preface": "",
        "paragraphs": [
            "奉祠严秘馆，摄事罄精诚。",
            "岁晏悲木落，天寒闻鹤鸣。",
            "念昔丘壑趣，岂知朝市情。",
            "弱龄婴仕宦，壮节慕功名。",
            "多病慙厚禄，早衰叹余生。",
            "未知犬马报，安得遂归耕。"
        ],
        "notes": "",
        "id": "f26d1cc7719a8b283e168997364c0541"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "感兴五首  其二",
        "preface": "",
        "paragraphs": [
            "怀禄不知慙，人虽不吾责。",
            "贫交重意气，握手犹感激。",
            "煌煌腰间金，两鬓飒已白。",
            "有生天地间，寿考非金石。",
            "古人报一饭，君子不苟得。",
            "忧来自悲歌，涕泪下沾臆。"
        ],
        "notes": "",
        "id": "0bc4d25fabf9e615aafed1c655d0cdda"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "感兴五首  其三",
        "preface": "",
        "paragraphs": [
            "清夜虽云长，白日亦易晚。",
            "循环百刻中，势若丸走坂。",
            "盈亏自相补，得失何足算。",
            "餐霞可延年，饮酒诚自损。",
            "未知辛苦长，孰若适意短。",
            "二者一何偷，百年皆不免。",
            "颜回不著述，后世存愈远。",
            "圣贤非虚名，惟善为可勉。"
        ],
        "notes": "",
        "id": "1f0b9eaed0892e7394e1799eabdd51f3"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "感兴五首  其四",
        "preface": "",
        "paragraphs": [
            "仕宦希寸禄，庶无饥寒迫。",
            "读书文章，本以代耕织。",
            "学成颇自喜，禄厚愈多责。",
            "挟山以超海，事有非其力。",
            "君子贵量能，无轻食人食。"
        ],
        "notes": "",
        "id": "37e50d0a90787c4278b5fed301001e0a"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "感兴五首  其五",
        "preface": "",
        "paragraphs": [
            "唧唧复唧唧，夜叹晓未息。",
            "虫声急愈尖，病耳闻若刺。",
            "壮士易为老，良时难再得。",
            "日月相随东，天行自西北。",
            "三者不相谋，万古无穷极。",
            "安知人间世，岁月忽已易。"
        ],
        "notes": "",
        "id": "76227d2522373c3b01dcbbdb63ac420c"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "吴学士石屏歌",
        "preface": "",
        "paragraphs": [
            "晨光入林众鸟惊，腷膊群飞鸦乱鸣。",
            "穿林四散投空去，黄口巢中饥待哺。",
            "雌者下啄雄高盘，雄雌相呼飞复还。",
            "空林无人鸟声乐，古木参天枝屈蟠。",
            "下有怪石横树间，烟埋草没苔藓斑。",
            "借问此景谁图写，乃是吴家石屏者。",
            "虢工刳山取山骨，朝镵暮斵非一日，万象皆从石中出。",
            "吾嗟人愚不见天地造化之初难，乃云万物生自然。",
            "岂知镌镵刻画丑与妍，千状万态不可殚。",
            "神愁鬼泣昼夜不得闲，不然安得巧工妙手惫精竭思不可到，若无若有缥缈生云烟。",
            "鬼神功成天地惜，藏在虢山深处石。",
            "惟人有心无不获，天地虽神藏不得。",
            "又疑鬼神好胜憎吾侪，欲极奇怪穷吾才，乃传张生自西来。",
            "吴家学士见且咍，醉点紫毫淋墨煤。",
            "君才自与鬼神鬭，嗟我老矣安能陪。"
        ],
        "notes": "",
        "id": "3c68c30ce5b2eccda7616139c379e7e1"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "初食车螯",
        "preface": "",
        "paragraphs": [
            "累累盘中蛤，来自海之涯。",
            "坐客初未识，食之先叹嗟。",
            "五代昔乖隔，九州如剖瓜。",
            "东南限淮海，邈不通夷华。",
            "于时北州人，饮食陋莫加。",
            "鸡豚为异味，贵贱无等差。",
            "自从圣人出，天下为一家。",
            "南产错交广，西珍富卭巴。",
            "水载每连舳，陆输动盈车。",
            "谿潜细毛发，海怪雄须牙。",
            "岂惟贵公侯，闾巷饱鱼虾。",
            "此蛤今始至，其来何晚邪。",
            "螯蛾闻二名久见南人夸。",
            "璀璨壳如玉，斑斓点生花。",
            "含浆不肯吐，得火遽已呀。",
            "共食惟恐后，急先屡成哗。",
            "但喜美无厌，岂思来甚遐。",
            "多慙海上翁，辛苦斵泥沙。"
        ],
        "notes": "",
        "id": "190ed7e0f25527ec59381d72a208ff34"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送裴如晦之吴江",
        "preface": "",
        "paragraphs": [
            "鸡鸣车马驰，夜半声未已。",
            "皇皇走声利，与日争寸晷。",
            "而我独何为，闲宴奉君子。",
            "京师十二门，四方来万里。",
            "顾吾坐中人，暂聚浮云尔。",
            "念子一扁舟，片帆如鸟起。",
            "文章富千箱，吏禄求斗米。",
            "白玉有时沽，青衫岂须耻。",
            "人生足忧患，合散乃常理。",
            "惟应当欢时，饮酒如饮水。"
        ],
        "notes": "",
        "id": "8de2902c162449406e1f04b2a16b145f"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "盘车图",
        "preface": "",
        "paragraphs": [
            "浅山嶙嶙，乱石矗矗，山石硗聱车碌碌。",
            "山势盘斜随涧谷，侧辙倾辕如欲覆。",
            "出乎两崖之隘口，忽见百里之平陆。",
            "坡长坂峻牛力疲，天寒日暮人心速。",
            "杨襃忍饥官太学，得钱买此才盈幅。",
            "爱其树老石硬，山回路转。",
            "高下曲直，横斜隐见。",
            "妍媸向背各有态，远近分毫皆可辨。",
            "自言昔有数家笔，画古传多名姓失。",
            "后来见者知谓谁，乞诗梅老聊称述。",
            "古画画意不画形，梅诗咏物无隐情。",
            "忘形得意知者寡，不若见诗如见画。",
            "乃知杨生真好奇，此画此诗兼有之。",
            "乐能自足乃为富，岂必金玉名高赀。",
            "朝看画，暮读诗，杨生得此可不饥。"
        ],
        "notes": "",
        "id": "d88157f85df3216db879dac51eb9e588"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "答梅圣俞莫登楼",
        "preface": "",
        "paragraphs": [
            "莫登楼，乐哉都人方竞游，楼阙夜气春烟浮。",
            "玉轮东来从海陬，纤霭洗尽当空留。",
            "灯光月色烂不收，火龙衔山祝千秋。",
            "缘竿踏索杂幻优，鼓喧管咽耳欲咻。",
            "清风袅袅夜悠悠，莹蹄文角车如流。",
            "娅姹扶栏车两头，髧髦垂鬟娇未羞。",
            "念昔年少追朋俦，轻衫骏马今则不。",
            "中年病多昏两眸，夜视曾不如鸺鹠。",
            "足虽欲往意已休，惟思睡眠拥衾裯。",
            "人心利害两不谋，春阳稍愆天子忧。",
            "安得四野阴云油，甘泽以时丰麦麰。",
            "游骑踏泥非我愁。"
        ],
        "notes": "",
        "id": "7229fd6c024e3564b4f8167fabce5754"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "答圣俞莫饮酒",
        "preface": "",
        "paragraphs": [
            "子谓莫饮酒，我谓莫作诗。",
            "花开木落虫鸟悲，四时百物乱我思。",
            "朝吟摇头暮蹙眉，雕肝琢肾闻退之。",
            "此翁此语还自违，岂如饮酒无所知。",
            "自古不饮无不死，惟有为善不可迟。",
            "功施当世圣贤事，不然文章千载垂。",
            "其余酩酊一罇酒，万事峥嵘皆可齐。",
            "腐肠糟肉两家说，计较屑屑何其卑。",
            "死生寿夭无足道，百年长短才几时。",
            "但饮酒，莫作诗，子其听我言非痴。"
        ],
        "notes": "",
        "id": "99dcb650705be1e5ac081adbb3895049"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "思白兔杂言戏答公仪忆鹤之作",
        "preface": "",
        "paragraphs": [
            "君家白鹤白雪毛，我家白兔白玉毫。",
            "谁将赠两翁，谓此二物皎洁胜琼瑶。",
            "已怜野性易驯扰，复爱仙格何孤高。",
            "玉兔四蹄不解舞，不如双鹤能清嘷。",
            "低垂两翅趁节拍，婆娑弄影夸娇饶。",
            "两翁念此二物者，久不见之心甚劳。",
            "京师少年殊好尚，意气横出争雄豪。",
            "清罇美酒不辄饮，千金争买红颜韶。",
            "莫令少年闻我语，笑我乖僻遭讥嘲。",
            "或被偷开两家笼，纵此二物令逍遥。",
            "兔奔沧海却入明月窟，鹤飞玉山千仞直上青松巢。",
            "索然两衰翁，何以慰无憀。",
            "纤腰绿鬓既非老者事，玉山沧海一去何由招。"
        ],
        "notes": "",
        "id": "0f2e00b80533ed13b460f93e774ab750"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "戏答圣俞",
        "preface": "",
        "paragraphs": [
            "鹤行而啄，青玉嘴，枯松脚。",
            "兔蹲而累，尖两耳，攒四蹄。",
            "往往于人家高堂浄屋曾见之，锦装玉轴挂壁垂。",
            "乍见拭目犹惊疑，羽毛襂褷眼睛活，若动不动如风吹。",
            "主人矜夸百金买，云此绝笔人间奇。",
            "画师画生不画死，所得百分三二尔，岂如玩物玩其真。",
            "凡物可爱惟精神，况此二物物之珍。",
            "月光临静夜，雪色凌清晨。",
            "二物于此时，莹无一点纤埃尘。",
            "不惟可醒醉翁醉，能使诗老诗思添清新。",
            "醉翁谓诗老，子勿诮我愚。",
            "老弄兔儿怜鹤雏，与子俱老其衰乎。",
            "奈何反舍我，欲问东家看舞姝。",
            "须防舞姝见客笑，白发苍颜君自照。"
        ],
        "notes": "",
        "id": "d8a302afb4761eab5822b5ff6eace16c"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "和梅龙图公仪谢鹇",
        "preface": "",
        "paragraphs": [
            "有诗鹤勿喜，无诗鹇勿悲。",
            "人禽固异性，所趣各有宜。",
            "朝戏青竹林，暮栖高树枝。",
            "咿呦山鹿鸣，格磔野鸟啼。",
            "声音不相通，各以类自随。",
            "使鹤居笼中，垂头以听诗。",
            "鶢鶋享钟鼓，鱼鸟见西施。",
            "鹇鹤不宜争，所争良可知。",
            "蚍蜉与蚁子，为物固已微。",
            "当彼两交鬭，勇如闻鼓鼙。",
            "有心皆好胜，未免争是非。",
            "于我一何薄，于彼一何私。",
            "栏槛啄花卉，叫号惊睡儿。",
            "跳踉两脚长，落泊双翅垂。",
            "何足充玩好，于何定妍媸。",
            "鹇口不能言，夜梦以告之。",
            "主人起谢鹇，从我今几时。",
            "僮奴谨守护，出入烦提携。",
            "逍遥遂栖息，饮啄安雄雌。",
            "花底弄日影，风前理毛衣。",
            "岂非主人恩，报效尔宜思。",
            "主人今白发，把酒无翠眉。",
            "养鹤鹇又妬，我言堪解颐。"
        ],
        "notes": "",
        "id": "8a0848b7e5d81ef776b368e739201426"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "和圣俞感李花",
        "preface": "",
        "paragraphs": [
            "昨日摘花初见桃，今日摘花还见李。",
            "晴风暖日苦相催，春物所余知有几。",
            "中年多病壮心衰，对酒思归未得归。",
            "不及墙根花与草，春来随处自芳菲。"
        ],
        "notes": "",
        "id": "1159ac55998fdac5f83e98bba210defb"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "折刑部海棠戏赠圣俞二首  其一",
        "preface": "",
        "paragraphs": [
            "摇摇墙头花，笑笑弄颜色。",
            "荒凉众草间，露此红的皪。",
            "草木本无情，及时如自得。",
            "青春不可恃，白日忽已昃。",
            "绕之重吟哦，归坐成叹息。",
            "人生浪自苦，得酒且开释。",
            "不见宛陵翁，作诗头早白。"
        ],
        "notes": "",
        "id": "3f77f0aa6a84c5ff6fe41b07969456df"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "折刑部海棠戏赠圣俞二首  其二",
        "preface": "",
        "paragraphs": [
            "摇摇墙头花，艳艳争青娥。",
            "朝见开尚少，暮看繁已多。",
            "不惜花开繁，所惜时节过。",
            "昨日枝上红，今日随流波。",
            "物理固如此，去来知奈何。",
            "达人但饮酒，壮士徒悲歌。"
        ],
        "notes": "",
        "id": "ee18acd75f2f32d9efbe7c771c9472c3"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "刑部看竹效孟效体",
        "preface": "",
        "paragraphs": [
            "花妍儿女姿，零落一何速。",
            "竹色君子德，猗猗寒更绿。",
            "京师多名园，车马纷驰逐。",
            "春风红紫时，见此苍翠玉。",
            "凌乱迸青苔，萧踈拂华屋。",
            "森森日影闲，濯濯生意足。",
            "幸此接清赏，宁辞荐芳醁。",
            "黄昏人去锁空廊，枝上月明春鸟宿。"
        ],
        "notes": "",
        "id": "d13a5fbd2226a64fcebc2a82f7215386"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "赠沈博士歌",
        "preface": "",
        "paragraphs": [
            "沈夫子，胡为醉翁吟，醉翁岂能知尔琴。",
            "滁山高绝滁水深，空岩悲风夜吹林。",
            "山溜白玉悬青岑，一泻万仞源莫寻。",
            "醉翁每来喜登临，醉倒石上遗其簪，云荒石老岁月侵。",
            "子有三尺徽黄金，写我幽思穷崎嵚。",
            "自言爱此万仞水，谓是太古之遗音。",
            "泉淙石乱到不平，指下呜咽悲人心。",
            "时时弄余声，言语软滑如春禽。",
            "嗟乎沈夫子，尔琴诚工弹且止。",
            "我昔被谪居滁山，名虽为翁实少年。",
            "坐中醉客谁最贤，杜彬琵琶皮作弦。",
            "自从彬死世莫传，玉练锁声入黄泉。",
            "死生聚散日零落，耳冷心衰翁索莫。",
            "国恩未报慙禄厚，世事多虞嗟力薄。",
            "颜摧鬓改真一翁，心以忧醉安知乐。",
            "沈夫子谓我，翁言何苦悲。",
            "人生百年间，饮酒能几时。",
            "揽及推琴起视夜，仰见河汉西南移。"
        ],
        "notes": "",
        "id": "ae3c1adf7b0451aa0fe709508b4fc1b7"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "和圣俞李侯家鸭脚子",
        "preface": "",
        "paragraphs": [
            "鸭脚生江南，名实未相浮。",
            "绛囊因入贡，银杏贵中州。",
            "致远有余力，好奇自贤侯。",
            "因令江上根，结实夷门秋。",
            "始摘才三四，金奁献凝旒。",
            "公卿不及识，天子百金酬。",
            "岁久子渐多，累累枝上稠。",
            "主人名好客，赠我比珠投。",
            "博望昔所徙，蒲萄安石榴。",
            "想其初来时，厥价与此侔。",
            "今也徧中国，篱根及墙头。",
            "物性久虽在，人情逐时流。",
            "惟当记其始，后世知来由。",
            "是亦史官法，岂徒续君讴。"
        ],
        "notes": "",
        "id": "87ad3d6ae350d6ab04781d3ed8024c59"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送吴生南归",
        "preface": "",
        "paragraphs": [
            "自我得曾子，于兹二十年。",
            "今又得吴生，既得喜且叹。",
            "古士不并出，百年犹比肩。",
            "区区彼江西，其产多材贤。",
            "吴生初自疑，所拟岂其伦。",
            "我始见曾子，文章初亦然。",
            "昆仑倾黄河，渺漫盈百川。",
            "决疏以道之，渐敛收横澜。",
            "东溟知所归，识路到不难。",
            "吴生始见我，袖藏新文篇。",
            "忽从布褐中，百宝写我前。",
            "明珠杂玑贝，磊砢或不圆。",
            "问生久怀此，奈何初无闻。",
            "吴生不自隐，欲吐羞俛颜。",
            "少也不自重，不为乡人怜。",
            "中虽知自悔，学问苦贱贫。",
            "自谓久而信，力行困弥坚。",
            "今来决疑惑，幸冀蒙洗湔。",
            "我笑谓吴生，尔其听我言。",
            "世所谓君子，何异于众人。",
            "众人为不善，积微成灭身。",
            "君子能自知，改过不逡巡。",
            "惟于斯二者，愚智遂以分。",
            "颜回不贰过，后世称其仁。",
            "孔子过而更，日月披浮云。",
            "子路初来时，鸡冠佩豭豚。",
            "斩蛟射白额，后卒为名臣。",
            "子既悔其往，人谁御其新。",
            "丑夫祀上帝，孟子岂不云。",
            "临行赠此言，庶可以书绅。"
        ],
        "notes": "",
        "id": "fff50cc1813b4e8a1df8607f876bdfdf"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "乐哉襄阳人送刘太尉从广赴襄阳",
        "preface": "",
        "paragraphs": [
            "嗟尔乐哉襄阳人，万屋连甍清汉滨。",
            "语言轻清微带秦，南通交广西峨岷。",
            "罗縠纤丽药物珍，枇杷甘橘荐清罇。",
            "磊落金盘烂璘璘，槎头缩项昔所闻。",
            "黄橙捣齑香复辛，春雷动地竹走根。",
            "锦苞玉笋味争新，凤林花发南山春。",
            "掩映谷口藏山门，楼台金碧瓦鳞鳞。",
            "岘首高亭倚浮云，汉水如天泻沄沄。",
            "斜阳返照白鸟群，两岸桑柘杂耕耘。",
            "文王遗化已寂寞，千载谁复思其仁。",
            "荆州汉魏以来重，古今相望多名臣。",
            "嗟尔乐哉襄阳人，道扶白发抱幼孙。",
            "远迎刘侯朱两轮，刘侯年少气甚淳。",
            "诗书学问若寒士，罇俎谈笑多嘉宾。",
            "往时邢洺有善政，至今遗爱留其民。",
            "谁能持我诗以往，为我先贺襄阳人。"
        ],
        "notes": "",
        "id": "e0b32b652c6025d5f9f314f2d77f1bd1"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "奉酬扬州刘舍人见寄之作",
        "preface": "",
        "paragraphs": [
            "别君今几时，岁月如插羽。",
            "悠悠寝与食，忽忽朝复暮。",
            "纷纷竟何为，凛凛还自惧。",
            "朝廷无献纳，仓廪徒耗蠹。",
            "风霜苦见侵，衰病日增故。",
            "江湖岂不思，恳悃布已屡。",
            "美哉广陵公，风政传道路。",
            "优游侍从臣，左右天子顾。",
            "君来一何迟，我请亦有素。",
            "何当两还分，尚冀一相遇。",
            "把手或未能，尺书幸时寓。"
        ],
        "notes": "",
        "id": "db319750850ae1a67217893082356581"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "西斋手植菊花过节始开偶书奉呈圣俞",
        "preface": "",
        "paragraphs": [
            "秋风吹浮云，寒雨洒清晓。",
            "鲜鲜墙下菊，颜色一何好。",
            "好色岂能常，得时仍不早。",
            "文章损精神，何用觑天巧。",
            "四时悲代谢，万物惜调槁。",
            "岂知寒鉴中，两鬓甚秋草。",
            "东城彼诗翁，学问同少小。",
            "风尘世事多，日月良会少。",
            "我有一罇酒，念君思共倒。",
            "上浮黄金蕊，送以清歌袅。",
            "为君发朱颜，可以却君老。"
        ],
        "notes": "",
        "id": "5b5e24a9277a22e6c3746e0a4aad3899"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "于刘功曹家见杨直讲女奴弹琵琶戏作呈圣俞",
        "preface": "",
        "paragraphs": [
            "大弦声迟小弦促，十岁娇儿弹啄木。",
            "啄木不啄新生枝，惟啄槎牙枯树腹。",
            "花繁蔽日锁空园，树老参天杳深谷。",
            "不见啄木鸟，但闻啄木声。",
            "春风和暖百鸟语，山路硗确行人行。",
            "啄木飞从何处来，花间叶底时丁丁。",
            "林空山静啄愈响，行人举头飞鸟惊。",
            "娇儿身小指拨硬，功曹厅冷弦索鸣。",
            "繁声急节倾四坐，为尔饮尽黄金觥。",
            "杨君好雅心不俗，太学官卑饭脱粟。",
            "娇儿两幅青布裙，三脚木床坐调曲。",
            "奇书古画不论价，盛以锦囊装玉轴。",
            "披图掩卷有时倦，卧听琵琶仰看屋。",
            "客来呼儿旋梳洗，满额花钿贴黄菊。",
            "虽然可爱眉目秀，无奈长饥头颈缩。",
            "宛陵诗翁勿诮渠，人生自足乃为娱，此儿此曲翁家无。"
        ],
        "notes": "",
        "id": "c820ecdcd05b1c344abbe93f5ff74f56"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "长句送陆子履学士通判宿州",
        "preface": "",
        "paragraphs": [
            "古人相马不相皮，瘦马虽瘦骨法奇。",
            "世无伯乐良可嗤，千金市马惟市肥。",
            "骐骥伏枥两耳垂，夜闻秋风仰秣嘶。",
            "一朝络以黄金羁，旦刷吴越暮燕陲。",
            "丈夫可怜憔悴时，世俗庸庸皆见遗。",
            "子履自少声名驰，落笔文章天下知。",
            "开怀吐胸不自疑，世路迫窄多穽机。",
            "鬓毛零落风霜摧，十年江湖千首诗。",
            "归来京国旧游非，大笑相逢索酒巵。",
            "酒酣犹能弄峨眉，山川摇落百草腓。",
            "爱君不改青松枝，念君明当整骖𬴂。",
            "赠以瑶华期早归，岂惟朋友相追随，坐使台阁生光辉。"
        ],
        "notes": "",
        "id": "034bd155b96d8f6cc164488d0d149f12"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送公期得假归绛",
        "preface": "",
        "paragraphs": [
            "风吹积雪销太行，水暖河桥杨柳芳。",
            "少年初仕即京国，故里几归成鬓霜。",
            "山行马瘦春泥滑，野饭天寒饧粥香。",
            "留连芳物佳节过，束带还来朝未央。"
        ],
        "notes": "",
        "id": "7126c8d6857e8b92faef487e79003e79"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送宋次道学士赴太平州",
        "preface": "",
        "paragraphs": [
            "古堤老柳藏春烟，桃花水下清明前。",
            "江南太守见之笑，击鼓插旗催解船。",
            "侍中令德宜有后，学士清才方少年。",
            "文章秀粹得家法，笔画点缀多余妍。",
            "藏书万卷复强记，故事累朝能口传。",
            "来居侍从乃其职，远置州郡谁谓然。",
            "交游一时尽英俊，车马两岸来联翩。",
            "船头朝转暮千里，有酒胡不为留连。"
        ],
        "notes": "",
        "id": "3ead6d99686769834a5b7aa0ac937794"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "谢观文王尚书惠西京牡丹",
        "preface": "",
        "paragraphs": [
            "京师轻薄儿，意气多豪侠。",
            "争夸朱颜事年少，肯慰白发将花插。",
            "尚书好事与俗殊，怜我霜毛苦萧飒。",
            "赠以洛阳花满盘，鬭丽争奇红紫杂。",
            "两京相去五百里，几日驰来足何捷。",
            "紫檀金粉香未吐，绿萼红苞露犹浥。",
            "谓我尝为各阳客，颇向此花曾涉猎。",
            "忆昔进士初登科，始事相公沿吏牒。",
            "河南官属尽贤俊，洛城池籞相连接。",
            "我时年才二十余，每到花开如蛱蝶。",
            "姚黄魏红腰带鞓，泼墨齐头藏绿叶。",
            "鹤翎添色又其次，此外虽妍犹婢妾。",
            "尔来不觉三十年，岁月才如熟羊胛。",
            "无情草木不改色，多难人生摧拉。",
            "见花了了虽旧识，感物依依几抆睫。",
            "念昔逢花必沽酒，起坐驩呼屡倾榼。",
            "而今得酒复何为，爱花绕之空百匝。",
            "心衰力懒难勉彊，与昔一何殊勇怯。",
            "感公意厚不知报，墨笔淋漓口徒嗫。"
        ],
        "notes": "",
        "id": "5b4c971d1eec5fcbd6b7c30c3f6680f7"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送朱职方提举运盐",
        "preface": "",
        "paragraphs": [
            "齐人谨盐䇲，伯者之事尔。",
            "计口收其余，登耗以生齿。",
            "民充国亦富，粲若有条理。",
            "惟非三王法，儒者犹为耻。",
            "后世益不然，榷夺由汉始。",
            "权量自持操，屑屑已甚矣。",
            "穴灶如蜂房，熬波销海水。",
            "岂知戴白民，食淡有至死。",
            "物艰利俞厚，令出奸随起。",
            "良民陷盗贼，峻法难禁止。",
            "问官得几何，月课烦笞箠。",
            "公私两皆然，巧拙可知己。",
            "英英职方郎，文行粹而美。",
            "连年宿与泗，有政皆可纪。",
            "忽来从辟书，感激赴知己。",
            "闵然哀远人，吐策献天子。",
            "治国如治身，四民犹四体。",
            "奈何窒其一，无异钛厥趾。",
            "工作百商行，本末相表里。",
            "臣请通其流，为国扫泥滓。",
            "金钱归府藏，滋味饱闾里。",
            "利害难先言，几月可较比。",
            "盐官皆谓然，丞相曰可喜。",
            "适时乃为才，高论徒谲诡。",
            "夷吾苟今出，未以彼易此。",
            "隋堤树毵毵，汴水流弥弥。",
            "子行其勉旃，吾党方倾耳。"
        ],
        "notes": "",
        "id": "963ca70faf2225f50e3b0c3485309219"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "尝新茶呈圣俞",
        "preface": "",
        "paragraphs": [
            "建安三千里，京师三月尝新茶。",
            "人情好先务取胜，百物贵早相矜夸。",
            "年穷腊尽春欲动，蛰雷未起驱龙蛇。",
            "夜闻击鼓满山谷，千人助叫声喊呀。",
            "万木寒痴睡不醒，惟有此树先萌芽。",
            "乃知此为最灵物，宜其独得天地之英华。",
            "终朝采摘不盈掬，通犀銙小圆复窊。",
            "鄙哉谷雨枪与旗，多不足贵如刈麻。",
            "建安太守急寄我，香蒻包裹封题斜。",
            "泉甘器洁天色好，坐中拣择客亦嘉。",
            "新香嫩色如始造，不似来远从天涯。",
            "停匙侧盏试水路，拭目向空看乳花。",
            "可怜俗夫把金锭，猛火炙背如暇蟇。",
            "由来真物有真赏，坐逢诗老频咨嗟。",
            "须臾共起索酒饮，何异奏雅终淫哇。"
        ],
        "notes": "",
        "id": "f1d75a3c6d15eec56df886c6c2c15a56"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "次韵再作",
        "preface": "",
        "paragraphs": [
            "吾年向老世味薄，所好未衰惟饮茶。",
            "建谿苦远虽不到，自少尝见闽人夸。",
            "每嗤江浙凡茗草，丛生狼藉惟藏蛇。",
            "岂如含膏入香作金饼，蜿蜒两龙戏以呀。",
            "其余品第亦奇绝，愈小愈精皆露芽。",
            "泛之白花如粉乳，乍见紫面生光华。",
            "手持心爱不欲碾，有类弄印几成窊。",
            "论功可以疗百疾，轻身久服胜胡麻。",
            "我谓斯言颇过矣，其实最能祛睡邪。",
            "茶官贡余偶分寄，地远物新来意嘉。",
            "新烹屡酌不知厌，自谓此乐真无涯。",
            "未言久食成手颤，已觉疾饥生眼花。",
            "客遭水厄疲捧椀，口吻无异蚀月蟇。",
            "僮奴傍视疑复笑，嗜好乖僻诚堪嗟。",
            "更蒙酬句怪可骇，儿曹助噪声哇哇。"
        ],
        "notes": "",
        "id": "5e9b3f8c197da87da7d2ec4e168554b4"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "乐郊诗",
        "preface": "",
        "paragraphs": [
            "乐郊何所乐，所乐从公游。",
            "三日公不出，其民蹙然愁。",
            "一闻车马音，从者如云浮。",
            "吾问郓之人，无乃失业不。",
            "云惟安其业，然后乐其休。",
            "乐郊何所有，胡不考公诗。",
            "有山在其东，有水出逶夷。",
            "有台以临望，有沼以游嬉。",
            "俯仰迷上下，朱栏映清池。",
            "草木非一种，青红随四时。",
            "其余虽琐屑，处置各有宜。",
            "乐郊何以名，吾为本其意。",
            "自古贤哲人，所存非一世。",
            "当时偶然迹，来者因不废。",
            "郓非公久留，公去民孰赖。",
            "此亭公所登，此树公所憩。",
            "俾民百年思，岂取一日醉。"
        ],
        "notes": "",
        "id": "2127c2e99f9441fc0fa9a6fb82f1474e"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "洗儿歌",
        "preface": "",
        "paragraphs": [
            "月晕王色如虹蜺，深山猛虎夜生儿。",
            "虎儿可爱光陆离，开眼已有百步威。",
            "诗翁虽老神骨秀，想见娇婴目与眉。",
            "木星之精为紫气，照山生玉水生犀。",
            "儿翁不比他儿翁，三十年名天下知。",
            "材高位下众所惜，天与此儿聊慰之。",
            "翁家洗儿众人喜，不惜金钱散闾里。",
            "宛陵他日见高门，车马煌煌梅氏子。"
        ],
        "notes": "",
        "id": "b5b29bfd59fbc32fb0faa6ff149e0337"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "鸣鸠",
        "preface": "",
        "paragraphs": [
            "天将阴，鸣鸠逐妇鸣中林，鸠妇怒啼无好音。",
            "天雨止，鸠呼雪归鸣且喜，妇不亟归呼不已。",
            "逐之其去恨不早，呼不肯来固其理。",
            "吾老病骨知阴晴，每愁天阴闻此声。",
            "日长思睡不可得，遭尔聒聒何时停。",
            "众鸟笑鸣鸠，尔拙固无匹。",
            "不能娶巧妇，以共营家室。",
            "寄巢生子四散飞，一身有妇长相失。",
            "夫妇之恩重太山，背恩弃义须臾间。",
            "心非无情不得已，物有至拙诚可怜。",
            "君不见人心百态巧且艰，临危利害两相关。",
            "朝为亲戚暮仇敌，自古常嗟交道难。"
        ],
        "notes": "",
        "id": "7e3b014fb301d6d8a6f8a22d1b85f2b7"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "代鸠妇言",
        "preface": "",
        "paragraphs": [
            "斑然锦翼花簇簇，雄雌相随乐不足。",
            "抱雏出卵翅羽成，岂料一朝还反目。",
            "人言嫁鸡逐鸡飞，安知嫁鸠被鸠逐。",
            "古来有盛必有衰，富贵莫忘贫贱时。",
            "女弃父母嫁曰归，中道舍君何所之。",
            "天生万物各有类，谁谓鸟兽为无知。",
            "虽无仁义不情爱，苟闻此言宁不悲。"
        ],
        "notes": "",
        "id": "1d1f85f12deea7c87491f40499c7ccf6"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "看花呈子华内翰",
        "preface": "",
        "paragraphs": [
            "老虽可憎还可嗟，病眼眵昏愁看花。",
            "不知花开桃与李，但见红白何交加。",
            "春深雨露新洗濯，日暖金碧相辉华。",
            "浮香著物收不得，含意欲吐情无涯。",
            "可爱踈帘静相对，最宜落日初西斜。",
            "时倾赐壶共斟酌，及此峰鸟方諠哗。",
            "凡花易见不足数，禁籞难到堪归夸。",
            "老病对此不知厌，年少何用苦思家。"
        ],
        "notes": "",
        "id": "263530e20a723e9c727ffd94f7d4aa79"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "啼鸟",
        "preface": "",
        "paragraphs": [
            "提葫芦，提葫芦，不用沽美酒。",
            "宫壶日赐新拨醅，老病足以扶衰朽。",
            "百舌子，百舌子，莫道泥滑滑。",
            "宫花正好愁雨来，暖日方催花乱发。",
            "苑树千重绿暗春，珍禽彩羽自成群。",
            "花开祗惯迎黄屋，鸟语初惊见外人。",
            "千声百啭忽飞去，枝上自落红纷纷。",
            "画帘阴阴隔宫烛，禁漏杳杳深千门。",
            "可怜枕上五更听，不似滁州山里闻。"
        ],
        "notes": "",
        "id": "3132d8b7509e6c36d5e4fae57b7c73e2"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "和圣俞唐书局后丛莽中得芸香一本之作用其韵",
        "preface": "",
        "paragraphs": [
            "有芸黄其华，在彼众草中。",
            "清香濯晓露，秀色摇春风。",
            "幸依华堂阴，一顾曾不蒙。",
            "大雅彼君子，偶来从学宫。",
            "文章高一世，论议伏群公。",
            "多识由博学，新篇匪雕虫。",
            "唱酬烂众作，当辉发幽丛。",
            "在物苟有用，得时宁久穷。",
            "可嗟凡草木，粪壤自青红。"
        ],
        "notes": "",
        "id": "cb4c42981c577e4593b9bf8ee51add8f"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "答刘原父舍人见过后中夜酒定复追昨日所览杂记并简梅圣俞之作",
        "preface": "",
        "paragraphs": [
            "君子忽我顾，贫家复何有。",
            "虚堂来清风，佳果荐烛酒。",
            "简编记遗逸，论议相可否。",
            "欲知所书人，其骨多已朽。",
            "前者既已然，后来宁得久。",
            "所以昔人云，杯行莫停手。"
        ],
        "notes": "",
        "id": "998b3c0142e1e94d4a0f5cf5dc7d1f95"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "有赠余以端谿绿石枕与蕲州竹簟皆佳物也余既喜睡而得此二者不胜其乐奉呈原父舍人圣俞直讲",
        "preface": "",
        "paragraphs": [
            "端谿琢出缺月样，蕲州织成双水纹。",
            "呼儿置枕展方簟，赤日正午天无云。",
            "黄琉璃光绿玉润，莹浄冷滑无埃尘。",
            "忆昨开封暂陈力，屡乞残骸避烦剧。",
            "圣君哀怜大臣闵，察见衰病非虚饰。",
            "犹蒙不使如罪去，特许迁官还旧职。",
            "选材临事不堪用，见利无慙惟苟得。",
            "一从僦舍居城南，官不坐曹门少客。",
            "自然唯与睡相宜，以懒遭闲何惬适。",
            "从来羸茶苦疲困，况此烦群正炎赫。",
            "少壮喘息人莫听，中年鼻鼾尤恶声。",
            "痴儿掩耳谓雷作，灶妇惊窥疑釜鸣。",
            "苍蝇蠛蠓任缘扑，蠹书懒架抛纵横。",
            "神昏气烛一如此，言语思虑何由清。",
            "尝闻李白好饮酒，欲与铛杓同生死。",
            "我今好睡又过之，身与二物为三尔。",
            "江西得请在旦暮，收拾归装从此始。",
            "终当卷簟携枕去，筑室买田清颍尾。"
        ],
        "notes": "",
        "id": "0c3e85140e44fa3ada2c72887afd6573"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "夜闻风声有感奉呈原父舍人圣俞直讲",
        "preface": "",
        "paragraphs": [
            "夜半群动息，有风生树端。",
            "飒然飘我衣，起坐为长叹。",
            "苦暑君勿厌，初凉君勿欢。",
            "暑在物犹盛，凉归岁将寒。",
            "清霜忽以飞，零露亦漙漙。",
            "霜露本无情，岂肯私蕙兰。",
            "不独草木尔，君形安得完。",
            "栉发变新白，鉴容销故丹。",
            "风埃共侵迫，心志亦摧残。",
            "万古一飞隼，两曜双跳丸。",
            "扰扰贤与愚，流沙逐惊湍。",
            "其来固如此，独久知诚难。",
            "服食为药悮，此言真不刊。",
            "但当饮美酒，何必被轻纨。"
        ],
        "notes": "",
        "id": "67f462fdf91d7801f93c57856a6a9c94"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "答梅圣俞大雨见寄",
        "preface": "",
        "paragraphs": [
            "夕云若颓山，夜雨如决渠。",
            "俄然见青天，燄燄升蟾蜍。",
            "倏忽阴气生，四面如吹嘘。",
            "狂雷走昏黑，惊电照夔魖。",
            "搜寻起龙蛰，下击墓与墟。",
            "雷声每轩轰，雨势随疾徐。",
            "初若浩莫止，俄收閴无余。",
            "但挂千丈虹，紫翠横空虚。",
            "顷刻百变态，晦明谁卷舒。",
            "岂知下土人，水潦没襟裾。",
            "扰扰泥淖中，无异鸭与猪。",
            "嗟我来京师，庇身无弊庐。",
            "闲坊僦古屋，卑陋杂里闾。",
            "邻注涌沟窦，街流溢庭除。",
            "出门愁浩渺，闭户恐为潴。",
            "墙壁豁四达，幸家无贮储。",
            "虾蟇鸣灶下，老妇但欷歔。",
            "九门绝来薪，朝爨欲毁车。",
            "压溺委性命，焉能顾图书。",
            "乃知生尧时，未免忧为鱼。",
            "梅子犹念我，寄声忧我居。",
            "慰我以新篇，琅琅比琼琚。",
            "官闲行能薄，补益愧空疎。",
            "岁月行晚矣，江湖盍归欤。",
            "吾居传邮尔，此计岂踌躇。"
        ],
        "notes": "",
        "id": "6b0833a9e72d7d8509f39b46729d0962"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "答圣俞白鹦鹉杂言",
        "preface": "",
        "paragraphs": [
            "忆昨滁山之人赠我玉兔子，粤明年春玉兔死。",
            "日阳昼出月夜明，世言兔子望月生。",
            "谓此莹然而白者，譬夫水之为雪而为冰，皆得一阴凝结之纯精。",
            "常恨处非大荒穷北极寒之旷野，养违其性夭厥龄。",
            "岂知火维地荒绝，涨海连天沸天热。",
            "黄冠黑距人语言，有鸟玉衣尤皎洁。",
            "乃知物生天地中，万殊难以一理通。",
            "海中洲岛穷人迹，来市广州才八国。",
            "其间注辇来最稀，此鸟何年随海舶。",
            "谁能徧历海上峰，万怪千奇安可极。",
            "兔生明月月在天，玉兔不能久人间。",
            "况尔来从炎瘴地，岂识中州霜雪寒。",
            "渴虽有饮饥有啄，羁绁终知非尔乐。",
            "天高海阔路茫茫，嗟尔身微羽毛弱。",
            "尔能识路知所归，吾欲开笼纵尔飞。",
            "俾尔归诧宛陵诗，此老诗名闻四夷。"
        ],
        "notes": "",
        "id": "80b4f0a0363fe6097dbb3b07d5793f28"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "清明前一日韩子华以靖节斜川诗见招游李园既归遂苦风雨三日不能出穷坐一室家人辈倒残壶得酒数杯泥深道路无人行去市又远索于筐筥得枯鱼干虾数种彊饮疾醉昏然便寐既觉索然因书所见奉呈圣俞",
        "preface": "",
        "paragraphs": [
            "少年喜追随，老大厌諠哗。",
            "慙愧二三子，邀我行看花。",
            "花开岂不好，时节亦云嘉。",
            "因病既不饮，众欢独成嗟。",
            "管弦暂过耳，风雨愁还家。",
            "三日不出门，堆豗类寒鸦。",
            "妻儿强我饮，饤饾果与瓜。",
            "浊酒倾残壶，枯鱼杂干虾。",
            "小婢立我前，赤脚两髻丫。",
            "轧轧鸣双弦，正如𫇛呕哑。",
            "坐令江湖心，浩荡思无涯。",
            "宠禄不知报，鬓毛今已华。",
            "有田清颍间，尚可事桑麻。",
            "安得一黄犊，幅巾驾柴车。"
        ],
        "notes": "",
        "id": "d34ab8bae7aa53efc2876acebc289837"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "奉答原甫见过宠示之作",
        "preface": "",
        "paragraphs": [
            "不作流水声，行将二十年。",
            "吾生少贱足忧患，忆昔有罪初南迁。",
            "飞帆洞庭入白浪，堕泪三峡听流泉。",
            "援琴写得入此曲，聊以自慰穷山间。",
            "中间永阳亦如此，醉卧幽谷听潺湲。",
            "自从还朝恋荣禄，不觉鬓发俱凋残。",
            "耳衰听重手渐颤，自惜指法将谁传。",
            "偶欣日色曝书画，试拂尘埃张断弦。",
            "娇儿痴女遶翁膝，争欲彊翁聊一弹。",
            "紫微阁老适我过，爱我指下声泠然。",
            "戏君此是伯牙曲，自古常叹知音难。",
            "君虽不能琴，能得琴意斯为贤。",
            "自非乐道甘寂寞，谁肯顾我相留连。",
            "兴阑束带索马去，却锁尘匣包青毡。"
        ],
        "notes": "",
        "id": "067498e1ee3d18a5c97f1af04b3761ec"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "会饮圣俞家有作兼呈原父景仁圣从",
        "preface": "",
        "paragraphs": [
            "忆昨九日访君时，正见阶前两丛菊。",
            "爱之欲绕行百匝，庭下不能容我足。",
            "折花却坐时嗅之，已醉还家手犹馥。",
            "今朝我复到君家，两菊阶前犹对束。",
            "枯茎槁叶苦风霜，无复满丛金间绿。",
            "京师谁家不种花，碧砌朱栏敞华屋。",
            "奈何来对两枯株，共坐穷簷何局促。",
            "诗翁文字发天葩，岂比青红凡草木。",
            "凡草开花数日间，天葩无根长在目。",
            "遂令我每饮君家，不觉长缾卧墙曲。",
            "坐中年少皆贤豪，莫怪我今双鬓秃。",
            "须知朱颜不可恃，有酒当欢且相属。"
        ],
        "notes": "",
        "id": "aa75a55103d9e05d8dd2be3867b577f9"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "依韵奉酬圣俞二十五兄见赠之作",
        "preface": "",
        "paragraphs": [
            "与君结交游，我最先众人。",
            "我少既多难，君家常苦贫。",
            "今为两衰翁，发白面亦皴。",
            "念在怀中玉，不及市上珉。",
            "珉贱易为价，玉弃久埋尘。",
            "惟能吐文章，白虹射星辰。",
            "幸同居京城，远不隔重𬮱。",
            "朝罢二三公，随我如鱼鳞。",
            "君闻我来喜，置酒留逡巡。",
            "不待玉人请，自脱头上巾。",
            "欢情虽渐鲜，老意益相亲。",
            "穷达何足道，古来兹理均。"
        ],
        "notes": "",
        "id": "20f0096df37e3c011c10d99fda8e7ec0"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "小饮坐中赠别祖择之赴陜府",
        "preface": "",
        "paragraphs": [
            "明日君当千里行，今朝始共一罇酒。",
            "岂惟明日难重持，试思此会何尝有。",
            "京师九衢十二门，车马煌煌事奔走。",
            "花开谁得屡相过，盏到莫辞频举手。",
            "驩情落寞酒量减，置我不须论老朽。",
            "奈何公等气方豪，云梦正当吞八九。",
            "择之名声重当世，少也多奇晚方偶。",
            "西州政事蔼风谣，右掖文章焕星斗。",
            "待君归日我何为，手把锄犂汝阴叟。"
        ],
        "notes": "",
        "id": "eaaa2877eaf3c23b1247ac83cb1bd1b6"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "奉答圣俞达头鱼之作",
        "preface": "",
        "paragraphs": [
            "吾闻海之大，物类无穷极。",
            "虫虾浅水间，蠃蚬如山积。",
            "毛鱼与鹿角，一龠数千百。",
            "收藏各有时，嗜好无南北。",
            "其微既若斯，其大有莫测。",
            "波涛浩渺中，岛屿生顷刻。",
            "俄而没不见，始悟出背脊。",
            "有时随潮来，暴死疑遭谪。",
            "海人相呼集，刀锯争剖析。",
            "骨节骇专车，须芒侔劒戟。",
            "腥闻数十里，余臭久乃息。",
            "始知百川归，固有含容德。",
            "潜奇与秘宝，万状不一识。",
            "嗟彼达头微，谁传到京国。",
            "干枯少滋味，治洗费炮炙。",
            "聊兹知异物，岂足荐佳客。",
            "一旦辱君诗，虚名从此得。"
        ],
        "notes": "",
        "id": "3ff0b29b7dc71f6bf285f1afe7e0f456"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送刁纺推官归润州",
        "preface": "",
        "paragraphs": [
            "翘翘名家子，自少能慷慨。",
            "尝从幕府辟，跃马临穷塞。",
            "是时西边兵，屡战辄奔溃。",
            "归来买良田，俛首学秉耒。",
            "家为白酒醇，门掩青山对。",
            "优游可以老，世利何足爱。",
            "奈何从所知，又欲向并代。",
            "主人忽南迁，此计亦中悔。",
            "彼在吾往从，彼去吾亦退。",
            "与人交若此，可以言节槩。"
        ],
        "notes": "",
        "id": "218a24bd3f556bf9660c79b6249513fe"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "夜坐弹琴有感二首呈圣俞  其一",
        "preface": "",
        "paragraphs": [
            "吾爱陶靖节，有琴常自随。",
            "无弦人莫听，此乐有谁知。",
            "君子笃自信，众人喜随时。",
            "其中苟有得，外物竟何为。",
            "寄谢伯牙子，何须钟子期。"
        ],
        "notes": "",
        "id": "ac5acbd81b1916376a742835e1793535"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "夜坐弹琴有感二首呈圣俞  其二",
        "preface": "",
        "paragraphs": [
            "钟子忽已死，伯牙其已乎。",
            "绝弦谢世人，知音从此无。",
            "瓠巴鱼自跃，此事见于书。",
            "师旷尝一鼓，群鹤舞空虚。",
            "吾恐二三说，其言皆过欤。",
            "不然古今人，愚智邈已殊。",
            "奈何人有耳，不及鸟与鱼。"
        ],
        "notes": "",
        "id": "799257279781f07a5d21afde8f9e4ff2"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "二月雪",
        "preface": "",
        "paragraphs": [
            "宁伤桃李花，无损杞与菊。",
            "杞菊吾所嗜，惟恐食不足。",
            "花开少年事，不入老夫目。",
            "老夫无远虑，所急在口腹。",
            "风晴日暖雪初销，踏泥自采篱边绿。"
        ],
        "notes": "",
        "id": "a71153bf742ce064bd85d54b44ebad1d"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "归田四时乐春夏二首  其一",
        "preface": "",
        "paragraphs": [
            "春风二月三月时，农夫在田居者稀。",
            "新阳晴暖动膏脉，野水泛滟生光辉。",
            "鸣鸠聒聒屋上啄，布谷翩翩桑下飞。",
            "碧山远映丹杏发，青草暖眠黄犊肥。",
            "田家此乐知者谁，吾独知之胡不归。",
            "吾已买田清颍上，更欲临流作钓矶。"
        ],
        "notes": "",
        "id": "b7ca99908151cd4d4a6ea907ae4d0ae1"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "归田四时乐春夏二首  其二",
        "preface": "",
        "paragraphs": [
            "南风原头吹百草，草木丛深茅舍小。",
            "麦穗初齐稚子娇，桑叶正肥蚕食饱。",
            "老翁但喜岁年熟，饷妇安知时节好。",
            "野棠棃密啼晚莺，海石榴红啭山鸟。",
            "田家此乐知者谁，我独知之归不早。",
            "乞身当及彊健时，顾我蹉跎已衰老。"
        ],
        "notes": "",
        "id": "89abb231d76c42e55b547a24e3a0284d"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "明妃曲和王介甫作",
        "preface": "",
        "paragraphs": [
            "胡人以鞍马为家，射猎为俗。",
            "泉甘草美无常处，鸟惊兽骇争驰逐。",
            "谁将汉女嫁胡儿，风沙无情貌如玉。",
            "身行不遇中国人，马上自作思归曲。",
            "推手为琵却手琶，胡人共听亦咨嗟。",
            "玉颜流落死天涯，琵琶却传来汉家。",
            "汉宫争按新声谱，遗恨已深声更苦。",
            "纤纤女手生洞房，学得琵琶不下堂。",
            "不识黄云出塞路，岂知此声能断肠。"
        ],
        "notes": "",
        "id": "bf60c20b4df9acdb6b4ec351497ec7a1"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "盆池",
        "preface": "",
        "paragraphs": [
            "西江之水何悠哉，经历灨石险且回。",
            "余波拗怒犹涵澹，奔涛击浪常喧豗。",
            "有时夜上滕王阁，月照浄练无纤埃。",
            "杨阑左里在其北，无风浪起传古来。",
            "老蛟深处厌窟穴，蛇身微行见者猜。",
            "呼龙沥酒未及祝，五色粲烂高崔嵬。",
            "忽然远引千丈去，百里水面中分开。",
            "收踪灭迹莫知处，但有雨雹随风雷。",
            "千奇万变聊一戏，岂顾溺死为可哀。",
            "轻人之命若蝼螘，不止山岳将倾颓。",
            "此外鱼虾何足道，厌饫但觉腥盘杯。",
            "壮哉岂不快耳目，胡为守此空墙隈。",
            "陶盆斗水仍下漏，四岸久雨生莓苔。",
            "游鱼拨拨不盈寸，泥潜日炙愁暴鳃。",
            "鱼诚不幸此跼促，我能决去反徘徊。"
        ],
        "notes": "",
        "id": "af926f06cf2d3c3ddb793c5a396b9713"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "再和明妃曲",
        "preface": "",
        "paragraphs": [
            "汉宫有佳人，天子初未识。",
            "一朝随汉使，远嫁单于国。",
            "绝色天下无，一失难再得。",
            "虽能杀画工，于事竟何益。",
            "耳目所及尚如此，万里安能制夷狄。",
            "汉计诚已拙，女色难自夸。",
            "明妃去时泪，洒向枝上花。",
            "狂风日暮起，飘泊落谁家。",
            "红颜胜人多薄命，莫怨春风当自嗟。"
        ],
        "notes": "",
        "id": "66008ecbbd47b6e3f0461c57226f0d2a"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "奉送原甫侍读出守永兴",
        "preface": "",
        "paragraphs": [
            "酌君以荆州鱼枕之蕉，赠君以宣城鼠须之管。",
            "酒如长虹饮沧海，笔若骏马驰平坂。",
            "爱君尚少力方豪，嗟我信衰欢渐鲜。",
            "文章惊世知名早，意气论交相得晚。",
            "鱼枕蕉，一举十分当覆盏。",
            "鼠须管，为物虽微情不浅。",
            "新诗醉墨时一挥，别后寄我无辞远。"
        ],
        "notes": "",
        "id": "f65c3a56ec574bad9d160a7b9075a87f"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "哭圣俞",
        "preface": "",
        "paragraphs": [
            "昔逢诗老伊水头，青衫白马渡伊流。",
            "滩声八节响石楼，坐中辞气凌清秋。",
            "一饮百盏不言休，酒酣思逸语更遒。",
            "河南丞相称贤侯，后车日载枚与邹。",
            "我年最少力方优，明珠白璧相报投。",
            "诗成希深拥鼻讴，师鲁卷舌藏戈矛。",
            "三十年间如转眸，屈指十九归山丘，凋零所余身百忧。",
            "晚登玉墀侍珠旒，诗老齑盐太学愁。",
            "乖离会合谓无由，此会天幸非人谋。",
            "颔须已白齿根浮，子年加我貌则不。",
            "欢犹可彊闲屡偷，不觉岁月成淹留。",
            "文章落笔动九州，釜甑过午无饙馏。",
            "良时易失不早收，箧椟瓦砾遗琳璆。",
            "荐贤转石古所尤，此事有职非吾羞。",
            "命也难知理莫求，名声赫赫掩诸幽。",
            "翩然素旐归一舟，送子有泪流如沟。"
        ],
        "notes": "",
        "id": "c737c3c9a2d84561982d3273642eb645"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "寄题刘著作羲叟家园效圣俞体",
        "preface": "",
        "paragraphs": [
            "嘉子治新园，乃在太行谷。",
            "山高地苦寒，当树所宜木。",
            "群花媚春阳，开落一何速。",
            "凛凛心节奇，惟应松与竹。",
            "毋栽当暑槿，宁种深秋菊。",
            "菊死抱枯枝，槿艳随昏旭。",
            "黄杨虽可爱，南土气常燠。",
            "未知经雪霜，果自保其绿。",
            "颜色苟不衰，始知根性足。",
            "此外众草花，徒能悦凡目。",
            "千金买姚黄，慎勿同流俗。"
        ],
        "notes": "",
        "id": "05cc16c801cef31586e8133edff46e10"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "西斋小饮赠别陜州冲卿学士",
        "preface": "",
        "paragraphs": [
            "今日胡不乐，众宾会高堂。",
            "坐中瀛洲客，新佩太守章。",
            "岂无芳罇酒，笑语共一觞。",
            "亦有嘉菊丛，新苞弄微黄。",
            "所嗟时易晚，节物已凄凉。",
            "群鹭方盛集，离鸿独高翔。",
            "山川正摇落，行李怯风霜。",
            "君子乐为政，朝廷须俊良。",
            "归来紫微阁，遗爱在甘棠。"
        ],
        "notes": "",
        "id": "facc7fc500305817dd269f13bc490dda"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "奉答原甫九月八日见过会饮之作",
        "preface": "",
        "paragraphs": [
            "老大惜时节，少年轻别离。",
            "我歌君当和，我酌君勿辞。",
            "艳艳庭下菊，与君吟绕之。",
            "撷其黄金蕊，泛此白玉巵。",
            "君勿爱此花，问君此何时。",
            "秋风日益高，霜露渐离披。",
            "芳岁忽已晚，朱颜从此衰。",
            "念君将舍我，车马去有期。",
            "君行一何乐，我意独不怡。",
            "飞兔不恋群，奔风谁能追。",
            "老骥但伏枥，壮心良可悲。"
        ],
        "notes": "",
        "id": "79695fb66dfbc0ba5e6b16bee073375b"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "予作归鴈亭于滑州后十有五年梅公仪来守是邦因取余诗刻于石又以长韵见寄因以答之",
        "preface": "",
        "paragraphs": [
            "风吹城头秋草黄，仰见鸣鴈初南翔。",
            "秋草风吹春复绿，南鴈北飞声肃肃。",
            "城下台边桃李蹊，忆初披荒手植之。",
            "雪消冰解草木动，因记鸿鴈将归时。",
            "尔来十载空遗迹，飞鴈年年自南北。",
            "台倾余址草荒凉，树老无花春寂历。",
            "东州太守诗尤美，组织文章烂如绮。",
            "长篇大句琢方石，一日都城传百纸。",
            "我思古人无不然，慷慨功名垂百年。",
            "沉碑身后念陵谷，把酒泣下悲山川。",
            "一时留赏虽邂逅，后世传之因不朽。"
        ],
        "notes": "",
        "id": "d4493ed09226075d4056888db5817934"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "寄题洛阳致政第少卿静居堂",
        "preface": "",
        "paragraphs": [
            "洛人皆种花，花发有时阑。",
            "君家独种玉，种玉产琅玕。",
            "子弟守家法，名声耸朝端。",
            "岁时归拜庆，闾里亦相欢。",
            "西台有道气，自少服灵丸。",
            "春酒养眉寿，童颜如渥丹。",
            "清谈不倦客，妙思喜挥翰。",
            "壮也已吏隐，兴余方挂冠。",
            "临风想高谊，怀禄愧盘桓。"
        ],
        "notes": "",
        "id": "2297e5c49b38797f9b2fc1afc344c8b6"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "鬼车",
        "preface": "",
        "paragraphs": [
            "嘉祐六年秋，九月二十有八日，天愁无光月不出。",
            "浮云蔽天众星没，举手向空如抹漆。",
            "天昏地黑有一物，不见其形，但闻其声。",
            "其初切切凄凄，或高或低。",
            "乍似玉女调玉笙，众管参差而不齐。",
            "既而咿咿呦呦，若轧若抽。",
            "又如百两江州车，回轮转轴声哑呕。",
            "鸣机夜织锦江上，群鴈惊起芦花洲。",
            "吾谓此何声，初莫穷端由。",
            "老婢扑灯呼儿曹，云此怪鸟无匹俦。",
            "其名为鬼车，夜载百鬼凌空游。",
            "其声虽小身甚大，翅如车轮排十头。",
            "凡鸟有一口，其鸣已啾啾。",
            "此鸟十头有十口，口插一舌连一喉。",
            "一口出一声，千声百响更相酬。",
            "昔时周公居东周，厌闻此鸟憎若雠。",
            "夜呼庭氏率其属，弯弧俾逐出九州。",
            "射之三发不能中，天遣天狗从空投。",
            "自从狗啮一头落，断颈至今青血流。",
            "尔来相距三千秋，昼藏夜出如鸺鹠。",
            "每逢阴黑天外过，乍见火光惊辄堕。",
            "有时余血下点污，所遭之家家必破。",
            "我闻此语惊且疑，反祝疾飞无我祸。",
            "我思天地何茫茫，百物巨细理莫详。",
            "吉凶在人不在物，一蛇两头反为祥。",
            "却呼老婢炷灯火，卷帘开户清华堂。",
            "须臾云散众星出，夜静皎月流清光。"
        ],
        "notes": "",
        "id": "db3d7139ad72d4ea80b7c496292c87ef"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "感二子",
        "preface": "",
        "paragraphs": [
            "黄河一千年一清，岐山鸣凤不再鸣。",
            "自从苏梅二子死，天地寂默收雷声。",
            "百虫坏户不启蛰，万木逢春不发萌。",
            "岂无百鸟解言语，喧啾终日无人听。",
            "二子精思极搜抉，天地鬼神无遁情。",
            "及其放笔骋豪俊，笔下万物生光荣。",
            "古人谓此觑天巧，命短疑为天公憎。",
            "昔时李杜争横行，麒麟凤凰世所惊。",
            "二物非能致太平，须时太平然后生。",
            "开元天宝物盛极，自此中原疲战争。",
            "英雄白骨化黄土，富贵何止浮云轻。",
            "唯有文章烂日星，气凌山岳常峥嵘。",
            "贤愚自古皆共尽，突兀空留后世名。"
        ],
        "notes": "",
        "id": "63bcd5569d427f6928faca10981b7b38"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "读书",
        "preface": "",
        "paragraphs": [
            "吾生本寒儒，老尚把书卷。",
            "眼力虽已疲，心意殊未倦。",
            "正经首唐虞，伪说起秦汉。",
            "篇章异句读，解诂及笺传。",
            "是非自相攻，去取在勇断。",
            "初如两军交，乘胜方酣战。",
            "当其旗鼓催，不觉人马汗。",
            "至哉天下乐，终日在几案。",
            "念昔始从师，力学希仕宦。",
            "岂敢取声名，惟期脱贫贱。",
            "忘食日已晡，燃薪夜侵旦。",
            "谓言得志后，便可焚笔砚。",
            "少偿辛苦时，惟事寝与饭。",
            "岁月不我留，一生今过半。",
            "中间尝忝窃，内外职文翰。",
            "官荣日清近，廪给亦丰羡。",
            "人情慎所习，酖毒比安宴。",
            "渐追时俗流，稍稍学营办。",
            "杯盘穷水陆，宾客罗俊彦。",
            "自从中年来，人事攻百箭。",
            "非惟职有忧，亦自老可叹。",
            "形骸苦衰病，心志迹退懦。",
            "前时可喜事，闭眼不欲见。",
            "惟寻旧读书，简编多朽断。",
            "古人重温故，官事幸有间。",
            "乃知读书勤，其乐固无限。",
            "少而干禄利，老用忘忧患。",
            "又知物贵久，至宝见百炼。",
            "纷华暂时好，俯仰浮云散。",
            "淡泊味愈长，始终殊不变。",
            "何时乞残骸，万一免罪谴。",
            "买书载舟归，筑室颍水岸。",
            "平生颇论述，铨次加点窜。",
            "庶几垂后世，不默死刍豢。",
            "信哉蠹书鱼，韩子语非讪。"
        ],
        "notes": "",
        "id": "5af3ad37bd9e8d9d0a53fc1755b06c0b"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "鹎𫛥词",
        "preface": "",
        "paragraphs": [
            "龙楼凤阙鬰峥嵘，深宫不闻更漏声。",
            "红纱蜡烛愁夜短，绿窗鹎𫛥催天明。",
            "一声两声人渐起，金井辘轳闻汲水。",
            "三声四声促严粧，红靴玉带奉君王。",
            "万年枝软风露湿，上下枝间声转急。",
            "南衙促仗三卫列，九门放钥千官入。",
            "重城禁籞锁池台，此鸟飞从何处来。",
            "君不见颍河东岸村陂阔，山禽野鸟常嘲哳。",
            "田家惟听夏鸡声，夜夜垅头耕晓月。",
            "可怜此乐独吾知，眷恋君恩今白发。"
        ],
        "notes": "",
        "id": "82221454f662c557587dd229bc1ea755"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "初食鸡头有感",
        "preface": "",
        "paragraphs": [
            "六月京师暑雨多，夜夜南风吹芡嘴。",
            "凝祥池锁会灵园，仆射荒陂安可拟。",
            "争先园客采新苞，剖蚌得珠从海底。",
            "都城百物贵新鲜，厥价难酬与珠比。",
            "金盘磊落何所荐，滑台拨醅如玉醴。",
            "自慙窃食万钱厨，满口飘浮嗟病齿。",
            "却思年少在江湖，野艇高歌菱荇里。",
            "香新味全手自摘，玉洁沙磨软还美。",
            "一瓢固不羡玉鼎，万事适情为可喜。",
            "何时遂买颍东田，归去结茅临野水。"
        ],
        "notes": "",
        "id": "bba36a799b932f234a8c7e1b5230fe01"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "双井茶",
        "preface": "",
        "paragraphs": [
            "西江水清江石老，石上生茶如凤爪。",
            "穷腊不寒春气早，双井芽生先百草。",
            "白毛囊以红碧纱，十斤茶养一两芽。",
            "长安富贵五侯家，一啜犹须三日夸。",
            "宝云日注非不精，争新弃旧世人情。",
            "岂知君子有常德，至宝不随时变易。",
            "君不见建溪龙凤团，不改旧时香味色。"
        ],
        "notes": "",
        "id": "047c584a5e8b0e5a3bdc160855baefe1"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "赠李士宁",
        "preface": "",
        "paragraphs": [
            "蜀狂士宁者，不邪亦不正。",
            "混世使人疑，诡谲非一行。",
            "平生不把笔，对酒时高咏。",
            "初如不著意，语出多奇劲。",
            "倾财解人难，去不道名姓。",
            "金钱买酒醉高楼，明月空床眠不醒。",
            "一身四海即为家，独行万里聊乘兴。",
            "既不采药卖都市，又不点石化黄金。",
            "进不干公卿，退不隐山林。",
            "与之游者但爱其人而莫见其术，安知其心。",
            "吾闻有道之士游心太虚，逍遥出入，常与道俱。",
            "故能入火不热，入水不濡。",
            "尝闻其语，而未见其人也，岂斯人之徒欤。",
            "不然言不纯师，行不纯德。",
            "而滑稽玩世，其东方朔之流乎。"
        ],
        "notes": "",
        "id": "f57b29f1df5d2bed45e3577d34a81c69"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "明妃小引",
        "preface": "",
        "paragraphs": [
            "汉宫诸女严粧罢，共送明妃沟水头。",
            "沟上水声来不断，花随水去不回流。",
            "上马即知无返日，不须出塞始堪愁。"
        ],
        "notes": "",
        "id": "011208fa158f7bac0f43820833c24d58"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "感事四首  其一",
        "preface": "",
        "paragraphs": [
            "老者觉时速，闲人知日长。",
            "日月本无情，人心有闲忙。",
            "努力取功名，断碑埋路傍。",
            "逍遥林下士，丘垅亦相望。",
            "长生既无药，浊酒且盈觞。"
        ],
        "notes": "",
        "id": "e7536dc2419b9f882bbbedfa633d94f1"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "感事四首  其二",
        "preface": "",
        "paragraphs": [
            "空山一道士，辛苦学延龄。",
            "一旦随物化，反言仙已成。",
            "开坟见空棺，谓已超青冥。",
            "尸解如蛇蝉，换骨蜕其形。",
            "既云须变化，何不任死生。"
        ],
        "notes": "",
        "id": "3ac042bc000eeb79da6cd96892c3e22e"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "感事四首  其三",
        "preface": "",
        "paragraphs": [
            "仙境不可到，谁知仙有无。",
            "或乘九斑虬，或驾五云车。",
            "朝倚扶桑枝，暮游昆仑墟。",
            "往来几万里，谁复遇诸涂。",
            "富贵不还乡，安事富贵欤。",
            "神仙人不见，魑魅与为徒。",
            "人生不免死，魂魄入幽都。",
            "仙者得长生，又云超太虚。",
            "等为不在世，与鬼亦何殊。",
            "得仙犹若此，何况不得乎。",
            "寄谢山中人，辛勤一何愚。"
        ],
        "notes": "",
        "id": "8ac38ddf596ea351ca0d8aa86a3d1ee4"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "感事四首  其四",
        "preface": "",
        "paragraphs": [
            "莫笑学仙人，山中苦岑寂。",
            "试看青松鹤，何似朱门客。",
            "朱门炙手热，来者无时息。",
            "何尝问寒暑，岂暇谋寝食。",
            "彊颜悦憎怨，择语防仇敌。",
            "众欲苦无厌，有求期必获。",
            "敢辞一身劳，岂塞天下责。",
            "风波卒然起，祸患藏不测。",
            "神仙虽杳茫，富贵意何得。"
        ],
        "notes": "",
        "id": "1141c357ad13656c64af422e768044f6"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "新春有感寄常夷埔",
        "preface": "",
        "paragraphs": [
            "余生本羁孤，自少已非壮。",
            "今而老且病，何用苦惆怅。",
            "误蒙三圣知，贪得过其量。",
            "恩私未知报，心志已凋丧。",
            "轩裳德不称，徒自取讥谤。",
            "岂若常夫子，一瓢安陋巷。",
            "身虽草莽间，名在朝廷上。",
            "惟余服德义，久已慕恬旷。",
            "矧亦有吾庐，东西正相望。",
            "不须驾柴车，自可策蔾杖。",
            "坐惊颜鬓日摧颓，及取新春归去来。",
            "共载一舟浮野水，焦陂四面百花开。"
        ],
        "notes": "",
        "id": "72dd2da1283ea7e2ad94d09db0c5edcf"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "升天桧",
        "preface": "",
        "paragraphs": [
            "青牛西出关，老聃始著五千言。",
            "白鹿去升天，尔来忽已三千年。",
            "当时遗迹至今在，隐起苍桧犹依然。",
            "惟能乘变化，所以为神仙。",
            "驱鸾驾鹤须臾间，飘忽不见如云烟。",
            "奈何此鹿起平地，更假草木相攀缘。",
            "乃知神仙事茫昧，真伪莫究徒自传。",
            "雪霜不改终古色，风雨有声当夏寒。",
            "境清物老自可爱，何必诡怪穷根源。"
        ],
        "notes": "",
        "id": "10820397b580cff89d871581d9e6afed"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "忆焦陂",
        "preface": "",
        "paragraphs": [
            "焦陂荷花照水光，未到十里闻花香。",
            "焦陂八月新酒熟，秋水鱼肥鲙如玉。",
            "清河两岸柳鸣蝉，直到焦陂不下船。",
            "笑向渔翁酒家保，金龟可解不须钱。",
            "明日君恩许归去，白头酣咏太平年。"
        ],
        "notes": "",
        "id": "2714371ab922d3a551f0371a760a53aa"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "赠许道人",
        "preface": "",
        "paragraphs": [
            "洛城三月乱鸎飞，颍阳山中花发时。",
            "徃来车马游山客，贪看山花踏山石。",
            "紫云仙洞锁云深，洞中有人人不识。",
            "飘飘许子旌阳后，道骨仙风本仙胄。",
            "多年洗耳避世喧，独卧寒岩听山溜。",
            "至人无心不算心，无心自得无穷寿。",
            "忽来顾我何慇懃，笑我白发老红尘。",
            "子归为筑岩前室，待我明年乞得身。"
        ],
        "notes": "",
        "id": "f1daa961b78155944d9b867a34ab1a0a"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送龙茶与许道人",
        "preface": "",
        "paragraphs": [
            "颍阳道士青霞客，来似浮云去无迹。",
            "夜朝北斗太清坛，不道姓名人不识。",
            "我有龙团古苍璧，九龙泉深一百尺。",
            "凭君汲井试烹之，不是人间香味色。"
        ],
        "notes": "",
        "id": "7aeea82ba3172934dec08856f0762f55"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "驯鹿",
        "preface": "",
        "paragraphs": [
            "朝渴饮清池，暮饱眠深栅。",
            "慙媿主人恩，自非杀身难报德。",
            "主人施恩不待报，哀尔胡为网罗获。",
            "南山蔼蔼动春阳，吾欲纵尔山之傍。",
            "岩崖雪尽飞泉溜，涧谷风吹百草香。",
            "饮泉啮草当远去，山后山前射生户。"
        ],
        "notes": "",
        "id": "5426ed9aca694dcb6dd08afe6c3cc764"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "留题齐州舜泉",
        "preface": "",
        "paragraphs": [
            "岸有时而为谷，海有时而为田，虞舜已殁三千年。",
            "耕田浚井虽鄙事，至今遗迹存依然。",
            "历山之下有寒泉，向此号泣于旻天。",
            "无情草木亦改色，山川惨淡生云烟。",
            "一朝垂衣正南面，臯夔稷契来联翩。",
            "功高德大被万世，今人过此犹留连。",
            "齐州太守政之暇，凿渠开沼疏清涟。",
            "游车击毂惟恐后，众卉乱发如争先。",
            "岂徒邦人知乐此，行客亦为留征轩。"
        ],
        "notes": "",
        "id": "28f8975190ec8947715b37d20e507680"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "山斋戏书绝句二首  其一",
        "preface": "",
        "paragraphs": [
            "密脾未满蜂采花，麦垅已深鸠唤雨。",
            "正是山斋睡足时，不觉花间日亭午。"
        ],
        "notes": "",
        "id": "a1bbab9211fd37c84c54de21c37ebab0"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "山斋戏书绝句二首  其二",
        "preface": "",
        "paragraphs": [
            "经春老病不出门，坐见群芳烂如雪。",
            "正当年少惜花时，日日春风吹石裂。"
        ],
        "notes": "",
        "id": "92b8d20e333c845675b417bf8060dcad"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "嘲少年惜花",
        "preface": "",
        "paragraphs": [
            "纷纷红蕊落泥沙，少年何用苦咨嗟。",
            "春风自是无情物，肯为汝惜无情花。",
            "今年花落明年好，但见花开人自老。",
            "人老不复少，花开还更新。",
            "使花如解语，应笑惜花人。"
        ],
        "notes": "",
        "id": "326dd6bea7ae3c1f52d21999c3c306b8"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "出郊见田家蚕麦已成慨然有感",
        "preface": "",
        "paragraphs": [
            "谁谓田家苦，田家乐有时。",
            "车鸣缫白茧，麦熟啭黄鹂。",
            "田家此乐几人知，幸独知之未许归。",
            "逢时得宠已逾分，报国无能徒尔为。",
            "收取玉堂挥翰手，却寻南亩把锄犁。"
        ],
        "notes": "",
        "id": "7b536929e6ad188d8be004dc860d5a18"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "射生户",
        "preface": "",
        "paragraphs": [
            "射生户，前日献一豹，今日献一狼。",
            "豹因伤我牛，狼因食我羊。",
            "狼豹诚为害人物，县官赏之缣五匹。",
            "射生户，持缣归。",
            "为人除害固可赏，贪功趋利尔勿为。",
            "弦弓毒矢无妄发，恐尔不识麒麟儿。"
        ],
        "notes": "",
        "id": "a9af0334ed222540ffa8a66d7f31f4e9"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "戏石唐山隐者",
        "preface": "",
        "paragraphs": [
            "石唐仙室紫云深，颍阳真人此算心。",
            "真人已去升寥廓，岁岁岩花自开落。",
            "我昔曾为洛阳客，偶赂岩前坐盘石。",
            "四字丹书万仞崖，神清之洞锁楼台。",
            "云深路绝无人到，鸾鹤今应待我来。"
        ],
        "notes": "",
        "id": "a6ee7b586d5ed1a5ee390cc224527d37"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送王汲宰蓝田",
        "preface": "",
        "paragraphs": [
            "喧喧动车马，共出古都门。",
            "落日催行客，东风吹酒罇。",
            "树摇秦甸绿，花入辋川繁。",
            "若遇西来旅，时应问故园。"
        ],
        "notes": "",
        "id": "243febf0a6be9e385c4ee690b20f7ba2"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "徽安门晓望",
        "preface": "",
        "paragraphs": [
            "都门收宿雾，佳气鬰葱葱。",
            "晓日寒川上，青山白雾中。",
            "楼台万瓦合，车马九衢通。",
            "恨乏登高赋，徒知京邑雄。"
        ],
        "notes": "",
        "id": "6031c7e88b3efc701269f2b3299a0020"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送孟都官知蜀州",
        "preface": "",
        "paragraphs": [
            "名郎出粉闱，佳郡古关西。",
            "几驿秦亭尽，千山蜀鸟啼。",
            "朱轮照耕野，绿芋覆秋畦。",
            "向阙应东望，云深陇树迷。"
        ],
        "notes": "",
        "id": "cf24d722a77c891bb497299c74dfc8f5"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "南征回京至界上驿先呈城中诸友",
        "preface": "",
        "paragraphs": [
            "朝云来少室，日暮向箕山。",
            "本以无心出，宁随倦客还。",
            "春归伊水绿，花晚洛桥闲。",
            "谁有余罇酒，相期一解颜。"
        ],
        "notes": "",
        "id": "8c793738a1a052bd883933812ae2cb21"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "逸老亭",
        "preface": "",
        "paragraphs": [
            "上相此忘荣，怡然物外情。",
            "池光开小幌，山翠入重城。",
            "野鸟窥华衮，春壶劳耦耕。",
            "枕前双鴈没，雨外一川晴。",
            "解组金龟重，调琴赤鲤惊。",
            "虽怀安石趣，岂不为苍生。"
        ],
        "notes": "",
        "id": "9a25a3f5c189a245c8d524995fd881f6"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "庆爱寺",
        "preface": "",
        "paragraphs": [
            "都人布金地，绀宇岿然存。",
            "山气蒸经阁，钟声出国门。",
            "老杉春自绿，古壁雨先昏。",
            "应有幽人屐，来留石藓痕。"
        ],
        "notes": "",
        "id": "43de35c3eb13d22042179c99cdf007a9"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "吊黄学士三首  其一",
        "preface": "",
        "paragraphs": [
            "丽正雠书久，兰台约史成。",
            "迎亲就江水，厌直出承明。",
            "世德无双誉，诗豪第一评。",
            "风流今顿尽，响像忆平生。"
        ],
        "notes": "",
        "id": "151f8e5b93bdcaf491cbc68a5aecc87c"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "吊黄学士三首  其二",
        "preface": "",
        "paragraphs": [
            "沈约多清瘦，文园仍病痟。",
            "共疑天上召，更欲水边招。",
            "金马人相吊，长沙物易妖。",
            "秋风吹越树，归旐自飘飘。"
        ],
        "notes": "",
        "id": "944d0d4682b54533636653f0481f848e"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "吊黄学士三首  其三",
        "preface": "",
        "paragraphs": [
            "自古兰衰早，因令蕙叹深。",
            "书遗茂陵藁，病作越乡吟。",
            "蒿里无春色，闽山蔽夕阴。",
            "空嗟埋玉树，赍志永沉沉。"
        ],
        "notes": "",
        "id": "8d8dc30ea710197810acffc568123287"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "雨后独行洛北",
        "preface": "",
        "paragraphs": [
            "北阙望南山，明岚杂紫烟。",
            "归云向嵩岭，残雨过伊川。",
            "树绕芳隄外，桥横落照前。",
            "依依半荒苑，行处独闻蝉。"
        ],
        "notes": "",
        "id": "3e9daa986367cbac34d45249e333c469"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "陪府中诸官游城南",
        "preface": "",
        "paragraphs": [
            "一雨郊圻迥，新秋榆枣繁。",
            "田荒溪溜入，禾熟雀声喧。",
            "烧出空槎腹，人耕废庙垣。",
            "闲追向城客，落日隐高原。"
        ],
        "notes": "",
        "id": "124aef95a27a7f2d4456610af100cfa3"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "智蟾上人游南岳",
        "preface": "",
        "paragraphs": [
            "终日念云壑，南归心浩然。",
            "青山入楚路，白水望湖田。",
            "野渡惟浮钵，山家少施钱。",
            "到时春尚早，收茗绿岩前。"
        ],
        "notes": "",
        "id": "76ae61cfeb35cdcf38e227d6a1277962"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送左殿丞入蜀",
        "preface": "",
        "paragraphs": [
            "传闻蜀道难，行客若登天。",
            "紫竹深无路，黄花忽见川。",
            "闻禽嗟异域，问俗访耆年。",
            "欲识京都远，惟应望日边。"
        ],
        "notes": "",
        "id": "f54b6cad22eea8c5a4a74240ec4a52d2"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "秋郊晓行",
        "preface": "",
        "paragraphs": [
            "寒郊桑柘稀，秋色晓依依。",
            "野烧侵河断，山鸦向日飞。",
            "行歌采樵去，荷锸刈田归。",
            "秫酒家家熟，相邀白竹扉。"
        ],
        "notes": "",
        "id": "31421607c89ef85c6bdeb5245544f08f"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "被牒行县因书所见呈寮友",
        "preface": "",
        "paragraphs": [
            "周礼恤凶荒，轺车出四方。",
            "土龙朝祀雨，田火夜驱蝗。",
            "木落孤村迥，原高百草黄。",
            "乱鵶鸣古堞，寒雀聚空苍。",
            "桑野人行馌，鱼陂鸟下梁。",
            "晚烟茅店月，初日枣林霜。",
            "墐户催寒候，丛祠祷岁穰。",
            "不妨行览物，山水正苍茫。"
        ],
        "notes": "",
        "id": "6e2c7a1535ed0dc1131830eeeff37c54"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "缑氏县作",
        "preface": "",
        "paragraphs": [
            "亭候彻郊畿，人家岭坂西。",
            "青山临古县，绿竹绕寒溪。",
            "道上行收穗，桑间晚溉畦。",
            "东臯有深趣，便拟卜幽栖。"
        ],
        "notes": "",
        "id": "2e7ff19ba64f1529f0140ce00df18d7e"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "又行次作",
        "preface": "",
        "paragraphs": [
            "秋色满郊原，人行禾黍间。",
            "雉飞横断涧，烧响入空山。",
            "野水苍烟起，平林夕鸟还。",
            "嵩岚久不见，寒碧更孱颜。"
        ],
        "notes": "",
        "id": "a0222adc196ca7578b0a20a0ef1c133d"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送梅秀才归宣城",
        "preface": "",
        "paragraphs": [
            "从学方年少，还家罄橐金。",
            "久为江北客，能作洛生吟。",
            "罢亚霜前稻，钩辀竹上禽。",
            "归帆何处落，应拂野梅林。"
        ],
        "notes": "",
        "id": "9d5fd5caaedd1649c23fe9cea235e0b9"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "巩县陪祭献懿二后回孝义桥道中作",
        "preface": "",
        "paragraphs": [
            "落日汉陵道，初寒惨暮飙。",
            "遥看山口火，暗渡洛川桥。",
            "不见新园树，空闻引葬箫。",
            "林鵶栖已定，犹此倦征镳。"
        ],
        "notes": "",
        "id": "a7a37818bef56237b75ee0173e49ed76"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送谢学士归阙",
        "preface": "",
        "paragraphs": [
            "供帐拂朝烟，征鞍去莫攀。",
            "人醒风外酒，马度雪中关。",
            "旧府谁同在，新年独未还。",
            "遥应行路者，偏识彩衣斑。"
        ],
        "notes": "",
        "id": "96c76d39b05dcd13bdc93a3f1f29b959"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "河南王慰西斋",
        "preface": "",
        "paragraphs": [
            "寒斋日萧索，天外敞簷楹。",
            "竹雪晴犹覆，山窗夜自明。",
            "禽归窥野客，云去入重城。",
            "欲就陶潜饮，应须载酒行。"
        ],
        "notes": "",
        "id": "3c50f999c97ef1a2eff8eaf0760ee0b1"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "第主簿东斋",
        "preface": "",
        "paragraphs": [
            "官舍掩寒扉，聊同隐者栖。",
            "溪流穿竹过，山鸟入城啼。",
            "宾主高谈胜，心冥外物齐。",
            "惟应朝枕梦，长厌隔邻鸡。"
        ],
        "notes": "",
        "id": "f8aa4243fceb465b6385fcb0e5f424eb"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "留守相公祷雨九龙祠应时获澍呈府中同寮",
        "preface": "",
        "paragraphs": [
            "古木鬰沉沉，祠亭相衮临。",
            "雷驱山外响，云结日边阴。",
            "霡霂来初合，依微势稍深。",
            "土膏潜动脉，野气欲成霖。",
            "陇上连云色，田间击壤音。",
            "明光应奏瑞，黄屋正焦心。",
            "帝邑三川美，离宫万瓦森。",
            "废沟鸣故苑，红蘤发青林。",
            "南亩犹须劝，余春尚可寻。",
            "应容后车客，时作洛生吟。"
        ],
        "notes": "",
        "id": "960b23b9a274907c437dd6df847fdc80"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "春日独游上林院后亭见樱桃花奉寄希深圣俞仍酬递中见寄之什",
        "preface": "",
        "paragraphs": [
            "昔日寻春地，今来感岁华。",
            "人行已荒径，花发半枯槎。",
            "高榭林端出，残阳水外斜。",
            "聊持一罇酒，徙倚忆天涯。"
        ],
        "notes": "",
        "id": "0bf32169a3b8d45f978abf971f621ebc"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "独至香山忆谢学士",
        "preface": "",
        "paragraphs": [
            "伊水弄春沙，山临水上斜。",
            "曾为谢公客，徧入梵王家。",
            "阴涧初生草，春岩自落花。",
            "却寻题石处，岁月已堪嗟。"
        ],
        "notes": "",
        "id": "4230af00004e798d98659a47eb31bfab"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "春晚同应之偶至普明寺小饮作",
        "preface": "",
        "paragraphs": [
            "偶来林下迳，共酌竹间亭。",
            "积雨添方沼，残花点绿萍。",
            "野阴侵席润，芳气袭人醒。",
            "禽鸟休惊顾，都忘兀尔形。"
        ],
        "notes": "",
        "id": "471169473ea1c1046acb2bef593ec107"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "黄河八韵寄呈圣俞",
        "preface": "",
        "paragraphs": [
            "河水激箭险，谁言航苇游。",
            "坚冰驰马渡，伏浪卷沙流。",
            "树落新摧岸，湍惊忽改洲。",
            "凿龙时退鲤，涨潦不分牛。",
            "万里通槎汉，千帆下漕舟。",
            "怨歌今罢筑，故道失难求。",
            "滩急风逾响，川寒雾不收。",
            "讵能穷禹迹，空欲问张侯。"
        ],
        "notes": "",
        "id": "ed83adeff124b5299ac17d9bdee74509"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "和应之同年兄秋日雨中登广爱寺阁寄梅圣俞",
        "preface": "",
        "paragraphs": [
            "经年都洛与君交，共许诗中思最豪。",
            "旧社更谁能拥鼻，新秋有客独登高。",
            "径兰欲谢悲零露，篱菊空开乏冻醪。",
            "纵使河阳花满县，亦应留滞感潘毛。"
        ],
        "notes": "",
        "id": "7c5a8e16bef2b580276431a15133f64b"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "晚过水北",
        "preface": "",
        "paragraphs": [
            "寒川消积雪，冻浦渐通流。",
            "日暮人归尽，沙禽上钓舟。"
        ],
        "notes": "",
        "id": "4e3cafe85f02e1cb1b46b119103480a6"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "罢官西京回寄河南张主簿",
        "preface": "",
        "paragraphs": [
            "归客下三川，孤邮暂解鞍。",
            "鸟声催暮急，山气欲晴寒。",
            "已作愁霖咏，犹怀祖帐欢。",
            "更闻溪溜响，疑是石楼滩。"
        ],
        "notes": "",
        "id": "7a560bdb5dcf0b2c256f2d8cf1f3cf3b"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "寄西京张法曹",
        "preface": "",
        "paragraphs": [
            "幕府三年客，群居几日亲。",
            "初分阙口路，犹见洛阳人。",
            "垅麦晴将秀，田花晚自介。",
            "向家行渐近，岂复倦征轮。"
        ],
        "notes": "",
        "id": "f9aa8788ebefc95aa973eb3f9965d19e"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "离彭婆值雨投临汝驿回寄张九屯田司录",
        "preface": "",
        "paragraphs": [
            "投馆野花边，羸骖晚不前。",
            "山桥断行路，溪雨涨春田。",
            "树冷无栖鸟，村深起暮烟。",
            "洛阳山已尽，休更望伊川。"
        ],
        "notes": "",
        "id": "311ad63a91ab66d728ef6da465ff58de"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "朱家曲",
        "preface": "",
        "paragraphs": [
            "行人傍衰柳，路向古河穷。",
            "桑柘田畴美，渔商市井通。",
            "薪歌晚入浦，舟子夜乘风。",
            "旅舍孤烟外，天京王气中。",
            "山川许国近，风俗楚乡同。",
            "宿客鸡鸣起，驱车犹更东。"
        ],
        "notes": "",
        "id": "3c04a085feda7aa6cc13ecb7643bac4b"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "行至椹涧作",
        "preface": "",
        "paragraphs": [
            "霜后叶初鸣，羸骖遶涧行。",
            "川原人远近，禾黍日晴明。",
            "病质惊残岁，归涂厌暮程。",
            "空林聚寒雀，疑已作春声。"
        ],
        "notes": "",
        "id": "93bb9470b324be8476bef49684a0a1f7"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送谢希深学士北使",
        "preface": "",
        "paragraphs": [
            "汉使入幽燕，风烟两国间。",
            "山河持节远，亭障出疆闲。",
            "征马闻笳跃，雕弓向月弯。",
            "御寒低便面，赠客解刀环。",
            "鼓角云中垒，牛羊雪外山。",
            "穹庐鸣朔吹，冻酒发朱颜。",
            "寒草生侵碛，春榆绿满关。",
            "应须鴈北向，方值使南还。"
        ],
        "notes": "",
        "id": "2935f322da9173fa22d3cf99077f60d0"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送贾推官赴绛州",
        "preface": "",
        "paragraphs": [
            "白云汾水上，人北鴈南飞。",
            "行李山川远，风霜草木腓。",
            "郡斋宾榻挂，幕府羽书稀。",
            "最有题舆客，偏思玉麈挥。"
        ],
        "notes": "",
        "id": "f9b37042d2e9a9ae75f5a41d9c4ac379"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送张如京知安肃军",
        "preface": "",
        "paragraphs": [
            "相逢旧从事，新命忽临戎。",
            "界上山河壮，军中彭角雄。",
            "朔风驰骏马，塞雪射惊鸿。",
            "试取封侯印，何如笔砚功。"
        ],
        "notes": "",
        "id": "ddf6f2d23b3458c2260a740bbb990e99"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送威胜军张判官",
        "preface": "",
        "paragraphs": [
            "北地不知春，惟看榆叶新。",
            "岑牟多武士，玉麈重嘉宾。",
            "野燐惊行客，烽烟入远尘。",
            "系书沙上鴈，时寄日边人。"
        ],
        "notes": "",
        "id": "7d877512acf3278e28aa3275cf6feb92"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送同年史褒之武功尉",
        "preface": "",
        "paragraphs": [
            "久作游边客，常悲入塞笳。",
            "今兹一尉远，犹困折腰嗟。",
            "白马关中道，青天栈外家。",
            "过秦应吊古，惟有故山斜。"
        ],
        "notes": "",
        "id": "5c5aefe3cf373c2c3030f15cbeed5327"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送祝熙载之东阳主簿",
        "preface": "",
        "paragraphs": [
            "吴江通海浦，画舸候潮归。",
            "叠鼓山间响，高帆鸟外飞。",
            "孤城秋枕水，千室夜鸣机。",
            "试问还家客，辽东今是非。"
        ],
        "notes": "",
        "id": "e277c6a35c8873a0a81d0e1547135353"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "郑十一先辈赴四明幕",
        "preface": "",
        "paragraphs": [
            "梁汉褒斜险，夫君畏远游。",
            "家临越山下，帆入海潮头。",
            "岸柳行稍尽，江莼归渐秋。",
            "故乡看衣锦，宁羡李膺舟。"
        ],
        "notes": "",
        "id": "543f1874eb5dc511bf63938fb7d45df6"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送丁元珍峡州判官",
        "preface": "",
        "paragraphs": [
            "为客久南方，西游更异乡。",
            "江通蜀国远，山闭楚祠荒。",
            "油幕无军事，清猿断客肠。",
            "惟应陪主诺，不费日飞觞。"
        ],
        "notes": "",
        "id": "952f1352a5f6ec0380e89d79d71f8cec"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送楚建中颍州法曹",
        "preface": "",
        "paragraphs": [
            "冠盖盛西京，当年相府荣。",
            "曾陪鹿鸣宴，徧识洛阳生。",
            "共叹长沙讁，空存许劭评。",
            "堪嗟桃李树，何日见阴成。"
        ],
        "notes": "",
        "id": "e1c36573e554ddd782dc042c03042914"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送王尚恭隰州幕",
        "preface": "",
        "paragraphs": [
            "去国初游宦，从军苦寂寥。",
            "愁云带城起，画角向山飘。",
            "秋劲方驰马，春寒正袭貂。",
            "遥知为客恨，应赖酒杯消。"
        ],
        "notes": "",
        "id": "7a0f1fa3d81dc183e6f4ae36600e9ec7"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送王尚喆三原尉",
        "preface": "",
        "paragraphs": [
            "初仕便西辕，骊驹两佩环。",
            "山河识天府，风雨度函关。",
            "桑柘千畴富，人烟万井闲。",
            "欲为京洛咏，应苦簿书间。"
        ],
        "notes": "",
        "id": "03e751779558797c99b12ff847f9400f"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送余姚陈寺丞",
        "preface": "",
        "paragraphs": [
            "铜墨佩腰间，中流望若仙。",
            "鸣蝉汴河柳，画鹢越乡船。",
            "下濑逢江鴈，瞻氛落海鸢。",
            "山川仍客思，尽入隐侯篇。"
        ],
        "notes": "",
        "id": "8553a12cf9fc7494c17a866054a50779"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送廖八下第归衡山",
        "preface": "",
        "paragraphs": [
            "曾作关中客，尝窥百二疆。",
            "自言秦陇水，能断楚人肠。",
            "失意倦京国，羁愁成鬓霜。",
            "何如伴征鴈，日日向衡阳。"
        ],
        "notes": "",
        "id": "8043aae369cc177d96d7c6e4816e72a7"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "夏侯彦济武陟尉",
        "preface": "",
        "paragraphs": [
            "风烟地接怀，井邑富田垓。",
            "河近闻冰坼，山高见雨来。",
            "官闲同小隐，酒美足衔杯。",
            "好去东篱菊，迎霜正欲开。"
        ],
        "notes": "",
        "id": "dc1ce60d4752ea0416a1627a90fa3205"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "远山",
        "preface": "",
        "paragraphs": [
            "山色无还近，看山终日行。",
            "峰峦随处改，行客不知名。"
        ],
        "notes": "",
        "id": "992e20cf7523e0d7cdc8807ee0862436"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "宋宣献公挽词三首  其一",
        "preface": "",
        "paragraphs": [
            "望系朝廷重，文推天下工。",
            "清名畏杨绾，故事问胡公。",
            "物议垂为相，风流顿已穷。",
            "仁言博哉利，献替有遗忠。"
        ],
        "notes": "",
        "id": "11dfd381641a63d44b7804fc29a7f31f"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "宋宣献公挽词三首  其二",
        "preface": "",
        "paragraphs": [
            "识度推明哲，风猷蔼缙绅。",
            "何言止中寿，遂不秉洪钧。",
            "翰墨时争宝，词章晚愈新。",
            "哭哀文伯母，悲感路傍人。"
        ],
        "notes": "",
        "id": "9adb7a3da5dd78e8fdcb742cc4295455"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "宋宣献公挽词三首  其三",
        "preface": "",
        "paragraphs": [
            "结发逢明主，驰声著两朝。",
            "奠楹先有梦，升屋岂能招。",
            "赠服三公衮，兼荣七叶貂。",
            "春风笳鼓咽，松栢助萧萧。"
        ],
        "notes": "",
        "id": "7d80914080ac3e5f63bae638853e0ac5"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "初出真州泛大江作",
        "preface": "",
        "paragraphs": [
            "孤舟日日去无穷，行色苍茫杳霭中。",
            "山浦转帆迷向背，夜江看斗辨西东。",
            "滮田渐下云间鴈，霜日初丹水上枫。",
            "莼菜鲈鱼方有味，远来犹喜及秋风。"
        ],
        "notes": "",
        "id": "ae3d8f2d2fa7e9a7fd7c1d8c227f9bc9"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "江行赠鴈",
        "preface": "",
        "paragraphs": [
            "云间征鴈水间栖，矰缴方多羽翼微。",
            "岁晚江湖同是客，莫辞伴我更南飞。"
        ],
        "notes": "",
        "id": "c05e241a361f00143506b86ede92daae"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "松门",
        "preface": "",
        "paragraphs": [
            "岛屿松门数里长，悬崖对起碧峰双。",
            "可怜胜境当穷塞，翻使留人恋此邦。",
            "乱石惊滩喧醉枕，浅沙明月入船窗。",
            "因游始觉南来远，行尽荆江见蜀江。"
        ],
        "notes": "",
        "id": "7085bf0ff93350f36a7bfadbfee6d9d3"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "下牢津",
        "preface": "",
        "paragraphs": [
            "依依下牢口，古戍鬰嵯峨。",
            "入峡江渐曲，转滩山更多。",
            "白沙飞白鸟，青障合青萝。",
            "迁客初经此，愁词作楚歌。"
        ],
        "notes": "",
        "id": "5fbebf1042e7bb8acbdc1c7486206173"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "龙溪",
        "preface": "",
        "paragraphs": [
            "潺潺出乱峰，演漾绿萝风。",
            "浅濑寒难涉，危槎路不通。",
            "朝云起潭侧，飞雨徧江中。",
            "更欲寻源去，山深不可穷。"
        ],
        "notes": "",
        "id": "d652428ea7700f34aab44153e7ba024b"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "劳停驿",
        "preface": "",
        "paragraphs": [
            "孤舟转山曲，豁尔见平川。",
            "树杪帆初落，峰头月正圆。",
            "荒烟几家聚，瘦野一刀田。",
            "行客愁明发，惊滩鸟道前。"
        ],
        "notes": "",
        "id": "de6b4ccad4bfe07ba4ec9102dcf5e44f"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "黄溪夜泊",
        "preface": "",
        "paragraphs": [
            "楚人自古登临恨，暂到愁肠已九回。",
            "万树苍烟三峡暗，满川明月一猿哀。",
            "非乡况复惊残岁，慰客偏宜把酒杯。",
            "行见江山且吟咏，不因迁谪岂能来。"
        ],
        "notes": "",
        "id": "2123e82187611153114292909f29cb54"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "望州坡",
        "preface": "",
        "paragraphs": [
            "闻说夷陵人为愁，共言迁客不堪游。",
            "崎岖几日山行倦，却喜坡头见峡州。"
        ],
        "notes": "",
        "id": "5830b8f2d0bb1befe865878fd83121e1"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "初至夷陵答苏子美见寄",
        "preface": "",
        "paragraphs": [
            "三峡倚岧峣，同迁地最遥。",
            "物华虽可爱，乡思独无聊。",
            "江水流青嶂，猿声在碧霄。",
            "野篁抽夏笋，丛橘长春条。",
            "未腊梅先发，经霜叶不凋。",
            "江云愁蔽日，山雾晦连朝。",
            "斫谷争收漆，梯林鬭摘椒。",
            "巴賨船贾集，蛮市酒旗招。",
            "时节同荆俗，民风载楚谣。",
            "俚歌成调笑，摖鬼聚喧嚣。",
            "得罪宜投裔，包羞分折腰。",
            "光阴催晏岁，牢落惨惊飙。",
            "白发新年出，朱颜异域销。",
            "县楼朝见虎，官舍夜闻鸮。",
            "寄信无秋鴈，思归望斗杓。",
            "须知千里梦，长绕洛川桥。"
        ],
        "notes": "",
        "id": "ede04eae00e6b45c2d6dd4ef286081be"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "冬后三日陪丁元珍游东山寺",
        "preface": "",
        "paragraphs": [
            "幕府文书日已稀，清罇岁晏喜相携。",
            "寒山带郭穿松路，瘦马寻春踏雪泥。",
            "翠藓苍崖森古木，绿萝盘石暗深溪。",
            "为贪赏物来犹早，迎腊梅花吐未齐。"
        ],
        "notes": "",
        "id": "0b9b7388bfe8fbe5f5647fb5ef2ff08e"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送前巫山宰吴殿丞",
        "preface": "",
        "paragraphs": [
            "俊域当年仰下风，天涯今日一罇同。",
            "高文落笔妙天下，清论挥犀服坐中。",
            "江上挂帆明月峡，云间谒帝紫微宫。",
            "山城寂寞少嘉客，喜见琼枝慰病翁。"
        ],
        "notes": "",
        "id": "00a27717093a55ed187ad8b06ae29663"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "龙兴寺小饮呈表臣元珍",
        "preface": "",
        "paragraphs": [
            "平日相从乐会文，博枭壶马占朋分。",
            "罚筹多似昆阳矢，酒令严于细柳军。",
            "蔽日雪云犹叆叇，欲晴花气渐氛氲。",
            "一罇万事皆毫末，蜾蠃螟蛉岂足云。"
        ],
        "notes": "",
        "id": "b7adbbbd28bd3690cd94cfe705892281"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "县舍不种花惟载楠木冬青茶竹之类因戏书七言四韵",
        "preface": "",
        "paragraphs": [
            "结绶当年仕两京，自怜年少体犹轻。",
            "伊川洛浦寻芳徧，魏紫姚黄照眼明。",
            "客思病来生白发，山城春至少红英。",
            "芳丛密叶聊须种，犹得萧萧听雨声。"
        ],
        "notes": "",
        "id": "03fc573b9c396f90bade6ad0255c3b6e"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "至喜堂新开北轩手植楠木两株走笔呈元珍表臣",
        "preface": "",
        "paragraphs": [
            "为怜碧砌宜佳树，自𣃁苍苔选绿丛。",
            "不向芳菲趁开落，直须霜雪见青葱。",
            "披条泫转清晨露，响叶萧骚半夜风。",
            "时扫浓阴北窗下，一枰闲且伴衰弱。"
        ],
        "notes": "",
        "id": "83e1d876ac7715496f3dbdcc55d8f66f"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "戏答元珍",
        "preface": "",
        "paragraphs": [
            "春风疑不到天涯，二月山城未见花。",
            "残雪压枝犹有橘，冻雷惊笋欲抽芽。",
            "夜闻归鴈生乡思，病入新年感物华。",
            "曾是洛阳花下客，野芳虽晚不须嗟。"
        ],
        "notes": "",
        "id": "ef8132ea97831ad51cb51bfeb12c69bd"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "初晴独游东山寺五言六韵",
        "preface": "",
        "paragraphs": [
            "日暖东山去，松门数里斜。",
            "山林隐者趣，钟鼓梵王家。",
            "地僻迟春节，风晴变物华。",
            "云光渐容与，鸟哢已交加。",
            "冰下泉初动，烟中茗未芽。",
            "自怜多病客，来探欲开花。"
        ],
        "notes": "",
        "id": "66d5bbe9e704e2a3774660555b986751"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "夷陵岁暮书事呈元珍表臣",
        "preface": "",
        "paragraphs": [
            "萧条鸡犬乱山中，时节峥嵘忽已穷。",
            "游女髻鬟风俗古，野巫歌舞岁年丰。",
            "平时都邑今为陋，敌国江山昔最雄。",
            "荆楚先贤多胜迹，不辞携酒问邻翁。"
        ],
        "notes": "",
        "id": "7466bcf531a28175f5de2ea648e560a7"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "夷陵书事寄谢三舍人",
        "preface": "",
        "paragraphs": [
            "春秋楚国西偏境，陆羽茶经第一州。",
            "紫箨青林长蔽日，绿丛红橘最宜秋。",
            "道涂处险人多负，邑屋临江俗善泅。",
            "腊市渔盐朝暂合，淫祠箫鼓岁无休。",
            "风鸣烧入空城响，雨恶江崩断岸流。",
            "月出行歌闻调笑，花开啼鸟乱钩辀。",
            "黄牛峡口经新岁，白玉京中梦旧游。",
            "曾是洛阳花下客，欲夸风物向君羞。"
        ],
        "notes": "",
        "id": "5332e58765f27cfbf3757557b745a5de"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "戏赠丁判官",
        "preface": "",
        "paragraphs": [
            "西陵江口折寒梅，争劝行人把一杯。",
            "须信春风无远近，维舟处处有花开。"
        ],
        "notes": "",
        "id": "fab0ad2015e454494f21136427d5a76a"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "寄梅圣俞",
        "preface": "",
        "paragraphs": [
            "青山四顾乱无涯，鸡犬萧条数百家。",
            "楚俗岁时多杂鬼，蛮乡言语不通华。",
            "绕城江急舟难泊，当县山高日易斜。",
            "击鼓踏歌成夜市，邀龟卜雨趁烧畬。",
            "丛林白昼飞妖鸟，庭砌非时见异花。",
            "惟有山川为胜绝，寄人堪作画图夸。"
        ],
        "notes": "",
        "id": "fe2e7e9a504cc1f63441f03ec3f26fbc"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "离峡州后回寄元珍表臣",
        "preface": "",
        "paragraphs": [
            "经年迁谪厌荆蛮，惟有江山兴未阑。",
            "醉里人归青草渡，梦中船下武牙滩。",
            "野花零落风前乱，飞雨萧条江上寒。",
            "荻笋时鱼方有味，恨无佳客共杯盘。"
        ],
        "notes": "",
        "id": "b98d7d0d9ee8227c56e2f469fa91c2d5"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "再至西都",
        "preface": "",
        "paragraphs": [
            "伊川不到十年间，鱼鸟今应怪我还。",
            "浪得浮名销壮节，羞将白发见青山。",
            "野花向客开如笑，芳草留人意自闲。",
            "却到谢公题壁处，向风清泪独潺潺。"
        ],
        "notes": "",
        "id": "1356fa7fdd5216ba56e49f0c7568ec4f"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "过钱文僖公白莲庄",
        "preface": "",
        "paragraphs": [
            "城南车马地，行客过徘徊。",
            "野水寒犹入，余花晚自开。",
            "命宾曾授简，开府最多才。",
            "今日西州路，何人更独来。"
        ],
        "notes": "",
        "id": "919f1e1a3891bf96157ca786beb231fd"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "谢公挽词三首  其一",
        "preface": "",
        "paragraphs": [
            "始见行春旆，俄闻引葬箫。",
            "笑言犹在耳，魂魄遂难招。",
            "天象奎星暗，辞林玉树凋。",
            "朔风吹霰雪，铭旐共飘飘。"
        ],
        "notes": "",
        "id": "e04a60af28b2b5d3567c493f01589ca1"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "谢公挽词三首  其二",
        "preface": "",
        "paragraphs": [
            "前日宾斋宴，今晨奠柩觞。",
            "死生公自达，存没世徒伤。",
            "旧国难归葬，余赀不给丧。",
            "平生公辅志，所得在文章。"
        ],
        "notes": "",
        "id": "c24717fd7e189180cda45b680422e8e1"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "谢公挽词三首  其三",
        "preface": "",
        "paragraphs": [
            "乐事与良辰，平生爱洛滨。",
            "皇台一闭夜，蒿里不知春。",
            "翰墨犹新泽，图书已素尘。",
            "堪怜寝门哭，犹有旧时宾。"
        ],
        "notes": "",
        "id": "e3208fd59ac27e3a1dc0cbd9531cf8ea"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "愁牛岭",
        "preface": "",
        "paragraphs": [
            "邦人尽说畏愁牛，不独牛愁我亦愁。",
            "终日下山行百转，却从山脚望山头。"
        ],
        "notes": "",
        "id": "aeb19b43ed900c3ca0c3a7007a7ec789"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "寄子山待制二绝  其一",
        "preface": "",
        "paragraphs": [
            "留滞西山独可嗟，残春过尽始还家。",
            "落花纵有那堪醉，何况归时无落花。"
        ],
        "notes": "",
        "id": "bd12be5d191c8c5d0032295d9e8afee6"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "寄子山待制二绝  其二",
        "preface": "",
        "paragraphs": [
            "闻君屡醉赏红英，落尽残花酒未醒。",
            "嗟我落花无分看，莫嫌狼藉扫中庭。"
        ],
        "notes": "",
        "id": "de993543d1d4ae58e9f8e688db5c0add"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "寄秦州田元均",
        "preface": "",
        "paragraphs": [
            "由来边将用儒臣，坐以威名抚汉军。",
            "万马不嘶听号令，诸蕃无事著耕耘。",
            "梦回夜帐闻羌笛，诗就高楼对陇云。",
            "莫忘镇阳遗爱在，北潭桃李正氛氲。"
        ],
        "notes": "",
        "id": "906b29a6639528f5b76e2745709be2fc"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送沈待制陜西都运",
        "preface": "",
        "paragraphs": [
            "几岁疮痍近息兵，经营方喜得时英。",
            "从来汉粟劳飞挽，当使秦人自战耕。",
            "道左旌旗诸将列，马前弓劒六蕃迎。",
            "知君材力多闲暇，剩听阳关醉后声。"
        ],
        "notes": "",
        "id": "f5bb465b13e36eb1c1ca19d2dd50db93"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "栾城遇风效韩孟联句体",
        "preface": "",
        "paragraphs": [
            "岁暮氛霾恶，冬余气候争。",
            "吹嘘回暖律，号令发新正。",
            "远响来犹渐，狂奔势益横。",
            "颓城鏖战鼓，掠野过阴兵。",
            "扫荡无余霭，颠摧鲜立茎。",
            "五山摇岌嶪，九鼎沸煎烹。",
            "玉石焚冈裂，波涛卷海倾。",
            "遥听午合市，争呼夜惊营。",
            "惨极云无色，阴穷火自生。",
            "电鞭时砉划，雷轴助喧轰。",
            "孔窍千声出，阴幽百怪呈。",
            "狐妖凭莽苍，鬼焰走青荧。",
            "奋怒神增悚，中休耳暂清。",
            "胡兵占月晕，江客候鼍鸣。",
            "飘叶千艘失，飞空万瓦轻。",
            "猎豪添马健，舶稳想帆征。",
            "畏压频移席，阴祈屡整缨。",
            "冻消初醒蛰，枯活欲抽萌。",
            "病体愁山馆，春寒赖酒铛。",
            "鸡号天地白，登垅看晴明。"
        ],
        "notes": "",
        "id": "2d649f3aa2a2d3e6a2cfbda10506630e"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "过中渡二首  其一",
        "preface": "",
        "paragraphs": [
            "中渡桥边十里堤，寒蝉落尽柳条衰。",
            "年年塞下春风晚，谁见轻黄弄色时。"
        ],
        "notes": "",
        "id": "b76f5583ac29b3620f3370c947cd449e"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "过中渡二首  其二",
        "preface": "",
        "paragraphs": [
            "得归还自叹淹留，中渡桥边柳拂头。",
            "记得来时桥上过，断冰残雪满河流。"
        ],
        "notes": "",
        "id": "36485f43e4e7b8fb9e04285eae6ed15b"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "自河北贬滁州初入汴河闻鴈",
        "preface": "",
        "paragraphs": [
            "阳城淀里新来鴈，趁伴南飞逐越船。",
            "野岸柳黄霜正白，五更惊破客愁眠。"
        ],
        "notes": "",
        "id": "badfb0bf2c907f0d78db4c95aee9b385"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "自勉",
        "preface": "",
        "paragraphs": [
            "引水浇花不厌勤，便须已有镇阳春。",
            "官居处处如邮传，谁得三年作主人。"
        ],
        "notes": "",
        "id": "6eafa92817c5f4831d11aab571e83109"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "席上送刘都官",
        "preface": "",
        "paragraphs": [
            "都城车马日喧喧，虽有离歌不惨颜。",
            "岂似客亭临野岸，暂留罇酒对青山。",
            "天街树绿腾归骑，玉殿霜清缀晓班。",
            "莫忘西亭曾醉处，月明风溜响潺潺。"
        ],
        "notes": "",
        "id": "225ad1e7e8748f9bc6c6c3282dca8fce"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "寄刘都官",
        "preface": "",
        "paragraphs": [
            "别后山光寒更绿，秋深酒美色仍清。",
            "绕亭黄菊同君种，独对残芳醉不成。"
        ],
        "notes": "",
        "id": "244023d25ab009613d0150ecd438c5dd"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "书王元之画像侧",
        "preface": "",
        "paragraphs": [
            "偶然来继前贤迹，信矣皆如昔日言。",
            "诸县丰登少公事，一家饱暖荷君恩。",
            "想公风采常如在，顾我文章不足论。",
            "名姓已光青史上，壁间容貌任尘昏。"
        ],
        "notes": "",
        "id": "1de2aa65bc4f43cb1580a555b4e6f4b6"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送京西提刑赵学士",
        "preface": "",
        "paragraphs": [
            "题舆尝屈佐留京，揽辔今行按属城。",
            "楚馆尚看淮月色，嵩云应虎过关迎。",
            "春寒酒力风中醒，日暖梅香雪后清。",
            "野俗经年留惠爱，莫辞临别醉冠倾。"
        ],
        "notes": "",
        "id": "056309aa46b938ac87e3837e975d81de"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "寄题宜城县射亭",
        "preface": "",
        "paragraphs": [
            "作邑三年事事勤，宜城风物自君新。",
            "已能为政留遗爱，何必栽花遗后人。",
            "蔼若芝兰芳可袭，温如金玉粹而纯。",
            "友朋欣慕自如此，何况斯民父母亲。"
        ],
        "notes": "",
        "id": "f7f71b3c3a6e14ece2f542b32042884b"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "丰乐亭游春三首  其一",
        "preface": "",
        "paragraphs": [
            "绿树交加山鸟啼，晴风荡落花飞。",
            "鸟歌花舞太守醉，明日酒醒春已归。"
        ],
        "notes": "",
        "id": "b559511677d99b6b119376bbf83adf44"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "丰乐亭游春三首  其二",
        "preface": "",
        "paragraphs": [
            "春云淡淡日辉辉，草惹行襟絮拂衣。",
            "行到亭西逢太守，篮舆酩酊插花归。"
        ],
        "notes": "",
        "id": "44e929721be044eaa2fe7f17cd95dccd"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "丰乐亭游春三首  其三",
        "preface": "",
        "paragraphs": [
            "红树青山日欲斜，长郊草色绿无涯。",
            "游人不管春将老，来往亭前踏落花。"
        ],
        "notes": "",
        "id": "b9325559bcd15522f58044b5339ecee5"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "谢判官幽谷种花",
        "preface": "",
        "paragraphs": [
            "浅深红日宜相间，先后仍须次第栽。",
            "我欲四时携酒去，莫教一日不花开。"
        ],
        "notes": "",
        "id": "b49d107b1e20920001afffa7559612f8"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "画眉鸟",
        "preface": "",
        "paragraphs": [
            "百啭千声随意移，山花红紫树高低。",
            "始知锁向金笼听，不及林间自在啼。"
        ],
        "notes": "",
        "id": "d2236a2929e930126bc4f285062518be"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "怀嵩楼新开南轩与郡僚小饮",
        "preface": "",
        "paragraphs": [
            "绕郭云烟匝几重，昔人曾此感怀嵩。",
            "霜林落后山争出，野菊开时酒正浓。",
            "解带西风飘画角，倚栏斜日照青松。",
            "会须乘醉携嘉客，踏雪来看群玉峰。"
        ],
        "notes": "",
        "id": "c70ad3f4364a8870ef4106d6a10c052f"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送张生",
        "preface": "",
        "paragraphs": [
            "一别相逢十七百，颓颜衰发互相询。",
            "江湖我再为迁客，道路君犹困旅人。",
            "老骥骨奇心尚壮，青松岁久色逾新。",
            "山城寂寞难为礼，浊酒无辞举爵频。"
        ],
        "notes": "",
        "id": "85a9675379e1a7b4314ffb1a10c2ecc8"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "田家",
        "preface": "",
        "paragraphs": [
            "绿桑高下映平川，赛罢田神笑语喧。",
            "林外鸣鸠春雨歇，屋头初日杏花繁。"
        ],
        "notes": "",
        "id": "1746e2ed87e6433c846b57e1e1809e66"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "别滁",
        "preface": "",
        "paragraphs": [
            "花光浓烂柳轻明，酌酒花前送我行。",
            "我亦且如常日醉，莫教弦管作离声。"
        ],
        "notes": "",
        "id": "dd2af29923039fb8d3fd9731ee12e5c6"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "答谢判官独游幽谷见寄",
        "preface": "",
        "paragraphs": [
            "闻道西亭偶独登，怅然怀我未忘情。",
            "新花自向游人笑，啼鸟犹为旧日声。",
            "因拂醉题诗句在，应怜手种树阴成。",
            "须知别后无由到，莫厌频携野客行。"
        ],
        "notes": "",
        "id": "c9f7220dbe23f38461fda7c5e79f1fe2"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "招许主客",
        "preface": "",
        "paragraphs": [
            "欲将何物招嘉客，惟有新秋一味凉。",
            "更扫广庭许宽百亩，少容明月放清光。",
            "楼头破鉴看将满，瓮面浮蛆拨已香。",
            "仍约多为诗准备，共防梅老敌难当。"
        ],
        "notes": "",
        "id": "eb0b10ab2407e5acbcc18ffbbcbdfb78"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "金凤花",
        "preface": "",
        "paragraphs": [
            "忆绕朱栏手自栽，绿丛高下几番开。",
            "中庭雨过无人迹，狼籍深红点绿苔。"
        ],
        "notes": "",
        "id": "826c75e8dd16fc07a1796962e487bc73"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "鹭鸶",
        "preface": "",
        "paragraphs": [
            "风格孤高尘外物，性情闲暇水边身。",
            "尽日独行溪浅处，青苔白石见纤鳞。"
        ],
        "notes": "",
        "id": "b8549ce73b31728a1f9d6d1938367b1a"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "野鹊",
        "preface": "",
        "paragraphs": [
            "鲜鲜毛羽耀朝辉，红粉墙头绿树枝。",
            "日暖风轻言语软，应将喜报主人知。"
        ],
        "notes": "",
        "id": "c9ca7c41b39bf1f6b36a6c3128deffdc"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "木芙蓉",
        "preface": "",
        "paragraphs": [
            "种处雪消春始动，开时霜落鴈初过。",
            "谁栽金菊丛相近，织出新番蜀锦窠。"
        ],
        "notes": "",
        "id": "378fdc3cc5eaee1ad065ccdc45445311"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "樵者",
        "preface": "",
        "paragraphs": [
            "云际依依认旧林，断崖荒磴路难寻。",
            "西山望见朝来雨，南涧归时渡处深。"
        ],
        "notes": "",
        "id": "8fa6240c6eb84a4cdf169c8114b437da"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "咏雪",
        "preface": "",
        "paragraphs": [
            "至日阳初复，丰年瑞遽臻。",
            "飘飖初未积，散漫忽无垠。",
            "万木青烟灭，千门白昼新。",
            "往来冲更合，高下著何匀。",
            "望好登长榭，平堪走画轮。",
            "马寒毛缩猬，弓劲力添钧。",
            "客醉看成眩，儿娇咀且颦。",
            "虚堂明永夜，高阁照清晨。",
            "树石诗翁对，川原猎骑陈。",
            "冻狐迷旧穴，饥雀噪空囷。",
            "此土偏宜稼，而予滥长人。",
            "应须待和暖，载酒共行春。"
        ],
        "notes": "",
        "id": "399a3b63d737c25acf36b7250c542e2f"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送杨先辈登第还家",
        "preface": "",
        "paragraphs": [
            "解榻方欣待俊英，挂帆千里忽南征。",
            "锦衣白日还家乐，鹤发高堂献寿荣。",
            "残雪楚天寒料峭，春风淮水浪峥嵘。",
            "知君归意先飞鸟，莫惜停舟酒屡倾。"
        ],
        "notes": "",
        "id": "d1dec02e66e03610cb431bb9d8a7408a"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "初至颍州西湖种瑞莲黄杨与郡官小酌其上聊书所见寄淮南转运吕度支发运许主客",
        "preface": "",
        "paragraphs": [
            "平湖十顷碧琉璃，四面清阴乍合时。",
            "柳絮已将春去远，海棠应恨我来迟。",
            "啼禽似与游人语，明月闲撑野艇随。",
            "每到最佳堪乐处，却思君共把芳巵。"
        ],
        "notes": "",
        "id": "01a3724719d9f714ba6ef5d13a8f25a2"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "三桥诗 宜远",
        "preface": "",
        "paragraphs": [
            "朱栏明绿水，古柳照斜阳。",
            "何处偏宜望，清涟对女郎。"
        ],
        "notes": "",
        "id": "457f8e6530d69437d19fa269deab1cb5"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "三桥诗 飞盖",
        "preface": "",
        "paragraphs": [
            "鸣驺入远树，飞盖渡长桥。",
            "水阔鹭双起，波明鱼自跳。"
        ],
        "notes": "",
        "id": "1848107f0dd625c5c719b9f3660af0e1"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "三桥诗 望佳",
        "preface": "",
        "paragraphs": [
            "轻舟转孤屿，幽浦漾平波。",
            "回看望佳处，归路逐鱼歌。"
        ],
        "notes": "",
        "id": "a5fd3960c77ff10c916a957e586085a9"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "答通判吕太博",
        "preface": "",
        "paragraphs": [
            "千顷芙蕖盖水平，扬州太守旧多情。",
            "画盆围处花光合，红袖传来酒令行。",
            "舞踏落晖留醉客，歌迟檀板换新声。",
            "如今寂寞西湖上，雨后无人看落英。"
        ],
        "notes": "",
        "id": "13150efd168c1efd62189e3370418a61"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "祈雨晓过湖上",
        "preface": "",
        "paragraphs": [
            "清晨驱马思悠然，渺渺平湖碧玉田。",
            "晓日未升先起雾，绿阴初合自生烟。",
            "身闲始觉时光好，春去犹余物色妍。",
            "更待四郊甘雨足，相随萧鼓乐丰年。"
        ],
        "notes": "",
        "id": "e6376167eb3caf895972d88a70e53a96"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送谢中舍二首  其一",
        "preface": "",
        "paragraphs": [
            "滁南幽谷抱山斜，我凿清泉子种花。",
            "故事已传遗老说，世人今作画图夸。",
            "金闺引籍子方壮，白发盈簪我可嗟。",
            "试问弦歌为县政，何知罇俎乐无涯。"
        ],
        "notes": "",
        "id": "f222cfcae8a27b87634b34ccdffff1b9"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送谢中舍二首  其二",
        "preface": "",
        "paragraphs": [
            "喜闻嘉誉蔼淮壖，又看吴帆解画船。",
            "陇亩遗民谈旧政，江山余思入新篇。",
            "人生白首吾今尔，仕路青云子勉旃。",
            "举棹南风吹酒醒，禽觞莫惜少留连。"
        ],
        "notes": "",
        "id": "ef74fb9ac0fa7641dded2c95c5d9f9f5"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "酬张器判官泛溪",
        "preface": "",
        "paragraphs": [
            "园林初夏有清香，人意乘闲味愈长。",
            "日暖鱼跳波面静，风轻鸟语树阴凉。",
            "野亭飞盖临芳草，曲渚回舟带夕阳。",
            "所得平时为郡乐，况多嘉客共衔觞。"
        ],
        "notes": "",
        "id": "cbfe328e27c4279fdb75ef8c74119f5c"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "西园石榴盛开",
        "preface": "",
        "paragraphs": [
            "荒台野径共跻攀，正见榴花出短垣。",
            "绿叶晚鸎啼处密，红房初日照时繁。",
            "最怜夏景铺珍簟，尤爱晴香入睡轩。",
            "乘兴便当携酒去，不须旌骑拥车辕。"
        ],
        "notes": "",
        "id": "f705fa920dabcfb909e02472855c72ff"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "西湖戏作示同游者",
        "preface": "",
        "paragraphs": [
            "菡萏香清画舸浮，使君宁复忆扬州。",
            "都将二十四桥月，换得西湖十顷秋。"
        ],
        "notes": "",
        "id": "5a5cf4f7565c91990f0f1b2070a5431d"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "梦中作",
        "preface": "",
        "paragraphs": [
            "夜凉吹笛千山月，路暗迷人百种花。",
            "棋罢不知人换世，酒阑无奈客思家。"
        ],
        "notes": "",
        "id": "c82e7388b56dcf6db776312d31e39cf2"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "秀才欧世英惠然见访其还也聊以赠之",
        "preface": "",
        "paragraphs": [
            "相逢十年旧，暂喜一罇同。",
            "昔日青衫令，今为白发翁。",
            "俟时君子守，求士有司公。",
            "况子之才美，焉能久困穷。"
        ],
        "notes": "",
        "id": "c62e16662f4a7dcd18f7248dce4a9fbb"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送杨君之任永康",
        "preface": "",
        "paragraphs": [
            "剑峰云栈未尝行，图画曾看已可惊。",
            "险若登天悬鸟道，下临无地泻江声。",
            "折腰莫以微官耻，为政须通异俗情。",
            "况子多才兼美行，荐章期即达承明。"
        ],
        "notes": "",
        "id": "e739023515df6092dd12d043c4735861"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "纪德陈情上致政太傅杜相公二首  其一",
        "preface": "",
        "paragraphs": [
            "俭节清名世绝伦，坐令风俗可还淳。",
            "貌先年老因忧国，事与心违始乞身。",
            "四海仪刑瞻旧德，一罇谈笑作闲人。",
            "铃斋幸得亲师席，东向时容问治民。"
        ],
        "notes": "",
        "id": "7345926e1f922d882e1489df929f13c1"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "纪德陈情上致政太傅杜相公二首  其二",
        "preface": "",
        "paragraphs": [
            "事国一心勤以瘁，还家五福寿而康。",
            "风波已出凭忠信，松栢难凋雪霜。",
            "昔日青衫遇知己，今来白首再升堂。",
            "里门每入从千骑，宾主俱荣道路光。"
        ],
        "notes": "",
        "id": "5a83779a8c93b954222930674275090c"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "太傅杜相公索聚星堂诗谨成",
        "preface": "",
        "paragraphs": [
            "楚肆固知难衒玉，丘门安敢辄论诗。",
            "藏之十袭真无用，报以双金岂所宜。",
            "已恨语言多猥冗，况因杯杓正淋漓。",
            "愿投几格资咍噱，俗展须于欲睡时。"
        ],
        "notes": "",
        "id": "047f07c2109e398772f85da365532a0d"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "和太傅杜相公宠示之作",
        "preface": "",
        "paragraphs": [
            "平生孤拙荷公知，敢向公前自衒时。",
            "忧患飘流诚已甚，文辞衰落固其宜。",
            "非高仅比巴音下，少味还同鲁酒漓。",
            "两辱嘉篇永为宝，岂惟荣耀诧当时。"
        ],
        "notes": "",
        "id": "fb1afdce3780713b3f436fdd4c8eb28f"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "太傅杜相公有答兖州待制之句其卒章云独无风雅可流传因辄成",
        "preface": "",
        "paragraphs": [
            "南都已见成新集，东鲁休嗟未作诗。",
            "霖雨曾为天下福，甘棠何止郡人思。",
            "元刘事业时无取，姚宋篇章世不知。",
            "二美惟公所兼有，后生何者欲攀追。"
        ],
        "notes": "",
        "id": "f331abbcb44b28d51792e76924b28639"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "依韵答杜相公宠示之作",
        "preface": "",
        "paragraphs": [
            "醉翁丰乐一闲身，憔悴今来汴水滨。",
            "每听鸟声知改节，因吹柳絮惜残春。",
            "平生未省降诗敌，到处何尝诉酒巡。",
            "壮志销磨都已尽，看花翻作饮茶人。"
        ],
        "notes": "",
        "id": "34d00aa02cc557670ed37d554e5e7679"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "依韵和杜相公喜雨之什",
        "preface": "",
        "paragraphs": [
            "岁时丰俭若循环，天幸非由拙政然。",
            "一雨虽知为美泽，三登犹未补凶年。",
            "桑阴蔽日交垂路，麦穗含风秀满田。",
            "千里郊原想如画，正宜携酒望晴川。"
        ],
        "notes": "",
        "id": "43d59919d686d64b9d7336375ac930a0"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "谢太傅杜相公宠示嘉篇",
        "preface": "",
        "paragraphs": [
            "凛凛节奇霜涧栢，昭昭心莹玉壶冰。",
            "正身尚可清风俗，当暑何须厌鬰蒸。",
            "麈柄屡挥容请益，龙门虽峻忝先登。",
            "立朝行己师资久，宁止篇章此服膺。"
        ],
        "notes": "",
        "id": "7fb86d42630e02d012ff3b0b66e014f7"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "答杜相公宠示去思堂诗",
        "preface": "",
        "paragraphs": [
            "当年丞相倦洪钧，弭节初来颍水𣸣。",
            "惟以琴罇乐嘉客，能将富贵比浮云。",
            "西溪水色春长绿，北渚花光暖自薰。",
            "得载公诗播人口，去思从此四夷闻。"
        ],
        "notes": "",
        "id": "90ad2843bd9a333d18c0d4ffde0e5754"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "答太傅相公见赠长韵",
        "preface": "",
        "paragraphs": [
            "踪迹本羁单，登门二十年。",
            "平生任愚拙，自进耻因缘。",
            "忧患经多矣，疲驽尚勉旃。",
            "凋零鸎谷友，憔悴鴈池边。",
            "忽忽良时失，区区俗虑阗。",
            "公斋每偷暇，师席屡攻坚。",
            "善诲常无倦，余谈亦可编。",
            "仰高虽莫及，希骥岂非贤。",
            "报国如乖顾，归耕宁买田。",
            "期无辱知己，肯逐利名迁。"
        ],
        "notes": "",
        "id": "81993767acb77058359ed652fac2c000"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "借观五老诗次韵为谢",
        "preface": "",
        "paragraphs": [
            "脱遗轩冕就安闲，笑傲丘园纵倒冠。",
            "白发忧民虽种种，丹心许国尚桓桓。",
            "鸿冥得路高难慕，松老无风韵自寒。",
            "闻说优游多唱和，新篇何惜尽传看。"
        ],
        "notes": "",
        "id": "7f05ec878350f2bc39e0530e83ac74c9"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "答杜相公惠诗",
        "preface": "",
        "paragraphs": [
            "药苗本是山家味，茶具偏于野客宜。",
            "敢以微诚将薄物，少资清兴入新诗。",
            "言无俗韵精而劲，笔有神锋老更奇。",
            "二宝收藏传百世，岂惟荣耀诧当时。"
        ],
        "notes": "",
        "id": "bd831c10afeb6f859a1a9542a320977c"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "去思堂手植双柳今已成阴因而有感",
        "preface": "",
        "paragraphs": [
            "曲栏高柳拂层簷，却忆初栽映碧潭。",
            "人昔共游今孰在，树犹如此我何堪。",
            "壮心无复身从老，世事都销酒半酣。",
            "后日更来知有几，攀条莫惜驻征骖。"
        ],
        "notes": "",
        "id": "aaa59084f3587657fcae71839077d0bb"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "和陆子履再游城西李园",
        "preface": "",
        "paragraphs": [
            "京师花木类多奇，常恨春归人不归。",
            "车马喧喧走尘土，园林处处锁芳菲。",
            "残红已落香犹在，羁客多伤涕自挥。",
            "我亦悠然无事者，约君联骑访郊圻。"
        ],
        "notes": "",
        "id": "5c1203cd949e0f7543e5cc4a9d440475"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "内直对月寄子华舍人持国廷评",
        "preface": "",
        "paragraphs": [
            "禁署沉沉玉漏传，月华云表溢金盘。",
            "纤埃不隔光初满，万物无声夜向阑。",
            "莲烛烧残愁梦断，蕙炉薰歇觉衣单。",
            "水精宫锁黄金阙，故比人间分外寒。"
        ],
        "notes": "",
        "id": "4962ffcb97c4a5a83c3bcddd7b49fa71"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "答子华舍人退朝小饮官舍",
        "preface": "",
        "paragraphs": [
            "玉阶朝罢卷晨班，官舍相留一笑间。",
            "与世渐疏嗟已老，得朋为乐偶偷闲。",
            "红牋搦管吟红药，绿酒盈罇舞绿鬟。",
            "自是风情年少事，多慙白发与苍颜。"
        ],
        "notes": "",
        "id": "92cd5039e7cd20c6400108f98aaa43ad"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "内直晨出便赴奉慈斋宫马上口占",
        "preface": "",
        "paragraphs": [
            "凌晨更直九门开，驱马悠悠望禁街。",
            "霜后楼台明晓日，天寒烟雾著宫櫰。",
            "山林未去犹贪宠，罇酒何时共放怀。",
            "已觉萧条悲晚岁，更怜衰病怯清斋。"
        ],
        "notes": "",
        "id": "f4f16077480b4299d9b5e1201b0971b6"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "景灵朝谒从驾还宫",
        "preface": "",
        "paragraphs": [
            "琳馆清晨蔼瑞氛，玉旒朝罢奏诏钧。",
            "绿槐夹路飞黄盖，翠辇鸣鞘向紫宸。",
            "金阙日高犹泫露，彩旗风细不惊尘。",
            "自慙白首追时彦，行近储胥忝侍臣。"
        ],
        "notes": "",
        "id": "cc74929fadc5083ba692356aebaf31df"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "忆滁州幽谷",
        "preface": "",
        "paragraphs": [
            "滁南幽谷抱千峰，高下山花远近红。",
            "当日辛勤皆手植，而今开落任春风。",
            "主人不觉悲华发，野老犹能说醉翁。",
            "谁与援琴亲写取，夜泉声在翠微中。"
        ],
        "notes": "",
        "id": "19ec440830400b23d0275342b61018bd"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "和韩学士襄州闻喜亭置酒",
        "preface": "",
        "paragraphs": [
            "巀嶭高城汉水边，登临谁与共跻攀。",
            "清川万古流不尽，白鸟双飞意自闲。",
            "可笑沉碑忧岸谷，谁能把酒对江山。",
            "少年我亦曾游目，风物今思一梦还。"
        ],
        "notes": "",
        "id": "6dc0bb44fac830c1fb17c1d2ce9d58e5"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "寄题梅龙图滑州溪园",
        "preface": "",
        "paragraphs": [
            "闻说溪园景渐佳，遥知清兴已无涯。",
            "饮阑归骑多乘月，雪后寻春自探花。",
            "百啭黄鹂消永日，双飞白鸟避鸣笳。",
            "平生喜接君酬唱，不得罇前咏落霞。"
        ],
        "notes": "",
        "id": "a29e44057291f40bf53ba5062ceaa37a"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "奉使道中五言长韵",
        "preface": "",
        "paragraphs": [
            "初旭瑞霞烘，都门祖帐供。",
            "亲持使者节，晓出大明宫。",
            "城阙青烟起，楼台白雾中。",
            "绣鞯骄跃跃，貂袖紫蒙蒙。",
            "朔野惊飙惨，边城画角雄。",
            "过桥分一水，回首羡南鸿。",
            "地里山川隔，天文日月同。",
            "儿童能走马，妇女亦腰弓。",
            "度险行愁失，盘高路欲穷。",
            "山深闻唤鹿，林黑自生风。",
            "松壑寒逾响，冰溪咽复通。",
            "望平愁驿迥，野旷觉天穹。",
            "骏足来山北，轻禽出海东。",
            "合围飞走尽，移帐水泉空。",
            "讲信邻方睦，尊贤礼亦隆。",
            "斫冰烧酒赤，冻脍缕霜红。",
            "白草经春在，黄沙尽日蒙。",
            "新年风渐变，归路雪初融。",
            "祗事须彊力，嗟予乃病翁。",
            "深慙汉苏武，归国不论功。"
        ],
        "notes": "",
        "id": "091ceff82750041c62f6a9b7aadd464d"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "奉使契丹初至雄州",
        "preface": "",
        "paragraphs": [
            "古关衰柳聚寒鵶，驻马城头日欲斜。",
            "犹去西楼二千里，行人到此莫思家。"
        ],
        "notes": "",
        "id": "f7db8a3228e191553fe3a7776d035f48"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "奉使契丹回出上京马上作",
        "preface": "",
        "paragraphs": [
            "紫貂裘暖朔风惊，潢水冰光射日明。",
            "笑语同来向公子，马头今日向南行。"
        ],
        "notes": "",
        "id": "ca30be25a50bf3d1a33d7122e0837ae3"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送渭州王图",
        "preface": "",
        "paragraphs": [
            "汉军十万控山河，玉帐优游暇日多。",
            "夷狄从来怀信义，庙堂今不用干戈。",
            "吟余画角吹残月，醉里红灯炫绮罗。",
            "此乐直须年少壮，嗟余心志已蹉跎。"
        ],
        "notes": "",
        "id": "f281579059db38bbf52d86a0fcb5035f"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "李留后家闻筝坐上作",
        "preface": "",
        "paragraphs": [
            "不听哀筝二十年，忽逢纤指弄鸣弦。",
            "緜蛮巧啭花间舌，呜咽交流冰下泉。",
            "常谓此声今已绝，问渠从小自谁传。",
            "樽前笑我闻弹罢，白发萧然涕泫然。"
        ],
        "notes": "",
        "id": "413be8078bd9a7cf07b6683951c69d21"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送郓州李留后",
        "preface": "",
        "paragraphs": [
            "北州遗颂蔼嘉声，东土还闻政有成。",
            "组甲光寒围夜帐，彩旗风暖看春耕。",
            "金钗坠鬓分行立，玉麈高谈四坐倾。",
            "富贵常情谁不羡，爱君风韵有余清。"
        ],
        "notes": "",
        "id": "396db5f0636903b52c38e557c26e848e"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "子华学士儤直未满遽出馆伴病夫遂当轮宿辄成拙句奉呈",
        "preface": "",
        "paragraphs": [
            "万钉宝带烂腰镮，赐宴新陪一笑欢。",
            "金马并游年最少，玉堂初直夜犹寒。",
            "自嗟零落凋颜鬓，晚得飞翔接羽翰。",
            "今日遽闻催递宿，不容多病养衰残。"
        ],
        "notes": "",
        "id": "8a43c7c83578da4d47de254f5cdfcc9f"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "礼部贡院阅进士就试",
        "preface": "",
        "paragraphs": [
            "紫案焚香暖吹轻，广庭清晓席群英。",
            "无哗战士衔枚勇，下笔春蚕食叶声。",
            "乡里献贤先德行，朝廷列爵待公卿。",
            "自慙衰病心神耗，赖有群公鉴裁精。"
        ],
        "notes": "",
        "id": "8e27a410ddea37a550bd3a854ef813a1"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "和梅圣俞元夕登东楼",
        "preface": "",
        "paragraphs": [
            "游豫恩同万国懽，新年佳节候初还。",
            "华灯烁烁春风里，黄伞亭亭瑞雾间。",
            "可爱清光澄夜色，遥知喜气动天颜。",
            "自怜曾预称觞列，独宿冰厅梦帝关。"
        ],
        "notes": "",
        "id": "91a79ec7c490494d84a1604b02e9829b"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "再和",
        "preface": "",
        "paragraphs": [
            "禁城东马夜喧喧，闲绕危栏去复还。",
            "遥望觚棱烟霭外，似闻天乐梦魂间。",
            "岂无罇酒当佳节，况有朋欢慰病颜。",
            "待得归时花在否，春禽簷际已关关。"
        ],
        "notes": "",
        "id": "15ee85f1e5c6a1c39ce606a419f76946"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "又和",
        "preface": "",
        "paragraphs": [
            "凭高寓目偶乘闲，袨服游人见往还。",
            "明月正临双阙上，行歌遥听九衢间。",
            "黄金络马追朱幰，红烛笼纱照玉颜。",
            "与世渐疏嗟老矣，佳辰乐事岂相关。"
        ],
        "notes": "",
        "id": "a3d6bb8f79b8d4ab72ac29a4246c16e3"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "忆鹤呈公仪",
        "preface": "",
        "paragraphs": [
            "一笑相驩乐得朋，诵君双鹤句尤清。",
            "高怀自喜凌云格，俗耳谁思警露声。",
            "所好与时虽异趣，累心于物岂非情。",
            "归休约我携琴去，共看婆娑舞月明。"
        ],
        "notes": "",
        "id": "edcb5c42ddd2a6459844ce767e5480be"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "答王禹玉见赠",
        "preface": "",
        "paragraphs": [
            "昔时叨入武成宫，曾看挥毫气吐虹。",
            "梦寐闲思十年旧，笑谈今此一罇同。",
            "喜君新赐黄金带，顾我宜为白发翁。",
            "自古荐贤为报国，幸依精识士称公。"
        ],
        "notes": "",
        "id": "0476bddffbccd6ad766a7832eac65a5b"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "答王内翰范舍人",
        "preface": "",
        "paragraphs": [
            "相从一笑欢无厌，屡获新篇喜可涯。",
            "自昔居前诮穅秕，幸容相倚媿蒹葭。",
            "白麻诏令追三代，青史文章自一家。",
            "我亦谏垣新忝命，君恩未报发先华。"
        ],
        "notes": "",
        "id": "ae0b4f685d02693f4eb8b574caa491d0"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "戏答圣俞持烛之句",
        "preface": "",
        "paragraphs": [
            "辱君赠我言虽厚，听我酬君意不同。",
            "病眼自憎红蜡烛，何人肯伴白须翁。",
            "花时浪过如春梦，酒敌先甘伏下风。",
            "惟有吟哦殊不倦，始知文字乐无穷。"
        ],
        "notes": "",
        "id": "6306675efd2c4b6d9ae91aa53eef2d3d"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "小桃",
        "preface": "",
        "paragraphs": [
            "雪里花开人未知，摘来相顾共惊疑。",
            "便当索酒花前醉，初见今年第一枝。"
        ],
        "notes": "",
        "id": "a551840357b02fb079dd4e63155ff0b5"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "戏书",
        "preface": "",
        "paragraphs": [
            "支离多病叹衰颜，赖得群居一笑欢。",
            "人老思家甚年少，身闲泥酒过春寒。",
            "来时御柳天街冻，归去梨花禁籞残。",
            "纤使开门佳节晚，未妨双鹤舞霜翰。"
        ],
        "notes": "",
        "id": "8516f4265213314c90f15bd144f7a379"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "春雪",
        "preface": "",
        "paragraphs": [
            "逗晓风声恶，褰帘雪势斜。",
            "应怜未归客，故勒欲开花。",
            "病思寒添睡，春愁梦在家。",
            "谁能慰寂寞，惟有酒如霞。"
        ],
        "notes": "",
        "id": "362b197db4ee64b76aea6429a1ca0320"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "和梅公仪尝茶",
        "preface": "",
        "paragraphs": [
            "溪山击鼓助雷惊，逗晓灵芽发翠茎。",
            "摘处两旗香可爱，贡来双凤品尤精。",
            "寒侵病骨惟思睡，花落春愁未解酲。",
            "喜共紫瓯吟且酌，羡君萧洒有余清。"
        ],
        "notes": "",
        "id": "1b65962e5ec0571400848c5f5087ec18"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "和较艺书事",
        "preface": "",
        "paragraphs": [
            "相随怀诏下天阍，一锁南宫隔几旬。",
            "玉麈清谈消永日，金罇美酒惜余春。",
            "杯盘饧粥春风冷，池馆榆钱夜雨新。",
            "犹是人间好时节，归休过我莫辞频。"
        ],
        "notes": "",
        "id": "d07edac1b85adee1154dfe5c85473175"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "和公仪赠白鹇",
        "preface": "",
        "paragraphs": [
            "梅公怜我髭如雪，赠以双禽意有云。",
            "但见寻常思白兔，便疑不解醉红裙。",
            "吟斋虽喜留闲客，野性宁忘在岭云。",
            "我有铜台方尺瓦，慙非玉案欲酬君。"
        ],
        "notes": "",
        "id": "654ef271abafac018cb2f87509c1e1ac"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "再和",
        "preface": "",
        "paragraphs": [
            "佳玩能令百事忘，岂惟闲伴倒余缸。",
            "珍奇来自海千里，皎洁明如璧一双。",
            "日暖朝笼青石砌，春寒夜宿碧纱窗。",
            "蛮烟瘴雾虽生处，何必区区忆陋邦。"
        ],
        "notes": "",
        "id": "6b54879015fe61420df7d85a8006d0fc"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "和圣俞春雨",
        "preface": "",
        "paragraphs": [
            "簷瓦萧萧雨势疏，寂寥官舍与君俱。",
            "身遭锁闭如鹦鹉，病识阴晴似鹁鸪。",
            "年少自愁花烂熳，春寒偏著老肌肤。",
            "莫嫌来往传诗句，不尔须当泥酒壶。"
        ],
        "notes": "",
        "id": "6e35c923fcbd5f3f3bad48d87698c591"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "出省有日书事",
        "preface": "",
        "paragraphs": [
            "凌晨小雨压尘轻，闲忆登高望禁城。",
            "树色连云春泱漭，风光著草日晴明。",
            "看榆吐荚惊将落，见鹊移巢忽已成。",
            "谁向儿童报归日，为翁寒食少留饧。"
        ],
        "notes": "",
        "id": "6bcc52be1d13192d83c85f32a460d770"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "和较艺将毕",
        "preface": "",
        "paragraphs": [
            "槐柳来时绿未匀，开门节物一番新。",
            "踏青寒食追游骑，赐火清明忝侍臣。",
            "拂面蜘蛛占喜事，入帘蝴蝶报家人。",
            "莫瞋年少思归切，白发衰翁尚惜春。"
        ],
        "notes": "",
        "id": "e356e1ed8dda5281d2f0af56863027ea"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "喜定号和禹玉内翰",
        "preface": "",
        "paragraphs": [
            "衡鉴慙叨选，英豪此所钟。",
            "古今参雅郑，善恶杂臯共。",
            "挥翰飘飘思，怀奇落落胸。",
            "披文惊可畏，奏下始开封。",
            "但喜真才得，宁虞横议攻。",
            "欲知儒学盛，首善本三廱。"
        ],
        "notes": "",
        "id": "4bfedb4225cc1b8902f13ef6fcfb0a96"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "和出省",
        "preface": "",
        "paragraphs": [
            "僮奴补被莫相催，待报霜台御史来。",
            "晴陌便当联骑去，春风任放百花开。",
            "文章纸贵争驰誉，朝野人言庆得才。",
            "共向丹墀侍临选，莫惊鳞鬣化风雷。"
        ],
        "notes": "",
        "id": "bc454c143a6ace7d7556c7cfd3399b66"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送郑革先辈赐第南归",
        "preface": "",
        "paragraphs": [
            "少年乡誉叹才淹，六十犹随贡士函。",
            "握手亲朋惊白发，还爱闾里看青衫。",
            "阁涵空翠连衡阜，门枕寒江落楚帆。",
            "试问尘埃勤斗禄，何如琴酒老云岩。"
        ],
        "notes": "",
        "id": "180f1c14395e5ff32fa74bbf81e0eea5"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "和原父扬州六题 时会堂二首 其一",
        "preface": "",
        "paragraphs": [
            "积雪犹封蒙顶树，惊雷未发建溪春。",
            "中州地暖萌牙早，入贡宜先百物新。"
        ],
        "notes": "",
        "id": "49a7f6b874055109a33461a0e1272793"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "和原父扬州六题 时会堂二首 其二",
        "preface": "",
        "paragraphs": [
            "忆昔尝修守臣职，先春自探两旗开。",
            "谁知白首来辞禁，得与金銮赐一杯。"
        ],
        "notes": "",
        "id": "779bccda383a3ce2acd2fee12751ca1b"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "自东门泛舟至竹西亭登昆丘入蒙谷戏题春贡亭",
        "preface": "",
        "paragraphs": [
            "昆丘蒙谷接新亭，画舸悠悠春水生。",
            "欲觅扬州使君处，但随风际管弦声。"
        ],
        "notes": "",
        "id": "1eb1bbbc1815cb33a2331974d1d40573"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "竹西亭",
        "preface": "",
        "paragraphs": [
            "十里楼台歌吹繁，扬州无复似当年。",
            "古来兴废皆如此，徒使登临一慨然。"
        ],
        "notes": "",
        "id": "346b9ca3e9a6877edbbd93f917732d31"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "昆丘台",
        "preface": "",
        "paragraphs": [
            "访古高台半已倾，春郊谁从彩旗行。",
            "喜闻车马人同乐，惯听笙歌鸟不惊。"
        ],
        "notes": "",
        "id": "4572447d41733613f0488d2934a19186"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "蒙谷",
        "preface": "",
        "paragraphs": [
            "一径崎岖入谷中，翠条红刺罥春丛。",
            "花深时有人相应，竹密初疑路不通。"
        ],
        "notes": "",
        "id": "832c878644f19ec530839091523e578c"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "内直奉寄圣俞博士",
        "preface": "",
        "paragraphs": [
            "千门钥入断人声，楼阁沉沉夜气生。",
            "独直偏知宫漏永，稍寒尤觉玉堂清。",
            "霜云映月鳞鳞色，风叶飞空摵摵鸣。",
            "犬马力疲恩未报，坐惊时节已峥嵘。"
        ],
        "notes": "",
        "id": "27c856f550eb9e4ac0776fc61b031ede"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送梅龙图公仪和杭州",
        "preface": "",
        "paragraphs": [
            "万室东南且繁，羡君风力有余闲。",
            "渔樵人乐江湖外，谈笑诗成罇俎间。",
            "日暖梨花催美酒，天寒桂子落空山。",
            "邮筒不绝如飞翼，莫惜新篇屡往还。"
        ],
        "notes": "",
        "id": "d9b19fd41d4f9125f7dfe26461991f92"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送沈学士知常州",
        "preface": "",
        "paragraphs": [
            "旧馆芸香锁寂寥，斋舲东下入秋涛。",
            "江晴风暖旌旗飏，木落霜清鼓角高。",
            "吟就彩牋宾已醉，舞翻红袖饮方豪。",
            "平生粗得为州乐，因羡君行首重搔。"
        ],
        "notes": "",
        "id": "acd325a3559c191d49722bc13031fa38"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "圣俞在南省监印进士试卷有兀然独坐之叹因思去岁同在礼闱慨然有感兼简子华景仁",
        "preface": "",
        "paragraphs": [
            "南宫官舍苦萧条，常忆群居接俊寮。",
            "古屋醉吟灯艳艳，画廓愁听雨萧萧。",
            "残春共约无虚掷，一岁那知忽复销。",
            "顾我心情又非昨，祗思相伴老渔樵。"
        ],
        "notes": "",
        "id": "6ced76da55c223e473c6a73768bac3b5"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "奉答圣俞岁日书事",
        "preface": "",
        "paragraphs": [
            "积雪照清晨，东风冷著人。",
            "年光向老速，物意逐时新。",
            "贳酒闲邀客，披裘共探春。",
            "犹能自勉彊，顾我莫辞频。"
        ],
        "notes": "",
        "id": "be581697a567942510897797fdc948e7"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "夜闻春风有感奉寄同院子华紫微长文景仁",
        "preface": "",
        "paragraphs": [
            "闰后春深雪始锁，东风凌铄势方豪。",
            "阳生草木黄泉动，冰破江湖白浪高。",
            "未报国恩嗟病骨，可怜身事一渔舠。",
            "少年自与芳菲竞，莫笑衰翁拥弊袍。"
        ],
        "notes": "",
        "id": "7fa93ddc9ea9162b4d91035232067e8f"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "病告中怀子华原父",
        "preface": "",
        "paragraphs": [
            "狂来有意与春争，老去心情渐不能。",
            "世味惟存诗淡泊，生涯半为病侵陵。",
            "花明晓日繁如锦，酒拨浮醅绿似渑。",
            "自是少年豪横过，而今痴钝若寒蝇。"
        ],
        "notes": "",
        "id": "28b87ee93e1e44909c7748e7542947de"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "春酬长文舍人出城见示之句",
        "preface": "",
        "paragraphs": [
            "春分腊雪未全销，凛冽春寒气尚骄。",
            "摄事初欣迎社燕，寻芳因得过溪桥。",
            "清浮酒蚁醅初拨，暖入鸎篁舌渐调。",
            "兴味爱君年尚少，莫嫌斋禁暂无憀。"
        ],
        "notes": "",
        "id": "eec7307a2cb93bcaca81b92364f1bc81"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "唐崇徽公主手痕和韩内翰",
        "preface": "",
        "paragraphs": [
            "故乡飞鸟尚啁啾，何况悲笳出塞愁。",
            "青冢埋魂知不返，翠崖遗迹为谁留。",
            "玉颜自古为身累，肉食何人与国谋。",
            "行路至今空叹息，岩花涧草自春秋。"
        ],
        "notes": "",
        "id": "36a04f74dc428075c9bff4249b342b5f"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "答和阁老刘舍人雨中见寄",
        "preface": "",
        "paragraphs": [
            "花间鸟语愁泥滑，屋上鸠鸣厌雨多。",
            "坐见残春一如此，可怜吾意已蹉跎。",
            "萧条两鬓霜后草，潋滟十分金卷荷。",
            "此物犹能慰衰老，稍晴相约屡相过。"
        ],
        "notes": "",
        "id": "f29600a963b6cb9dcba15763e72e989f"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "寄阁老刘舍人",
        "preface": "",
        "paragraphs": [
            "梦寐江西未得归，谁怜萧飒鬓毛衰。",
            "莓苔生壁图书室，风雨闭门桃李时。",
            "得酒虽能陪笑语，老年其实厌追随。",
            "明朝雨止花应在，又踏春泥向凤池。"
        ],
        "notes": "",
        "id": "a0ed06d18a10470b665b30dd0acf9c76"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "详定幕次呈同舍",
        "preface": "",
        "paragraphs": [
            "来时宫柳绿初匀，坐见红芳几番新。",
            "蜂蜜满房花结子，还家何处觅残春。"
        ],
        "notes": "",
        "id": "021cff83da9e7b8f9532824210f1e12b"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "禁中见鞓红牡丹",
        "preface": "",
        "paragraphs": [
            "盛游西洛方年少，晚落南谯号醉翁。",
            "白首归来玉堂署，君王殿后见鞓红。"
        ],
        "notes": "",
        "id": "b473e42c4895d91af5d83e214facb798"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "和江邻几学士桃花",
        "preface": "",
        "paragraphs": [
            "草上红多枝上稀，芳条绿萼忆来时。",
            "见桃著子始归后，谁道仙花开落迟。"
        ],
        "notes": "",
        "id": "5c174e79bbc7656eb7ac30270544ba24"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送襄陵令李君",
        "preface": "",
        "paragraphs": [
            "绿发襄陵新长官，面颜虽老渥如丹。",
            "折腰聊为五斗屈，把酒犹能一笑欢。",
            "红枣林繁欣岁熟，紫檀皮软御春寒。",
            "民淳政简居多乐，无苦思归欲挂冠。"
        ],
        "notes": "",
        "id": "69946f6454c40b6d75844222f8bd1940"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "景灵宫致斋",
        "preface": "",
        "paragraphs": [
            "摄事衰年力不彊，谁怜岑寂卧斋坊。",
            "青苔点点无人迹，绿叶阴阴覆砌凉。",
            "玉宇清风来处远，仙家白日静中长。",
            "却视九衢车马客，自然颜鬓易苍苍。"
        ],
        "notes": "",
        "id": "b4a0862439ec8d88c3c79d500c9070fb"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "夏享太庙摄事斋宫闻鸎寄原甫",
        "preface": "",
        "paragraphs": [
            "四月田家麦穗稠，桑枝生椹鸟啁啾。",
            "凤城绿树知多少，何处飞来黄栗留。"
        ],
        "notes": "",
        "id": "e48ceab84a91be2fa6827a9109dbd104"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送王平甫下第",
        "preface": "",
        "paragraphs": [
            "归袂摇摇心浩然，晓船鸣鼓转风滩。",
            "朝廷失士有司耻，贫贱不忧君子难。",
            "执手聊须为醉别，还家何以慰亲懽。",
            "自慙知子不能荐，白首胡为侍从官。"
        ],
        "notes": "",
        "id": "f5d03296e683de7266589f4340892ce8"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "对雪十韵",
        "preface": "",
        "paragraphs": [
            "对雪无佳名，端居正杜门。",
            "人闲见初落，风定不胜繁。",
            "可喜轻明质，都无剪刻痕。",
            "铺平失池沼，飘急响窗轩。",
            "惜不摇嘉树，冲宜走画辕。",
            "寒欺白酒嫩，暖爱紫貂温。",
            "远霭销如洗，愁云晚更屯。",
            "儿吟雏凤语，翁坐冻鸱蹲。",
            "病思惊残岁，朋欢赖酒罇。",
            "稍晴春意动，谁与探名园。"
        ],
        "notes": "",
        "id": "21fddcea6feddd8bb4a471efb3f893aa"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "和武平学士岁晚禁直书怀五言二十韵",
        "preface": "",
        "paragraphs": [
            "多病淹残岁，初寒卧直庐。",
            "朝廷务清静，铃索少文书。",
            "向学今为盛，优贤古莫如。",
            "靓深严禁署，闲宴乐群居。",
            "赐马联金络，清尘侍玉舆。",
            "讨论三代盛，献纳万机余。",
            "号令存宽大，文章复古初。",
            "笑谈挥翰墨，俄顷列琼琚。",
            "夜漏销宫烛，春晖上玉除。",
            "歌诗唐李杜，言语汉严徐。",
            "自顾追时彦，多慙不鄙予。",
            "无盐烦刻画，寒谷借吹嘘。",
            "朋友飞雝鹭，君臣在藻鱼。",
            "贪荣同卫鹤，取笑类黔驴。",
            "皎皎心虽在，萧萧发已疏。",
            "未知论报效，安得遂樵渔。",
            "云破西山出，江横画阁虚。",
            "余生叹劳止，搔首念归欤。",
            "引绶夸民吏，樵牛会里闾。",
            "一麾终得请，此计岂踌躇。"
        ],
        "notes": "",
        "id": "7dad1e81d8b08a17ccf95693fb00274c"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "答西京王尚书寄牡丹",
        "preface": "",
        "paragraphs": [
            "新花来远喜开封，呼酒看花兴未穷。",
            "年少曾为洛阳客，眼明重见魏家红。",
            "却思初赴青油幕，自笑今为白发翁。",
            "西望无由陪胜赏，但吟佳句想芳丛。"
        ],
        "notes": "",
        "id": "846dba4cdfe54bad640ee8d395a8242f"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "应制赏花钓鱼",
        "preface": "",
        "paragraphs": [
            "绛阙晨霞照雾开，轻尘不动翠华来。",
            "鱼游碧沼涵灵德，花馥清香荐寿杯。",
            "梦听钧天声杳默，日长化国景徘徊。",
            "自慙击壤音多野，帝所赓歌亦许陪。"
        ],
        "notes": "",
        "id": "05d874360b281c086986c948d63780ec"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "清明赐新火",
        "preface": "",
        "paragraphs": [
            "鱼钥侵晨放九门，天街一骑走红尘。",
            "桐华应候催佳节，榆火推恩忝侍臣。",
            "多病正愁饧粥冷，清香但爱蜡烟新。",
            "自怜惯识金莲烛，翰苑曾经七见春。"
        ],
        "notes": "",
        "id": "134f3ee025e9d09e7c2bf9083b110caf"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "明堂庆成",
        "preface": "",
        "paragraphs": [
            "辰火天文次，臯门路寝闳。",
            "奉亲昭孝德，惟帝飨精诚。",
            "礼以三年讲，时因万物成。",
            "九筵严太室，六变导和声。",
            "象魏中天起，风雷大号行。",
            "欢呼响山岳，流泽浃根茎。",
            "宝墨飞云动，金文耀日晶。",
            "从臣才力薄，无以颂休明。"
        ],
        "notes": "",
        "id": "15c033a17d76b551e975fcdd257eba71"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "群玉殿赐宴  其一",
        "preface": "",
        "paragraphs": [
            "至治臻无事，丰年乐有成。",
            "图书开秘府，宴饫集群英。",
            "论道皇坟奥，贻谋宝训明。"
        ],
        "notes": "",
        "id": "f252588fcd6cb0e12022338a8646cd05"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "群玉殿赐宴  其二",
        "preface": "",
        "paragraphs": [
            "九重多暇豫，八体极研精。",
            "笔力千钧劲，豪端万象生。",
            "飞牋金洒落，拜赐玉锵鸣。",
            "盛际崇儒学，愚臣滥宠荣。",
            "惟能同舞兽，闻乐识和声。"
        ],
        "notes": "",
        "id": "eb09c63d5eaf3835acb38a44ba5ebe4e"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "永昭陵挽词三首  其一",
        "preface": "",
        "paragraphs": [
            "与子虽天意，知人昔帝难。",
            "一言谋早定，九鼎势先安。",
            "大舜仁由性，成汤治以宽。",
            "孤臣恩未报，清血但汍澜。"
        ],
        "notes": "",
        "id": "8b35cc3e940f92aa503443b78d63dd79"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "永昭陵挽词三首  其二",
        "preface": "",
        "paragraphs": [
            "干戈不用臻无事，朝野多欢乐有年。",
            "便坐看挥飞白笔，侍臣新和栢梁篇。",
            "衣冠忽见藏原庙，箫鼓愁闻向洛川。",
            "寂寞秋风群玉殿，还同恍惚梦钧天。"
        ],
        "notes": "",
        "id": "de7fee29bd0e5ced62ebf53e9cf6c250"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "永昭陵挽词三首  其三",
        "preface": "",
        "paragraphs": [
            "行殿沉沉画翣重，凄凉挽铎出深宫。",
            "攀号不悟龙胡远，侍从犹穿豹尾中。",
            "日薄山川长起雾，天寒松栢自生风。",
            "斯民四十年涵煦，耕凿安知荷帝功。"
        ],
        "notes": "",
        "id": "932b7eb55a48ba3c7b3e2fd178f9119b"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "续作永昭陵挽词五首  其一",
        "preface": "",
        "paragraphs": [
            "王者居尊本无外，由来天下以为家。",
            "六龙白日乘云去，何用金钱买道车。"
        ],
        "notes": "",
        "id": "8c6ad48cda97bfadcee426a489c1fe81"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "续作永昭陵挽词五首  其二",
        "preface": "",
        "paragraphs": [
            "苦雾霏霏著彩旗，犹排吉伏杂凶仪。",
            "常时凤辇行游处，今日龙輴恸哭随。"
        ],
        "notes": "",
        "id": "5f6e2897187616cc3793dcb3bef64a47"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "续作永昭陵挽词五首  其三",
        "preface": "",
        "paragraphs": [
            "都人扰扰塞唐庄，西送灵车过苑墙。",
            "金鼎药成龙已去，人间惟有鼠拖肠。"
        ],
        "notes": "",
        "id": "d2fb19a4ac622c63d8d90a0275d21f1f"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "续作永昭陵挽词五首  其四",
        "preface": "",
        "paragraphs": [
            "素幕悠悠逗晓风，行随哀挽出深宫。",
            "妃嫔莫向苍梧望，云覆昭陵洛水东。"
        ],
        "notes": "",
        "id": "292ad196784b5f725928fe4ab1c0b4ae"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "续作永昭陵挽词五首  其五",
        "preface": "",
        "paragraphs": [
            "叨陪法从最多年，惯听梨园奏管弦。",
            "从此无因瞻黼坐，惟应魂梦到钧天。"
        ],
        "notes": "",
        "id": "ee0f89cd2523d5a6bd322eac8b487308"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "赴集禧宫祈雪追忆从先皇驾幸泫然有感",
        "preface": "",
        "paragraphs": [
            "琳阙岧岧倚瑞烟，忆陪游豫入新年。",
            "云深晓日开宫殿，水阔春风飏管弦。",
            "千骑清尘回辇路，万家明月放灯天。",
            "一朝人事凄凉改，惟有灵光独岿然。"
        ],
        "notes": "",
        "id": "fb0c6ac241c08548351ac957393a0f62"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "夜宿中书东合",
        "preface": "",
        "paragraphs": [
            "翰林平日接群公，文酒相欢慰病翁。",
            "白首归田徒有约，黄扉论道愧无功。",
            "攀髯路断三山远，忧国心危百箭攻。",
            "今夜静听丹禁漏，尚疑身在玉堂中。"
        ],
        "notes": "",
        "id": "716e6403498bbd9563b9e8383c00258b"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送王学士赴两浙转运",
        "preface": "",
        "paragraphs": [
            "汉家财利析秋毫，暂屈清才岂足劳。",
            "邑屋连云盈万井，舳舻衔尾列千艘。",
            "春寒欲尽黄梅雨，海浪高翻白鹭涛。",
            "平昔壮心今在否，江山犹得助诗豪。"
        ],
        "notes": "",
        "id": "6ac07dd0b9af5864011fc5cbc171f9bd"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "早朝",
        "preface": "",
        "paragraphs": [
            "阊阖初开瑞雾中，丹霞晓日上苍龙。",
            "鸣鞭响彻廓千步，佩玉声趋戟百重。",
            "雪后朝寒犹凛冽，柳梢春意已丰茸。",
            "少年自结芳菲侣，老病惟添睡思浓。"
        ],
        "notes": "",
        "id": "5fc3d1633f55767fa2f9cd86fc739ed9"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "下直",
        "preface": "",
        "paragraphs": [
            "宫柳街槐绿未齐，春阴不解宿云低。",
            "轻寒漠漠侵𫘞褐，小雨班班作燕泥。",
            "报国无功嗟已老，归田有约一何稽。",
            "终当自驾柴车去，独结茅庐颍水西。"
        ],
        "notes": "",
        "id": "103c96c5cab657b964fa8df2a5549921"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "斋宫尚有残雪思作学士时摄事于此尝有闻鸎诗寄原父因而有感四首  其一",
        "preface": "",
        "paragraphs": [
            "雪压枯条脉未抽，春寒憀栗作春愁。",
            "却思绿叶清阴下，来此曾闻黄栗留。"
        ],
        "notes": "",
        "id": "bafc38020e767bf28150bf8534383b7c"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "斋宫尚有残雪思作学士时摄事于此尝有闻鸎诗寄原父因而有感四首  其二",
        "preface": "",
        "paragraphs": [
            "老来何与青春事，闲处方知白日长。",
            "自恨乞身今未得，齿牙浮动鬓苍浪。"
        ],
        "notes": "",
        "id": "7738b5c26290c3e30c252b9a8413a207"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "斋宫尚有残雪思作学士时摄事于此尝有闻鸎诗寄原父因而有感四首  其三",
        "preface": "",
        "paragraphs": [
            "两京平日接英髦，不独诗豪酒亦豪。",
            "休把青铜照双鬓，君谟今已白刁骚。"
        ],
        "notes": "",
        "id": "7cad667f6eb7a441355bfd17b19a29b6"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "斋宫尚有残雪思作学士时摄事于此尝有闻鸎诗寄原父因而有感四首  其四",
        "preface": "",
        "paragraphs": [
            "诗篇自觉随年老，酒力犹能助气豪。",
            "兴味不衰惟此尔，其余万事一牛毛。"
        ],
        "notes": "",
        "id": "135b526e8775befb1d8594cf04fe2e9d"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "摄事斋宫偶书",
        "preface": "",
        "paragraphs": [
            "斋宫岑寂偶偷闲，犹觉闲中兴未阑。",
            "美酒清香销昼景，冷风残雪作春寒。",
            "丹心未死惟忧国，白发盈簪盍挂冠。",
            "谁为寄声清颍客，此生终不负渔竿。"
        ],
        "notes": "",
        "id": "415f77fe4e71d68f739811fe70c47a1a"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "早期感事",
        "preface": "",
        "paragraphs": [
            "疏星牢落晓光微，残月苍龙阙角西。",
            "玉勒争门随仗入，牙牌当殿报班齐。",
            "羽仪虽接鸳兼鹭，野性终存鹿与麛。",
            "笑杀汝阴常处士，十年骑马听朝鸡。"
        ],
        "notes": "",
        "id": "e7ddeb2fcfddafb5133a5b64442e4352"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "集禧谢雨",
        "preface": "",
        "paragraphs": [
            "十里长街五鼓催，泥深雨急马行迟。",
            "卧听竹屋箫箫响，却忆滁州睡足时。"
        ],
        "notes": "",
        "id": "b609c6acc87f8f8e81360fe34411402c"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "下直呈同行三公",
        "preface": "",
        "paragraphs": [
            "午漏声初转，归鞍路偶同。",
            "天清黄道日，街阔绿槐风。",
            "万国舟车会，中天象魏雄。",
            "戢戈清四海，论道属三公。",
            "自愧陪群彦，从来但朴忠。",
            "时平容窃禄，岁晚叹衰翁。",
            "买地淮山北，垂竿颍水东。",
            "稻粱虽可恋，吾志在冥鸿。"
        ],
        "notes": "",
        "id": "281014726ac98ba0155c633b1965e571"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "东合雨中",
        "preface": "",
        "paragraphs": [
            "直合时偷暇，幽怀坐独哦。",
            "绿苔人迹少，黄叶雨声多。",
            "云结愁阴重，风传禁漏过。",
            "瑶图新嗣圣，玉塞久包戈。",
            "相府文书简，丰年气候和。",
            "还将凤池句，聊杂野人歌。"
        ],
        "notes": "",
        "id": "ea7eab07861813be12146a14f5dcea56"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "四月十七日景灵宫奉迎仁宗皇帝御容有感",
        "preface": "",
        "paragraphs": [
            "行殿峨峨出绿槐，琳房芝阙耸崔嵬。",
            "管弦飘落人间去，幛节疑从天上来。",
            "基业百年传圣子，黔黎四纪乐春台。",
            "孤臣不得同针虎，未死心先冷若灰。"
        ],
        "notes": "",
        "id": "e52b17ece2ae264723ea5fbcc1aaae30"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "马上默诵圣俞诗有感",
        "preface": "",
        "paragraphs": [
            "兴来笔力千钧劲，酒醒人间万事空。",
            "苏梅二字今亡矣，索寞滁山一醉翁。"
        ],
        "notes": "",
        "id": "5390f503d2e6f0a0bd6bd50ef6e8abfe"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "定力院七叶木",
        "preface": "",
        "paragraphs": [
            "伊洛多佳木，娑罗旧得名。",
            "常于佛家见，宜在月宫生。",
            "扣砌阴铺静，虚堂子落声。",
            "夜风疑雨过，朝露炫霞明。",
            "车马王都盛，楼台梵宇闳。",
            "惟应静者乐，时听野禽鸣。"
        ],
        "notes": "",
        "id": "ea306071b6c833283ff549df8d9e0f70"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "秋阴",
        "preface": "",
        "paragraphs": [
            "秋阴积不散，夜气凛初清。",
            "雨冷侵灯晕，风愁送叶声。",
            "国恩慙未报，岁晚念余生。",
            "却忆滁州睡，村醪自解酲。"
        ],
        "notes": "",
        "id": "0834457ff086505fd0a53c032774b994"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "秋怀",
        "preface": "",
        "paragraphs": [
            "节物岂不好，秋怀何黯然。",
            "西风酒旗市，细雨菊花天。",
            "感事悲双鬓，包羞食万钱。",
            "鹿车终自驾，归去颍东田。"
        ],
        "notes": "",
        "id": "df02f1cfad349693b54d655584f5884a"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "初寒",
        "preface": "",
        "paragraphs": [
            "多病淹残岁，初寒悄独吟。",
            "云容乍浓淡，秋色半晴阴。",
            "篱菊催佳节，山泉响夜琴。",
            "自能知此乐，何必恋腰金。"
        ],
        "notes": "",
        "id": "36fe8e71c181148304d78091ab3516e0"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "寄渭州王仲仪龙图",
        "preface": "",
        "paragraphs": [
            "羡君三作临边守，惯听胡笳不惨然。",
            "弓劲秋风鸣白角，帐寒春雪压青毡。",
            "威行四境烽烟断，响入千山号令传。",
            "翠幕红灯照罗绮，心情何似十年前。"
        ],
        "notes": "",
        "id": "ad3ae95f35ee86d74f0d2f0bd8a16bd7"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "崇政殿试贤良晚归",
        "preface": "",
        "paragraphs": [
            "槐柳依依禁籞长，初寒人意自凄凉。",
            "凤城斜日留残照，玉阙浮云结夜霜。",
            "老负渔竿贪国宠，病须樽酒送年光。",
            "归来解带西风冷，衣袖犹沾玉案香。"
        ],
        "notes": "",
        "id": "094c98472faa9c9ddf3dd89e6c922093"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "闻颍州通判国博与知郡学士唱和颇多因以奉寄知郡陆经通判杨褒",
        "preface": "",
        "paragraphs": [
            "一自苏梅闭九泉，始闻东颍播新篇。",
            "金樽留客史君醉，玉麈高谈别乘贤。",
            "十里秋风红菡萏，一溪春水碧漪涟。",
            "政成事简何为乐，终日吟哦杂管弦。"
        ],
        "notes": "",
        "id": "38c19f7689db44d3eca2844397616c7f"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "南郊庆成",
        "preface": "",
        "paragraphs": [
            "祀教民昭孝，天惟德是亲。",
            "太宫严大飨，吉土兆精禋。",
            "礼乐三五盛，梯航万国宾。",
            "恩沾群动洽，庆与一阳新。",
            "奉册尊长乐，均厘及众臣。",
            "不须云物瑞，和气浃人神。"
        ],
        "notes": "",
        "id": "cef7a41325ca960a1674ee386d55aea7"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "和昭文相公上巳宴",
        "preface": "",
        "paragraphs": [
            "一雨初消九陌尘，秉兰修禊及芳辰。",
            "恩深始锡龙池宴，节正须知凤历新。",
            "红琥珀传杯潋滟，碧琉璃莹水奫沦。",
            "上林未放花齐发，留待鸣鞘出紫宸。"
        ],
        "notes": "",
        "id": "a3877b0537de0d8e47ff0172a6f63334"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "三日赴宴口占",
        "preface": "",
        "paragraphs": [
            "赐饮初逢禊节佳，昆池新涨碧无涯。",
            "九门寒食多游骑，三月春阴正养花。",
            "共喜流觞修故事，自怜双鬓惜年华。",
            "凤城残照归鞍晚，禁籞无风柳自斜。"
        ],
        "notes": "",
        "id": "bb4e6111445d95fe7929a56f696e7fcb"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "读杨蟠章安集",
        "preface": "",
        "paragraphs": [
            "苏梅久作黄泉客，我亦今为白发翁。",
            "卧读杨蟠一千首，乞渠秋月与春风。"
        ],
        "notes": "",
        "id": "765c72f99fbcf6407c928c3ee883c0a5"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "苏主簿挽歌",
        "preface": "",
        "paragraphs": [
            "布衣驰誉入京都，丹旐俄惊反旧闾。",
            "诸老谁能先贾谊，君王犹未识相如。",
            "三年弟子行丧礼，千两乡人会葬车。",
            "我独空斋挂尘榻，遗编时阅子云书。"
        ],
        "notes": "",
        "id": "b2773a49a6519d4a1e369cfa7b8750ac"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "寄题沙溪宝锡院",
        "preface": "",
        "paragraphs": [
            "为爱江西物物佳，作诗尝向北人夸。",
            "青林霜日换枫叶，白水秋风吹稻花。",
            "酿酒烹鸡留醉客，鸣机织苎徧山家。",
            "野僧独得无生乐，终日焚香坐结跏。"
        ],
        "notes": "",
        "id": "04c6075d791e37ce4acf5b9001de50b6"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "宋司空挽辞",
        "preface": "",
        "paragraphs": [
            "文章天下无双誉，伯仲人间第一流。",
            "出入两朝推旧德，周旋三事著嘉谋。",
            "从容进退身名泰，宠锡哀荣礼数优。",
            "棠棣从来敦友爱，九原相望接松楸。"
        ],
        "notes": "",
        "id": "da4d19488641340d127c4077959215cd"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "感事",
        "preface": "",
        "paragraphs": [
            "故园三径久成荒，贤路胡为此坐妨。",
            "病骨瘦便花蕊暖，烦心渴喜凤团香。",
            "号弓但洒孤臣血，忧国空余两鬓霜。",
            "何日君恩悯衰朽，许从初服返耕桑。"
        ],
        "notes": "",
        "id": "5bf58e13c67d0d5813fe3e8e7a2afd57"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "大行皇帝灵驾以引挽歌辞  其一",
        "preface": "",
        "paragraphs": [
            "享国年虽近，斯民泽已深。",
            "俭勤成禹圣，仁孝本虞心。",
            "方庆逢千载，俄惊遏八音。",
            "天愁嵩岭外，云惨洛川浔。",
            "仗动千官卫，神行万象阴。",
            "孤臣恩未报，清血但盈襟。"
        ],
        "notes": "",
        "id": "98356587978cb53729896d9aad88c66c"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "大行皇帝灵驾以引挽歌辞  其二",
        "preface": "",
        "paragraphs": [
            "文景孜孜俭与恭，慨然思就太平功。",
            "兴隆学校皇家盛，放斥嫔嫱永巷空。",
            "威慑黠羌方问罪，凡成仙鼎忽遗弓。",
            "霜清日薄箫笳咽，万国悲号惨澹中。"
        ],
        "notes": "",
        "id": "0a9177d453231533c1ff317907d9434f"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "大行皇帝灵驾以引挽歌辞  其三",
        "preface": "",
        "paragraphs": [
            "千龄应运叶天人，四海方欣政日新。",
            "忽见九门陈羽卫，犹疑五载欲时巡。",
            "觚棱月暗翔金凤，辇道霜清卧石麟。",
            "白首旧臣瞻画翣，秋风泪洒属车尘。"
        ],
        "notes": "",
        "id": "92174296019aeab59bc828504a0b7a20"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "奉答子履学士见赠之作",
        "preface": "",
        "paragraphs": [
            "谁言颍水似潇湘，一笑相逢乐未央。",
            "岁晚君尤耐霜雪，兴阑吾欲返耕桑。",
            "铜槽旋压清樽美，玉麈闲挥白日长。",
            "豫约诗筒屡来往，两州鸡犬接封疆。"
        ],
        "notes": "",
        "id": "813d4e2e92ba9572b2ccc3ece44ba63d"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送道州张职方",
        "preface": "",
        "paragraphs": [
            "桂籍青衫忆共游，怜君华发始为州。",
            "身行南鴈不到处，山与北人相对愁。",
            "莫为高才轻远俗，当令遗老识贤侯。",
            "三年解组来归日，吾已先耕颍水头。"
        ],
        "notes": "",
        "id": "0779ef860020b363eb4dd03e75a1ed88"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "再至汝阴三绝  其一",
        "preface": "",
        "paragraphs": [
            "黄栗留鸣桑葚美，紫樱桃熟麦风凉。",
            "朱轮昔愧无遗爱，白首重来似故乡。"
        ],
        "notes": "",
        "id": "9417e648bce6a7c4d6357e19a68c6532"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "再至汝阴三绝  其二",
        "preface": "",
        "paragraphs": [
            "十载荣华贪国宠，一生忧患损天真。",
            "颍人莫怪归来晚，新向君前乞得身。"
        ],
        "notes": "",
        "id": "3ddcdfe57dddbcae29df913e8585a368"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "再至汝阴三绝  其三",
        "preface": "",
        "paragraphs": [
            "水味甘于大明井，鱼肥恰似新开湖。",
            "十四五年劳梦寐，此时才得少踟蹰。"
        ],
        "notes": "",
        "id": "7bd9a3a30874f34ab611815ad1b2e82a"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "郡斋忆书事寄子履",
        "preface": "",
        "paragraphs": [
            "使君居处似山中，吏散焚香一室空。",
            "雨过紫苔惟鸟迹，夜凉苍桧起天风。",
            "白醪酒嫩迎秋熟，红枣林繁喜岁丰。",
            "寄语瀛洲未归客，醉翁今已作僊翁。"
        ],
        "notes": "",
        "id": "f945eaee9066976193c8bbc7c63bdf47"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "答子履学士见寄",
        "preface": "",
        "paragraphs": [
            "颍毫相望乐未央，吾州仍得治仙乡。",
            "梦回枕上黄粱熟，身在壶中白日长。",
            "每恨老年才已尽，怕逢诗敌力难当。",
            "知君欲别西湖去，乞我桥南菡萏香。"
        ],
        "notes": "",
        "id": "fd5db06073dd2fea403b3dff8139398c"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "寄枣人行书赠子履学士",
        "preface": "",
        "paragraphs": [
            "秋来红枣压枝繁，堆向君家白玉盘。",
            "甘辛楚国赤萍实，磊落韩嫣黄金丸。",
            "聊效诗人投木李，敢期佳句报琅玕。",
            "嗟予久苦相如渴，却忆冰梨熨齿寒。"
        ],
        "notes": "",
        "id": "656cc624389c93f1cba774451a947c46"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "赠隐者",
        "preface": "",
        "paragraphs": [
            "五岳嵩当天地中，闻君仍在最高峰。",
            "山藏六月阴崖雪，潭养千年蜕骨龙。",
            "物外自应多至乐，人间何事忽相逢。",
            "饮罢飘然不辞决，孤云飞去杳无踪。"
        ],
        "notes": "",
        "id": "ac9f8b07b187079e4b7fe36e0f65dec5"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "戏书示黎教授",
        "preface": "",
        "paragraphs": [
            "古郡谁云毫陋邦，我来仍值岁丰穰。",
            "乌衔枣实园林熟，峰采桧花村落香。",
            "世治人方安垅亩，兴阑吾欲反耕桑。",
            "若无颍水肥鱼蟹，终老仙乡作醉乡。"
        ],
        "notes": "",
        "id": "64314597d6c6ec5842b0274ddc3e860e"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "书怀",
        "preface": "",
        "paragraphs": [
            "齿牙零落鬓毛踈，颍水多年已结庐。",
            "解组便为闲处士，新花莫笑病尚书。",
            "青衫仕至千钟录，白首归乘一鹿车。",
            "况有西邻隐君子，轻蓑短笠伴春锄。"
        ],
        "notes": "",
        "id": "2af5879bdc6ee7e649902a89bbcefb26"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "涡河龙潭",
        "preface": "",
        "paragraphs": [
            "碧潭风定影涵虚，神物中藏岸不枯。",
            "一夜四郊春雨足，却来闲卧养明珠。"
        ],
        "notes": "",
        "id": "df6c0deb559fbd80b5bad7ccd7b169a4"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "游太清宫出城马上口占",
        "preface": "",
        "paragraphs": [
            "拥旆西城一据鞍，耕夫初识劝农官。",
            "鵶鸣日出林光动，野阔风摇麦浪寒。",
            "渐暖绿杨才弄色，得晴丹杏不胜繁。",
            "牛羊鸡犬田家乐，终日思归盍挂冠。"
        ],
        "notes": "",
        "id": "52972397db7347bacba68e17cb3ebf2f"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "太清宫烧香",
        "preface": "",
        "paragraphs": [
            "清晨琳阙耸巑岏，弭节斋坊暂整冠。",
            "玉案拜时香袅袅，画廓行处佩珊珊。",
            "坛场夜雨苍苔古，楼殿春风碧瓦寒。",
            "我是蓬莱宫学士，朝真便合列仙官。"
        ],
        "notes": "",
        "id": "c8b5b37957181e8fe5abc18b54874fbb"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "谢提刑张郎中寄笻竹拄杖",
        "preface": "",
        "paragraphs": [
            "玉光莹润锦斓斑，霜雪经多节愈坚。",
            "珍重故人相赠意，扶持衰病过残年。"
        ],
        "notes": "",
        "id": "77e78778f6d8d657671d8d45183201ce"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "七言二首答黎教授  其一",
        "preface": "",
        "paragraphs": [
            "拨瓮浮醅新酿熟，得霜寒菊始开齐。",
            "养丹道士颜如玉，爱酒山公醉似泥。",
            "不惜蕊从蜂采去，尚余香有蝶来栖。",
            "莫嫌学舍官闲冷，犹得芳樽此共携。"
        ],
        "notes": "",
        "id": "66a6502060b509d7ac85e8c790e8c174"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "七言二首答黎教授  其二",
        "preface": "",
        "paragraphs": [
            "共坐栏边日欲斜，更将金蕊泛流霞。",
            "俗知却老延龄药，百草枯时始见花。"
        ],
        "notes": "",
        "id": "572fe50061b690e88b0c56f7382f3db8"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "又寄许道人",
        "preface": "",
        "paragraphs": [
            "绿发方瞳瘦骨轻，飘然乘鹤去吹笙。",
            "郡斋独坐风生竹，疑是孙登长啸声。"
        ],
        "notes": "",
        "id": "21914caf3800823834e9b6ea0c95313b"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "扶沟知县周职方录示白鹤宫苏才翁子美赠黄道士诗并盛作三绝见索拙句辄为四韵奉酬",
        "preface": "",
        "paragraphs": [
            "能棋好饮一道士，醉墨狂吟二谪仙。",
            "道士不闻乘白鹤，谪仙今已揜黄泉。",
            "古来豪杰皆如此，谁拂尘埃为惘然。",
            "华发郎官才调美，更将新句续遗篇。"
        ],
        "notes": "",
        "id": "ede73167c15d01839a47c821d6d0d7ae"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "晓发齐州道中二首  其一",
        "preface": "",
        "paragraphs": [
            "东州几日倦征轩，千骑骖驔白草原。",
            "鴈入寒云惊晓角，鸡鸣苍海浴朝暾。",
            "国恩未报身先老，客思无憀岁已昏。",
            "谁得平时为郡乐，自怜痟渴马文园。"
        ],
        "notes": "",
        "id": "35bf0afd28c99b6a06b3924ce47ad503"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "晓发齐州道中二首  其二",
        "preface": "",
        "paragraphs": [
            "岁晚劳征役，三齐旧富闲。",
            "人行桑下路，日上海边山。",
            "轩冕非吾志，风霜犯客颜。",
            "惟应思颍梦，先过穆陵关。"
        ],
        "notes": "",
        "id": "8bb34a73f29bd3c4ea3ba9151e11ecd4"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "表海亭",
        "preface": "",
        "paragraphs": [
            "望海亭亭古堞间，独凭危槛俯人寰。",
            "苦寒冰合分流水，欲雪云垂四面山。",
            "髀肉已消嗟病骨，冻醪犹可慰愁颜。",
            "颍田二顷春芜没，安得柴车自驾还。"
        ],
        "notes": "",
        "id": "9796b1efbdb4ef68bba78a8c87b53ccf"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "岁晚书事",
        "preface": "",
        "paragraphs": [
            "一麾新命古三齐，白首沧洲愿已违。",
            "轩冕从来为外物，山川信美独思归。",
            "长天极目无飞鸟，积雪生光射落晖。",
            "腊候已穷春俗动，劝耕犹得览郊圻。"
        ],
        "notes": "",
        "id": "d6507f234408971ffb8671759fac2dbc"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "谒庙马上有感",
        "preface": "",
        "paragraphs": [
            "旌旆晓悠悠，行惊岁已遒。",
            "霜云依日薄，野水带冰流。",
            "富庶齐三服，山川禹九州。",
            "自怜思颍意，无异旅人愁。"
        ],
        "notes": "",
        "id": "183aed2dcfb6dd9054502a12179ffa86"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "毬场看山",
        "preface": "",
        "paragraphs": [
            "为爱南山紫翠峰，偶来仍值雪初融。",
            "自嫌前引朱衣吏，不称闲行白发翁。",
            "向老光阴双转毂，此身天地一飘蓬。",
            "何时粗报君恩了，去逐冥冥物外鸿。"
        ],
        "notes": "",
        "id": "c65be569ffd00ead53502159e800fe36"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "残腊",
        "preface": "",
        "paragraphs": [
            "腊雪初销上古台，桑郊向日彩旗开。",
            "山横南陌城中见，春逐东风海上来。",
            "老去每惊新岁换，病多能使壮心摧。",
            "自嗟空有东阳瘦，览物慙无八咏才。"
        ],
        "notes": "",
        "id": "5a9ea46e96cd38c24eea2e1b4ac65c2b"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "岁暮书事",
        "preface": "",
        "paragraphs": [
            "东州负海圻，风物老依依。",
            "岁熟鵶声乐，天寒鴈过稀。",
            "跨鞍惊髀骨，数带减腰围。",
            "却羡常夫子，终年独掩扉。"
        ],
        "notes": "",
        "id": "fb52fc0e3a8591e70fe157825884f97a"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "闻沂州卢侍郎致仕有感",
        "preface": "",
        "paragraphs": [
            "少年相与探花开，老病惟愁节物催。",
            "蹉跎归计荒三径，牢落生涯泥一杯。",
            "颍上先生招不起，沂州太守亦归来。",
            "自媿国恩终莫报，尚贪荣禄此徘徊。"
        ],
        "notes": "",
        "id": "3ef2ad05356613dbfd205d8e9c5f465a"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "春晴书事",
        "preface": "",
        "paragraphs": [
            "莫笑青州太守顽，三齐人物旧安闲。",
            "晴明风日家家柳，高下楼台处处山。",
            "嘉客但当倾美酒，青春终不换颓颜。",
            "惟慙未报君恩了，昨日卢公衣锦还。"
        ],
        "notes": "",
        "id": "54f027a3a56bd8914e7bd0c8ff3c0f02"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "游石子涧",
        "preface": "",
        "paragraphs": [
            "巀嶭高亭古涧隈，偶携嘉客共徘徊。",
            "席间风起闻天籁，雨后山光入酒杯。",
            "泉落断崖舂壑响，花藏深崦过春开。",
            "麏䴥禽鸟莫惊顾，太守不将车骑来。"
        ],
        "notes": "",
        "id": "953af6c51ac554dc5677c1f39d6b75f6"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "读易",
        "preface": "",
        "paragraphs": [
            "莫嫌白发拥朱轮，恩许东州养病臣。",
            "饮酒横琴销永日，焚香读易过残春。",
            "昔贤轩冕如遗屣，世路风波偶脱身。",
            "寄语西家隐君子，奈何名姓已惊人。"
        ],
        "notes": "",
        "id": "9161ce6744a00ee1aa051a8d4d21cb44"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "水磨亭子",
        "preface": "",
        "paragraphs": [
            "多病山斋厌鬰蒸，经时久不到东城。",
            "新荷出水双飞鹭，乔木成阴百啭鸎。",
            "载酒未妨佳客醉，凭高仍见老农耕。",
            "史君自有林泉趣，不用丝篁乱水声。"
        ],
        "notes": "",
        "id": "cd1d6fada7a7df8b78c6f9267b7fd544"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "寄题相州荣归堂",
        "preface": "",
        "paragraphs": [
            "白首三朝社稷臣，壶浆夹道拥如云。",
            "金貂争看真丞相，竹马犹迎旧使君。",
            "岂止轩裳夸故里，已将钟鼎勒元勋。",
            "不须授简樽前客，好学平津自有文。"
        ],
        "notes": "",
        "id": "b01fe4516af6d7d53dc3869044437fce"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "昼锦堂",
        "preface": "",
        "paragraphs": [
            "昔憩甘棠长旧围，重来城郭叹人非。",
            "随车仍是为霖雨，被衮何如衣锦归。"
        ],
        "notes": "",
        "id": "4dd6b106745d26e151add5245b5a0da0"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "观鱼轩",
        "preface": "",
        "paragraphs": [
            "当年下泽驱羸马，今见犀兵拥碧油。",
            "位望愈隆心愈静，每来临水玩游鯈。"
        ],
        "notes": "",
        "id": "bcb40c5dc5b459e29e0203725fddfdec"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "狎鸥亭",
        "preface": "",
        "paragraphs": [
            "险夷一节如金石，勋德俱高映古今。",
            "岂止忘机鸥鸟信，陶钧万物本无心。"
        ],
        "notes": "",
        "id": "20daf620fdfa51f7d9fb47f35b826ee6"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "休逸台",
        "preface": "",
        "paragraphs": [
            "清谈终日对清樽，不似崇高富贵身。",
            "已有山川资胜赏，更将风月醉嘉宾。"
        ],
        "notes": "",
        "id": "add39e8421cecd680c75087a23b4a5ba"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "青州书事",
        "preface": "",
        "paragraphs": [
            "年丰千里无夜警，吏退一室焚清香。",
            "青春固非老者事，白日自为闲人长。",
            "禄厚岂惟慙饱食，俸余仍足买轻装。",
            "君恩天地不违物，归去行歌颍水傍。"
        ],
        "notes": "",
        "id": "0d227ef10146e1574e25d32ee3ae701a"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "留题南楼二绝  其一",
        "preface": "",
        "paragraphs": [
            "偷得青州一岁闲，四时终日面孱颜。",
            "须知我是爱山者，无一诗中不说出。"
        ],
        "notes": "",
        "id": "7f85a1a3bdae1cac10662cbf86018083"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "留题南楼二绝  其二",
        "preface": "",
        "paragraphs": [
            "醉翁到处不曾醒，问向青州作么生。",
            "公退留宾夸酒美，睡余欹枕看山横。"
        ],
        "notes": "",
        "id": "d0474c32b98dfb1d7a90fc1e9f5d21d7"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "答和王宣徽",
        "preface": "",
        "paragraphs": [
            "相逢莫怪我皤然，出处参差四纪间。",
            "有道方令万物遂，无能拟乞一身闲。",
            "花前独酌罇前月，淮上扁舟枕上山。",
            "此乐想公应未暇，且持金盏醉红颜。"
        ],
        "notes": "",
        "id": "f5c0b16937855a0c362fc07df5b1a4cc"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "答和吕侍读",
        "preface": "",
        "paragraphs": [
            "昔日题舆媿屈贤，今来还见拥朱轓。",
            "笑谈二纪思如昨，名望三朝老更尊。",
            "野径冷香黄菊秀，平湖斜照白鸥翻。",
            "此中自有忘言趣，病客犹堪奉一罇。"
        ],
        "notes": "",
        "id": "56ecc622d7446e0f12a1738bef389ea0"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "奉答子履学士见寄之作",
        "preface": "",
        "paragraphs": [
            "忆昨初为亳守行，暂休车骑汝阴城。",
            "喜君再共罇俎乐，怜我久怀丘壑情。",
            "累牍已尝陈素志，新春应许遂归耕。",
            "老年虽不堪东作，犹得酣歌咏太平。"
        ],
        "notes": "",
        "id": "a56fb670d1168eae52b987f384627878"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "谢景平挽词",
        "preface": "",
        "paragraphs": [
            "忆见奇童髧两髦，遽惊名誉众推高。",
            "东山子弟家风在，西汉文章笔力豪。",
            "方看凌云驰𫘧骥，已嗟埋玉向蓬蒿。",
            "追思阳夏曾游处，抚事伤心涕满袍。"
        ],
        "notes": "",
        "id": "ffb65acf6a894bdcad1750875350cd2a"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "答资政邵谏议见寄二首  其一",
        "preface": "",
        "paragraphs": [
            "豪横当年气吐虹，萧条晚节鬓如蓬。",
            "欲知颍水新居士，即是滁山旧醉翁。",
            "所乐蕃篱追尺鷃，敢言寥廓逐冥鸿。",
            "期公归辅岩廓上，顾我无忘畎亩中。"
        ],
        "notes": "",
        "id": "881968ab03cb9531e38c48c478b61ae3"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "答资政邵谏议见寄二首  其二",
        "preface": "",
        "paragraphs": [
            "欲知归计久迁延，三十篇诗二十年。",
            "受宠不思身报效，乞骸惟冀上哀怜。",
            "相如旧苦中痟渴，陶令犹能一醉眠。",
            "材薄力殚难勉强，岂同高士爱林泉。"
        ],
        "notes": "",
        "id": "4f9e7af0ffccd4be007cb43705385948"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "拟玉台体七首 欲眠",
        "preface": "",
        "paragraphs": [
            "行人夜已断，明河南陌头。",
            "双珰不拟解，更欲要君留。"
        ],
        "notes": "",
        "id": "19a852fcfc9654689e9d82f2dbd96c47"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "拟玉台体七首 携手曲",
        "preface": "",
        "paragraphs": [
            "落日堤上行，独歌携手曲。",
            "却忆携手人，处处春华绿。"
        ],
        "notes": "",
        "id": "1cb580e43272f43de75e341b51be27c7"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "拟玉台体七首 雨中归",
        "preface": "",
        "paragraphs": [
            "朝看楼上云，日幕城南雨。",
            "路远香车迟，迢迢向何所。"
        ],
        "notes": "",
        "id": "77cbdbc560a4926d517a516175cd9aa3"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "拟玉台体七首 别后",
        "preface": "",
        "paragraphs": [
            "连环结连带，赠君情不忘。",
            "暂别莫言易，一夕九回肠。"
        ],
        "notes": "",
        "id": "31bf1e9158afd739d2278e1fda1c7d0b"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "拟玉台体七首 夜夜曲",
        "preface": "",
        "paragraphs": [
            "浮云吐明月，流影玉阶阴。",
            "千里虽共照，安知夜夜心。"
        ],
        "notes": "",
        "id": "6b241512f4d75824f0d3585e4fa651db"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "落日窗中坐",
        "preface": "",
        "paragraphs": [
            "朝闻惊禽去，日暮见禽归。",
            "瑶琴坐不理，含情复为谁。"
        ],
        "notes": "",
        "id": "74a139d7155689432ef255d2c6f96150"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "落日窗中坐 领边绣",
        "preface": "",
        "paragraphs": [
            "双鸳刺绣领，粲烂五文章。",
            "暂近已复远，犹持歌扇障。"
        ],
        "notes": "",
        "id": "11551ed8a509d013e49e09d88b9f4546"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "七交七首 河南府张推官",
        "preface": "",
        "paragraphs": [
            "尧夫大雅哲，禀德实温粹。",
            "霜筠秀含润，玉海湛无际。",
            "平明坐大府，官事盈案几。",
            "高谈遣放纷，外物不能累。",
            "非惟席上珍，乃是青云器。"
        ],
        "notes": "",
        "id": "be722e6058ed6b393d926e8b77bce9b2"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "七交七首 尹书记",
        "preface": "",
        "paragraphs": [
            "师鲁天下才，神锋凛豪俊。",
            "逸骥卧秋枥，意在骙骙迅。",
            "平居弄翰墨，挥酒不停瞬。",
            "谈笑帝王略，驱驰古今论。",
            "良工正求玉，片石胡为韫。"
        ],
        "notes": "",
        "id": "b5799e194fc7dfeb25e65768c6d44fc8"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "七交七首 杨户曹",
        "preface": "",
        "paragraphs": [
            "子聪江山禀，弱岁擅奇誉。",
            "盱衡恣文辩，落笔妙言语。",
            "胡为冉冉趋，三十滞公府。",
            "美璞思善价，浮云有夷路。",
            "大雅恶速成，俟命宜希古。"
        ],
        "notes": "",
        "id": "4d1afd73afc5120632443c820d0d07b5"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "七交七首 梅主簿",
        "preface": "",
        "paragraphs": [
            "圣俞翘楚才，乃是东南秀。",
            "玉山高岑岑，映我觉形陋。",
            "离骚喻草香，诗人识鸟兽。",
            "城中争拥鼻，欲学不能就。",
            "平日礼文贤，宁久滞奔走。"
        ],
        "notes": "",
        "id": "91b5aa7c7e5885f66ac1cefb01cbf021"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "七交七首 张判官",
        "preface": "",
        "paragraphs": [
            "洛城车隆隆，晓门争道入。",
            "连袂纷如帷，文者岂无十。",
            "壮矣张太素，拂羽择其集。",
            "远慕邺才子，一笑懽相挹。",
            "虽有轩与冕，攀翔莫能及。",
            "人将孰君子，盍视其游执。"
        ],
        "notes": "",
        "id": "969d7097b7c059b9697eb96e65511348"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "七交七首 王秀才",
        "preface": "",
        "paragraphs": [
            "几道颜之徒，沈深务覃圣。",
            "采藻荐良璧，文润相辉映。",
            "入市羊驾车，谈道犀为柄。",
            "时时一文出，往往纸价盛。",
            "无为恋丘樊，遂滞蒲轮聘。"
        ],
        "notes": "",
        "id": "833f4dd918d31dcb03f65a5a9d6d638a"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "七交七首 自叙",
        "preface": "",
        "paragraphs": [
            "余本漫浪者，兹亦漫为官。",
            "胡然类鸱夷，托载随车辕。",
            "时士不俛眉，默默谁与言。",
            "赖有洛中俊，日许相跻攀。",
            "饮德醉醇酎，袭馨佩春兰。",
            "平时罢军檄，文酒聊相欢。"
        ],
        "notes": "",
        "id": "7c77a216a89f5be82e3fb66d08f38a3d"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "答杨辟喜雨长句",
        "preface": "",
        "paragraphs": [
            "吾闻阴阳在天地，升降上下无时穷。",
            "环回不得不差失，所以岁时无常丰。",
            "古之为政知若此，均节收歛勤人功。",
            "三年必有一年食，九岁常备三岁凶。",
            "纵令水旱或时遇，以多补少能相通。",
            "今者吏愚不善政，民亦游惰离于农。",
            "军国赋歛急星火，兼并奉养过王公。",
            "终年之耕幸一熟，聚而耗者多于蠭。",
            "是以比岁屡登稔，然而民室常虚空。",
            "遂令一时暂不雨，辄以困急号天翁。",
            "赖天闵民不责吏，甘泽流布何其浓。",
            "农当勉力吏当愧，敢不酌酒浇神龙。"
        ],
        "notes": "",
        "id": "f8d11860504c79ffe26347d2fb7f23ee"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "嵩山十二首 公路涧",
        "preface": "",
        "paragraphs": [
            "驱马渡寒流，断涧横荒堡。",
            "槎危欲欹岸，花落多依草。",
            "击汰玩游鯈，倒影看飞鸟。",
            "留连爱芳社，渐下西峰照。"
        ],
        "notes": "",
        "id": "8edd92822685f99ad09a6c1b80e25a02"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "嵩山十二首 拜马涧",
        "preface": "",
        "paragraphs": [
            "昔闻王子晋，把袂浮丘仙。",
            "金骏于此堕，吹笙不复还。",
            "玉蹄无迹久，涧草但荒烟。"
        ],
        "notes": "",
        "id": "10932d50674d0f8179eb96e2a6bcdb48"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "嵩山十二首 二室道",
        "preface": "",
        "paragraphs": [
            "二室对岧峣，群峰耸崷直。",
            "云随高下起，路转参差碧。",
            "春晚桂丛深，日下山烟白。",
            "芝英已可茹，悠然想泉石。"
        ],
        "notes": "",
        "id": "ecaa9dd8f34d87a9d53211d3d5b03534"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "嵩山十二首 自峻极中院步登太室中峰",
        "preface": "",
        "paragraphs": [
            "系马青松阴，蹑屣苍崖路。",
            "惊鸟动林花，空山答人语。",
            "云霞不可揽，直入冥冥雾。"
        ],
        "notes": "",
        "id": "9401b0e9b38484212525386d2b65ac31"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "嵩山十二首 玉女窗",
        "preface": "",
        "paragraphs": [
            "玉女不可邀，苍崖鬰岧直。",
            "石乳滴空窦，仰见泬寥碧。",
            "徙倚难久留，桂树含春色。"
        ],
        "notes": "",
        "id": "3c794e63d46bc8f341141aae17e5a166"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "嵩山十二首 玉女捣衣石",
        "preface": "",
        "paragraphs": [
            "玉女捣仙衣，夜下青松岭。",
            "山深风露寒，月杵遥相应。",
            "灵踪杳可寻，片石秋光莹。"
        ],
        "notes": "",
        "id": "0104bb09ba6342749549e9f71e8780b3"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "嵩山十二首 天门",
        "preface": "",
        "paragraphs": [
            "石径方盘纡，双峰忽中断。",
            "呀豁青冥间，畜泄烟云乱。",
            "杉萝试举手，自可阶天汉。"
        ],
        "notes": "",
        "id": "74a800de5bfa7c67717a544a2ad5742a"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "嵩山十二首 天门泉",
        "preface": "",
        "paragraphs": [
            "烟霞天门深，灵泉吐岩侧。",
            "云湿颢气寒，石老林腴碧。",
            "长松暂休坐，一酌烦心涤。"
        ],
        "notes": "",
        "id": "5a97177dec13569e3634cdd08ae9fe63"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "嵩山十二首 天池",
        "preface": "",
        "paragraphs": [
            "高步登天池，灵源湛然吐。",
            "俯窥不可见，渊默神龙护。",
            "静夜天籁寒，宿客疑风雨。"
        ],
        "notes": "",
        "id": "17c0e1a702b7216e72067f941028a170"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "嵩山十二首 三醉石",
        "preface": "",
        "paragraphs": [
            "拂石登古坛，旷怀聊共醉。",
            "云霞伴酣乐，忽在千峰外。",
            "坐久还自醒，日落松声起。"
        ],
        "notes": "",
        "id": "e9899baec88cf83fe6e8c5387dfe0988"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "嵩山十二首 峻极寺",
        "preface": "",
        "paragraphs": [
            "路入石门见，苍苍深霭间。",
            "云生石砌润，木老天风寒。",
            "客来依返照，徙倚听山蝉。"
        ],
        "notes": "",
        "id": "d7ca5dc7cd65a4417ecf0cc77901b775"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "嵩山十二首 中峰",
        "preface": "",
        "paragraphs": [
            "望望不可到，行行何屈盘。",
            "一迳林杪出，千岩云下看。",
            "烟岚半明灭，落照在峰端。"
        ],
        "notes": "",
        "id": "b8a51311db6c303fc591cf627ab02984"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "初秋普明寺竹林小饮饯梅圣俞分韵得亭臯木叶下五首  其一",
        "preface": "",
        "paragraphs": [
            "临水复欹石，陶然同醉醒。",
            "山霞坐未敛，池月来亭亭。"
        ],
        "notes": "",
        "id": "c77862599f89206d03d8151f41a11ee4"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "初秋普明寺竹林小饮饯梅圣俞分韵得亭臯木叶下五首  其二",
        "preface": "",
        "paragraphs": [
            "洛城风日美，秋色满蘅臯。",
            "谁同茂林下，扫叶酌松醪。"
        ],
        "notes": "",
        "id": "c041f63735a95c6bdc0b046158076986"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "初秋普明寺竹林小饮饯梅圣俞分韵得亭臯木叶下五首  其三",
        "preface": "",
        "paragraphs": [
            "野水竹间清，秋山酒中绿。",
            "送子此酣歌，淮南应落木。"
        ],
        "notes": "",
        "id": "5fd386d8fc48f5eaeee1de2c7e6d88ec"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "初秋普明寺竹林小饮饯梅圣俞分韵得亭臯木叶下五首  其四",
        "preface": "",
        "paragraphs": [
            "劝客芙蓉杯，欲搴芙蓉叶。",
            "垂杨碍行舟，演漾回轻楫。"
        ],
        "notes": "",
        "id": "0e14cb2ba986c63733e6b6f33a0f4d04"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "初秋普明寺竹林小饮饯梅圣俞分韵得亭臯木叶下五首  其五",
        "preface": "",
        "paragraphs": [
            "山水日已佳，登临同上下。",
            "衰兰尚可采，欲赠离居者。"
        ],
        "notes": "",
        "id": "4e587f0ab189874e9743d7384f1526e1"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "和谢学士泛伊川浩然无归意因咏刘长卿佳句作欲留篇之什",
        "preface": "",
        "paragraphs": [
            "久不见南山，依然已秋色。",
            "悠哉川上行，复邀城中客。",
            "木落山半空，川明潦尤积。",
            "飞鸟鉴中看，行云舟中白。",
            "夷犹白苹里，笑傲清风侧。",
            "极浦追所远，回峰高易夕。",
            "觞咏共留连，高怀追昔贤。",
            "惟应谢公兴，不减向临川。"
        ],
        "notes": "",
        "id": "7a97c77bd2ba17a9e47a61e7e09d17be"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "戏书拜呈学士三丈",
        "preface": "",
        "paragraphs": [
            "渊明本嗜酒，一钱常不持。",
            "人邀辄就饮，酩酊篮舆归。",
            "归来步三径，索寞绕东篱。",
            "咏句把黄菊，望门逢白衣。",
            "欣然复坐酌，独醉卧斜晖。"
        ],
        "notes": "",
        "id": "f07c855f1f1c1c75d8b1b32c6c0ce123"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "和杨子聪答圣俞月夜见寄",
        "preface": "",
        "paragraphs": [
            "秋露蔼已繁，迢迢星汉回。",
            "皎洁庭际月，流光依井苔。",
            "有客爱凉景，幽轩为君开。",
            "所思不可极，但慰清风来。"
        ],
        "notes": "",
        "id": "0dd27b6d9d815cac8678a41a05a01490"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "谢人寄双桂树子",
        "preface": "",
        "paragraphs": [
            "有客赏芳丛，移根自幽谷。",
            "为怀山中趣，爱此岩下绿。",
            "晓露秋晖浮，清阴药栏曲。",
            "更待繁花白，邀君弄芒馥。"
        ],
        "notes": "",
        "id": "ede3fcfd3095155d770c87bdd6ea04d4"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "雨中独酌二首  其一",
        "preface": "",
        "paragraphs": [
            "老大世情薄，掩关外郊原。",
            "英英少年子，谁肯过我门。",
            "宿云屯朝阴，暑雨清北轩。",
            "逍遥一罇酒，此意谁与论。",
            "酒味正薰烈，吾心方浩然。",
            "鸣禽时一弄，如与古人言。"
        ],
        "notes": "",
        "id": "848f7b0fefd87281c3270f1fe782c4b9"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "雨中独酌二首  其二",
        "preface": "",
        "paragraphs": [
            "幽居草木深，蒙笼蔽窗户。",
            "鸟语知天阴，蛙鸣识天雨。",
            "亦复命罇酒，欣兹却烦暑。",
            "人情贵自适，独乐非钟鼓。",
            "出门何所之，闭门谁我顾。"
        ],
        "notes": "",
        "id": "7a88a6b027e021bb8af6b2ab02db2600"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "庭前两好树",
        "preface": "",
        "paragraphs": [
            "庭前两好树，日夕欣相对。",
            "风霜岁苦晚，枝叶常葱翠。",
            "午眠背清阴，露坐荫高盖。",
            "东城桃李月，车马倾阛阓。",
            "而我不出门，依然伴憔悴。",
            "荣华不随时，寂寞幸相慰。",
            "君子固有常，小人多变态。"
        ],
        "notes": "",
        "id": "f40576ba8126d85b129fab0b20399fce"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "绿竹堂独饮",
        "preface": "",
        "paragraphs": [
            "夏篁解箨阴加樛，卧斋公退无喧嚣。",
            "清和况复值佳月，翠树好鸟鸣咬咬。",
            "芳罇有酒美可酌，胡为欲饮先长谣。",
            "人生暂别客秦楚，尚欲泣泪相攀邀。",
            "况兹一诀乃永已，独使幽梦恨蓬蒿。",
            "忆予驱马别家去，去时柳陌东风高。",
            "楚乡留滞一千里，归来落尽李与桃。",
            "残花不共一日看，东风送哭声嗷嗷。",
            "洛池不见青春色，白杨但有风萧萧。",
            "姚黄魏紫开次第，不觉成恨俱零凋。",
            "榴花最晚今又拆，红绿点缀如裙腰。",
            "年芳转新物转好，逝者日与生期遥。",
            "予生本是少年气，瑳磨牙角争雄豪。",
            "马迁班固洎歆向，下笔点窜皆嘲嘈。",
            "客来共坐说今古，纷纷落尽玉麈毛。",
            "弯弓或拟射石虎，又欲醉斩荆江蛟。",
            "自言刚气贮心腹，何尔柔软为脂膏。",
            "吾闻庄生善齐物，平日吐论奇牙聱。",
            "忧从中来不自遣，强叩瓦缶何𫍢𫍢。",
            "伊人达者尚乃尔，情之所钟况吾曹。",
            "愁填胸中若山积，虽欲强饮如沃焦。",
            "乃判自古英壮气，不有此恨如何消。",
            "又闻浮屠说生死，灭没谓若梦幻泡。",
            "前有万古后万世，其中一世独虭蟧。",
            "安得独洒一榻泪，欲助河水增滔滔。",
            "古来此事无可奈，不如饮此罇中醪。"
        ],
        "notes": "",
        "id": "64ef8c1db75fdb8badd6436891021789"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "暇日雨后绿竹堂独居兼简府中诸僚",
        "preface": "",
        "paragraphs": [
            "新晴竹林茂，日夕爱此君。",
            "佳禽哢翠树，若与幽人亲。",
            "扫径绿苔静，引流清派分。",
            "开轩见远岫，欹枕送归云。",
            "桐槿渐秋意，琴觞怀友文。",
            "浩然沧洲思，日厌京洛尘。",
            "车骑方开府，梁王多上宾。",
            "平时罢飞檄，行乐喜从军。",
            "骑省悼亡后，漳滨多病身。",
            "南窗若可傲，方事陶潜巾。"
        ],
        "notes": "",
        "id": "59d1691c0d447e4227b44cbbb247eae3"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "江上弹琴",
        "preface": "",
        "paragraphs": [
            "江水深无声，江云夜不明。",
            "抱琴舟上弹，栖鸟林中惊。",
            "游鱼为跳跃，山风助清泠。",
            "境寂听愈真，弦舒心已平。",
            "用兹有道器，寄此无景情。",
            "经纬文章合，谐和雌雄鸣。",
            "飒飒骤风雨，隆隆隐雷霆。",
            "无射变凛冽，黄钟催发生。",
            "咏歌文王雅，怨刺离骚经。",
            "二典意澹薄，三盘语丁宁。",
            "琴声虽可状，琴意谁可听。"
        ],
        "notes": "",
        "id": "6587c299fcb2b275463c46c45c5225d8"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送白秀才西归",
        "preface": "",
        "paragraphs": [
            "白子来自西，投我文与书。",
            "升阶揖让席，言气温且舒。",
            "万辙走声利，独趋仁义涂。",
            "仁义荒已久，斤锄费耕除。",
            "吾常患力寡，欣子好古徒。",
            "终当竭其力，刬治为通衢。",
            "旗旄侍天子，安驾五辂车。",
            "尽驱天子民，垂白歌其隅。",
            "子其从我游，有志知何如。"
        ],
        "notes": "",
        "id": "fcc9427ca9841a554f2803c9b94cce82"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "巩县初见黄河",
        "preface": "",
        "paragraphs": [
            "河决三门合四水，径流万里东输海。",
            "巩洛之山夹而峙，河来啮山作沙嘴。",
            "山形迤逦若奔避，河益汹汹怒而詈。",
            "舟师弭檝不以帆，顷刻奔过不及视。",
            "舞波渊旋投沙渚，聚沫倏忽为平地。",
            "下窥莫测浊且深，痴龙怪鱼肆凭恃。",
            "我生居南不识河，但见禹贡书之记。",
            "其言河状巨且猛，验河质书信皆是。",
            "昔者帝尧与帝舜，有子朱商不堪嗣。",
            "皇天意欲开禹圣，以水病尧民以溃。",
            "尧愁下人瘦若腊，众臣荐鲧帝曰试。",
            "试之九载功不效，遂殛羽山慙而毙。",
            "禹羞父罪哀且勤，天始以书畀于姒。",
            "书曰五行水润下，禹得其术因而治。",
            "凿山疏流浚畎浍，分擘枝派有条理。",
            "万邦入贡九州宅，生人始免生鳞尾。",
            "功深德大夏以家，施及三代蒙其利。",
            "江海淮济洎汉沔，岂不浩渺汪而大。",
            "收波卷怒畏威德，万古不敢肆凶厉。",
            "惟兹浊流不可律，历自秦汉尤为害。",
            "崩坚决壅势益横，斜跳旁出惟其意。",
            "制之以力不以德，驱民就溺财随弊。",
            "盖闻河源出昆仑，其山上高大无际。",
            "自高泻下若激箭，一直一曲一千里。",
            "湍雄冲急乃迸溢，其势不得不然尔。",
            "前岁河怒惊滑民，浸漱洋洋淫不止。",
            "滑人奔走若锋骇，河伯视之以为戏。",
            "呀呀怒口缺若门，日啖薪石万万计。",
            "明堂天子圣且神，悼河不仁嗟曰喟。",
            "河伯素顽不可令，至诚一感惶且畏。",
            "引流辟易趋故道，闭口不改烦官吏。",
            "遵涂率职直东下，咫尺莫可离其次。",
            "尔来岁星行一周，民牛饱刍邦羡费。",
            "滑人居河饮河流，耕河之壖浸河𣸣。",
            "嗟河改凶作民福，呜呼明堂圣天子。"
        ],
        "notes": "",
        "id": "120ecf0576998ad063a7b29712660876"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "代书寄尹十一兄杨十六王三",
        "preface": "",
        "paragraphs": [
            "竝辔登北原，分首昭陵道。",
            "秋风吹行衣，落日下霜草。",
            "昔日憩巩县，信马行苦早。",
            "行行过任村，遂历黄河隩。",
            "登高望河流，汹汹若怒闹。",
            "予生平居南，但闻河浩渺。",
            "停鞍暂游目，茫洋肆惊眺。",
            "并河行数曲，山坡亦萦绕。",
            "甖子与山口，呀险乃天灶。",
            "秤钩真如钩，上下欲颠倒。",
            "虎牢吏当关，讥问名已告。",
            "荥阳夜闻雨，故人留我笑。",
            "明朝已高尘，輤车引旌纛。",
            "传云送主丧，窀穸诣坟兆。",
            "后乘皆辎𫐌，轮毂相辉照。",
            "辟易未及避，庐儿已呵噭。",
            "午出郑东门，下马仆射庙。",
            "中牟去郑远，记里十余堠。",
            "抵牟日已暮，仆马困米槀。",
            "渐望阊阖门，崛若中天表。",
            "趋门争道入，羁鞅不及掉。",
            "浪墥游九衢，风埃叹何浩。",
            "京师天下聚，奔走纷扰扰。",
            "但闻街鼓喧，忽忽夜复晓。",
            "追怀洛中俊，已动思归操。",
            "为别未期月，音尘一何杳。",
            "因书写行役，聊以为君导。"
        ],
        "notes": "",
        "id": "84a329debb9cbfb814446f5e1a30ea6b"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "别圣俞",
        "preface": "",
        "paragraphs": [
            "车马古城隅，喧喧分晓色。",
            "行人念归涂，居者徒惨恻。",
            "薄宦共羁旅，论交喜金石。",
            "荐以朋酒懽，宁知岁月适。",
            "人事坐云变，出处俄乖隔。",
            "关山自兹始，挥袂举轻策。",
            "岁暮寒云多，野旷阴风积。",
            "征蹄践严霜，别酒临长陌。",
            "应念同时人，独为未归客。"
        ],
        "notes": "",
        "id": "f1dc44ef8bcd77c60455e687dd5ec405"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送刘秀才归河内",
        "preface": "",
        "paragraphs": [
            "落日古京门，车马动行色。",
            "河上多悲风，山阳有归客。",
            "朽箧蠹虫篆，遗文摹鸟迹。",
            "言干有司知，岂顾时人识。",
            "山陂岁始寒，霰雪密已积。",
            "还爱宁久留，方言事征轭。"
        ],
        "notes": "",
        "id": "b3fe7f98b8491e7793a9235c309a9b99"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "数诗",
        "preface": "",
        "paragraphs": [
            "一室曾何埽，居闲俗虑平。",
            "二毛经节变，青鉴不须惊。",
            "三复磨圭戒，深防悔吝生。",
            "四愁宁敢拟，高咏且陶情。",
            "五鼎期君禄，无思死必烹。",
            "六奇还自秘，海宇正休兵。",
            "七日南山雾，彪文幸有成。",
            "八门当鼓翼，凌厉指霄程。",
            "九德方居位，皇猷日月明。",
            "十朋如可问，从此卜嘉亨。"
        ],
        "notes": "",
        "id": "bc30d770d4a6fbf099721abafb77b1aa"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "答钱寺丞忆伊川",
        "preface": "",
        "paragraphs": [
            "之子问伊川，伊川已春色。",
            "绿芷杂芳浦，青溪含白石。",
            "山阿昔留赏，屐齿无遗迹。",
            "惟有岩桂花，留芳待归客。"
        ],
        "notes": "",
        "id": "dccbc0fbef02431b0dca089404e5594f"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "书怀感事寄梅圣俞",
        "preface": "",
        "paragraphs": [
            "相别始一岁，幽忧有百端。",
            "乃知一世中，少乐多悲患。",
            "每忆少年日，未知人事艰。",
            "颠狂无所阂，落魄去羁牵。",
            "三月入洛阳，春深花未残。",
            "龙门翠鬰鬰，伊水清潺潺。",
            "逢君伊水畔，一见已开颜。",
            "不暇谒大尹，相携步香山。",
            "自兹惬所适，便若投山猿。",
            "幕府足文士，相公方好贤。",
            "希深好风骨，迥出风尘间。",
            "师鲁心磊落，高谈羲与轩。",
            "子渐口若讷，诵书坐千言。",
            "彦国善饮酒，百盏颜未丹。",
            "几道事闲远，风流如谢安。",
            "子聪作参军，常跨破虎鞯。",
            "子野乃秃翁，戏弄时脱冠。",
            "次公才旷奇，王霸驰笔端。",
            "圣俞善吟哦，共嘲为阆仙。",
            "惟予号达老，醉必如张颠。",
            "洛阳古郡邑，万户美风烟。",
            "荒凉见宫阙，表里壮河山。",
            "相将日无事，上马若鸿翩。",
            "出门尽垂柳，信步即名园。",
            "嫩箨筠粉暗，渌池萍锦翻。",
            "残花落酒面，飞絮拂归鞍。",
            "寻尽水与竹，忽去嵩峰巅。",
            "青苍缘万仞，杳蔼望三川。",
            "花草窥涧窦，崎岖寻石泉。",
            "君吟倚树立，我醉欹云眠。",
            "子聪疑日近，谓若手可攀。",
            "共题三醉石，留在八仙坛。",
            "水云心已倦，归坐正杯盘。",
            "飞琼始十八，妖妙犹双环。",
            "寒篁暖凤嘴，银甲调鴈弦。",
            "自制白云曲，始送黄金船。",
            "珠帘卷明月，夜气如春烟。",
            "灯花弄粉色，酒红生脸莲。",
            "东堂榴花好，点缀裙腰鲜。",
            "插花云髻上，展簟绿阴前。",
            "乐事不可极，酣歌变为叹。",
            "诏书走东下，丞相忽南迁。",
            "送之伊水头，相顾泪潸潸。",
            "腊月相公去，君随赴春官。",
            "送君白马寺，独入东上门。",
            "故府谁同在，新年独未还。",
            "当时作此语，闻者已依然。"
        ],
        "notes": "",
        "id": "34f489eeea1b1a9a06bc71d85878659d"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "杂言答圣俞见寄兼简东京诸友",
        "preface": "",
        "paragraphs": [
            "昔君居洛阳，乐事无时有。",
            "窦府富文章，谢墅从亲友。",
            "丰年政颇简，命驾时为偶。",
            "不问竹林主，仍携步兵酒。",
            "芬芳弄嘉月，翠绿相森茂。"
        ],
        "notes": "",
        "id": "0169e8c540f60f9b4da2bc06d1927092"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "闻梅二授德兴令戏书",
        "preface": "",
        "paragraphs": [
            "君家小谢城，为客洛阳里。",
            "绿发方少年，青衫喜为吏。",
            "重湖乱山绿，归梦寄千里。",
            "洛浦见秋鸿，江南老芳芷。",
            "自言北地禽，能感南人耳。",
            "京国本繁花，驰逐多英轨。",
            "争歌白雪曲，取酒西城市。",
            "朝逢油壁车，暮结青骢尾。",
            "岁月倏可忘，行乐方未已。",
            "忽尔畏简书，翻然浩归思。",
            "江山故国近，风物饶阳美。",
            "楚柚烟中黄，吴莼波上紫。",
            "还乡问井邑，上堂多庆喜。",
            "离别古所难，更畏秋风起。"
        ],
        "notes": "",
        "id": "4e62d1e4e834d0ca2b0a56eb0efbed1c"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "戏赠",
        "preface": "",
        "paragraphs": [
            "莫愁家住洛川傍，十五纤腰闻四方。",
            "堂上金罇邀上客，门前白马系垂杨。",
            "春风满城花满树，落日花光争粉光。",
            "城头行人莫驻马，一曲能令君断肠。"
        ],
        "notes": "",
        "id": "b2296a30145779e8070029b43909d0ed"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "寄左军巡刘判官",
        "preface": "",
        "paragraphs": [
            "遥听洛城钟，独渡伊川水。",
            "绿树鬰参差，行人去无已。",
            "因高望京邑，驱马沿山趾。",
            "落日乱峰多，龙门何处是。"
        ],
        "notes": "",
        "id": "befb81b11c5815144dd33caf4d26f48b"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "罢官后初还襄城弊居述怀十韵回寄洛中旧寮",
        "preface": "",
        "paragraphs": [
            "路尽见家山，欣然望吾庐。",
            "陋巷叩柴扉，迎候遥惊呼。",
            "儿童戏竹马，田里邀篮舆。",
            "春桑鬰已绿，岁事催农夫。",
            "朝日飞雉雊，东皋新雨余。",
            "植杖望远林，行歌登故墟。",
            "夙志在一壑，兹焉将荷锄。",
            "言谢洛社友，因招洛中愚。",
            "马卿已倦客，严安犹献书。",
            "行矣方于役，岂能遂归欤。"
        ],
        "notes": "",
        "id": "679859608c601309511f97301834cfb5"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "和圣俞聚蚊",
        "preface": "",
        "paragraphs": [
            "颓阳照穷巷，暑退凉风生。",
            "夫子卧环堵，振衣步前楹。",
            "愁烟四邻起，鸟雀喧空庭。",
            "余景蔼欲昏，众蚊复薨薨。",
            "群飞岂能数，但厌声营营。",
            "抱琴不暇抚，挥麈无由停。",
            "散帙复归卧，咏言聊写情。",
            "覆载无巨细，善恶皆生成。",
            "朽木出众蠹，腐草为飞萤。",
            "书鱼长阴湿，鬰鸡由鬰蒸。",
            "豕鬣固多虱，牛闲常聚虻。",
            "元气或台鬰，𢹔之为孽腥。",
            "卑臭乃其类，清虚非所经。",
            "华堂敞高栋，绮疏仍藻扃。",
            "金红莹椒壁，玉壶含夜冰。",
            "终朝事薰祓，岂敢近簷甍。",
            "富贵非苟得，抱节居茅衡。",
            "阴墙百虫聚，下偃众秽盈。",
            "何尝曲肱乐，但苦聚雷声。",
            "江南美山水，水木正秋明。",
            "自古佳丽国，能助诗人情。",
            "喧嚣不可久，片席何时征。"
        ],
        "notes": "",
        "id": "3fdbd1ecddfd28ed09cf56b50fdd3ff8"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送刘学士知衡州",
        "preface": "",
        "paragraphs": [
            "杨子懒属书，平居惟嗜酒。",
            "一沐或弥旬，解酲须五斗。",
            "淡尔轻荣利，何常问无有。",
            "忍忆四马归，行为一麾守。",
            "湘酎自古醇，醽水闻名久。",
            "簿领但盈几，圣经不离口。",
            "湖田赋稻蟹，民讼争垅亩。",
            "兀尔即沈冥，安能知可否。",
            "聊为寄情乐，岂与素怀偶。",
            "藏器思适时，投刃宁烦手。",
            "行当考官绩，勿复困甖缶。"
        ],
        "notes": "",
        "id": "1543ba6256de953233004593325e7dec"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送张屯田归洛歌",
        "preface": "",
        "paragraphs": [
            "昔年洛浦见花落，曾作悲歌歌落花。",
            "愁来欲遣何可柰，时向金河寻杜家。",
            "杜家花虽非绝品，犹可开颜为之饮。",
            "少年意气易成懽，醉不还家伴花寝。",
            "一来京国两伤春，憔悴穷愁九陌尘。",
            "红房紫莟处处有，骑马欲寻无故人。",
            "黄河三月入隋河，河水多时怅望多。",
            "为怜此水来何处，中有伊流与洛波。",
            "忽闻君至自西京，洗眼相看眼暂明。",
            "心衰面老畏人问，惊我瘦骨清如冰。",
            "今年七月妹丧夫，稚儿孀女啼呱呱。",
            "季秋九月予丧妇，十月厌厌成病躯。",
            "端居移病新城下，日不出门无过者。",
            "独行时欲强高歌，一曲未终双涕泪。",
            "可怜明月与春风，岁岁年年事不同。",
            "暂别已嗟非旧态，再来应是作衰翁。",
            "感时惜别情无已，无酒送君空有泪。",
            "西归必有问君人，为道别来今若此。"
        ],
        "notes": "",
        "id": "bc05ec31738840eaf2cf0ba8c42ac982"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "述怀送张总之",
        "preface": "",
        "paragraphs": [
            "鬰鬰河堤绿树平，送君困得到东城。",
            "落花已尽鸎犹啭，垂柳初长蝉欲鸣。",
            "去年送客亦曾到，正值杨花乱芳草。",
            "人心不复故时欢，景物自随时节好。",
            "感今怀昔复伤离，一别相逢知几时。",
            "莫辞今日一罇酒，明日思君难重持。",
            "东吴山水天下秀，羡君轻舟片帆逗。",
            "江城月下夜闻歌，淮浦山前朝放溜。",
            "乐哉此行时未晚，万壑千岩不知远。",
            "可怜病客厌京尘，寂寞淹留已再春。",
            "扁舟待得东南下，犹更河桥送几人。"
        ],
        "notes": "",
        "id": "20e28a9c70235002f2d6a2148f3a6ceb"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送子野",
        "preface": "",
        "paragraphs": [
            "四时惨舒不可调，冬夏寒暑易鬰陶。",
            "春阳著物大软媚，独有秋节最劲豪。",
            "金方坚刚屏炎瘴，兑气高爽清风飚。",
            "烟霞破散灏气豁，山河震发地脉摇。",
            "天开宝鉴露寒月，海拍积雪卷怒潮。",
            "光辉通透夺星耀，蟠潜惊奋鬭蜃蛟。",
            "高楼精爽毛发竦，壮怀直恐冲斗杓。",
            "欲飞轻衣上拂汉，拟乘王气戏鹭涛。",
            "念时文法密于织，覊縻束缚不自聊。",
            "岂无策议献人主，扼持舌在口已胶。",
            "当秋且幸际轩豁，谁能儿女听螗蜩。",
            "君方壮岁襟宇快，名声乐与家声高。",
            "轻舟从游山川底，诗酒合兴皆翘翘。",
            "堪嗟宋玉自悲搅，可并张翰同逍遥。",
            "功名富贵有时到，忍把壮节良辰消。"
        ],
        "notes": "",
        "id": "9293b315a3c6eb690faacbc41930cacc"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送刘十三南游",
        "preface": "",
        "paragraphs": [
            "决决汴河流，橹声过晚浦。",
            "行客问吴山，舟人多楚语。",
            "春深紫兰泽，夏早黄梅雨。",
            "时应赋登眺，聊以忘覊旅。"
        ],
        "notes": "",
        "id": "16fd64b6332b3e5983896439bf898222"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "与李献臣宋子京春集东园得节字",
        "preface": "",
        "paragraphs": [
            "绿野秀可餐，游骖喜初结。",
            "芸局苦寂寥，禁署隔清切。",
            "欢言得幽寻，况此及嘉节。",
            "鸟哢已关关，泉流初决决。",
            "紫萼繁若缀，翠苕柔可撷。",
            "屡期无后时，芳物畏𫛸鴂。"
        ],
        "notes": "",
        "id": "5f46758f7df546658b3a2f3b97300e2b"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "晚泊岳阳",
        "preface": "",
        "paragraphs": [
            "卧闻岳阳城里钟，系舟岳阳城下树。",
            "正见空江明月来，云水苍茫失江路。",
            "夜深江月弄清辉，水上人歌月下归。",
            "一阕声长听不尽，轻舟短楫去如飞。"
        ],
        "notes": "",
        "id": "d792dd0ebbd91c5ab21b15cc9d203292"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "新开棋轩呈元珍表臣",
        "preface": "",
        "paragraphs": [
            "竹树日已滋，轩窗渐幽兴。",
            "人闲与世远，鸟语知境静。",
            "春光蔼欲布，山色寒尚映。",
            "独收万虑心，于此一枰竞。"
        ],
        "notes": "",
        "id": "875883992833961c0d0c79712015a6ac"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "代赠田文初",
        "preface": "",
        "paragraphs": [
            "感君一顾重千金，赠君白璧为妾心。",
            "舟中绣被薰香夜，春雪江头三尺深。",
            "西陵长官头已白，憔悴穷愁媿相识。",
            "手持玉斝唱阳春，江上梅花落如积。",
            "津亭送别君未悲，梦阑酒解始相思。",
            "须知巫峡闻猿处，不似荆江夜雪时。"
        ],
        "notes": "",
        "id": "a9cd97d2b220232469d8bffc713cf0e9"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "惠泉亭",
        "preface": "",
        "paragraphs": [
            "翠壁刻孱颜，烟霞跬步间。",
            "使君能爱客，朝夕弄山泉。",
            "春岩雨过春流长，置酒来听山溜响。",
            "鉴中楼阁俯清池，雪里峰峦开晓幌。",
            "须知清兴无时已，酒美宾嘉自相对。",
            "席间谁伴谢公吟，日暮多逢山简醉。",
            "淹留桂树几经春，野鸟岩花识使君。",
            "使君今是罇前客，谁与山泉作主人。"
        ],
        "notes": "",
        "id": "973ae70d8cbb1556afda9713f9492160"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "过张至秘校庄",
        "preface": "",
        "paragraphs": [
            "田家何所乐，籉笠日相亲。",
            "桑条起蚕事，菖叶候耕辰。",
            "望岁占风色，宽徭知政仁。",
            "樵渔逐晚浦，鸡犬隔前村。",
            "泉溜塍间动，山田树杪分。",
            "鸟声梅店雨，野色柳桥春。",
            "有客问行路，呼童惊候门。",
            "焚鱼酌白醴，但坐且懽忻。"
        ],
        "notes": "",
        "id": "5c63af003ba6550e70c3cbab81db4b3d"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "行次叶县",
        "preface": "",
        "paragraphs": [
            "朝渡汝河流，暮宿楚山曲。",
            "城阴日下寒，野气春深绿。",
            "征车倦长道，故国有乔木。",
            "行行渐乐郊，东风满平陆。"
        ],
        "notes": "",
        "id": "96f28fbba0eaa8b50aed7bdfefbdc678"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "将至淮安马上早行学谢灵运体六韵",
        "preface": "",
        "paragraphs": [
            "晴霞煦东浦，惊鸟动烟林。",
            "曙河兼斗没，沓嶂隐云深。",
            "寒鸡隔树起，曲坞留风吟。",
            "征失倦行役，秋兴感登临。",
            "衡皋积涂迥，江蓠香露沉。",
            "行矣岁华晚，归欤劳叹音。"
        ],
        "notes": "",
        "id": "636a3771d6978f8d102eff492459de20"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "自岐江山行至平陆驿五言二十四韵",
        "preface": "",
        "paragraphs": [
            "岐江望平陆，百里千余岭。",
            "萧条断烟火，莽苍无人境。",
            "峰峦互前后，南北失壬丙。",
            "天秋云愈高，木落岁方冷。",
            "水涉愁蜮射，林行忧虎猛。",
            "万仞悬岩崖，一彴履枯梗。",
            "缘危类猨猱，陷淖若蛙黾。",
            "腰舆惧倾扑，烦马倦鞭警。",
            "攀跻诚畏涂，习俗羡蛮犷。",
            "度隘足虽踠，因高目还骋。",
            "九野画荆衡，群山乱巫郢。",
            "烟岚互明灭，点缀成图屏。",
            "时时度深谷，往往得佳景。",
            "翠树鬰如盖，飞泉溜垂绠。",
            "幽花乱黄紫，蒨粲弄光影。",
            "山鸟啭成歌，寒蜩嘒如哽。",
            "登临虽云劳，巨细得周省。",
            "晨装趁徒旅，夕宿访闾井。",
            "村暗水茫茫，鸡鸣星耿耿。",
            "登高近佳节，归思时引领。",
            "谿菊荐山罇，田𫛪佐烹鼎。",
            "家近梦先归，夜寒衾屡整。",
            "崎岖念行役，昔宿已为永。",
            "岂如江上舟，棹歌方酩酊。"
        ],
        "notes": "",
        "id": "8328ae7823f895d19e32f5bd445e043c"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "春日西湖寄谢法曹歌",
        "preface": "",
        "paragraphs": [
            "西湖春色归，春水绿于染。",
            "群芳烂不收，东风落如糁。",
            "参军春思乱如云，白发题诗愁送春。",
            "遥知湖上一罇酒，能忆天涯万里人。",
            "万里思春尚有情，忽逢春至客心惊。",
            "雪消门外千山绿，花发江边二月晴。",
            "少年把酒逢春色，今日逢春头已白。",
            "异乡物态与人殊，惟有东风旧相识。"
        ],
        "notes": "",
        "id": "1e88feeaaf0901ba833ca3dda30da59d"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "答谢景山遗古瓦砚歌",
        "preface": "",
        "paragraphs": [
            "火数四百炎灵销，谁其代者当涂高。",
            "穷奸极酷不易取，始知文景基扃牢。",
            "坐挥长喙啄天下，豪杰竞起如猬毛。",
            "董吕傕汜相继死，绍术权备争咆咻。",
            "力彊者胜怯者败，岂较才德为功劳。",
            "然犹到手不敢取，而使螟蝗生蝮蜪。",
            "子丕当初不自耻，敢谓舜禹传之尧。",
            "得之以此失亦此，谁知三马食一槽。",
            "当其盛时争意气，叱咤雷雹生风飚。",
            "干戈战罢数功阀，周蔑方召尧无皋。",
            "英雄致酒奉高会，巍然铜雀高岧岧。",
            "圆歌宛转激清征，妙舞左右回纤腰。",
            "一朝西陵看拱木，寂寞𰬸帐空萧萧。",
            "当时凄凉已可叹，而况后世悲前朝。",
            "高台已倾渐平地，此瓦一坠埋蓬蒿。",
            "苔文半灭荒土蚀，战血曾经野火烧。",
            "败皮弊网各有用，谁使镌镵成凸凹。",
            "景山笔力若半弩，句遒语老能挥毫。",
            "嗟予夺得何所用，簿领朱墨徒纷淆。",
            "走官南北未尝舍，缇袭三四勤缄包。",
            "有时属思欲飞洒，意绪轧轧难抽缲。",
            "舟行屡备水神夺，往往冥晦遭风涛。",
            "质顽物久有精怪，常恐变化成灵妖。",
            "名都所至必传玩，爱之不换鲁宝刀。",
            "长歌送我怪且伟，欲报慙愧无琼瑶。"
        ],
        "notes": "",
        "id": "77355327d8e6d1fb69c32564b149030d"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "古瓦砚",
        "preface": "",
        "paragraphs": [
            "甎瓦贱微物，得厕笔墨间。",
            "于物用有宜，不计丑与妍。",
            "金非不为宝，玉岂不为坚。",
            "用之以发墨，不及瓦砾顽。",
            "乃知物虽贱，当用价难攀。",
            "岂惟瓦砾尔，用人从古难。"
        ],
        "notes": "",
        "id": "da52dad09ab9ca113806cd9b80f3a5bd"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "新营小斋凿地炉辄成五言三十七韵",
        "preface": "",
        "paragraphs": [
            "霜降百工休，居者皆入室。",
            "墐户畏初寒，开炉代温律。",
            "规模不盈丈，广狭足容膝。",
            "轩窗共幽窳，竹栢助蒙密。",
            "辛勤惭巧宦，穷贱守卑秩。",
            "无术政奚为，有年秋屡实。",
            "文书少期会，租讼省鞭抶。",
            "地僻与世踈，官闲得身佚。",
            "荆蛮苦卑陋，气候常壹鬰。",
            "天日每阴翳，风飙多凛凓。",
            "衰颜惨时晚，病骨如寒疾。",
            "蛮床倦晨兴，篮舆厌朝出。",
            "南山近樵采，僮仆免呵叱。",
            "御岁畜蹲鸱，馈客荐包橘。",
            "霜薪吹晶荧，石鼎沸啾唧。",
            "披方养丹砂，候节煎秋术。",
            "西邻有高士，𫐘轲卧蓬荜。",
            "鹤发善高谈，鲐背更炙熨。",
            "披裘屡相就，束缊亦时乞。",
            "传经伏生老，爱酒杨雄吃。",
            "晨灰煖余杯，夜火爆山粟。",
            "无言两忘形，相对或终日。",
            "微生慕刚毅，劲强早难屈。",
            "自从世欲牵，常恐天性失。",
            "仰兹微官禄，养此多病质。",
            "省躬由一言，无枉慕三黜。",
            "因知吏隐乐，渐使欲心窒。",
            "面壁或僧禅，倒冠聊酒逸。",
            "螟蛉轻二豪，一马齐万物。",
            "启期为乐三，叔夜不堪七。",
            "负薪幸有瘳，旧学颇思述。",
            "兴亡阅今古，图籍罗甲乙。",
            "鲁册谨会盟，周公彖凶吉。",
            "详明左丘辩，驰骋马迁笔。",
            "金石互铿鍧，风云生倏忽。",
            "豁尔一开卷，慨然时揜帙。",
            "浮沈恣其间，适若遂聱䎲。",
            "吾居谁云陋，所得乃非一。",
            "五斗岂须惭，忧游岁将毕。"
        ],
        "notes": "",
        "id": "5be21e450874fe541a0bd7e8a69d4ac3"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "南獠",
        "preface": "",
        "paragraphs": [
            "洪宋区夏广，恢张际四维。",
            "狂孽久不耸，民物含春熙。",
            "耆稚适所尚，游泳光华时。",
            "遽然摄提岁，南獠掠边陲。",
            "予因叩村叟，此事曷如斯。",
            "初似却人问，未语先涕垂。",
            "收涕谢客问，为客陈始基。",
            "抚水有上源，水浅山崄巇。",
            "生民三千室，聚此天一涯。",
            "狠勇复轻脱，性若鹿与麋。",
            "男夫不耕凿，刀兵动相随。",
            "宜融两境上，杀人取其赀。",
            "因斯久久来，此寇易为羁。",
            "鼠窃及蚁聚，近里焉敢窥。",
            "势亦不久住，官军来即驰。",
            "景德祥符后，时移事亦移。",
            "四辅哲且善，天子仁又慈。",
            "将军称招安，兵非羽林儿。",
            "龙江一牧拙，逻骑材亦非。",
            "威惠不兼济，徒以官力欺。",
            "智略仍复短，从此难羁縻。",
            "引兵卸甲岭，部阵自参差。",
            "锋镝殊未接，士卒心先离。",
            "奔走六吏死，明知国挫威。",
            "自兹贼声震，直寇融州湄。",
            "县宇及民庐，毁荡先孑遗。",
            "利镞淬诸毒，中肤无药医。",
            "长刀断人股，横尸满通逵。",
            "妇人及孳产，驱负足始归。",
            "堂堂过城戍，何人也正窥。",
            "外计削奏疏，一一闻宸闱。",
            "赫尔天斯怒，选将兴王师。",
            "精甲二万余，猛毅如虎貔。",
            "劔戟凛秋霜，旌棨闪朝曦。",
            "八营与七萃，岂得多于兹。",
            "外统三路进，小敌胡能为。",
            "前驱已压境，后军犹未知。",
            "逶迤至蛮域，但见空稻畦。",
            "搜罗一月余，不战师自罢。",
            "荷戈莫言苦，负粮深可悲。",
            "哀哉都督邮，无辜遭屠糜。",
            "哓咋计不出，还出招安辞。",
            "半降半坐拒，蛮意犹狐疑。",
            "厚以缯锦赠，狙心诈为卑。",
            "戎帐草草起，贼戈蹑背挥。",
            "我聆老叟言，不觉颦双眉。",
            "吮毫兼叠简，占作南獠诗。",
            "愿值采诗官，一敷于彤墀。"
        ],
        "notes": "",
        "id": "8688c306be00671180bca885c5637c4a"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "寄圣俞",
        "preface": "",
        "paragraphs": [
            "西陵山水天下佳，我昔谪官君所嗟。",
            "官闲憔悴一病叟，县古潇洒如山家。",
            "雪消深林自𣃁笋，人响空山随摘茶。",
            "有时携酒探幽绝，往往上下穷烟霞。",
            "岩荪绿缛软可藉，野卉青红春自华。",
            "风余落蕊飞面旋，日暖山鸟鸣交加。",
            "贪追时俗玩岁月，不觉万里留天涯。",
            "今来寂寞西冈口，秋尽不见东篱花。",
            "市亭插旗鬭新酒，十千得斗不可赊。",
            "材非世用自当去，一舸聱牙挥钓车。",
            "君能先往勿自滞，行矣春洲生荻芽。"
        ],
        "notes": "",
        "id": "21ebae22e7f988d87a505b33d15306f8"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "答梅圣俞寺丞见寄",
        "preface": "",
        "paragraphs": [
            "忆昔识君初，我少君方壮。",
            "风期一相许，意气曾谁让。",
            "交游盛京洛，罇俎陪丞相。",
            "𫘧骥日相追，鸾凰志高飏。",
            "词章尽崔蔡，论议皆歆向。",
            "文会忝予盟，诗坛推子将。",
            "谈精锋愈出，饮剧欢无量。",
            "贾勇为无前，余光谁敢望。",
            "兹年五六岁，人事堪凄怆。",
            "南北顿暌乖，相离独飘荡。",
            "失杯由画足，伤手因代匠。",
            "移书虽激切，拙语非欺诳。",
            "安知乃心愚，而使所言妄。",
            "权豪不自避，斧质诚为当。",
            "苍皇得一邑，奔走逾千嶂。",
            "楚峡听猿鸣，荆江畏蛟浪。",
            "蛮方异时俗，景物殊气象。",
            "绿发变风霜，丹颜侵疾痒。",
            "常忧鹏鸟窥，幸免江鱼葬。",
            "今兹荷宽宥，迁徙来汉上。",
            "惟悴戴囚冠，驱驰嗟俗状。",
            "王事多倥偬，学业差遗忘。",
            "未能解绶去，所恋寸禄养。",
            "举足畏逢仇，低头惟避谤。",
            "忻闻故人近，岂惮驱车访。",
            "一别各衰翁，相见问无恙。",
            "交情宛如旧，欢意独能强。",
            "幸陪主人贤，更值芳洲涨。",
            "菱荷乱浮泛，水竹涵虚旷。",
            "清风满谈席，明月临歌舫。",
            "已见洛阳人，重闻画楼唱。",
            "怡然壹鬰写，𫏐尔累囚放。",
            "自从还邑来，会此骄阳亢。",
            "神台多请祷，租讼烦笞榜。",
            "犹须新秋凉，汉水临清漾。",
            "野稼荡浮云，晴山开叠障。",
            "聊以助吟咏，亦可资酣畅。",
            "北辕如未驾，幸子能来贶。"
        ],
        "notes": "",
        "id": "69f70d0149af8aaa89216a83bb80a5cc"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "酬圣俞朔风见寄",
        "preface": "",
        "paragraphs": [
            "因君朔风句，令我苦寒吟。",
            "离别时未几，峥嵘岁再阴。",
            "惊飚击旷野，余响入空林。",
            "客路行役远，马蹄冰雪深。",
            "瞻言洛中旧，期我高阳吟。",
            "故馆哭知己，新年伤客心。",
            "相逢岂能饮，惟有涕沾襟。"
        ],
        "notes": "",
        "id": "0b597da2b2085d75eb0e5c8daa5a8d60"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送琴僧知白",
        "preface": "",
        "paragraphs": [
            "吾闻夷中琴已久，常恐老死无其传。",
            "夷中未识不得见，岂谓今逢知白弹。",
            "遗音髣髴尚可爱，何况之子传其全。",
            "孤禽晓警秋野露，空涧夜落春岩泉。",
            "二年迁谪寓三峡，江流无底山侵天。",
            "登临探赏久不厌，每欲图画存于前。",
            "岂知山高水深意，久以写此朱丝弦。",
            "酒酣耳热神气王，听之为子心肃然。",
            "嵩阳山高雪三尺，有客拥鼻吟苦寒。",
            "负琴北走乞其赠，持我此句为之先。"
        ],
        "notes": "",
        "id": "0f917ecd37758bfbae81d13dbd06aff5"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "听平戎操",
        "preface": "",
        "paragraphs": [
            "西戎负固稽天诛，勇夫战死智士谟。",
            "上人知白何为者，年少力壮逃浮屠。",
            "自言平戎有古操，抱琴欲进为我娱。",
            "我材不足置廓庙，力弱又不堪戈殳。",
            "遭时有事独无用，偷安饱食与汝俱。",
            "尔知平戎竞何事，自古无不由吾儒。",
            "周宣六月伐猃狁，汉武五道征匈奴。",
            "方叔召虎乃真将，卫青去病诚区区。",
            "建功立业当盛日，后世称咏于诗书。",
            "平生又欲慕贾谊，长缨直请系单于。",
            "当衢理检四面启，有策不献空踟蹰。",
            "慙君为我奏此曲，听之空使壮士吁。",
            "推琴置酒恍若失，谁谓子琴能起予。"
        ],
        "notes": "",
        "id": "febf313a3c0ccb88f910bff445059b9c"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "书宜城修水渠记后奉呈朱寺丞",
        "preface": "",
        "paragraphs": [
            "因民之利无难为，使民以说民忘疲。",
            "乐哉朱君鄣灵堤，导鄢及蛮兴众陂。",
            "古渠废久人莫知，朱君三月而复之。",
            "沃土如膏瘠土肥，百里岁岁无凶菑。",
            "鄢蛮之水流不止，襄人思君无时已。"
        ],
        "notes": "",
        "id": "6f8671ab5cb1939b396f43949e99a49b"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "谷正至始得先所寄书及诗不胜喜慰因书数韵奉酬圣俞",
        "preface": "",
        "paragraphs": [
            "寒日照深巷，柴门朝尚闭。",
            "有客自江来，尺书千里至。",
            "启书复何云，但言南北异。",
            "南方地常暖，风物称佳丽。",
            "梅蘤入新年，兰皋动芳气。",
            "乐哉登临兴，岂厌江湖滞。",
            "伊予方寂寞，刻苦穷文字。",
            "万国会王州，群英驰俊轨。",
            "方朔常苦饿，子云非官意。",
            "岁暮惨风尘，官闲倦朝市。",
            "出处一云别，所思宁可冀。",
            "春江有归鴈，但使音书继。"
        ],
        "notes": "",
        "id": "b621fa4e4a336cccbf7e81320e7f4bbb"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "答梅圣俞",
        "preface": "",
        "paragraphs": [
            "寒日照穷巷，荆扉晨未开。",
            "惊闻远方信，有客渡江来。",
            "开缄复何喜，宛若见琼瑰。",
            "一尔乖出处，未尝持酒杯。",
            "官闲隐朝市，岁暮惨风埃。",
            "音书日可待，春鴈暖应回。"
        ],
        "notes": "",
        "id": "d33a25503194747ff6716fefde3f8ef4"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "病中闻梅二南归",
        "preface": "",
        "paragraphs": [
            "闻君解舟去，秋水正沄沄。",
            "野岸旷归思，都门辞世纷。",
            "稍逐商帆伴，初随征鴈群。",
            "山多淮甸出，柳尽汴河分。",
            "楚色芜尚绿，江烟日半曛。",
            "客意浩已远，离怀宁复云。",
            "宣城好风月，归信几时闻。"
        ],
        "notes": "",
        "id": "4e8cb5c228013bcdf6cd51a608bfac4d"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送智蟾上人游天台",
        "preface": "",
        "paragraphs": [
            "昔年在伊洛，林壑每相从。",
            "对扫竹下榻，坐思湖上峰。",
            "自言伊洛波，每起沧洲忆。",
            "今兹道行游，千里东南国。",
            "都门汴河上，柳色入青烟。",
            "流水向淮浦，归人随越船。",
            "东南遍林𪩘，万壑新流满。",
            "小桂绿应芳，江春行已晚。",
            "蔼蔼赤城阴，依依识古岑。",
            "一去谁复见，石桥云雾深。"
        ],
        "notes": "",
        "id": "90bd6b80528931f893e4f6aa2a943a4c"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送徐生秀州法曹",
        "preface": "",
        "paragraphs": [
            "一笑暂相从，结交方恨晚。",
            "犹兹簿领困，况尔东南远。",
            "落帆淮口暮，采石江洲暖。",
            "黄鸽可寄书，惟嗟双翅短。"
        ],
        "notes": "",
        "id": "e336420fc7b8372cdcf444d186621575"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "读山海经图",
        "preface": "",
        "paragraphs": [
            "夏鼎象九州，山经有遗载。",
            "空蒙大荒中，杳霭群山会。",
            "炎海积歊蒸，阴幽异明晦。",
            "奔趋各异种，倏忽俄万态。",
            "群伦固殊禀，至理宁一槩。",
            "骇者自云惊，生兮孰知怪。",
            "未能识造化，但尔披图绘。",
            "不有万物殊，岂知方舆大。"
        ],
        "notes": "",
        "id": "a08360a5b58a6885338d31506df0cf24"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "依韵和圣俞见寄",
        "preface": "",
        "paragraphs": [
            "与君结交深，相济同水火。",
            "文章发春葩，节行凛筠笴。",
            "吾才已愧君，子齿又先我。",
            "君恶予所非，我许子云可。",
            "厥趣共乖时，畏涂难转輠。",
            "道肥家所穷，身老志弥果。",
            "每嗟游从异，有甚樊笼锁。",
            "天匠染青红，花腰呈袅娜。",
            "苟能杯酌同，直待冠巾堕。",
            "无欺校雠贫，盐米尚余颗。"
        ],
        "notes": "",
        "id": "ee2776b1c24cdedd5679f87a4475d83d"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "晏太慰西园贺雪歌",
        "preface": "",
        "paragraphs": [
            "阴阳乖错辞五行，穷冬山谷暖不冰。",
            "一阳且出在地上，地下谁发万物萌。",
            "太阴当用不用事，盖由奸将不轩亏国刑。",
            "遂令邪风伺间隙，潜中瘟疫于疲氓。",
            "神哉陛下至仁圣，忧勤恳祷通精诚。",
            "圣人与天同一体，意未发口天已听。",
            "忽收寒威还水官，正时肃物凛以清。",
            "寒风得势猎猎走，瓦干霰急落不停。",
            "恍然天地半夜白，群鸡失晓不及鸣。",
            "清晨拜表东上合，鬰鬰瑞气盈宫庭。",
            "退朝骑马下银阙，马滑不惯行瑶琼。",
            "晚趋宾馆贺太尉，坐觉满路流欢声。",
            "便开西园扫径步，正见玉树花凋零。",
            "小轩却坐对山石，拂拂酒面红烟生。",
            "主人与国共休戚，不惟喜悦将丰登。",
            "须怜铁甲冷彻骨，四十余万屯边兵。"
        ],
        "notes": "",
        "id": "06057857b2a5c51b64f4a4ac3625841b"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送吴照邻还江南",
        "preface": "",
        "paragraphs": [
            "霜前江水磨碧铜，岸背菱叶翘青虫。",
            "吴郎鬓丝生几缕，不羞月上扶桑东。",
            "羞见清波照人景，去时黑发吹春风。",
            "五年归来妇应喜，从此不问西飞鸿。"
        ],
        "notes": "",
        "id": "16ec2640506292d88382f978bc1228ec"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "答朱宷捕蝗诗",
        "preface": "",
        "paragraphs": [
            "捕蝗之术世所非，欲究此语兴于谁。",
            "或云丰凶岁有数，天孽未可人力支。",
            "或言蝗多不易捕，驱民入野践其畦。",
            "因之奸吏恣贪扰，户到头敛无一遗。",
            "蝗灾食苗民自苦，吏虐民苗皆被之。",
            "吾嗟此语祗知一，不究其本论其皮。",
            "驱虽不尽胜养患，昔人固已决不疑。",
            "秉蟊投火况旧法，古之去恶犹如斯。",
            "既多而捕诚未易，其失安在常由迟。",
            "诜诜最说子孙众，为腹所孕多蜫蚳。",
            "始生朝亩暮已顷，化一为百无根涯。",
            "口含锋刃疾风雨，毒肠不满疑常饥。",
            "高原下湿不知数，进退整若随金鼙。",
            "嗟兹羽孽物共恶，不知造化其谁尸。",
            "大凡万事悉如此，祸当早绝防其微。",
            "蝇头出土不急捕，羽翼已就功难施。",
            "只惊群飞自天下，不究生子由山陂。",
            "官书立法空太峻，吏愚畏罚反自欺。",
            "盖藏十不敢申一，上心虽恻何由知。",
            "不如宽法择良令，告蝗不隐捕以时。",
            "今苗因捕虽践死，明岁犹免为蝝菑。",
            "吾尝捕蝗见其事，较以利害曾深思。",
            "官钱二十买一斗，示以明信民争驰。",
            "歛微成众在人力，顷刻露积如京坻。",
            "乃知孽虫虽甚众，嫉恶苟锐无难为。",
            "往时姚崇用此议，诚哉贤相得所宜。",
            "因吟君赠广其说，为我持之告采诗。"
        ],
        "notes": "",
        "id": "5d1bc1a54b651923fb9c066b1871a2ca"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "答苏子美离京见寄",
        "preface": "",
        "paragraphs": [
            "众奇子美貌，堂堂千人英。",
            "我独疑其胸，浩浩包沧溟。",
            "沧溟产龙蜃，百怪不可名。",
            "是以子美辞，吐出人辄惊。",
            "其于诗最豪，奔放何纵横。",
            "众弦排律吕，金石次第鸣。",
            "间以险绝句，非时震雷霆。",
            "两耳不及掩，百疴为之醒。",
            "语言既可骇，笔墨尤其精。",
            "少虽尝力学，老乃若天成。",
            "濡毫弄点画，信手不自停。",
            "端庄杂丑怪，群星见搀枪。",
            "烂然溢纸幅，视久无定形。",
            "使我终老学，得一已足矜。",
            "而君兼众美，磊落犹自轻。",
            "高冠出人上，谁敢揖其膺。",
            "群臣列丹陛，几位缺公卿。",
            "使之束带立，可以重朝廷。",
            "况令参国议，高论吐峥嵘。",
            "惜哉三十五，白发今已生。",
            "近者去江淮，作诗寄离情。",
            "口诵不及写，一日传都城。",
            "退之序百物，其鸣由不平。",
            "天方苦君心，欲使发其声。",
            "嗟我非鸑鷟，徒思和嘤嘤。",
            "因风幸数寄，警我聋与盲。"
        ],
        "notes": "",
        "id": "320ba5e571ed0c4a3527a295a0f6240d"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "立秋有感寄苏子美",
        "preface": "",
        "paragraphs": [
            "庭树忽改色，秋风动其枝。",
            "物情未必尔，我意先已凄。",
            "虽恐芳节谢，犹忻早凉归。",
            "起步云月暗，顾瞻星斗移。",
            "四时有大信，万物谁与期。",
            "故人在千里，岁月令我悲。",
            "所嗟事业晚，岂惜颜色衰。",
            "庙谋今谓何，胡马日以肥。"
        ],
        "notes": "",
        "id": "a18ef6e7fe57292daf54ab2d022977ac"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "喜雪示徐生",
        "preface": "",
        "paragraphs": [
            "清穹凛冬威，旱野渴天泽。",
            "经旬三尺雪，万物变颜色。",
            "愁云嘘不开，惨惨连日夕。",
            "寒风借天势，豪忽肆陵轹。",
            "空枝冻鸟雀，痴不避弹弋。",
            "长河寂无声，厚地若龟坼。",
            "阴阶夜自照，缺瓦晨复积。",
            "贮洁莹冰壶，量深埋玉尺。",
            "凝阴反穷剥，阳九兆初画。",
            "春回百草心，气动黄泉脉。",
            "坚冰虽未破，土润已潜释。",
            "常闻老农语，一腊见三白。",
            "是为丰年候，占验胜蓍策。",
            "天兵血西陲，万辙走供亿。",
            "嗟予媿疲俗，奚术肥尔瘠。",
            "惟幸岁之穰，兹惠岂人力。",
            "非徒给租调，且可销盗贼。",
            "从今洁鬴廪，期共饱麰麦。"
        ],
        "notes": "",
        "id": "6f9f8bd57ec8f71dc276aa4fb3a249c0"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "赋竹上甘露",
        "preface": "",
        "paragraphs": [
            "梢梢两竹枝，甘露叶间垂。",
            "草木有灵液，阴阳凝以时。",
            "深山与穷谷，往往尝有之。",
            "幸当君子轩，得为众人知。",
            "物生随所托，晦显各有宜。",
            "聊以助歌咏，兼堪饮童儿。"
        ],
        "notes": "",
        "id": "f1bc18ec0f0cc18dfc60b2a926f827df"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "和对雪忆梅花",
        "preface": "",
        "paragraphs": [
            "昔官西陵江峡间，野花红紫多斓斑。",
            "惟有寒梅旧所识，异乡每见心依然。",
            "为怜花自洛中看，花上蜀鸟啼绵蛮。",
            "当时作诗谁唱和，粉蕊自折清香繁。",
            "今来把酒对残雪，却忆江上高楼山。",
            "群花四时媚者众，何独此树令人攀。",
            "穷冬万木立枯死，玉艳独发陵清寒。",
            "鲜妍皎如镜里面，绰约对若风中仙。",
            "惜哉北地无此树，霰雪漫漫平沙川。",
            "徐生随我客此郡，冰霜旅舍逢新年。",
            "忆花对雪晨起坐，清诗宝铁裁琅玕。",
            "长河风色暖将动，即看绿柳含春烟。",
            "寒斋寂寞何以慰，卯杯且醉酣午眠。"
        ],
        "notes": "",
        "id": "6cc6b1e9c94a924284d00bfdb2c82dc7"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "归鴈亭",
        "preface": "",
        "paragraphs": [
            "荒蹊腊雪春尚埋，我初独与徐生来。",
            "城高树古禽鸟野，声响格磔寒毰毸。",
            "颓垣败屋巍然在，略可远眺临倾台。",
            "高株唯有柳数十，夹路对立初谁栽。",
            "渐诛榛莽辨草树，颇有桃李当墙隈。",
            "欣然便拟趁时节，斤锄日夕劳耘培。",
            "新年风色日渐好，晴天仰见鴈已回。",
            "枯根老脉冻不发，遶之百匝空徘徊。",
            "顽姿野态烦造化，勾芒不肯先煦吹。",
            "酒酣几欲揈大鼓，惊起龙蛰驱春雷。",
            "偶然不到才数日，颜色一变由谁催。",
            "翠芽红粒迸条出，纤趺嫩萼如剪裁。",
            "卧槎烧枿亦强发，老朽不避众艳咍。",
            "姹然山杏开最早，其余红白各自媒。",
            "初开盛发与零落，皆有意思牵人怀。",
            "众芳勿使一时发，当令一落续一开。",
            "毕春应须酒万斛，与子共醉三千杯。"
        ],
        "notes": "",
        "id": "7881d649b06d2e05901856be6ace0bb2"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送韩子华",
        "preface": "",
        "paragraphs": [
            "嗟我久不见韩子，如读古书思古人。",
            "忽然相逢又数日，笑语反不共一罇。",
            "谏垣尸居职业废，朝事汲汲劳精神。",
            "子华笔力天马足，驽骀千百谁可群。",
            "嗟予老钝不自笑，尚欲疾走追其尘。",
            "子华有时高谈骇我听，荣枯万物移秋春。",
            "所以不见令我思，见之如饮玉醴醇。",
            "叩门下马忽来别，高帆得风披飞云。",
            "离怀有酒不及写，别后慰我寓于文。"
        ],
        "notes": "",
        "id": "5059a8af199545cef3e4994171e3dff0"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送李太傅知冀州",
        "preface": "",
        "paragraphs": [
            "吾慕李汉超，为将勇无俦。",
            "养士三千人，人人百貔貅。",
            "关南三十年，天子不北忧。",
            "吾爱李允则，善觇多计筹。",
            "虏动静寝食，皎如在双眸。",
            "出入若变化，谈笑摧敌谋。",
            "恩信浃南北，声名落燕幽。",
            "二公材各异，战守两堪尤。",
            "天下不用兵，尔来三十秋。",
            "今其继者谁，守冀得李侯。",
            "李侯年尚少，文武学彬彪。",
            "河朔一尺雪，北风煖貂裘。",
            "上马擘长弓，白羽飞金𬭤。",
            "临行问我言，我慙本儒鲰。",
            "汉超虽已久，故老尚歌讴。",
            "允则事最近，犹能想风流。",
            "将此聊为赠，勉哉行无留。"
        ],
        "notes": "",
        "id": "22c4b0528d09a63eb62b80a227384ab6"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "石篆诗",
        "preface": "",
        "paragraphs": [
            "寒岩飞流落青苔，旁斲石篆何奇哉。",
            "其人已死骨已朽，此字不灭留山隈。",
            "山中老僧忧石泐，印之以纸磨松煤。",
            "欲令留传在人世，持以赠客比琼瑰。",
            "我疑此字非笔画，又疑人力非能为。",
            "始从天地胚浑判，元气结此高崔嵬。",
            "当时野鸟踏山石，万古遗迹于苍崖。",
            "山祗不欲人屡见，每吐云雾深藏埋。",
            "群仙飞空欲下读，常借海月清光来。",
            "嗟我岂能识字法，见之但觉心眼开。",
            "辞悭语鄙不足记，封题远寄苏与梅。"
        ],
        "notes": "",
        "id": "92bc1a3477c7fb429e5c0c16c3cdf74d"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "题滁州醉公亭",
        "preface": "",
        "paragraphs": [
            "四十未为老，醉翁偶题篇。",
            "醉中遗万物，岂复记吾年。",
            "但爱亭下水，来从乱峰间。",
            "声如自空落，泻向两簷前。",
            "流入岩下溪，幽泉助涓涓。",
            "响不乱人语，其清非管弦。",
            "岂不美丝竹，丝竹不胜繁。",
            "所以屡携酒，远步就潺湲。",
            "野鸟窥我醉，溪云留我眠。",
            "山花徒能笑，不解与我言。",
            "惟有岩风来，吹我还醒然。"
        ],
        "notes": "",
        "id": "6cabbf1d5bda6b3693ebb73698f28ce7"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "赠学者",
        "preface": "",
        "paragraphs": [
            "人禀天地气，乃物中最灵。",
            "性虽有五常，不学无由明。",
            "轮曲揉而就，木直在中绳。",
            "坚金砺所利，玉琢器乃成。",
            "仁义不远躬，勤勤入至诚。",
            "学既积于心，犹木之敷荣。",
            "根本既坚好，蓊鬰其干茎。",
            "尔曹宜勉勉，无以吾言轻。"
        ],
        "notes": "",
        "id": "964a6b57813259a348ed38473ac2a755"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "春寒效李长吉体",
        "preface": "",
        "paragraphs": [
            "东风吹云海天黑，饥龙冻云雨不滴。",
            "嗔雷隐隐愁烟白，宿露无光瑶草寂。",
            "东皇染花满春国，天为花迷借春色。",
            "呼云锁日恐红蔫，几日春阴养花魄。",
            "悠悠远絮萦空掷，愁思织春挽不得。",
            "高楼去天无几尺，远岫参差乱屏碧。"
        ],
        "notes": "",
        "id": "9a6b0c2de5f81b1c9c740aa889fef110"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "幽谷晚饮",
        "preface": "",
        "paragraphs": [
            "一径入蒙密，已闻流水声。",
            "行穿翠筿尽，忽见青山横。",
            "山势抱幽谷，谷泉含石泓。",
            "旁生嘉树林，上有好鸟鸣。",
            "鸟语谷中静，树凉泉影清。",
            "露蝉已嘒嘒，风溜时泠泠。",
            "渴心不待饮，醉耳倾还醒。",
            "嘉我二三友，偶同丘壑情。",
            "环流席高荫，置酒当峥嵘。",
            "是时新雨余，日落山更明。",
            "山色已可爱，泉声难久听。",
            "安得白玉琴，写以朱丝绳。"
        ],
        "notes": "",
        "id": "f26cbab710d12650ae0f4ce19923270f"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "桐花",
        "preface": "",
        "paragraphs": [
            "猗猗井上桐，花叶何蓑蓑。",
            "下荫百尺泉，上耸陵云材。",
            "翠色洗朝露，清阴午当阶。",
            "幽蝉自嘒嘒，鸣鸟何喈喈。",
            "日出花照耀，飞香动浮埃。",
            "今朝一雨过，狼籍黏青苔。",
            "斯桐乃谁树，意若铭吾斋。",
            "常闻汉道隆，上下相和谐。",
            "选吏择孝廉，视民婴与孩。",
            "政声如九韶，百物绝妖灾。",
            "优优颍川守，能致凤凰来。",
            "到此几千载，丹山自崔嵬。",
            "圣君勤治理，百郡列贤才。",
            "嗟尔不自勉，凤凰其来哉。"
        ],
        "notes": "",
        "id": "a5d2e6419646d2bf60cb80691bac15c6"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "思二亭送光禄谢寺丞归滁阳  其一",
        "preface": "",
        "paragraphs": [
            "吾尝思醉翁，醉翁名自我。",
            "山林本我性，章服偶包裹。",
            "君恩未知报，进退奚为可。",
            "自非因谗逐，决去焉能果。",
            "前时永阳谪，谁与脱缰锁。",
            "山气无四时，幽花常婀娜。",
            "石泉咽然鸣，野艳笑而傞。",
            "宾欢正諠哗，翁醉已岌峩。",
            "我乐世所悲，众驰予坎轲。",
            "惟兹三二子，嗜好其同颇。",
            "因归谢岩石，为我刻其左。"
        ],
        "notes": "",
        "id": "9c96848c4e2345b60f6594797e3fa793"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "思二亭送光禄谢寺丞归滁阳  其二",
        "preface": "",
        "paragraphs": [
            "吾尝思丰乐，魂梦不在身。",
            "三年永阳谪，幽谷最来频。",
            "谷口两三家，山泉为四邻。",
            "但闻山泉声，岂识山意春。",
            "春至换群物，花开思故人。",
            "故人今何在，憔悴颍之滨。",
            "人去山自绿，春归花更新。",
            "空令谷中叟，笑我种花勤。"
        ],
        "notes": "",
        "id": "80751157ec39e2e388e109157ca6cd7b"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "堂中画像探题得杜子美",
        "preface": "",
        "paragraphs": [
            "风雅久寂寞，吾思见其人。",
            "杜君诗之豪，来者孰比伦。",
            "生为一身穷，死也万世珍。",
            "言苟可垂后，士无羞贱贫。"
        ],
        "notes": "",
        "id": "f8abd279576c0e6797aedb84b0d9c265"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "和徐生假山",
        "preface": "",
        "paragraphs": [
            "匠智无遗巧，天形极幽探。",
            "谓我爱山者，为山列前簷。",
            "颓垣不数尺，万崄由心潜。",
            "或开如断裂，或吐似谺𧯃。",
            "或长随靡迤，或瘦露崆嵌。",
            "阴穴觑杳杳，高屏立巉巉。",
            "后出忽孤耸，群奔沓相参。",
            "叆若气融结，突如鬼镌镵。",
            "昔岁贬荆楚，扁舟极东南。",
            "孤山马当夹，两岸临江潭。",
            "常恨江水恶，轻风不留帆。",
            "峰峦千万状，可爱不可谈。",
            "但欲借粉绘，图之挂纨缣。",
            "岂如几席间，百态生浓纤。",
            "暮云点新翠，孤烟起朝岚。",
            "况此穷冬节，阴飚积凝严。",
            "幽斋喜深处，远目生遐瞻。",
            "昼卧不移枕，晨兴自开帘。",
            "吾闻君子居，出处无常占。",
            "卷道或独善，施物仁贵兼。",
            "于时苟无益，怀禄古所惭。",
            "嵩山幸不远，薇蕨岂不甘。",
            "自可结幽侣，披云老溪岩。",
            "胡为不即往，一室安且恬。",
            "辱子赠可愧，因诗以自谗。"
        ],
        "notes": "",
        "id": "966adf66ea2b69c5eafb690f56ab1da0"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送杨员外",
        "preface": "",
        "paragraphs": [
            "予昔走南宫，江湖浩然涉。",
            "今来厌尘土，常怀把轻楫。",
            "闻君东南行，山水恣登蹑。",
            "秋江湛已清，树色映丹叶。",
            "羡君舟插栌，去若鱼鼓鬣。",
            "君家兄弟才，门族当世甲。",
            "行期荐贤书，疾驿来上合。"
        ],
        "notes": "",
        "id": "e60d138783d524a0b73edf73a5d12293"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "读梅氏诗有感示徐生",
        "preface": "",
        "paragraphs": [
            "子美忽已死，圣俞舍吾南。",
            "嗟吾譬驰车，而失左右骖。",
            "勍敌尝压垒，羸兵当戒严。",
            "凡人贵勉强，惰逸易安恬。",
            "吾既苦多病，交朋复调歼。",
            "篇章久不作，意思如胶粘。",
            "良田失时耕，草莽废锄芟。",
            "美井不日汲，何由发涛甘。",
            "偶开梅氏篇，不觉日挂簷。",
            "乃知文字乐，愈久益无厌。",
            "吾尝哀世人，声利竞争贪。",
            "哇咬聋两耳，死不享韶咸。",
            "而幸知此乐，又常深讨探。",
            "今官得闲散，舍此欲奚耽。",
            "顽庸须警策，赖子发其箝。"
        ],
        "notes": "",
        "id": "ffbb89a9adffd7eb1f720977046a5bfc"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "和人三桥  其一",
        "preface": "",
        "paragraphs": [
            "笳鼓下层台，旌旗转和屿。",
            "桥响骛归轩，溪明望行炬。"
        ],
        "notes": "",
        "id": "623f3404cbef21ddad6fd0c3f4607462"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "和人三桥  其二",
        "preface": "",
        "paragraphs": [
            "北临白云涧，南望清风阁。",
            "出树见人行，隔溪闻鱼跃。"
        ],
        "notes": "",
        "id": "2a582f1668e55ca32967781fcdad64bd"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "和人三桥  其三",
        "preface": "",
        "paragraphs": [
            "断虹跨曲岸，倒影涵清波。",
            "为爱斜阳好，回舟特特过。"
        ],
        "notes": "",
        "id": "71bf93451504437b5dacb8a04ed9f8e1"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "初夏刘氏竹林小饮",
        "preface": "",
        "paragraphs": [
            "春荣忽已衰，夏叶换初秀。",
            "披荒得深蹊，扫绿荫清昼。",
            "万竿交已耸，千亩蔚何富。",
            "惊雷迸狂鞭，雾箨舒文绣。",
            "虚心高自擢，劲节晚愈瘦。",
            "虽惭桃李妖，岂愧松柏后。",
            "川源湛新霁，林麓洗昏雾。",
            "猗猗色可餐，滴滴翠欲溜。",
            "况兹夏首月，景物得嘉候。",
            "晚蝶舞新黄，孤禽弄清咮。",
            "窥深入窗蒙，玩密爱林茂。",
            "依依带幽涧，隐隐见孤岫。",
            "林荪缛堪眠，野汲泠可漱。",
            "鸣琴泻山风，高籁发仙奏。",
            "暑却自蠲渴，心闲疑愈疚。",
            "杯盘杂芬芳，图籍罗左右。",
            "怡然忘簪组，释若出羁厩。",
            "矧予怀一丘，未得解黄绶。",
            "官事偶多闲，郊扉须屡叩。",
            "新篁渐添林，晚笋堪荐豆。",
            "谁邀接䍠公，有酒幸相就。"
        ],
        "notes": "",
        "id": "53f4a304bc9c9f0222075d4265debe5b"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "眼有黑花戏书自遣",
        "preface": "",
        "paragraphs": [
            "洛阳三见牡丹月，春醉往往眠人家。",
            "扬州一遇芍药时，夜饮不觉生朝霞。",
            "天下名花惟有此，罇前乐事更无加。",
            "如今白首春风里，病眼何须厌黑花。"
        ],
        "notes": "",
        "id": "1ee283dc25d3d18dfff29767c8e73793"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送朱生",
        "preface": "",
        "paragraphs": [
            "万物各有役，无心独浮云。",
            "遂令幽居客，日与山云亲。",
            "植桂比芳操，佩兰思洁身。",
            "何必濯于水，本无缨上尘。"
        ],
        "notes": "",
        "id": "f959e64de69043391495f37a7b5382c1"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "雪",
        "preface": "",
        "paragraphs": [
            "新阳力微初破萼，客阴用壮犹相薄。",
            "朝寒棱棱风莫犯，暮雪緌緌止还作。",
            "驱驰风云初惨淡，炫晃山川渐开廓。",
            "光芒可爱初日照，润泽终为和气烁。",
            "美人高堂晨起惊，幽士虚窗静闻落。",
            "酒垆成径集缾罂，猎骑寻踪得狐貉。",
            "龙蛇扫处断复续，猊虎团成呀且攫。",
            "共贪终岁饱麰麦，岂恤空林饥鸟雀。",
            "沙墀朝贺迷象笏，桑野行歌没芒𪨗。",
            "乃知一雪万人喜，顾我不饮胡为乐。",
            "坐看天地绝氛埃，使我胸襟如洗瀹。",
            "脱遗前言笑尘杂，搜索万象窥冥漠。",
            "颍虽陋邦文士众，巨笔人人把矛槊。",
            "自非我为发其端，冻口何由开一噱。"
        ],
        "notes": "",
        "id": "f189767b6bc7ebfb74edc3479f26bf87"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "雪晴",
        "preface": "",
        "paragraphs": [
            "悠悠野水来，滟滟西溪阔。",
            "晓日披宿云，荒台照残雪。",
            "风光变穷腊，岁律新阳月。",
            "冻卉意初回，绿醅浮可拨。",
            "人闲乐朋友，鸟哢知时节。",
            "岂止探芳菲，耕桑行可阅。"
        ],
        "notes": "",
        "id": "9c6e6e16ec251698b13d34290fb4eb24"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "琴高鱼",
        "preface": "",
        "paragraphs": [
            "琴高一去不复见，神仙虽有亦何为。",
            "溪鳞佳味自可爱，何必虚名务好奇。"
        ],
        "notes": "",
        "id": "b8a032f8140296322e0d8321192c20ef"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "竹间亭",
        "preface": "",
        "paragraphs": [
            "高亭照初日，竹影凉萧森。",
            "新篁渐解箨，翠色日已深。",
            "雨多苔莓青，幽径无人寻。",
            "静趣久迺得，暂来聊解襟。",
            "清风飒然生，鸣鸟送好音。",
            "佳时不易得，浊酒聊自斟。",
            "兴尽即言返，生来期抱琴。"
        ],
        "notes": "",
        "id": "f091484fdddcb405b2568c5b8df1fd9e"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "箕山",
        "preface": "",
        "paragraphs": [
            "朝下黄芦坂，夕望箕山云。",
            "缅怀巢上客，想彼岩中人。",
            "弱岁慕高节，壮年婴世纷。",
            "漱流羡颍水，振衣嗟洛尘。",
            "空祠乱惊鸟，山木含余曛。",
            "聊兹谢芝桂，归月及新春。"
        ],
        "notes": "",
        "id": "8f1ed35e03adb4808820af794cbc8a47"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "西园",
        "preface": "",
        "paragraphs": [
            "落日叩溪门，西溪复何所。",
            "人侵树里耕，花落田中雨。",
            "平野见南山，荒台起寒雾。",
            "歌舞昔云谁，今人但怀古。"
        ],
        "notes": "",
        "id": "e2a5db751048ef5271424afc8785f131"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "白兔",
        "preface": "",
        "paragraphs": [
            "天冥冥，云蒙蒙，白兔捣药姮娥宫。",
            "玉关金锁夜不闭，窜入滁山千万重。",
            "滁泉清甘泻大壑，滁草软翠摇轻风。",
            "渴饮泉，困栖草，滁人遇之丰山道。",
            "网罗百计偶得之，千里持为翰林宝。",
            "翰林酬酢委金璧，珠箔花笼玉为食。",
            "朝随孔翠伴，暮缀鸾皇翼。",
            "主人邀客醉笼下，凉洛风埃不沾席。",
            "群诗名貌极豪纵，尔兔有意果谁识。",
            "天资洁白已为累，物性拘囚尽无益。",
            "上林荣落几时休，回首峰峦断消息。"
        ],
        "notes": "",
        "id": "29c75438d40a0717596825dacc6ba99a"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "偶书",
        "preface": "",
        "paragraphs": [
            "吾见陶靖节，爱酒又爱闲。",
            "二者人所欲，不问愚与贤。",
            "柰何古今人，遂此乐尤难。",
            "饮酒或时有，得闲何鲜焉。",
            "浮屠老子流，营营盈市廛。",
            "二物尚如比，仕宦不待言。",
            "官高责愈重，禄厚足忧患。",
            "暂息不可得，况欲闲长年。",
            "少壮务贪得，锐意力争前。",
            "老来难勉强，思此但长叹。",
            "决计不宜晚，归耕颍尾田。"
        ],
        "notes": "",
        "id": "4b65d68aa9b815ad9ff0032e782110af"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "日本刀歌",
        "preface": "",
        "paragraphs": [
            "昆夷道远不复通，世传切玉谁能穷。",
            "宝刀近出日本国，越贾得之沧海东。",
            "鱼皮装贴香木鞘，黄白闲杂𨱎与铜。",
            "百金传入好事手，佩服可以禳妖凶。",
            "传闻其国居大岛，土壤沃饶风俗好。",
            "其先徐福诈秦民，采药淹留丱童老。",
            "百工五种与之居，至今器玩皆精巧。",
            "前朝贡献屡往来，士人往往工词藻。",
            "徐福行时书未焚，逸书百篇今尚存。",
            "令严不许传中国，举世无人识古文。",
            "先王大典藏夷貊，苍波浩荡无通津。",
            "令人感激坐流涕，锈澁短刀何足云。"
        ],
        "notes": "",
        "id": "e7f1fc3e888c0c9ba0458112dc8105a3"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "会峰亭",
        "preface": "",
        "paragraphs": [
            "山势百里见，新亭压其巅。",
            "群峰渐靡迤，高下相绵联。",
            "下窥疑无地，杳蔼但苍烟。",
            "是时新雨余，众壑鸣春泉。",
            "林籁静更响，山光晚逾鲜。",
            "岩花为谁开，春去夏犹妍。",
            "野鸟窥我醉，谿云留我眠。",
            "日暮山风来，吹我还醒然。",
            "醉醒各任物，云鸟徒留连。"
        ],
        "notes": "",
        "id": "160f784102bb02f14e80dfc400275d84"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "晚步绿阴园遂登凝翠亭",
        "preface": "",
        "paragraphs": [
            "余春去已远，绿水涵新塘。",
            "渐爱树阴密，初迎蕙风凉。",
            "高亭可四望，绕郭青山长。",
            "野色晚更好，岚曛共微茫。",
            "幽怀不可写，雅咏同谁觞。",
            "明月如慰我，开轩送清光。"
        ],
        "notes": "",
        "id": "d009769aa96b8375b8c243c0a28f9243"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "圣俞惠宣州笔戏书",
        "preface": "",
        "paragraphs": [
            "圣俞宣城人，能使紫毫笔。",
            "宣人诸葛高，世业守不失。",
            "紧心缚长毫，三副颇精密。",
            "硬软适人手，百管不差一。",
            "京师诸笔工，牌榜自称述。",
            "累累相国东，比若衣缝虱。",
            "或柔多虚尖，或硬不可屈。",
            "但能装管榻，有表曾无实。",
            "价高仍费钱，用不过数日。",
            "岂如宣城毫，耐久仍可乞。"
        ],
        "notes": "",
        "id": "fbe4bf6d25469cc00d70bbe3598b9b0e"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "赠潘景温叟",
        "preface": "",
        "paragraphs": [
            "秦卢不世出，俗子相矜夸。",
            "治疾不知源，横死纷如麻。",
            "番阳奇男子，衣冠本儒家。",
            "学本得心诀，照底穷根厓。",
            "泠然鉴五藏，曾靡毫厘差。",
            "公卿扫榻迎，黄金载盈车。",
            "语言无羽翰，飞入万齿牙。",
            "相逢京洛下，使我惊且嗟。",
            "七年慈母病，庸工口咿哑。",
            "恨不早见君，以乞壶中砂。",
            "通宵耳高论，饮恨知何涯。",
            "瞥然别我去，征途指烟霞。",
            "孤云不可留，泪线风中斜。"
        ],
        "notes": "",
        "id": "7a61c3b3d8b34141557edb95a9572742"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "学书二首  其一",
        "preface": "",
        "paragraphs": [
            "苏子归黄泉，笔法遂中绝。",
            "赖有蔡君谟，名声驰晚节。",
            "醉翁不量力，每欲追其辙。",
            "人生浪自苦，以取儿女悦。",
            "岂止学书然，自悔从今决。"
        ],
        "notes": "",
        "id": "c7ee01f30fe6ac9a155ffbcc2daff488"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "学书二首  其二",
        "preface": "",
        "paragraphs": [
            "学书不觉夜，但怪西窗暗。",
            "病目故已昏，墨不分浓淡。",
            "人生不自知，劳苦殊无憾。",
            "所得乃虚名，荣华俄顷暂。",
            "岂止学书然，作铭聊自鉴。"
        ],
        "notes": "",
        "id": "3bc8ef6683185514bc79da201fee2aba"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "奉使道中作三首  其一",
        "preface": "",
        "paragraphs": [
            "执手意迟迟，出门还草草。",
            "无嫌去时速，但愿归时早。",
            "北风吹雪犯片裘，夹路花开回马头。",
            "若无二月还家乐，争奈千山远客愁。"
        ],
        "notes": "",
        "id": "d7bae9e71241f70c8bc4a288d68c5481"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "奉使道中作三首  其二",
        "preface": "",
        "paragraphs": [
            "为客莫思家，客行方远道。",
            "还家自有时，空使朱颜老。",
            "禁城春色暖融怡，花倚春风待客归。",
            "劝君还家须饮酒，记取思归未得时。"
        ],
        "notes": "",
        "id": "9bb4736413da9342e45645c5f9e38754"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "奉使道中作三首  其三",
        "preface": "",
        "paragraphs": [
            "客梦方在家，角声已催晓。",
            "怱怱行人起，共怨角声早。",
            "马蹄终日践水霜，未到思回空断肠。",
            "少贪梦里还家乐，早起前山路正长。"
        ],
        "notes": "",
        "id": "6870f341c46d84ccd9de4aacbf4413f8"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "奉使道中寄坦师",
        "preface": "",
        "paragraphs": [
            "道人少贾海上游，海舶破散身沉浮。",
            "黄金满箧人所寄，吹簸偶得还中州。",
            "臝身归金不受报，祗取斗酒相献酬。",
            "欢娱慈母终一世，脱弃妻子藏岩幽。",
            "苍烟寥寥池水漫，白玉菡萏吹高秋。",
            "夜燃栢子煮山药，忆此东望无时休。",
            "塞垣春枯积雪溜，沙砾威怒黄云愁。",
            "五更匹马随鴈起，想见鄮郭花今稠。",
            "百年夸夺终一丘，世上满眼真悠悠。",
            "寄声万里心绸缪，莫道异趣无相求。"
        ],
        "notes": "",
        "id": "7d38e5dd84331bed270d81b1decd308e"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "勉刘甲",
        "preface": "",
        "paragraphs": [
            "有司精考核，中第为公卿。",
            "本基在积习，优学登荣名。",
            "吾子齿尚少，加勤无自轻。",
            "努力图树立，庶几终有成。"
        ],
        "notes": "",
        "id": "f68294331fbe92781296f4cdbb1fdf75"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "寿楼",
        "preface": "",
        "paragraphs": [
            "碧瓦照日生青烟，谁家高楼当道边。",
            "昨日丁丁斤且斲，今朝朱栏横翠幕。",
            "主人起楼何太高，欲夸富力压群豪。",
            "楼中女儿十五六，红膏画眉双鬓绿。",
            "日暮春风吹管弦，过者仰首皆留连。",
            "应笑楼前骑马客，腰垂金章头已白。",
            "苦贪名利损形骸，争若庸愚恣声色。",
            "朝见骑马过，暮见骑马归。",
            "经年无补朝廷事，何用区区来往为。"
        ],
        "notes": "",
        "id": "72a9cc5412d8e7329c821ba92b808da2"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "试院闻奚琴作",
        "preface": "",
        "paragraphs": [
            "奚琴本出奚人乐，奚虏弹之双泪落。",
            "抱琴置酒试一弹，曲罢依然不能作。",
            "黄河之水向东流，凫飞鴈下白云秋。",
            "岸上行人舟上客，朝来暮去无今昔。",
            "哀弦一奏池上风，忽闻如在河舟中。",
            "弦声千古听不改，可怜纤手今何在。",
            "谁知著意弄新音，断我罇前今日心。",
            "当时应有曾闻者，若使重听须泪下。"
        ],
        "notes": "",
        "id": "a86a7eadc4e2b8696b11cf4900068bae"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "乞药有感呈梅圣俞",
        "preface": "",
        "paragraphs": [
            "宣州紫沙合，圆若截郫筒。",
            "偶得今十载，走宦南北东。",
            "持之圣俞前，乞药戒羸僮。",
            "圣俞见之喜，遽以手磨砻。",
            "谓此吾家物，问谁持赠公。",
            "因嗟与君交，事事无不同。",
            "忆昔初识面，青衫游洛中。",
            "高标不可揖，杳若云间鸿。",
            "不独体轻健，目明仍耳聪。",
            "尔来三十年，多难面忧攻。",
            "君晚得奇药，灵根𣃁离宫。",
            "其状若狗蹄，其香比芎䓖。",
            "爱君方食贫，面色悦以丰。",
            "不惮乞余剂，庶几助衰衰癃。",
            "平时一笑欢，饮酒各争雄。",
            "向老面病出，区区论药功。",
            "衰盛物常理，循环势无穷。",
            "寄语少年儿，慎勿笑两翁。"
        ],
        "notes": "",
        "id": "0ff6c6e102c5fe6347c119da7e0937e1"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "拟剥啄行寄赵少师",
        "preface": "",
        "paragraphs": [
            "剥剥复啄啄，柴门惊鸟雀。",
            "故人千里驾，信士百金诺。",
            "搢绅相趋动颜色，闾巷欢呼共嗟愕。",
            "顾我非惟慰寂寥，于时自可警偷薄。",
            "事国十年忧患同，酣歌几日暂相从。",
            "酒醒初不戒徒驭，归思瞥起如飞鸿。",
            "车马閴然人已去，荷锄去向野田中。"
        ],
        "notes": "",
        "id": "62034d456d305cfb85eb0a30ef0015ae"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "绝句",
        "preface": "",
        "paragraphs": [
            "冷雨涨焦陂，人去陂寂寞。",
            "惟有霜前花，鲜鲜对高阁。"
        ],
        "notes": "",
        "id": "0649071ce9986fdc3c9dc11e6c40faef"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "冬夕小斋联句寄梅圣俞",
        "preface": "",
        "paragraphs": [
            "寒窗明夜月，散帙耿灯火。",
            "破砚裂冰澌，败席荐霜笴。",
            "废书浩长吟，想子实劳我。",
            "清篇追曹刘，苦语侔岛可。",
            "酣饮每颓山，谈笑工炙輠。",
            "驾言当有期，岁晚何未果。",
            "幽梦乱如云，别愁牢若锁。",
            "雪水渐涟漪，春枝将婀娜。",
            "客心莫迟留，苑葩即纷堕。",
            "何当迎笑前，相逢嘲饭颗。"
        ],
        "notes": "",
        "id": "e2620340656e76ecef76e54e9dc89367"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "剑联句",
        "preface": "",
        "paragraphs": [
            "圣人作神兵，以定天下厄。",
            "蚩尤发灵机，干将构雄绩。",
            "橐籥天地开，𬬻冶阴阳辟。",
            "南帝输火精，西皇降金液。",
            "炎炎昆冈荧，汹汹洪河擘。",
            "雷霆助意气，日月沦精魄。",
            "神气不在大，错落就三尺。",
            "直淬灵溪泉，横磨太行石。",
            "雄雌威并立，昼夜光相射。",
            "提携风云生，指顾烟霞寂。",
            "坚刚正人心，耿介志士迹。",
            "初疑成夏鼎，魑魅世所适。",
            "又若引吴刀，犀象谓无隔。",
            "截波虬尾滑，脱浪鲸牙直。",
            "顽冰挂阴霤，皎月乘孤隙。",
            "河角起彗气，云罇露秋碧。",
            "晓镡星斗烂，夜匣飞龙宅。",
            "舞酣霰雪回，弹俊球琳击。",
            "鲜摇霅水光，腻刮湘山色。",
            "青蛟渴雨瘦，素虺蟠霜瘠。",
            "清音锵以鸣，寒姿坚且泽。",
            "鬼类丧影响，佞党摧肝膈。",
            "一旦会神武，四海屠凶逆。",
            "周王奉天讨，商郊千里赤。",
            "楚子扬军声，秦师万首白。",
            "祥辉冠吴楚，杀气横燕易。",
            "与君斩鼇足，八极停震虩。",
            "与君刜鹏翼，三辰增焕赫。",
            "莫使化猿翁，辱我为幻惑。",
            "莫使暴虎人，屈我执仇敌。",
            "尊严俟冠冕，左右舞干戚。",
            "功成不可留，延平空霹雳。"
        ],
        "notes": "",
        "id": "87b6dbaa03c7978fb23734139f1abe6e"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "鹤联句",
        "preface": "",
        "paragraphs": [
            "上霄降灵气，钟此千年禽。",
            "幽闲靖节性，孤高伯夷心。",
            "颉颃紫霄垠，飘飖沧浪浔。",
            "岳湛有仙姿，钧韶无俗音。",
            "毛滋月华淡，顶粹霞光深。",
            "目流泉客泪，翅垂羽人襟。",
            "腾汉雪千丈，点溪霜半寻。",
            "纤喙砺青铁，修胫雕碧琳。",
            "岩栖干溪树，泽饮卑朱泠。",
            "鸾皇自埙箎，燕雀徒商参。",
            "独翅耸琼枝，群舞倾瑶林。",
            "病余霞云段，梦回松吹吟。",
            "静嫌鹦鹉言，高笑鸳鸯淫。",
            "金清泠澄澈，玉玉格寒萧森。",
            "洁白不我恃，腥膻非所任。",
            "稻粱不得已，虮虱胡为侵。",
            "天池忆鹏游，云罗伤凤沈。",
            "风流超缟素，雅淡绝规箴。",
            "相亲长道情，偶见锁烦襟。",
            "西汉惜冯唐，华皓欲投簪。",
            "南朝仰卫玠，清羸疑不禁。",
            "端如方直臣，处群良足钦。",
            "介如廉退士，惊秋犹在阴。",
            "几诮鹰隼鸷，覊鞲俄见临。",
            "还嗤凫鹥贪，弋缴终就擒。",
            "乘轩乃一芥，空笼仍万金。",
            "片云伴遥影，冥冥越烟岑。",
            "长飚送逸响，亭亭出霜砧。",
            "蓬瀛忽往来，桑田成古今。",
            "顾下八佾庭，鼓舞薰风琴。"
        ],
        "notes": "",
        "id": "3e1a37cf8240258ed7b5fd9206a3a4e3"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "来燕堂与赵叔平王禹玉王原叔韩子华联句",
        "preface": "",
        "paragraphs": [
            "贤侯谢郡归，从游乐吾党。",
            "林泉富余地，卜筑疏陈莽。",
            "是时春正中，来燕音下上。",
            "若贺大厦成，喜留众宾赏。",
            "得名因谈笑，挥墨粲题榜。",
            "所夸贤豪盛，岂止池谢广。",
            "人心乐且闲，鸟意颉而颃。",
            "吟罇敞花轩，酬枕酣风幌。",
            "轻云薄藻栋，初日丽珠网。",
            "红袂生暗香，清弦泛余响。",
            "林深隐飞盖，岸曲迟去桨。",
            "波光栏槛明，竹飞衣巾爽。",
            "虚容凉樾入，景与文涟荡。",
            "晨飚转绿蕙，夕雨滋膏壤。",
            "嘉辰嘉盍朋，命驾期屡往。",
            "觞咏陶淑真，世俗岂吾倣。",
            "得以为胜游，萧然散烦想。",
            "公子固好士，世德复可象。",
            "今此大基构，不图专奉养。",
            "美哉风流存，来叶足师仰。"
        ],
        "notes": "",
        "id": "0fd7a6461d65230e82c71db70fd830f9"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "汉宫",
        "preface": "",
        "paragraphs": [
            "桂馆神君去，甘泉辇道平。",
            "翠华飞盖下，豹尾属车迎。",
            "晓露寒浮掌，光风细转旌。",
            "廓回偏费步，珮远尚闻声。",
            "玉树人间老，珊瑚海底生。",
            "金波夜夜意，偏照影娥清。"
        ],
        "notes": "",
        "id": "7726cc04b824be7bde4e17e10d155f95"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送刘半千平阳簿",
        "preface": "",
        "paragraphs": [
            "岭梅归驿路迢迢，越鸟巢倾木半乔。",
            "松径就荒聊应召，桂丛留隐定相招。",
            "家庭噪鹊争喧树，夜帐惊猿自拥条。",
            "何处秋风摧客鬓，青丝恐逐物华凋。"
        ],
        "notes": "",
        "id": "53c09b1c13dc6134d42d068fd4559350"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "楼头",
        "preface": "",
        "paragraphs": [
            "百尺楼头万叠山，楚江南望隔晴烟。",
            "云藏白道天垂幕，帘卷黄昏月上弦。",
            "桑落蒲城催熟酒，柳衰章陌感凋年。",
            "发光如葆宁禁恨，不待为郎已飒然。"
        ],
        "notes": "",
        "id": "46ee3afed734b39cd84b9f55624003cd"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "夕照",
        "preface": "",
        "paragraphs": [
            "夕照留歌扇，余辉上桂丛。",
            "霞光晴散锦，雨气晚成虹。",
            "燕下翻池草，乌惊傍井桐。",
            "无憀照湘水，丹色映秋风。"
        ],
        "notes": "",
        "id": "64d3992b5b37bb8274083a1a2543f91e"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送张学士知郢州",
        "preface": "",
        "paragraphs": [
            "汉郎清晓赤墀趋，楚老西来望集旟。",
            "侍史护衣薰蕙草，辘轳要劔从骊驹。",
            "阳春绕雪歌低扇，油幕连运水泛渠。",
            "千里修门对涔浦，好寻遗玦吊三闾。"
        ],
        "notes": "",
        "id": "995b82e631dbb288adbd48d5d4a77ba9"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "晓咏",
        "preface": "",
        "paragraphs": [
            "帘外星辰逐斗移，紫河声转下云西。",
            "九雏乌起城将曙，百尺楼高月易低。",
            "露裛兰苕惟有泪，秋荒桃李不成蹊。",
            "西堂吟思无人助，草满池塘梦自迷。"
        ],
        "notes": "",
        "id": "d4b7d40a1bb0eb36e7698fffeea37bb5"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "禁火",
        "preface": "",
        "paragraphs": [
            "火禁开何晚，春芳半已凋。",
            "柳风兼絮坠，榆雨带钱飘。",
            "泪翦兰膏尽，弦亏桂魄消。",
            "祓兰流水曲，游禊一相招。"
        ],
        "notes": "",
        "id": "5bcdb45fbdf8df6e8716dfce0d3c6201"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送赵山人归旧山",
        "preface": "",
        "paragraphs": [
            "屈贾江山思不休，霜飞翠葆忽惊秋。",
            "吟抛楚畹兰苕老，归有淮山桂树留。",
            "聒耳春池蛙两部，比封秋坞橘千头。",
            "嗔条怒颖真堪愧，莫染衣尘更远游。"
        ],
        "notes": "",
        "id": "448bde9b16637dcc36abb159db25ae8b"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "闲居即事",
        "preface": "",
        "paragraphs": [
            "巷有容车陋，门无载酒过。",
            "池喧蛙怒雨，客去雀惊罗。",
            "握臂如枝骨，哀弦系筯歌。",
            "无憀漳浦卧，还似咏中阿。"
        ],
        "notes": "",
        "id": "3771eebd7d8bb9d83870f16bdb983837"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "伤春",
        "preface": "",
        "paragraphs": [
            "蕙兰蹊径失芳期，风雨春深怯减衣。",
            "卷箔高楼惊燕入，挥弦远目送鸿归。",
            "蜂催酿蜜愁花尽，絮扑暄条妬雪飞。",
            "欲识伤春多少恨，试量衣带忖要围。"
        ],
        "notes": "",
        "id": "745bcbfcf16671da51691f0d1a2b0780"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "公子",
        "preface": "",
        "paragraphs": [
            "黄山开苑猎初回，绛树分行舞递来。",
            "下马春场鸡鬭距，鸣弦初日雉惊媒。",
            "犀投博齿呼成白，桥隔车音听似雷。",
            "不问春蚕眠未起，更寻桑陌到秦台。"
        ],
        "notes": "",
        "id": "ec25eafba58770445d1ff90bdb68fc7d"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "夜意",
        "preface": "",
        "paragraphs": [
            "蕙炷炉薰断，兰膏烛艳煎。",
            "夜风多起籁，晓月渐亏弦。",
            "鹊去星低汉，乌啼树暝烟。",
            "惟应墙外柳，三起复三眠。"
        ],
        "notes": "",
        "id": "38d0b89f9769db61ee9225765fa82fae"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "寄张至秘校",
        "preface": "",
        "paragraphs": [
            "关山一里一重愁，今远伤离两未休。",
            "南陌望穷云似帐，西楼吟断月如钩。",
            "柳绵飞后春应减，兰径荒时客倦游。",
            "拟寄东流问沟水，亦应沟水更东流。"
        ],
        "notes": "",
        "id": "e2f264be3edce6d068b8fabb543bd30c"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "寄徐巽秀才",
        "preface": "",
        "paragraphs": [
            "瑶花飞雪荡离愁，𫛴鴂惊风下绿畴。",
            "睢凶树荒谁共客，楚江枫老独悲秋。",
            "千里锦浪翻如箭，万叠春山翠入楼。",
            "章陌柳条今在否，定临沟水拂东流。"
        ],
        "notes": "",
        "id": "7503c41abc8360656e027d1925f515e7"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "寄刘昉秀才",
        "preface": "",
        "paragraphs": [
            "丝路萦回细入云，离怀南陌草初薰。",
            "茂林修竹谁同禊，明月春萝定勒文。",
            "燕忆铜鞮来不定，鸿归碣石信难分。",
            "东风鸎友应相望，懊恼孤飞不及群。"
        ],
        "notes": "",
        "id": "17deca164f254448e103dcd5cb6f54cf"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送客回马上作",
        "preface": "",
        "paragraphs": [
            "南浦空波绿，西陂夕照寒。",
            "瑶华伤远道，芳草送归鞍。",
            "翠歛遥山叠，氛收古泽宽。",
            "衰容畏秋色，不及楚枫丹。"
        ],
        "notes": "",
        "id": "d92b9f0e38a2149cac74abb76646cfe3"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "西征道中送陈舅秀才北归",
        "preface": "",
        "paragraphs": [
            "棋墅风流谢舅贤，发光如葆惜穷年。",
            "人随黄鹄飞千里，酒满栖乌送一弦。",
            "望驿早梅迎远使，拂鞍衰柳拗归鞭。",
            "越禽胡马相逢地，南北思归各黯然。"
        ],
        "notes": "",
        "id": "6f23d5dd3b61ee3153c00b2ef7df1958"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送目",
        "preface": "",
        "paragraphs": [
            "送目衡皋望不休，江苹高下遍汀洲。",
            "长堤柳曲妨回首，小苑花深碍倚楼。",
            "楚径蕙风消病渴，洛城花雪荡春愁。",
            "流杯三日佳期过，掷度兰波负胜游。"
        ],
        "notes": "",
        "id": "2e06da15c5ebbb5cdbd5a2f1cd9ca244"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "春晓",
        "preface": "",
        "paragraphs": [
            "小合回残梦，开帘转晓晖。",
            "露寒风不定，花落鸟惊飞。",
            "病渴偏思柘，朝寒怯减衣。",
            "沈钱将谢雪，持底送春归。"
        ],
        "notes": "",
        "id": "88bb297b1cb04027f05a8d14ae9adbca"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "刘秀才宅对弈",
        "preface": "",
        "paragraphs": [
            "乌巷招邀谢墅中，紫囊香珮更临风。",
            "尘惊野火遥知猎，目送云罗但听鸿。",
            "六著比犀鸣博胜，百娇柘矢捧壶空。",
            "解衣对子欢何极，玉井移阴下翠桐。"
        ],
        "notes": "",
        "id": "9855bd87809a53201d25b5edd11dea16"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送李寔",
        "preface": "",
        "paragraphs": [
            "几幅归帆不暂停，吴天遥望斗牛横。",
            "香薰翠被乘青翰，波暖屏风咏紫茎。",
            "江水自随潮上下，月轮闲与蚌亏盈。",
            "河桥折柳伤离后，更作南云万里行。"
        ],
        "notes": "",
        "id": "2a7718c218bf3dd2e567f3389c245eb0"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "早夏郑工部园池",
        "preface": "",
        "paragraphs": [
            "夜雨残芳尽，朝晖宿雾收。",
            "兰香才馥径，柳暗欲翻沟。",
            "夏木繁堪结，春蹊翠已稠。",
            "披襟楚风快，伏槛更临流。"
        ],
        "notes": "",
        "id": "73a3d94b9d996a6e368f1d1ec7368943"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "舟中寄刘昉秀才",
        "preface": "",
        "paragraphs": [
            "东南天阔漾归流，西北云高断寸眸。",
            "明日随人来远浦，青山答鼓送行舟。",
            "归心逐梦成鱼鸟，夜汉看星识斗牛。",
            "酽酒开樽谁共醉，清江聊且玩游鯈。"
        ],
        "notes": "",
        "id": "b3ac90f00d6dfef36609f7d5fc262a7c"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "月夕",
        "preface": "",
        "paragraphs": [
            "月气初升海，屏光半隐扉。",
            "寒消觉春尽，漏永送筹稀。",
            "兰烛风惊烬，烟帘雾湿衣。",
            "清羸急宽带，频减故时围。"
        ],
        "notes": "",
        "id": "b13491af13db0e65b2210140e7235e2f"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "奉送叔父都官知永州",
        "preface": "",
        "paragraphs": [
            "虎头盘绶贵垂绅，青组名郎领郡频。",
            "画鹢千艘随下濑，听鸡五鼓送行人。",
            "楚波漾楫萍如日，淮月开舲蚌有津。",
            "千里壶浆民咏溢，樯乌旟隼下汀苹。"
        ],
        "notes": "",
        "id": "38a910f3ba48ca6a522035f55cc37079"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "柳",
        "preface": "",
        "paragraphs": [
            "绿树低昂不自持，河桥风雨弄春丝。",
            "残黄浅约眉双歛，欲舞先夸手小垂。",
            "快马折鞭催远道，落梅横笛共余悲。",
            "长亭送客兼迎雨，费尽春条赠别离。"
        ],
        "notes": "",
        "id": "d56aa533b62062c1bb3d962e9e1674dc"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "舟中望京色",
        "preface": "",
        "paragraphs": [
            "东北归川决决流，泛艎青渚暂夷犹。",
            "遥登灞岸空回首，不见长安但举头。",
            "挥手嵇琴空堕睫，开樽鲁酒不忘忧。",
            "青门柳色春应遍，犹自留连杜若洲。"
        ],
        "notes": "",
        "id": "8a04e804f9f622acfb89ae43819730eb"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "小圃",
        "preface": "",
        "paragraphs": [
            "桂树鸳鸯起，兰苕翡翠翔。",
            "风高丝引絮，雨罢叶生光。",
            "蝶粉花沾紫，蜂茸露湿黄。",
            "愁酲与消渴，容易为春伤。"
        ],
        "notes": "",
        "id": "accd789d0dbfb4fe2a91ce60b47e845c"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "即目",
        "preface": "",
        "paragraphs": [
            "李径阴森接翠畴，押帘风日澹清秋。",
            "晚乌藏柳栖残照，远燕伤风失故楼。",
            "星汉经年虽可望，云波千叠不缄愁。",
            "平居革带频移孔，谁问无憀沈隐侯。"
        ],
        "notes": "",
        "id": "0e196dfd85068e2fba4573fa7355557b"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "南征道寄相送者",
        "preface": "",
        "paragraphs": [
            "楚天风雪犯征裘，误拂京尘事远游。",
            "谢墅人归应作咏，灞陵岸远尚回头。",
            "云含江树看迷所，目逐归鸿送不休。",
            "欲借高楼望西北，亦应西北有高楼。"
        ],
        "notes": "",
        "id": "b569d8ac239daad550516ce9ccaa59da"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "楚泽",
        "preface": "",
        "paragraphs": [
            "宿莽湘累怨，幽兰楚俗谣。",
            "紫屏空自老，翠被岂能招。",
            "欲就苍梧诉，愁迷沣浦遥。",
            "哀猿羌昼晦，悲鴂众芳凋。",
            "红壁丹砂板，琼钩翡翠翘。",
            "如何搴香杜，江上独无憀。"
        ],
        "notes": "",
        "id": "0b503a27bbb26bd536692ed34a54389b"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "题金山寺",
        "preface": "",
        "paragraphs": [
            "地接龙宫涨浪赊，鹫峰岑绝倚云斜。",
            "岩披宿雾三竿日，路引迷人四照花。",
            "海国盗牙争起塔，河童施钵但惊沙。",
            "春萝攀倚难成去，山谷踈钟落暮霞。"
        ],
        "notes": "",
        "id": "a0ae9ae4701f997303614b8cf42a0d46"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送窦秀才",
        "preface": "",
        "paragraphs": [
            "晴原高下细如鳞，树转城回路欲分。",
            "望月西楼人共远，跃鞍南陌草初薰。",
            "短亭山翠偏多叠，送目鸿惊不及群。",
            "一驿赋成应援笔，好凭飞翼寄归云。"
        ],
        "notes": "",
        "id": "7ce868c2073b9ea94e7bf70ca73eec22"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "旅思",
        "preface": "",
        "paragraphs": [
            "调苦歌非乐，岐多泪始零。",
            "羞弹长铗劔，终恋五侯鲭。",
            "陌草薰沙绿，江枫照岸青。",
            "南陔动归思，兰叶向春馨。"
        ],
        "notes": "",
        "id": "cbcc814f1ba4af5c83947cc25335941b"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "仙意",
        "preface": "",
        "paragraphs": [
            "孤桐百尺拂非烟，凤去鸾归夜悄然。",
            "沧海风高愁燕远，扶桑春老记蚕眠。",
            "槎流千里才成曲，桂魄经旬始下弦。",
            "独有金人寄遗恨，晓盘云泪冷涓涓。"
        ],
        "notes": "",
        "id": "3ca18379074f546ea39b7bef1fca481b"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "闻朱祠部罢浔州归阙",
        "preface": "",
        "paragraphs": [
            "汉柱题名墨未干，南州坐布政条宽。",
            "岭云路隔梅欹驿，使驿秋归柳拂鞍。",
            "建礼侵晨趋冉冉，明光赐对佩珊珊。",
            "颍川此召行闻拜，冠𫠆凝尘俟一弹。"
        ],
        "notes": "",
        "id": "0ed08839e7b8c6f059d41cd5f9a536c5"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "倦征",
        "preface": "",
        "paragraphs": [
            "沈约伤春思，嵇含倦久游。",
            "帆归黄鹤浦，人滞白苹洲。",
            "乳燕差池远，江禽格磔浮。",
            "物华真可玩，黑鬓恐逢秋。"
        ],
        "notes": "",
        "id": "2dd8721a6fe90476266184080f8b1b76"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "郑驾部射圃",
        "preface": "",
        "paragraphs": [
            "梦草西堂射圃连，兰苕初日露华鲜。",
            "晕含画的弦开月，牙算行筹酒满船。",
            "镂管思催吟韵剧，妓帘阴薄舞衣翩。",
            "当筵独愧探牛炙，俭府芙蓉客尽贤。"
        ],
        "notes": "",
        "id": "16c99d4052c0f04eefa0905e494ba66c"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "甘露寺",
        "preface": "",
        "paragraphs": [
            "云树千寻隔翠微，给园金地敞仁祠。",
            "讲花飘雨诸天近，春漏欹连白日迟。",
            "引钵当空时取露，残灰经劫自成池。",
            "危栏徙倚吟忘下，九子铃寒塔影移。"
        ],
        "notes": "",
        "id": "14b4616998b2f672473ba1b394c61172"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送友人南下",
        "preface": "",
        "paragraphs": [
            "河桥别柳减春条，隔浦挐音听已遥。",
            "千里羹莼夸敌酪，满池滮稻欲鸣蜩。",
            "东风楚岸神灵雨，残月吴波上下潮。",
            "如吊湘累搴香若，秋江斜日驻兰桡。"
        ],
        "notes": "",
        "id": "d2ec2bd5e7ecbeb8aef6ea30c0ffcdf9"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "高楼",
        "preface": "",
        "paragraphs": [
            "六曲雕栏百尺楼，帘波不定瓦如流。",
            "浮云已映楼西北，更向云西待月钩。"
        ],
        "notes": "",
        "id": "b365dd9cada2cf2ab03a224b46aada6c"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "榴花",
        "preface": "",
        "paragraphs": [
            "絮乱丝繁不自持，蜂黄蝶紫燕参差。",
            "榴花最恨来时晚，惆怅春期独后期。"
        ],
        "notes": "",
        "id": "79bfb3c0a091290215e1f024ddc9d5a4"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "宿云梦馆",
        "preface": "",
        "paragraphs": [
            "北鴈来时岁欲昏，私书归梦杳难分。",
            "井桐叶落池荷尽，一夜西窗雨不闻。"
        ],
        "notes": "",
        "id": "f8879809de68b12f75ef9a246fa1a681"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "𫛴䳏",
        "preface": "",
        "paragraphs": [
            "花残如霰落纷纷，紫陌空遗翠幰尘。",
            "𫛴䳏枉缘催节物，年华不信有伤春。"
        ],
        "notes": "",
        "id": "b4aa45a93ef4b7fc41b6062a6e6f289c"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "帘",
        "preface": "",
        "paragraphs": [
            "银蒜钩帘宛地垂，桂丛乌起上朝晖。",
            "枉将玳瑁雕为押，遮掩春堂碍燕归。"
        ],
        "notes": "",
        "id": "91c08fa3f30dd63bb5ddaf0745871d54"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "行雪",
        "preface": "",
        "paragraphs": [
            "叠叠烟波隔梦思，离愁几日减要围。",
            "行云自亦伤无定，莫就行雪托信归。"
        ],
        "notes": "",
        "id": "95c0261fca399aeb7955b6d42aaa4100"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "琵琶亭上作",
        "preface": "",
        "paragraphs": [
            "九江烟水一登临，风月清含古恨深。",
            "湿尽青衫司马泪，琵琶还似雍门琴。"
        ],
        "notes": "",
        "id": "3e384f1325ef4ff3861109ac4ba72533"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "柳",
        "preface": "",
        "paragraphs": [
            "雨阔堤长走画辕，絮兼梨雪堕春烟。",
            "东风苑外千丝老，犹伴吴蚕尽日眠。"
        ],
        "notes": "",
        "id": "dbc8d95b5f305f587a7e9b7a4675473d"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "井桐",
        "preface": "",
        "paragraphs": [
            "簷欹碧瓦拂倾梧，玉井声高转辘轳。",
            "肠断西楼惊稳梦，半留残月照啼乌。"
        ],
        "notes": "",
        "id": "5c403c429f723e48f27510b706e4b4a7"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "雪中寄友人",
        "preface": "",
        "paragraphs": [
            "楚岸梅香半入衣，冻云银铄晓光飞。",
            "遥应便面逢人处，走马章街失路归。"
        ],
        "notes": "",
        "id": "b3028615e7dbce004192a6fa95c8ee7f"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "与谢三学士唱和八首 和国庠劝讲之什",
        "preface": "",
        "paragraphs": [
            "春尽沂风暖，芹生泮水清。",
            "双旌荣照路，博带俨盈庭。",
            "函丈师临席，锵金壁有经。",
            "诸生拜玉衮，欣识象丘形。"
        ],
        "notes": "",
        "id": "f0d65e268149cb416fef76c23fd717b6"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "与谢三学士唱和八首 和游午桥庄",
        "preface": "",
        "paragraphs": [
            "晓坛初毕祀，弭盖共寻幽。",
            "鸟哢林中出，泉声冰下流。",
            "攀条惊雪尽，翻袂爱风柔。",
            "好驻城南马，春桑徧陌头。"
        ],
        "notes": "",
        "id": "590eb26b5b3a18b9a2d551ae94e6674c"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "与谢三学士唱和八首 和龙门晓望",
        "preface": "",
        "paragraphs": [
            "雾蒙蒙晓望平，悠然驱马独吟行。",
            "烟岚明灭川霞上，凌乱空山百鸟惊。"
        ],
        "notes": "",
        "id": "4cfe8d4ad4ce975f12f6ec604c1ed1e9"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "与谢三学士唱和八首 除夜偶成拜上学士三丈",
        "preface": "",
        "paragraphs": [
            "万瓦青烟夕霭生，斗杓迎岁转东城。",
            "隋宫守夜沈香燎，楚俗驱神爆竹声。",
            "玉树罗阶家宴盛，羽觞称寿彩衣荣。",
            "九门朝客思公甚，向晓天风舞雪霙。"
        ],
        "notes": "",
        "id": "42b50d9cb028bc6cd4877088a8cfa65a"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "与谢三学士唱和八首 陪饮上林院后亭见樱桃花悉已披谢因成七言四韵",
        "preface": "",
        "paragraphs": [
            "寻芳长恨见花迟，岂意看花独后期。",
            "试藉落英聊共醉，为怜残萼更攀枝。",
            "清香肯以无人减，幽艳惟应有蝶知。",
            "开谢两城成怅望，伤春不到柳丝时。"
        ],
        "notes": "",
        "id": "16b0f49e9df7826a6582c4dd20cff3eb"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "与谢三学士唱和八首 昨日偶陪后骑同适近郊谨成七言四韵兼呈圣俞",
        "preface": "",
        "paragraphs": [
            "堤柳才黄已落梅，寻芳弭盖共徘徊。",
            "桑城日暖蚕催浴，麦垅风和雉应媒。",
            "别浦人嬉遗翠羽，弋林春废锁歌台。",
            "归鞍暮逼宫街鼓，府吏应惊便面回。"
        ],
        "notes": "",
        "id": "a17b2f59a125086776d953032884a42d"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "和八月十五日斋宫对月",
        "preface": "",
        "paragraphs": [
            "皓月三川静，晴氛万里锁。",
            "灵光望日满，寒色入波摇。",
            "灏气成山雾，浮云蔽垅苗。",
            "庙荒阴燐出，苑废露萤飘。",
            "斋馆心方寂，秋城夜已遥。",
            "清谈对元亮，琼彩映萧萧。"
        ],
        "notes": "",
        "id": "d1ebf02023303800288d2948fc02dd37"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送学士三丈",
        "preface": "",
        "paragraphs": [
            "供帐洛城边，征辕去莫攀。",
            "人醒风外酒，马度雪中关。",
            "故府谁同在，新年独未还。",
            "遥应行路者，偏识彩衣斑。"
        ],
        "notes": "",
        "id": "d6dfc7b7077adaf9da21b15796ffb2fb"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "双桂楼",
        "preface": "",
        "paragraphs": [
            "嘉树丛生秀，兹楼层汉傍。",
            "飞甍临万井，伏槛出垂杨。",
            "卷幕晴云度，披襟夕籁凉。",
            "山河瞻帝里，风月坐胡床。",
            "爱客东阿宴，清欢北海觞。",
            "淮南多雅咏，岁晚玩幽芳。"
        ],
        "notes": "",
        "id": "02be5d7eacdb2997f3a3cb578765c90f"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "题张应之县斋",
        "preface": "",
        "paragraphs": [
            "小官叹簿领，夫子卧高斋。",
            "五斗未能去，一丘真所怀。",
            "绿苔长秋雨，黄叶堆空阶。",
            "县古仍无柳，池清尚有蛙。",
            "琴觞开月幌，窗户对云崖。",
            "嵩少亦堪老，行当与子偕。"
        ],
        "notes": "",
        "id": "f80b62996f471965a9ace99afc38697f"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "和梅圣俞杏花",
        "preface": "",
        "paragraphs": [
            "谁道梅花早，残年岂是春。",
            "何如艳风日，独自占芳辰。"
        ],
        "notes": "",
        "id": "269c872555104e4efd1c4acd6fc7f2c8"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "钱相中伏日池亭宴会分韵",
        "preface": "",
        "paragraphs": [
            "罇俎逢佳节，簪缨奉宴居。",
            "林光拂衣冷，云影入池虚。",
            "酒色风前绿，莲香水上踈。",
            "飞谈交玉麈，听曲跃文鱼。",
            "粉箨春苞解，红榴夏实初。",
            "睢园多美物，能赋谢相如。"
        ],
        "notes": "",
        "id": "1b5f5568c58a005c34d82ee0c2ae074f"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送辛判官",
        "preface": "",
        "paragraphs": [
            "被荐方趋召，还乡仍彩衣。",
            "看山向家近，上路逐鸿飞。",
            "结绶同为客，登高独送归。",
            "都门足行者，莫讶柳条稀。"
        ],
        "notes": "",
        "id": "355d1a1ef94e5ed289d3eaded99e8015"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "丛翠亭",
        "preface": "",
        "paragraphs": [
            "柳色满重城，岧岧出翠甍。",
            "春云依槛暖，夕照落山明。",
            "走马章街晓，翻鸿洛浦晴。",
            "清罇但留客，桴鼓昼无惊。"
        ],
        "notes": "",
        "id": "c9858e6b0ebc1c1f32a27fd86d4bf6b0"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "贺九龙庙祈雪有应",
        "preface": "",
        "paragraphs": [
            "真宰调神化，幽灵应不言。",
            "朝云九渊暗，暮霰六花繁。",
            "朔吹萦归旆，宾裾载后轩。",
            "睢园有客赋，郢曲几人翻。",
            "槐座方虚位，锋车伫改辕。",
            "愿移盈尺瑞，为雨徧群元。"
        ],
        "notes": "",
        "id": "141b5a876d3b4c4ccbea4cef7d41aa72"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "早春南征寄洛中诸友",
        "preface": "",
        "paragraphs": [
            "楚色穷千里，行人何苦赊。",
            "芳林逢旅鴈，候馆噪山鵶。",
            "春入河边草，花开水上槎。",
            "东风一罇酒，新岁独思家。"
        ],
        "notes": "",
        "id": "1e7760b4403792d0b755549010cd3a32"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "花山寒食",
        "preface": "",
        "paragraphs": [
            "客路逢寒食，花山不见花。",
            "归心随北鴈，先向洛阳家。"
        ],
        "notes": "",
        "id": "6f323459998d3e428779c4a2d901804a"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "寒食值雨",
        "preface": "",
        "paragraphs": [
            "禁火仍风雨，客心愁复凄。",
            "阴云花更重，春日水平堤。",
            "油壁逢南陌，秋千出绿蹊。",
            "寻芳无厌远，自有锦障泥。"
        ],
        "notes": "",
        "id": "ffde4ca2e5c9e7490a6effec9498b97f"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "寄谢晏尚书二绝  其一",
        "preface": "",
        "paragraphs": [
            "送尽残春始到家，主人爱客不须嗟。",
            "红泥煮酒尝青杏，犹向临流藉落花。"
        ],
        "notes": "",
        "id": "1b3e93ba6c3e756c7473f1fdb88e919d"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "寄谢晏尚书二绝  其二",
        "preface": "",
        "paragraphs": [
            "烂漫残芳不可收，归来惆怅失春游。",
            "绿阴深处闻啼鸟，犹得追闲果下骝。"
        ],
        "notes": "",
        "id": "46c9767ec7bc8069fd12513d8d890f91"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "留守相公移镇汉东",
        "preface": "",
        "paragraphs": [
            "周郊彻楚坰，旧相拥新旌。",
            "路识青山在，人今白首行。",
            "问农穿稻野，候节见梅英。",
            "腰组人稀识，偏应邸吏惊。"
        ],
        "notes": "",
        "id": "dcf3da1234f8c9d5b8967bf0fce7eab7"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "寄圣俞",
        "preface": "",
        "paragraphs": [
            "平沙漫飞雪，行旅断浮桥。",
            "坐觉山陂阻，空嗟音信遥。",
            "穷阴变寒律，急节惨惊飚。",
            "野斋云犹积，河长冰未销。",
            "山阳人半在，洛社客无聊。",
            "寄问陶彭泽，篮舆谁见邀。"
        ],
        "notes": "",
        "id": "69d0f1e597e87a04e7e76aff22248816"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "柴舍人金霞阁",
        "preface": "",
        "paragraphs": [
            "簷前洛阳道，下听走辕声。",
            "树荫春城绿，山明雪野晴。",
            "云藏天外阙，日落柳间营。",
            "缓步应多乐，壶歌咏太平。"
        ],
        "notes": "",
        "id": "d28773894c4189bfb5a07032b16f0ee2"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送王公慥判官",
        "preface": "",
        "paragraphs": [
            "久客倦京国，言归岁已冬。",
            "独过伊水渡，犹听洛城钟。",
            "山色经寒绿，云阴入暮重。",
            "腊梅孤馆路，疲马有谁逢。"
        ],
        "notes": "",
        "id": "fa21c67a3526d5df7354ba1889f07ac6"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "伊川独游",
        "preface": "",
        "paragraphs": [
            "绿树遶伊川，人行乱石间。",
            "寒云依晓日，白鸟向青山。",
            "路转香林出，僧归野渡闲。",
            "岩阿谁可访，兴尽复空还。"
        ],
        "notes": "",
        "id": "c3d8419040f00eabab3e77a0e9b31ae3"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "游彭城公白莲庄",
        "preface": "",
        "paragraphs": [
            "谢墅多幽赏，华轩曾共寻。",
            "人闲聊载酒，台迥独披襟。",
            "水落陂光淡，城当山气阴。",
            "惟余桃李树，日觉翠蹊深。"
        ],
        "notes": "",
        "id": "f387cbc64d201658773f1144272af247"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "普明院避暑",
        "preface": "",
        "paragraphs": [
            "选胜避炎鬰，林泉清可佳。",
            "拂琴惊水鸟，代麈折山花。",
            "就简刻筠粉，浮瓯烹露芽。",
            "归鞍微带雨，不惜角巾斜。"
        ],
        "notes": "",
        "id": "d25258cc38900ba1403a73ea1553f02b"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送高君先辈还家",
        "preface": "",
        "paragraphs": [
            "闲居寂寞面重城，过我时欣倒屣迎。",
            "入洛机云推俊誉，游梁枚马得英声。",
            "风晴秀野春光变，梅发家林鸟哢轻。",
            "祗待登高成丽赋，汉庭推毂有公卿。"
        ],
        "notes": "",
        "id": "1f8b219ff67bd7f2f36b4bdd0dd82ab1"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "忆龙门",
        "preface": "",
        "paragraphs": [
            "楚客有归心，因声道故岑。",
            "依依动春色，蔼蔼望香林。",
            "山日岩边下，溪云水上霠。",
            "遥知怀洛社，应复动乡吟。"
        ],
        "notes": "",
        "id": "aa02af79e3f36525e6bd893da4d8ed2a"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "赠梅圣俞",
        "preface": "",
        "paragraphs": [
            "黄鹄刷金衣，自言能远飞。",
            "择侣异栖息，终年修羽仪。",
            "朝下玉池饮，暮宿霜桐枝。",
            "徘徊且垂翼，会有秋风时。"
        ],
        "notes": "",
        "id": "5b4cb92493666d03a133c72c95dd64fe"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "郡人献花",
        "preface": "",
        "paragraphs": [
            "蝶遶蜂游露满盘，芳条可惜折来残。",
            "我缘多病经春卧，砌下花开不暇看。"
        ],
        "notes": "",
        "id": "68a501735b3ad550517ab7d7a8c856b4"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "龙门泛舟晚向香山",
        "preface": "",
        "paragraphs": [
            "暂解尘中绂，来寻物外游。",
            "搴兰流水曲，弄桂倚山幽。",
            "波影岩前绿，滩声石上流。",
            "忘机不鸥鸟，至乐玩游鯈。",
            "梵响云间出，残阳树杪收。",
            "溪穷兴不尽，系榜且淹留。"
        ],
        "notes": "",
        "id": "5b57c63bdfe8487a8347398a00ce2000"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "荷叶",
        "preface": "",
        "paragraphs": [
            "采掇本芳陂，移根向玉池。",
            "晴香滋白露，翠色弄清漪。",
            "雨歇凉飚起，烟明夕照移。",
            "如何江上思，偏动越人悲。"
        ],
        "notes": "",
        "id": "fc203b11f872c3d4a5727f22f684432e"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "早赴府学释奠",
        "preface": "",
        "paragraphs": [
            "羽籥兴东序，春秋纪上丁。",
            "行祠汉丞相，学礼鲁诸生。",
            "俎豆兼三代，罇罍奠两楹。",
            "雾中槐市暗，日出杏坛明。",
            "昔齿公卿胃，尝闻弦诵声。",
            "何须向阙里，首善本西京。"
        ],
        "notes": "",
        "id": "2237a00dd434ddf2a530e0b9ab047f4a"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "和晏尚书夏日偶至郊亭",
        "preface": "",
        "paragraphs": [
            "关关啼鸟树交阴，雨过西城野色侵。",
            "避暑谁能陪剧饮，清歌自可涤烦襟。",
            "稻花欲秀蝉初嘒，菱蔓初长水正深。",
            "知有江湖杳然意，扁舟应许共追寻。"
        ],
        "notes": "",
        "id": "37aee865fe9c920b1051c7c42e0b2408"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "和晏尚书自嘲",
        "preface": "",
        "paragraphs": [
            "未归归即秉鸿钧，偷醉关亭醉几春。",
            "与物有情宁易得，莫嗔花解久留人。"
        ],
        "notes": "",
        "id": "f2339e6c4a4f51a2adbf7ec754a2cb2c"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "题荐严院",
        "preface": "",
        "paragraphs": [
            "那堪多难百忧攻，三十衰容一病翁。",
            "却把西都看花眼，断肠来此哭东风。"
        ],
        "notes": "",
        "id": "207c59e3aed3c6362f10cb4d98c7c124"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "寄题嵩巫亭",
        "preface": "",
        "paragraphs": [
            "平地烟霄向此分，绣楣丹槛照清芬。",
            "风帘暮卷秋空碧，剩见西山数岭云。"
        ],
        "notes": "",
        "id": "89cb3d510157574c58ffa676f5446022"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "题浄慧大师禅斋",
        "preface": "",
        "paragraphs": [
            "巾屦诸方遍，莓苔一室前。",
            "萎花吟次落，孤月定中圆。",
            "斋钵都人施，谈机海外传。",
            "时应暮钟响，来度禁城烟。"
        ],
        "notes": "",
        "id": "34cbbba516aa531f3325b145e8bf35c9"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "琵琶亭",
        "preface": "",
        "paragraphs": [
            "乐天曾谪此江边，已叹天涯涕泫然。",
            "今日始知予罪大，夷陵此去更三千。"
        ],
        "notes": "",
        "id": "ba68115e5d1bb0cd7d4a7840efbd8227"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "初至虎牙滩见江山类龙门",
        "preface": "",
        "paragraphs": [
            "晓鼓潭潭客梦惊，虎牙滩上作船行。",
            "山形酷似龙门秀，江色不如伊水清。",
            "平日两京人少壮，今年三峡岁峥嵘。",
            "卧闻乳石淙流响，疑是香林八节声。"
        ],
        "notes": "",
        "id": "b6f53a501a4bb6d36fe9d9b7b2d47f5d"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "题张损之学士兰皋亭",
        "preface": "",
        "paragraphs": [
            "埼岸接芳蹊，琴觞此自怡。",
            "林花朝落砌，山月夜临池。",
            "雨积蛙鸣乱，春归鸟哢移。",
            "惟应乘兴客，不待主人知。"
        ],
        "notes": "",
        "id": "38bd0ab9d6a4354884e4a4d91e955b02"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "霁后看雪走笔呈元珍判官二首",
        "preface": "",
        "paragraphs": [
            "江上寒山祗对门，野花岩草共嶙峋。",
            "独吟群玉峰前景，闲忆红莲幕下人。",
            "嘉景无人把酒看，县楼终日独凭栏。",
            "山城岁暮惊时节，已作春风料峭寒。"
        ],
        "notes": "",
        "id": "1e7eab055c7a3b16267c7b2c8ccd6698"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送致政朱郎中",
        "preface": "",
        "paragraphs": [
            "平生不省问田园，白首忘怀道更尊。",
            "已上印书辞北阙，稍留冠盖饯东门。",
            "冯唐老有为郎恋，疎广终无任子恩。",
            "今日荣归人所羡，两儿腰绶拥高轩。"
        ],
        "notes": "",
        "id": "470632b10a85818b3063619258e58800"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "留题安州朱氏草堂",
        "preface": "",
        "paragraphs": [
            "俯槛监流蕙径深，平泉花木绕阴森。",
            "蛙鸣鼓吹春喧耳，草暖池塘梦费吟。",
            "赌墅乞甥宾对弈，惊鸿送目手挥琴。",
            "嗟予远捧从军檄，不得披裘五月寻。"
        ],
        "notes": "",
        "id": "d0fa1e2e16d68871aecbc0d088db4925"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "题光化张氏园亭",
        "preface": "",
        "paragraphs": [
            "君家花几种，来自洛之滨。",
            "惟我曾游洛，看花若故人。",
            "芳菲不改色，开洛几经春。",
            "陶令来常醉，山公到最频。",
            "曲池涵草树，啼鸟悦松筠。",
            "相德今方赖，思归未有因。"
        ],
        "notes": "",
        "id": "78c7200b3a60755517c41021cb90bd4e"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "和圣俞百花洲二首  其一",
        "preface": "",
        "paragraphs": [
            "野岸溪几曲，松蹊穿翠阴。",
            "不知芳渚远，但爱绿荷深。"
        ],
        "notes": "",
        "id": "5c4892e367e0680fc73b3088aad57bdc"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "和圣俞百花洲二首  其二",
        "preface": "",
        "paragraphs": [
            "荷深水风阔，雨过清香发。",
            "暮角起城头，归桡带明月。"
        ],
        "notes": "",
        "id": "fc769b77db748cfb6d176ac402f30ae7"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "鱼",
        "preface": "",
        "paragraphs": [
            "秋水澄清见发毛，锦鳞行处水纹摇。",
            "岸边人影惊还去，时向绿荷深处跳。"
        ],
        "notes": "",
        "id": "9e1a342ed231292b02bb3fe4c19227f2"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "月",
        "preface": "",
        "paragraphs": [
            "天高月影浸长江，江阔风微水面凉。",
            "天水相连为一色，更无纤霭隔清光。"
        ],
        "notes": "",
        "id": "25eab3a6124e993ed0098402ca0e42d1"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "枨子",
        "preface": "",
        "paragraphs": [
            "嘉树团团俯可攀，压枝秋实渐斓斑。",
            "朱栏碧瓦清霜晓，粲粲繁星绿叶间。"
        ],
        "notes": "",
        "id": "1f22cfc3bf04ec0d36631c898e4f788f"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "初冬归襄城弊居",
        "preface": "",
        "paragraphs": [
            "日落原野晦，天寒闾市闲。",
            "牛斗远陂去，鸟雀空簷间。",
            "凭高植藜杖，旷目瞻前山。",
            "垅麦风际绿，霜鵶村外还。",
            "禾黍日已熟，杯酒聊开颜。",
            "酣歌岁云暮，寂寞向柴关。"
        ],
        "notes": "",
        "id": "fbb46a56188e968872aed802a0f22d97"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "和晏尚书对雪招饮",
        "preface": "",
        "paragraphs": [
            "瑶林琼树影交加，谁伴山翁醉帽斜。",
            "自把金船浮白蚁，应须红粉唱梅花。"
        ],
        "notes": "",
        "id": "0734e8efe39e1f521a915aeda5011eb6"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "滑州归鴈亭",
        "preface": "",
        "paragraphs": [
            "长河终岁足悲风，亭古台荒半倚空。",
            "惟有鴈归时最早，柳含微绿杏粘红。"
        ],
        "notes": "",
        "id": "caeb60bb7231a9ccff21ffa9c096b87c"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送黄通之郧乡",
        "preface": "",
        "paragraphs": [
            "君子贵从俗，小官能养贤。",
            "无惭折腰吏，勉食落头鲜。",
            "困有亭之理，穷当志益坚。",
            "惟宜少近祸，亲发况皤然。"
        ],
        "notes": "",
        "id": "01148020e46f062089d36ac9ad0421b7"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "秋日与诸君马头山登高",
        "preface": "",
        "paragraphs": [
            "晴原霜后若榴红，佳节登临兴未穷。",
            "日泛花光摇露际，酒浮山色入樽中。",
            "金壶恣洒毫端墨，玉麈交挥席上风。",
            "惟有渊明偏好饮，篮舆酩酊一衰翁。"
        ],
        "notes": "",
        "id": "fd9f987e755d86c5ec10867901cbc4ce"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送杨君归汉上",
        "preface": "",
        "paragraphs": [
            "我昔谪穷县，相逢清汉阴。",
            "拂尘时解榻，置酒屡横琴。",
            "介节温如玉，嘉辞掷若金。",
            "趣当乡士荐，无滞计车音。"
        ],
        "notes": "",
        "id": "94c059a183bdac7e32a2331963030525"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "后潭游船见岸上看者有感",
        "preface": "",
        "paragraphs": [
            "喧喧谁暇听歌讴，浪遶春潭逐彩舟。",
            "争得心如汝无事，明年今日更来游。"
        ],
        "notes": "",
        "id": "8794f83bdeeb805db3c847176f2a6590"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "春日独居",
        "preface": "",
        "paragraphs": [
            "众喧争去逐春游，独静谁知味最优。",
            "雨霁日长花烂漫，春深睡美梦飘浮。",
            "常忧任重才难了，偶得身闲乐暂偷。",
            "因此益知为郡趣，乞州仍拟乞山州。"
        ],
        "notes": "",
        "id": "f216df84012c0ba98d6699ba1db99888"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "得滕岳阳书大夸湖山之美郡署怀物甚野其意有恋著之趣作诗一百四十言为寄且警激之",
        "preface": "",
        "paragraphs": [
            "峭𪩘孤城倚，平湖远浪来。",
            "万寻迷岛屿，百仞起楼台。",
            "太守凭轩处，群宾奉笏陪。",
            "清霜荐丹橘，积雨过黄梅。",
            "逸思歌湘曲，遒文继楚材。",
            "鱼贪河岫乐，云忘帝乡回。",
            "遥信双鸿下，新缄尺素裁。",
            "因闻夸野景，自笑拥边埃。",
            "龙漠方多孽，旄头久示灾。",
            "旌旗时映日，鼙鼓或惊雷。",
            "有志皆尝胆，何人可凿坏。",
            "儒生半投笔，牧竖亦输财。",
            "沮泽辞犹慢，蒲萄馆未开。",
            "支离莫攘臂，天子正求才。"
        ],
        "notes": "",
        "id": "eec4526480f94aec9c9e551d33ecdd67"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "幽谷种花洗山",
        "preface": "",
        "paragraphs": [
            "洗出峰峦看腊雪，栽成花木趁新年。",
            "史君功行今将满，谁肯同来作地仙。"
        ],
        "notes": "",
        "id": "6db60486b947918ee205ea2ad5cb1d02"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "鹭鸶",
        "preface": "",
        "paragraphs": [
            "激石滩声如战鼓，翻天浪色似银山。",
            "滩惊浪打风兼雨，独立亭亭意愈闲。"
        ],
        "notes": "",
        "id": "289001a9cafb933da1f5b294d3b1d4f4"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "赠歌者",
        "preface": "",
        "paragraphs": [
            "病客多年掩绿罇，今宵为尔一颜醺。",
            "可怜玉树庭花后，又向江都月下闻。"
        ],
        "notes": "",
        "id": "ea802efe0bdd06d4e117e32b7f036112"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "初春",
        "preface": "",
        "paragraphs": [
            "新年变物华，春意日堪嘉。",
            "霁色初含柳，余寒尚勒花。",
            "风丝飞荡漾，林鸟哢交加。",
            "独有无悰者，谁知老可嗟。"
        ],
        "notes": "",
        "id": "afd30526903f5425ff0a747fd41534db"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送田处士",
        "preface": "",
        "paragraphs": [
            "秦士多豪侠，夫君久遁名。",
            "青山对高卧，白首喜论兵。",
            "气古时难合，诗精格入评。",
            "公车不久召，归袖夕风生。"
        ],
        "notes": "",
        "id": "4e7445e2c1fc427851fce61f441af9b5"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "行次寿州寄内",
        "preface": "",
        "paragraphs": [
            "紫金山下水长流，尝记当年此共游。",
            "今夜南风吹客梦，清淮明月照孤舟。"
        ],
        "notes": "",
        "id": "dd0aebaf37784962cd97ab204026f5a5"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "答吕太博赏双莲",
        "preface": "",
        "paragraphs": [
            "年来因病不饮酒，老去无悰懒作诗。",
            "我已负花常自愧，君须屡醉及芳时。",
            "汉宫姊妹争新宠，湘浦皇英望所思。",
            "天下从来无定色，况将铅黛比天姿。"
        ],
        "notes": "",
        "id": "b3d95412d7f9ba6fee39f4da632709a1"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "酬孙延仲龙图",
        "preface": "",
        "paragraphs": [
            "洛社当年盛莫加，洛阳耆老至今夸。",
            "死生零落余无几，齿发衰残各可嗟。",
            "北库酒醪君旧物，西湖烟水我如家。",
            "已将二美交相胜，仍枉新篇丽彩霞。"
        ],
        "notes": "",
        "id": "38ba9d3bb37db119d99faa33930dc2ad"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "常州张卿养素堂",
        "preface": "",
        "paragraphs": [
            "江左衣冠世有名，几人今复振家声。",
            "朝廷独立清冰节，闾里归来白首卿。",
            "志在言谈犹慷慨，身闲耳目益聪明。",
            "长松野水谁为伴，顾我堪羞恋宠荣。"
        ],
        "notes": "",
        "id": "b11c70bace01eb22a0bcfc9c050fd7bd"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "西湖泛舟呈运使学士张掞",
        "preface": "",
        "paragraphs": [
            "波光柳色碧溟蒙，曲渚斜桥画舸通。",
            "更远更佳唯恐尽，渐深渐密似无穷。",
            "绮罗香里留佳客，弦管声来飏晚风。",
            "半醉回舟迷向背，楼台高下夕阳中。"
        ],
        "notes": "",
        "id": "ca7a43ee17c6cf3b33f6886285c75d43"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "去思堂会饮得春字",
        "preface": "",
        "paragraphs": [
            "世事纷然百态新，西冈一醉十三春。",
            "自惭白发随年少，犹把金钟劝主人。",
            "黄鸟乱飞深夏木，红榴初发艳清晨。",
            "佳时易失闲难得，有酒重来莫厌频。"
        ],
        "notes": "",
        "id": "63e20dc5fc08a9ac74668868da797136"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "太傅相公入陪大祀以疾不行圣恩优贤诏书俞允发于感遇纪以嘉篇小子不揆辄亦课成拙恶诗一首",
        "preface": "",
        "paragraphs": [
            "驿骑频来急诏随，都人相与窃嗟咨。",
            "自非峻节终无改，安得清衷久益思。",
            "前席盖将注谠议，在庭非为乏陪祠。",
            "尊贤优老朝家美，他日安车召未迟。"
        ],
        "notes": "",
        "id": "e6f89c0182f0e93879cf5256233f5d8c"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "寄子春发运待制",
        "preface": "",
        "paragraphs": [
            "广陵花月尝同醉，睢苑风霜暂破颜。",
            "但喜交情久弥重，休嗟人事老多艰。",
            "壮心未忍悲华发，强饮犹能倒玉山。",
            "留滞江湖应不久，多为春酒待君还。"
        ],
        "notes": "",
        "id": "da85ce4cfe97e845a3ed6078b938522a"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "答许发运见寄",
        "preface": "",
        "paragraphs": [
            "琼花芍药世无伦，偶不题诗便怨人。",
            "曾向无双亭下醉，自知不负广陵春。"
        ],
        "notes": "",
        "id": "318baacbe3a2633699c1d091563359d3"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "赠庐山僧居讷",
        "preface": "",
        "paragraphs": [
            "方瞳如水衲披肩，邂逅相逢为洒然。",
            "五百僧中得一士，始知林下有遗贤。"
        ],
        "notes": "",
        "id": "c1a2b6668313a4bdc2a7170ddd703635"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "过塞二首",
        "preface": "",
        "paragraphs": [
            "身驱汉马踏胡霜，每叹劳生祗自伤。",
            "气候愈寒人愈北，不如征鴈解随阳。"
        ],
        "notes": "",
        "id": "6902095658ba8f12bed41fd524c662f4"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "晏元献公挽辞三首  其一",
        "preface": "",
        "paragraphs": [
            "接物襟怀旷，推贤品藻精。",
            "谋猷存二府，台阁徧诸生。",
            "帝念宫臣旧，恩隆衮服荣。",
            "春风绿野迥，千两送铭旌。"
        ],
        "notes": "",
        "id": "6b9dfcec5eb1f8da17a3829f68738345"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "晏元献公挽辞三首  其二",
        "preface": "",
        "paragraphs": [
            "四镇名藩忽十春，归来白首两朝臣。",
            "上心方喜亲耆德，物论犹期秉国钧。",
            "退食图书盈一室，开罇谈笑列嘉宾。",
            "昔人风采今人少，恸哭何由赎以身。"
        ],
        "notes": "",
        "id": "3dc103014636479a3d6b48b367af2762"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "晏元献公挽辞三首  其三",
        "preface": "",
        "paragraphs": [
            "富贵优游五十年，始终明哲何身全。",
            "一时闻望朝廷重，余事文章海外传。",
            "旧馆池台闲水石，悲笳风日惨山川。",
            "解官制服门生礼，惭负君恩隔九泉。"
        ],
        "notes": "",
        "id": "224808c9bce4a6b7511bdc4f676d39d9"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "酬滑州公仪龙图见寄",
        "preface": "",
        "paragraphs": [
            "画舫斋前旧菊丛，十年开落任秋风。",
            "知君为我留红旆，犹记栽花白发翁。"
        ],
        "notes": "",
        "id": "6becfacb105a3b9bdc5560d31908c38a"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "赠王介甫",
        "preface": "",
        "paragraphs": [
            "翰林风月三千首，吏部文章二百年。",
            "老去自怜心尚在，后来谁与子争先。",
            "朱门歌舞争新态，绿绮尘埃试拂弦。",
            "常恨闻名不相识，相逢罇酒盍留连。"
        ],
        "notes": "",
        "id": "5ef734059d342d922f4fb27caf92d162"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "苏才翁挽诗二首  其一",
        "preface": "",
        "paragraphs": [
            "握手接欢言，相知二十年。",
            "文章家世事，名誉弟兄贤。",
            "可惜英魂掩，惟余醉墨传。",
            "秋风衰柳岸，抚柩送归船。"
        ],
        "notes": "",
        "id": "87e7cf3d9fc293a6795945f057502ba3"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "苏才翁挽诗二首  其二",
        "preface": "",
        "paragraphs": [
            "雄心壮志两峥嵘，谁谓中年志不成。",
            "零落篇章为世宝，平生风义见交情。",
            "青松月下泉台路，白草原头薤露声。",
            "自古英豪皆若此，哭君徒有泪沾缨。"
        ],
        "notes": "",
        "id": "1ccc856c0efafc217891c9fc693d0201"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送石扬休还蜀",
        "preface": "",
        "paragraphs": [
            "长爱谪仙夸蜀道，送君西望重吟哦。",
            "路高黄鹄飞不到，花发杜鹃啼更多。",
            "清禁寒生凤池水，绣衣荣照锦江波。",
            "昔年同舍青衿子，夹道欢迎鬓已皤。"
        ],
        "notes": "",
        "id": "886d0d56c103f7b34fec723449f8bbad"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "和景仁试明经大义多不通有感",
        "preface": "",
        "paragraphs": [
            "庠序制犹阙，乡闾教不行。",
            "古于经学政，今也艺虚名。",
            "来者益可鄙，待之因愈轻。",
            "无徒诮其陋，讲劝在公卿。"
        ],
        "notes": "",
        "id": "9e0876645fe9f14bcd7688bf8245152d"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "和公仪试进士终场有作",
        "preface": "",
        "paragraphs": [
            "朝家意在取遗才，乐育推仁亦至哉。",
            "本欲励贤敦古学，可嗟趋利竞朋来。",
            "昔人自重身难进，薄俗多端路久开。",
            "何异鳣鲂争尺水，巨鱼先已化风雷。"
        ],
        "notes": "",
        "id": "d33be9fbf0f482bbb6c23454433056f6"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "久在病告近方赴直偶成拙诗二首  其一",
        "preface": "",
        "paragraphs": [
            "经时移病久端居，玉署新秋独直庐。",
            "夜静楼台落银汉，人闲铃索少文书。",
            "江湖未去年华晚，灯火微凉暑雨初。",
            "敢向圣朝辞宠禄，多惭禁御养慷疎。"
        ],
        "notes": "",
        "id": "ae5fc2f586a674edd5b04acca1091e30"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "久在病告近方赴直偶成拙诗二首  其二",
        "preface": "",
        "paragraphs": [
            "清晨下直大明宫，驰马悠然宿露中。",
            "金阙云开沧海日，天街雨后绿槐风。",
            "岁花忽忽双流矢，鬓发萧萧一病翁。",
            "名在玉堂归未得，西山画阁兴何穷。"
        ],
        "notes": "",
        "id": "af9118e312e6d2621a8a2fa56ee9ab2a"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送润州通判屯田",
        "preface": "",
        "paragraphs": [
            "船头初转两旗开，清晓津亭叠鼓催。",
            "自古江山最佳处，况君谈笑有余才。",
            "云愁海阔惊涛涨，木落霜清画角哀。",
            "善政已成多雅思，寄诗宜逐驿筒来。"
        ],
        "notes": "",
        "id": "5a5f11f4fe1f66281207ceab871e4004"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "和刘原甫平山堂见寄",
        "preface": "",
        "paragraphs": [
            "督府繁华久已阑，至今形胜可跻攀。",
            "山横天地苍茫外，花发池台草莽间。",
            "万井笙歌遗俗在，一罇风月属君闲。",
            "遥知为我留真赏，恨不相随暂解颜。"
        ],
        "notes": "",
        "id": "c0cab7d43dfafcb6805318b03d685bd9"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送张吉老赴浙宪",
        "preface": "",
        "paragraphs": [
            "吴越东南富百城，路人应羡绣衣荣。",
            "昔时结客曾游处，今见焚香夹道迎。",
            "治世用刑期止杀，仁心听狱务求生。",
            "时丰讼息多余暇，无惜新篇屡寄声。"
        ],
        "notes": "",
        "id": "88abc37771d8790dbf1ad0ec2b3cf39f"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "春日词五首  其一",
        "preface": "",
        "paragraphs": [
            "宫坛青陌赛牛回，玉琯东风逗晓来。",
            "不待岭梅传远信，剪刀先放彩花开。"
        ],
        "notes": "",
        "id": "91b1769bb5c180e57ce10aafb929b3f9"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "春日词五首  其二",
        "preface": "",
        "paragraphs": [
            "试粉东窗待晓回，共寻春柳榜香台。",
            "不惊树里禽初变，共喜钗头燕已来。"
        ],
        "notes": "",
        "id": "8e53aeedbc052a94940d01c2376b5865"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "春日词五首  其三",
        "preface": "",
        "paragraphs": [
            "红雾初开上晓霞，共惊风色变年华。",
            "香车遥认春雷响，庭雪先开玉树花。"
        ],
        "notes": "",
        "id": "8ce23973c20780e03b1fc92a3f4bdf51"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "春日词五首  其四",
        "preface": "",
        "paragraphs": [
            "玉琯吹灰夜色残，鸡鸣红日上仙盘。",
            "初惊百舌绵蛮语，已觉东风料峭寒。"
        ],
        "notes": "",
        "id": "85380fa7f6de92a545c77e2da245cc7d"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "春日词五首  其五",
        "preface": "",
        "paragraphs": [
            "待晓铜荷剪蜡煤，绣帘春色犯寒来。",
            "画眉不待张京兆，自有新粧试落梅。"
        ],
        "notes": "",
        "id": "d4bb3bed3c22c4562e27149fc5018d69"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "走笔答原甫提刑学士",
        "preface": "",
        "paragraphs": [
            "岁暮山城喜少留，西亭尚欲挽行辀。",
            "一罇莫惜临岐别，十载相逢各白头。"
        ],
        "notes": "",
        "id": "14af795c3aee3ab2df7ac4ba67faa4fa"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "酬浄照大师说",
        "preface": "",
        "paragraphs": [
            "佛说吾不学，劳师忽欵关。",
            "吾方仁义急，君且水云闲。",
            "意淡宜松鹤，诗清叩珮环。",
            "林泉苟有趣，何必市廛间。"
        ],
        "notes": "",
        "id": "6ed4fac8e72acfda99da5327f8c553a7"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "和刘原父从幸后苑观稻呈讲筵诸公",
        "preface": "",
        "paragraphs": [
            "禁籞皇居接，香畦镂槛边。",
            "分渠自灵沼，种稻满滮田。",
            "六谷名居首，三农政所先。",
            "擢茎蒙德茂，养实以时坚。",
            "晓谒龙墀罢，行瞻凤盖翩。",
            "粹容知喜色，嘉瑞奏丰年。",
            "衰病惭经学，陪游与俊贤。",
            "安知帝力及，但乐岁功全。",
            "拜赐秋风里，分行黼座前。",
            "自怜台笠叟，来缀侍臣篇。"
        ],
        "notes": "",
        "id": "5073ac41e46e33c7a8e5436680c7a6bd"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送薛水部通判并州",
        "preface": "",
        "paragraphs": [
            "胸怀磊落逢知己，气略纵横负壮心。",
            "玉麈生风宾满坐，金鳞照甲士如林。",
            "牛羊日暖山田美，雨雪春寒土屋深。",
            "自古幽并重豪侠，祗应行乐费黄金。"
        ],
        "notes": "",
        "id": "ab9436381293f962977251ec5d36e67a"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "鹤",
        "preface": "",
        "paragraphs": [
            "樊笼毛羽日低摧，野水长松眼暂开。",
            "万里秋风天外意，日斜闲啄岸边苔。"
        ],
        "notes": "",
        "id": "579b3dccc4f77bc27da6271379f2c35f"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "鴈",
        "preface": "",
        "paragraphs": [
            "来时沙碛已冰霜，飞过江南木叶黄。",
            "水阔天低云暗澹，朔风吹起自成行。"
        ],
        "notes": "",
        "id": "e960d8905dda6e58e19c2da118169099"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "鹘",
        "preface": "",
        "paragraphs": [
            "依倚秋风气象豪，似欺黄雀在蓬蒿。",
            "不知羽翼青冥上，腐鼠相随势亦高。"
        ],
        "notes": "",
        "id": "d382f75789dd45c325eae94cf238b027"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "原甫致斋集禧余亦摄事后庙谨呈拙句兼简圣俞",
        "preface": "",
        "paragraphs": [
            "受命分行摄上公，紫微人在玉华宫。",
            "楼台碧瓦辉云日，莲芰清香带水风。",
            "每接少年嗟老病，尚能联句恼诗翁。",
            "凌晨已事追佳赏，绿李甘瓜兴未穷。"
        ],
        "notes": "",
        "id": "4488dfca2883c947fa2f44beaeca32dd"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "同年秘书丞陈动之挽词二首  其一",
        "preface": "",
        "paragraphs": [
            "场屋当年气最雄，交游樽酒弟兄同。",
            "文章落笔传都下，议论生锋服座中。",
            "自古圣贤谁不死，况君门户有清风。",
            "凋零三十年朋旧，在者多为白发翁。"
        ],
        "notes": "",
        "id": "b771211139efc848a95299503ddcbf42"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "同年秘书丞陈动之挽词二首  其二",
        "preface": "",
        "paragraphs": [
            "富贵声名岂足论，死生荣辱等埃尘。",
            "青衫照日夸春榜，白首余年哭故人。",
            "盛德不忘存志刻，话言能记有朋亲。",
            "吴江草木春风动，沥酒谁瞻垅树新。"
        ],
        "notes": "",
        "id": "dd61e2e2db33eba3e0d90ee7f5615b63"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "奉和刘舍人初雪",
        "preface": "",
        "paragraphs": [
            "夜雪真空晓更飘，龙墀风冷珮声高。",
            "琼花落处萦仙仗，玉殿光中认赭袍。",
            "下直笑谈多乐事，平时罇酒属吾曹。",
            "羡君年少才无敌，顾我虽衰饮尚豪。"
        ],
        "notes": "",
        "id": "70fd55f8f6a0cb418c035b4e614dccd9"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "暮春书事呈四舍人",
        "preface": "",
        "paragraphs": [
            "树阴初合苔生晕，花蕊新成蜜满脾。",
            "鸎燕各归巢哺子，蛙鱼共乐雨添池。",
            "少年春物今如此，老病衰翁了不知。",
            "饱食杜门何所事，日长偏与睡相宜。"
        ],
        "notes": "",
        "id": "0d054cab5cbf7d10593d92bbc8f9ddc5"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "荷叶",
        "preface": "",
        "paragraphs": [
            "池面风来波潋潋，波间露下叶田田。",
            "谁于水上张青盖，罩却红粧唱采莲。"
        ],
        "notes": "",
        "id": "b814ef4a82fbcfb8074d86fed3d00de6"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "小池",
        "preface": "",
        "paragraphs": [
            "深院无人锁曲池，莓苔绕岸雨生衣。",
            "绿萍合处蜻蜓立，红蓼开时蛱蝶飞。"
        ],
        "notes": "",
        "id": "dad82635fb7c1f23aec038509023683d"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "钓者",
        "preface": "",
        "paragraphs": [
            "风牵钓线袅长竿，短笠轻蓑细草间。",
            "春雨蒙蒙看不见，水烟埋却面前山。"
        ],
        "notes": "",
        "id": "5859488af13413668f28cab98d7ebff0"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "霜",
        "preface": "",
        "paragraphs": [
            "一夜新霜著瓦轻，芭蕉心折败荷倾。",
            "奈寒惟有东篱菊，金蕊繁开晓更清。"
        ],
        "notes": "",
        "id": "a67d6b6848d19086565ac8a0e3099c36"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "牛",
        "preface": "",
        "paragraphs": [
            "日出东篱黄雀惊，雪销春动草芽生。",
            "土坡平慢陂田阔，横载童儿带犊行。"
        ],
        "notes": "",
        "id": "4617dfed4fbcb76ae3bc2d65ec73b233"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送刘虚白二首  其一",
        "preface": "",
        "paragraphs": [
            "秘诀谁传妙若神，能将题品徧朝绅。",
            "因言祸福兼忠孝，吾爱君平善诲人。"
        ],
        "notes": "",
        "id": "5d7606550c02b25d0e2691f7e8088866"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "送刘虚白二首  其二",
        "preface": "",
        "paragraphs": [
            "我嗟缰锁若牵拘，久羡南山去结庐。",
            "自顾岂劳君借誉，偶然章服裹猿狙。"
        ],
        "notes": "",
        "id": "3413dd74a40f1cae0789c303442ee09a"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "刘丞相挽词二首  其一",
        "preface": "",
        "paragraphs": [
            "南国邻乡邑，东都并隽游。",
            "赐袍联唱第，命相见封侯。",
            "念昔趋黄合，相看笑白头。",
            "盛衰同俯仰，旌旐送山丘。"
        ],
        "notes": "",
        "id": "abb9902ed3e03242b03aa8a92f33c264"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "刘丞相挽词二首  其二",
        "preface": "",
        "paragraphs": [
            "连章相府辞荣宠，拥旆名都出镇临。",
            "年少已推能宰社，乡人终不见挥金。",
            "长蛟息浪归帆稳，乔木生烟蔽日深。",
            "平昔家庭敦友爱，可怜松槚亦连阴。"
        ],
        "notes": "",
        "id": "2d1a4f25f1fe0b8f84de28493c381c5f"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "寄大名程资政琳",
        "preface": "",
        "paragraphs": [
            "龙门长恨晚方登，便以忘年接后生。",
            "谈剧每容陪玉麈，饮豪常忆困金觥。",
            "冰开御水春应绿，云破淮天月自明。",
            "醉倒离筵听别曲，醒来犹尚记余声。"
        ],
        "notes": "",
        "id": "3c9a2984f1a61506b09904e18e08284f"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "东斋对雪有怀",
        "preface": "",
        "paragraphs": [
            "东斋坐客饮方豪，谁报风帘雪已飘。",
            "贪听罇前歌袅袅，不闻窗外响萧萧。",
            "已怜残腊催梅蕊，更约新春探柳条。",
            "共忆瀛洲人独直，神仙清景正寥寥。"
        ],
        "notes": "",
        "id": "a0e1d03ffb2ee67d35501ab4048e0972"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "雪后玉堂夜直",
        "preface": "",
        "paragraphs": [
            "雪压宫墙锁禁城，沉沉楼殿景尤清。",
            "玉堂影乱灯交晃，银阙光寒夜自明。",
            "尘暗图书愁独直，人闲铃索久无声。",
            "銮坡地峻谁能到，莫惜宫壶酒屡倾。"
        ],
        "notes": "",
        "id": "1bac5d5b15224cda6e45f9fb643ac73b"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "官舍假日书怀奉呈子华内翰长文原甫景仁舍人圣俞博士",
        "preface": "",
        "paragraphs": [
            "锁印春风雪入帘，天寒鸟雀聚空簷。",
            "青幡受岁儿童喜，白发催人老病添。",
            "艳舞回腰飞玉盏，清吟拥鼻对冰蟾。",
            "相从一笑两莫得，簿领区区叹米盐。"
        ],
        "notes": "",
        "id": "b7ca7884246c74307812754f4be3c7fc"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "酬王君玉中秋席上待月值雨",
        "preface": "",
        "paragraphs": [
            "池上虽然无皓魄，罇前殊未减清欢。",
            "绿醅自有寒中力，红粉尤宜烛下看。",
            "罗绮尘随歌扇动，管弦声杂雨荷干。",
            "客舟闲卧王夫子，诗阵教谁主将坛。"
        ],
        "notes": "",
        "id": "bbb116763feb18cc25c7cdd3659f69aa"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "中秋不见月问客",
        "preface": "",
        "paragraphs": [
            "试问玉蟾寒皎皎，何如银烛乱荧荧。",
            "不知桂魄今何在，应在吾家紫石屏。"
        ],
        "notes": "",
        "id": "23440a975c61210ab8005663fdc3c802"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "张仲通示墨竹嗣以嘉篇岂胜饮玩聊以四韵仰酬厚贶",
        "preface": "",
        "paragraphs": [
            "数竿苍翠写生绡，寄我公斋伴寂寥。",
            "不待雪霜常凛凛，虽无风雨自萧萧。",
            "嗟予心志俱憔悴，羡子文章骋富饶。",
            "嗣以嘉篇诚厚贶，远惭为报乏琼瑶。"
        ],
        "notes": "",
        "id": "be8da3bf80524b857d350489bc968ea6"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "奉寄襄阳张学士兄",
        "preface": "",
        "paragraphs": [
            "东津渌水南山色，梦寐襄阳二十年。",
            "顾我百忧今白首，羡君千骑若登仙。",
            "花开汉女游堤上，人看仙翁拥道边。",
            "况有玉钟应不负，夜槽春酒响如泉。"
        ],
        "notes": "",
        "id": "10865637c950759f90fd6dd42eacf82a"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "奉答圣俞宿直见寄之作",
        "preface": "",
        "paragraphs": [
            "寒夜分曹直，严城隔几层。",
            "予惭批凤诏，君叹守萤灯。",
            "病骨羸漳浦，官书蠹羽陵。",
            "无嫌学舍冷，文字比清冰。"
        ],
        "notes": "",
        "id": "130fe4f0a1c3c14a7199234e4e4237fe"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "和原甫舍人阁下午寝归有作",
        "preface": "",
        "paragraphs": [
            "遥知好睡紫微郎，枕簟清薰绿蕙芳。",
            "五色诏成人不到，万年风动阁生凉。",
            "平时下直归宜早，陋巷相过意未忘。",
            "杨子不烦多载酒，主人犹可具黄粱。"
        ],
        "notes": "",
        "id": "946864cec40b5b2b9b6db8984ba4c8ad"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "闻原甫久在病告有感",
        "preface": "",
        "paragraphs": [
            "东城移疾久离居，安得疑蛇意尽祛。",
            "诸老何为谗贾谊，君王犹未识相如。",
            "浮沉俗喜随时态，磊落材多与世踈。",
            "谁谓文章金马客，翻同憔悴楚三闾。"
        ],
        "notes": "",
        "id": "73c98339efebadd045c887bb712f2411"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "试笔",
        "preface": "",
        "paragraphs": [
            "试笔消长日，躭书遣百忧。",
            "余生得如此，万事复何求。",
            "黄犬可为戒，白云当自由。",
            "无将一抔土，欲塞九河流。"
        ],
        "notes": "",
        "id": "51b5a77691213366888c1b888531e5e6"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "斋宫感事寄原甫学士",
        "preface": "",
        "paragraphs": [
            "曾向斋宫咏麦秋，绿阴佳树覆墙头。",
            "重来满地新霜叶，却忆初闻黄栗留。"
        ],
        "notes": "",
        "id": "d2f14039b393808fbd91a68e18360368"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "戏答仲仪口号",
        "preface": "",
        "paragraphs": [
            "弊居回看如蛙穴，华宇来栖若燕身。",
            "敢望笙歌行乐事，只忧无米过来春。"
        ],
        "notes": "",
        "id": "ad34f7783a641db059e34684e9ae997a"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "观龙图阁三圣御书应制",
        "preface": "",
        "paragraphs": [
            "层构严清禁，披图烂宝文。",
            "虹蜺光照物，龙凤势腾云。",
            "妙极功归一，真随体自分。",
            "孝思遵宝训，圣业广惟勤。"
        ],
        "notes": "",
        "id": "8723ff3bba09610c3af15404638194db"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "题东阁后集",
        "preface": "",
        "paragraphs": [
            "东合三朝多大事，营丘二载足闲辞。",
            "近诗留作归荣集，何日归田自集诗。"
        ],
        "notes": "",
        "id": "8f9f29e25939c727b475f562ea161cd7"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "日长偶书",
        "preface": "",
        "paragraphs": [
            "日长渐觉逍遥乐，何况终朝无事人。",
            "安得遂为无事者，人间万虑不关身。"
        ],
        "notes": "",
        "id": "853547a27f453086abd7008c4491282d"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "寄答王仲仪太尉素",
        "preface": "",
        "paragraphs": [
            "丰乐山前一醉翁，余龄有几百忧攻。",
            "平生自恃心无媿，直道诚知世不容。",
            "换骨莫求丹九转，荣名岂在禄千钟。",
            "明年今日如寻我，颍水东西问老农。"
        ],
        "notes": "",
        "id": "d4c578fac0927379e476f47d922733db"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "解官后答韩魏公见寄",
        "preface": "",
        "paragraphs": [
            "报国勤劳已蔑闻，终身荣遇最无伦。",
            "老为南亩一夫去，犹是东宫二品臣。",
            "侍从籍通清切禁，笑歌行作太平民。",
            "欲知念旧君恩厚，二者难兼始两人。"
        ],
        "notes": "",
        "id": "bb3db63a8433b14ff8e2f2de5c3f2839"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "余昔留守南都得与杜祁公唱和诗有答公见赠二十韵之卒章云报国如乖愿归耕宁买田期无辱知己肯逐利名迁逮今二十有二年祁公捐馆亦十有五年矣而余始蒙恩得遂退休之请追怀平昔不胜感涕辄为短句置公祠堂",
        "preface": "",
        "paragraphs": [
            "掩涕发陈编，追思二十年。",
            "门生今白首，墓木已苍烟。",
            "报国如乖愿，归耕宁买田。",
            "此言今始践，知不愧黄泉。"
        ],
        "notes": "",
        "id": "e797d59b2c4787dac2b17f47aa1d5c9c"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "答端明王尚书见寄兼简景仁文裕二侍郎二首  其一",
        "preface": "",
        "paragraphs": [
            "日久都城车马喧，岂知风月属三贤。",
            "唱高谁敢投诗社，行处人争看地仙。",
            "酒面拨醅浮大白，舞腰催拍趁繁弦。",
            "与公等是休官者，方把锄犁学事田。"
        ],
        "notes": "",
        "id": "a095dac1f50d6eec665cb9dbb13b1363"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "答端明王尚书见寄兼简景仁文裕二侍郎二首  其二",
        "preface": "",
        "paragraphs": [
            "多病新还太守章，归来白首兴何长。",
            "琴书自是千金产，日月闲销百刻香。",
            "尚有俸钱酤美酒，自栽花圃趁新阳。",
            "醉翁生计今如此，一笑何时共一觞。"
        ],
        "notes": "",
        "id": "07c62bacc22072c88704046fc56c2352"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "寄题景纯学士藏春坞新居",
        "preface": "",
        "paragraphs": [
            "清才四纪擅时名，晚卜丘林遂解缨。",
            "欲借青春藏向此，须知白首尚多情。",
            "水浮花出人间去，山近云从席上生。",
            "漫说市朝堪大隐，仙家谁信在重城。"
        ],
        "notes": "",
        "id": "cdc587f4869d515e736077a482506eb0"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "会老堂",
        "preface": "",
        "paragraphs": [
            "古来交道愧难终，此会今时岂易逢。",
            "出处三朝俱白首，凋零万木见青松。",
            "公能不远来千里，我病犹堪釂一钟。",
            "已胜山阴空兴尽，且留归驾为从容。"
        ],
        "notes": "",
        "id": "7ca46596e34d5a85f5d46a87ab3412b6"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "叔平少师去后会老堂独坐偶成",
        "preface": "",
        "paragraphs": [
            "积雨荒庭徧绿苔，西堂潇洒为谁开。",
            "爱酒少师花落去，弹琴道士月明来。",
            "鸡啼日午衡门静，鹤泪风清昼梦回。",
            "野老但欣南亩伴，岂知名籍在蓬莱。"
        ],
        "notes": "",
        "id": "f59dd451d658ad74693c05661a690cfc"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "退居述怀寄北京韩侍中二首  其一",
        "preface": "",
        "paragraphs": [
            "悠悠身世比浮云，白首归来颍水𣸣。",
            "曾看元臣调鼎鼐，却寻田叟问耕耘。",
            "一生勤苦书千卷，万事销磨酒百分。",
            "放浪岂无方外士，尚思亲友念离群。"
        ],
        "notes": "",
        "id": "a17d8c65ae906d3835cca12846ef23e2"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "退居述怀寄北京韩侍中二首  其二",
        "preface": "",
        "paragraphs": [
            "书殿宫臣宠并叨，不同憔悴返渔樵。",
            "无穷兴味闲中得，强半光阴醉里销。",
            "静爱竹时来野寺，独寻春偶过溪桥。",
            "犹须五物称居士，不及颜回饮一瓢。"
        ],
        "notes": "",
        "id": "5bfb4351c4173b7ef06439eec3b4f263"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "赠潘道士",
        "preface": "",
        "paragraphs": [
            "门无车辙紫苔侵，鸡犬萧条陋巷深。",
            "寄语弹琴潘道士，雨中寻得越江吟。"
        ],
        "notes": "",
        "id": "15d17618d6630086f7cde66878369d16"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "答枢密吴给事见寄",
        "preface": "",
        "paragraphs": [
            "老得闲来兴味长，问将何事送余光。",
            "春寒拥被三竿日，宴坐忘言一炷香。",
            "报国愧无功尺寸，归田仍值岁丰穰。",
            "枢庭任重才余暇，犹有新篇寄草堂。"
        ],
        "notes": "",
        "id": "ff0ee353bc680431938040f9b99ea0b7"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "答判班孙待制见寄",
        "preface": "",
        "paragraphs": [
            "三朝窃宠幸逢辰，晚节恩深许乞身。",
            "无用物中仍老病，太平时得作闲人。",
            "鸣琴酌酒留嘉客，引水栽花过一春。",
            "惟恨江淹才已尽，难酬开府句清新。"
        ],
        "notes": "",
        "id": "4305b5ab73c11442ac38c6d48f18ea0f"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "初夏西湖",
        "preface": "",
        "paragraphs": [
            "积雨新晴涨碧溪，偶寻行处独依依。",
            "绿阴黄鸟春归后，红蘤青苔人迹稀。",
            "萍匝汀洲鱼自跃，日长栏槛燕交飞。",
            "林僧不用相迎送，吾欲台头坐钓矶。"
        ],
        "notes": "",
        "id": "abefee9ae168662e8ba1ea3b4542da32"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "寄河阳王宣徽",
        "preface": "",
        "paragraphs": [
            "谁谓萧条颍水边，能令嘉客少留连。",
            "肥鱼美酒偏宜老，明月清风不用钱。",
            "况值湖园方首夏，正当樱笋似三川。",
            "自知不及南都会，勉彊犹须诧短篇。"
        ],
        "notes": "",
        "id": "9a9efbb98b4f6404bbf26b80a3ab80a5"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "寄韩子华",
        "preface": "",
        "paragraphs": [
            "人事从来无处定，世涂多故践言难。",
            "谁知颍水闲居士，十顷西湖一钓竿。"
        ],
        "notes": "",
        "id": "a6dc83a28021ba95d7df99950bc0686f"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "戏刘原甫  其一",
        "preface": "",
        "paragraphs": [
            "平生志业有谁先，落笔文章海内传。",
            "昨日都城应纸贵，开帘却扇见新篇。"
        ],
        "notes": "",
        "id": "69408e3a761172fb09be1c437e6af79c"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "戏刘原甫  其二",
        "preface": "",
        "paragraphs": [
            "仙家千载一何长，浮世空惊日月忙。",
            "洞里新花莫相笑，刘郎今是老刘郎。"
        ],
        "notes": "",
        "id": "3c526d0886a91cc9ee6e45810a0664ee"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "和子履游泗上雍家园",
        "preface": "",
        "paragraphs": [
            "长桥南走群山间，中有雍子之名园。",
            "苍云蔽天竹色浄，暖日扑地花气繁。",
            "飞泉来从远岭背，林下曲折寒波翻。",
            "珍禽不可见毛羽，数声清绝如哀弹。",
            "我来据石弄瑟瑟，惟恐日暮登归轩。",
            "尘纷解剥耳目异，祗疑梦入神仙村。",
            "知君襟尚我同好，作诗闳放莫可攀。",
            "高篇绝景两不及，久之想像空冥烦。"
        ],
        "notes": "",
        "id": "451c801751f0f02f3502b7c9209dcf65"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "诏重修太学诗",
        "preface": "",
        "paragraphs": [
            "汉诏崇儒术，虞庠讲帝猷。",
            "丛楹新宝构，万杵逐欢讴。",
            "照烂云甍丽，回环璧水流。",
            "冠童仪盛鲁，蒿柱德同周。",
            "舞翟弥文郁，横经盛礼修。",
            "微生听昕鼓，愿齿夏弦游。"
        ],
        "notes": "",
        "id": "291e23915a04aaa580b57d76ee980958"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "翠旌诗",
        "preface": "",
        "paragraphs": [
            "盛礼郊仪肃，纯音帝乐清。",
            "葳蕤飘翠羽，赫奕展华旌。",
            "凤邸光交覆，鸾旗色共明。",
            "缤纷拂葩盖，辉映杂緌缨。",
            "且异文竿饰，非同翿舞名。",
            "竹宫歌毖祀，雅曲播遗声。"
        ],
        "notes": "",
        "id": "f3ef7d54cc1f3b0d752b337f96c7e2b6"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "秋狝诗",
        "preface": "",
        "paragraphs": [
            "豳籥迎寒至，商飚应节流。",
            "戎容修大狝，杀气顺行秋。",
            "多稼登方茂，三农隙始休。",
            "饮归军实献，誓众黻为裘。",
            "索享仪非蜡，围田礼异搜。",
            "国威思远播，神武畅皇猷。"
        ],
        "notes": "",
        "id": "9d5add68d23f5091afd984b6f21ccbb1"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "春帖子词 皇帝合六首 其一",
        "preface": "",
        "paragraphs": [
            "萌牙资暖律，养育本仁心。",
            "顾彼苍生意，安知帝力深。"
        ],
        "notes": "",
        "id": "1c038b613ee37828d61881cdca37c575"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "春帖子词 皇帝合六首 其二",
        "preface": "",
        "paragraphs": [
            "阳进升君子，阴消退小人。",
            "圣君南面治，布政法新春。"
        ],
        "notes": "",
        "id": "1e225b092947d4fc7ee40c5560a6645b"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "春帖子词 皇帝合六首 其三",
        "preface": "",
        "paragraphs": [
            "气候三阳始，勾萌万物新。",
            "雷声初发号，天下已知春。"
        ],
        "notes": "",
        "id": "190e620bc5b3d1bbd4df7e94cd90cd89"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "春帖子词 皇帝合六首 其四",
        "preface": "",
        "paragraphs": [
            "玉琯气来灰已动，东郊风至晓先迎。",
            "乾坤有信如符契，草木无知但发生。"
        ],
        "notes": "",
        "id": "a26e2a1a71de678136a38f028e80064b"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "春帖子词 皇帝合六首 其五",
        "preface": "",
        "paragraphs": [
            "朝云蔼蔼弄春晖，万木欣欣暖尚微。",
            "造化未尝私一物，各随妍丑自芳菲。"
        ],
        "notes": "",
        "id": "a77a6c8e5f7b0146cd4647e83c4fe6ea"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "春帖子词 皇帝合六首 其六",
        "preface": "",
        "paragraphs": [
            "熙熙人物乐春台，风送春从天上来。",
            "玉辇经年不游幸，上林花好莫争开。"
        ],
        "notes": "",
        "id": "95a029d0ce9d53a04892d02fe3d61a06"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "春帖子词 皇后合五首 其一",
        "preface": "",
        "paragraphs": [
            "御水冰销绿，宫梅雪压香。",
            "新年贺交泰，白日渐舒长。"
        ],
        "notes": "",
        "id": "b12c163207451f17aac508ba80e0a981"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "春帖子词 皇后合五首 其二",
        "preface": "",
        "paragraphs": [
            "蔼蔼珠帘日，溶溶碧瓦烟。",
            "漪涟采荇水，和暖浴蚕天。"
        ],
        "notes": "",
        "id": "ada2ab4c77974bf9cba057e46f6edcc9"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "春帖子词 皇后合五首 其三",
        "preface": "",
        "paragraphs": [
            "初欣彩胜迎春早，已觉鸡人报漏迟。",
            "风色结寒犹料峭，天光煦物已融怡。"
        ],
        "notes": "",
        "id": "d256c83994463c4caea15a0751624e16"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "春帖子词 皇后合五首 其四",
        "preface": "",
        "paragraphs": [
            "鸎寒未报宫花发，风暖还催腊雪销。",
            "欲识春来自何处，先从天上斗回杓。"
        ],
        "notes": "",
        "id": "7db7b87344efc8ef603e35f4f2b4eb0d"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "春帖子词 皇后合五首 其五",
        "preface": "",
        "paragraphs": [
            "三辰明润琁玑运，四气均调玉烛光。",
            "共喜新年献椒酒，惟将万寿祝君王。"
        ],
        "notes": "",
        "id": "c4c60bbacbc504758117fc9943c19664"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "春帖子词 温成皇后合四首 其一",
        "preface": "",
        "paragraphs": [
            "璅窗珠户暖生烟，不觉新春换故年。",
            "众卉争妍竞时态，却寻遗迹独依然。"
        ],
        "notes": "",
        "id": "7c717c804fcec2b6d61a4f69191c1c0e"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "春帖子词 温成皇后合四首 其二",
        "preface": "",
        "paragraphs": [
            "宝奁香歇掩铅华，旧合春归老监嗟。",
            "画栋重来当日燕，玉栏犹发去年花。"
        ],
        "notes": "",
        "id": "8a84e4155176d459d3d816eb5ac1bcba"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "春帖子词 温成皇后合四首 其三",
        "preface": "",
        "paragraphs": [
            "椒壁轻寒转晓晖，珠帘不动暖风微。",
            "可怜春色来依旧，惟有余香散不归。"
        ],
        "notes": "",
        "id": "a705a48807e19e52dc7f7886a84ddf7f"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "春帖子词 温成皇后合四首 其四",
        "preface": "",
        "paragraphs": [
            "内助从来上所嘉，新春不忍见新花。",
            "君王念旧怜遗族，常使无权保厥家。"
        ],
        "notes": "",
        "id": "e9ddbec47481269a8b6f22c8930c7603"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "春帖子词 夫人合五首 其一",
        "preface": "",
        "paragraphs": [
            "太史颁时令，农家候土牛。",
            "青林自花发，黄屋为民忧。"
        ],
        "notes": "",
        "id": "24a0f682c89aab15d3676c9be3f36a72"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "春帖子词 夫人合五首 其二",
        "preface": "",
        "paragraphs": [
            "元会千官集，新春万物同。",
            "测圭知日永，占岁嘉时丰。"
        ],
        "notes": "",
        "id": "0e69c0c0a774698d974695dbb3b27c35"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "春帖子词 夫人合五首 其三",
        "preface": "",
        "paragraphs": [
            "黄金未变千丝柳，白日初迟百刻香。",
            "圣主本无声色惑，宫花不用妬新粧。"
        ],
        "notes": "",
        "id": "c4126fa4610671a8ea9277499390c9c5"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "春帖子词 夫人合五首 其四",
        "preface": "",
        "paragraphs": [
            "微风池沼轻澌漾，旭日楼台瑞蔼浮。",
            "四海懽声歌帝泽，万家春色满皇州。"
        ],
        "notes": "",
        "id": "eb8b77374e2b739ed0c238b7ebd2172b"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "春帖子词 夫人合五首 其五",
        "preface": "",
        "paragraphs": [
            "玉殿签声玉漏催，彩花金胜巧先裁。",
            "宿云容与朝晖丽，共喜春随曙色来。"
        ],
        "notes": "",
        "id": "262ed12aea40e2498bba45f7ab77400a"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "端午帖子词 皇帝合六首 其一",
        "preface": "",
        "paragraphs": [
            "天清槐露浥，岁熟麦风凉。",
            "五日标嘉节，行龄献寿觞。"
        ],
        "notes": "",
        "id": "3323b565db0906535e719b23033c8e66"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "端午帖子词 皇帝合六首 其二",
        "preface": "",
        "paragraphs": [
            "午位星杓正，人间令节同。",
            "四时和玉烛，万物被薰风。"
        ],
        "notes": "",
        "id": "30b788b306e15bfbc520095fecb5f09e"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "端午帖子词 皇帝合六首 其三",
        "preface": "",
        "paragraphs": [
            "舜舞来遐俗，尧仁浃九区。",
            "五兵消以德，何用赤灵符。"
        ],
        "notes": "",
        "id": "8f0e2ed0f101b2488ba49dfc994d587e"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "端午帖子词 皇帝合六首 其四",
        "preface": "",
        "paragraphs": [
            "楚国因谗逐屈原，终身无复入君门。",
            "愿因角黍询遗俗，可鉴前王惑巧言。"
        ],
        "notes": "",
        "id": "ad6a63126c33614351837f9daa6c845f"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "端午帖子词 皇帝合六首 其五",
        "preface": "",
        "paragraphs": [
            "嘉辰共喜沐兰汤，毒沴何须采艾禳。",
            "但得皋夔调鼎鼐，自然灾祲变休祥。"
        ],
        "notes": "",
        "id": "a55f5cb68856303f02a737165edc3b21"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "端午帖子词 皇帝合六首 其六",
        "preface": "",
        "paragraphs": [
            "炎晖流烁蕙风薰，草木蕃滋德泽均。",
            "畜药蠲疴虽故事，使民无疾乃深仁。"
        ],
        "notes": "",
        "id": "b72f2b4a48e73a76528834d40c5bec77"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "端午帖子词 皇后合五首 其一",
        "preface": "",
        "paragraphs": [
            "画扇催迎暑，灵符喜辟邪。",
            "风光丽宫禁，时节重仙家。"
        ],
        "notes": "",
        "id": "58e4ccc77d5797b3309e51e94afa1ef2"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "端午帖子词 皇后合五首 其二",
        "preface": "",
        "paragraphs": [
            "椒涂承茂渥，嫔壶范柔仪。",
            "更以亲蚕茧，纫为续命丝。"
        ],
        "notes": "",
        "id": "67ba1c36d39d6b1797a45bc4c94149c9"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "端午帖子词 皇后合五首 其三",
        "preface": "",
        "paragraphs": [
            "覆槛午阴黄鸟啭，烘帘晓日绛榴繁。",
            "六宫彩缕争新巧，共续千龄奉至尊。"
        ],
        "notes": "",
        "id": "f33bc91b91725746715dd3c3c3e721d2"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "端午帖子词 皇后合五首 其四",
        "preface": "",
        "paragraphs": [
            "紫兰淅淅光风转，绿叶阴阴禁苑凉。",
            "天子万机多暇日，喜逢嘉节奉瑶觞。"
        ],
        "notes": "",
        "id": "0ef34e519c97d3c70bb92ee44a001b99"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "端午帖子词 皇后合五首 其五",
        "preface": "",
        "paragraphs": [
            "五色双丝献女功，多因荆楚记遗风。",
            "圣君照物同天鉴，不用江心百炼铜。"
        ],
        "notes": "",
        "id": "b9d50dbdfe1082e2445eaa454a261d49"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "端午帖子词 温成皇后合四首 其一",
        "preface": "",
        "paragraphs": [
            "密叶花成子，新巢燕引雏。",
            "君心多感旧，谁献辟兵符。"
        ],
        "notes": "",
        "id": "45d71d1c4c04fc0200498c61e17aa6cc"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "端午帖子词 温成皇后合四首 其二",
        "preface": "",
        "paragraphs": [
            "旭日映帘生，流晖槿艳明。",
            "红颜易零落，何异此花荣。"
        ],
        "notes": "",
        "id": "fa156d97c21bee2e31cb58ff86567112"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "端午帖子词 温成皇后合四首 其三",
        "preface": "",
        "paragraphs": [
            "彩缕谁云能续命，玉奁空自锁遗香。",
            "白头旧监悲时节，珠合无人夏日长。"
        ],
        "notes": "",
        "id": "5c86169e4e9e4c165bfa3cdb48966f61"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "端午帖子词 温成皇后合四首 其四",
        "preface": "",
        "paragraphs": [
            "依依节物旧年光，人去花开益可伤。",
            "圣主聪明无色惑，不须西国返魂香。"
        ],
        "notes": "",
        "id": "83ee2f2731f721cda3cbea3ab61e037d"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "端午帖子词 夫人合五首 其一",
        "preface": "",
        "paragraphs": [
            "梅黄初过雨，麦实已登秋。",
            "避暑多佳赏，皇欢奉豫游。"
        ],
        "notes": "",
        "id": "cbcfd9e2cb4dc692dd4e31b06344c4b5"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "端午帖子词 夫人合五首 其二",
        "preface": "",
        "paragraphs": [
            "鸣蜩惊早夏，鬭草及良辰。",
            "共荐菖华酒，君王寿万春。"
        ],
        "notes": "",
        "id": "a02c1a1658ee6c82aa03471d46bc7fa8"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "端午帖子词 夫人合五首 其三",
        "preface": "",
        "paragraphs": [
            "楚俗传筒黍，江人喜竞舡。",
            "深宫亦行乐，彩索续长年。"
        ],
        "notes": "",
        "id": "2688dd68195a87fe56b9671a03dde0a6"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "端午帖子词 夫人合五首 其四",
        "preface": "",
        "paragraphs": [
            "凉生玉宇来风细，日永金徒报漏稀。",
            "皎洁冰壶清水殿，三千争捧赭黄衣。"
        ],
        "notes": "",
        "id": "732c83cfd186588cb251aee743d853a4"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "端午帖子词 夫人合五首 其五",
        "preface": "",
        "paragraphs": [
            "仙盘冷泛银河露，纨扇香摇绿蕙风。",
            "禁掖自应无暑气，瑶台金阙水精宫。"
        ],
        "notes": "",
        "id": "5bc50e412453f3ab83e5bd88b67d3a83"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "端午帖子 皇帝合六首 其一",
        "preface": "",
        "paragraphs": [
            "天容清永昼，风色秀含薰。",
            "五日逢佳节，千龄奉圣君。"
        ],
        "notes": "",
        "id": "8ad694207052c97431bfd17b6bdf3253"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "端午帖子 皇帝合六首 其二",
        "preface": "",
        "paragraphs": [
            "彩索盘中结，杨梅粽里红。",
            "宫闱九重乐，风俗万方同。"
        ],
        "notes": "",
        "id": "2acdbfc2de066b585f6472fc2d87ec8a"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "端午帖子 皇帝合六首 其三",
        "preface": "",
        "paragraphs": [
            "宝典标灵日，明离正午方。",
            "五行当火德，万寿续天长。"
        ],
        "notes": "",
        "id": "1d90ddbab76da088c38c1c083a2d1382"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "端午帖子 皇帝合六首 其四",
        "preface": "",
        "paragraphs": [
            "岁时令节多休宴，风俗灵辰重祓禳。",
            "肃穆皇居百神卫，涤邪宁待浴兰汤。"
        ],
        "notes": "",
        "id": "a25d38ed4619ada7556462307b6c4061"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "端午帖子 皇帝合六首 其五",
        "preface": "",
        "paragraphs": [
            "香菰黏米著佳名，古俗相传岂足矜。",
            "天子明堂遵月令，含桃初荐黍新登。"
        ],
        "notes": "",
        "id": "979584c20c84c7c0f2885641a30710b5"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "端午帖子 皇帝合六首 其六",
        "preface": "",
        "paragraphs": [
            "圣主忧勤致治平，仁风惠泽被群生。",
            "自然四海归文德，何用灵符号辟兵。"
        ],
        "notes": "",
        "id": "2287c7d7ef2c5142e21c53af30c1a70e"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "端午帖子 皇后合五首 其一",
        "preface": "",
        "paragraphs": [
            "茧馆覆柔桑，新丝引更长。",
            "纫为五色缕，续寿献君王。"
        ],
        "notes": "",
        "id": "47e257eee5718d6af04eededa81735fe"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "端午帖子 皇后合五首 其二",
        "preface": "",
        "paragraphs": [
            "槐绿阴初合，榴繁艳欲然。",
            "翠筒传角黍，嘉节庆年年。"
        ],
        "notes": "",
        "id": "10d3c95d9e270e43961a520b7ea21e78"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "端午帖子 皇后合五首 其三",
        "preface": "",
        "paragraphs": [
            "烟含玉树风生细，日永宫花漏出迟。",
            "深殿未尝知暑气，水精帘拂砌琉璃。"
        ],
        "notes": "",
        "id": "8ef804e370d4c1d1f26c56cd7aa015a5"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "端午帖子 皇后合五首 其四",
        "preface": "",
        "paragraphs": [
            "玉壶冰彩莹寒光，避暑宸游乐未央。",
            "采艾不须禳毒沴，涂椒自已馥清香。"
        ],
        "notes": "",
        "id": "bcbe3e406e04a83f0d7b033d026f8c1a"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "端午帖子 皇后合五首 其五",
        "preface": "",
        "paragraphs": [
            "兰苕擢秀迎风紫，槿艳繁开照日红。",
            "嘉节相望传有旧，深宫行乐自无穷。"
        ],
        "notes": "",
        "id": "7203acd1aecfb49e17b702a9e50056ba"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "端午帖子 温成合四首 其一",
        "preface": "",
        "paragraphs": [
            "香黍筒为粽，灵苗艾作人。",
            "芳音邈已远，节物自常新。"
        ],
        "notes": "",
        "id": "a8e6fbc5e04207ef09f5e15e56db12ea"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "端午帖子 温成合四首 其二",
        "preface": "",
        "paragraphs": [
            "珠箔凉飔入，金壶昼刻长。",
            "鸾台尘不动，销尽故时香。"
        ],
        "notes": "",
        "id": "26a45acbeb322ea5b071f65c1c228569"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "端午帖子 温成合四首 其三",
        "preface": "",
        "paragraphs": [
            "闻说仙家事杳微，世传真伪岂能知。",
            "遥思海上三山乐，宁记人间五日时。"
        ],
        "notes": "",
        "id": "5db7d61e378d64b4a94e962e4da8decb"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "端午帖子 温成合四首 其四",
        "preface": "",
        "paragraphs": [
            "云散风流岁月迁，君恩曾不减当年。",
            "非因掩面留遗爱，自为难忘窈窕贤。"
        ],
        "notes": "",
        "id": "7657ff6adfecc84285eb3d618150d554"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "端午帖子 夫人合五首 其一",
        "preface": "",
        "paragraphs": [
            "冰壶凝皓彩，水殿漾轻涟。",
            "绣茧夸新巧，萦丝喜续年。"
        ],
        "notes": "",
        "id": "d7a0bb507fb6b143f5c021e7c51acbe9"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "端午帖子 夫人合五首 其二",
        "preface": "",
        "paragraphs": [
            "黄金仙杏粉，赤玉海榴房。",
            "共鬭今朝胜，盈襜百草香。"
        ],
        "notes": "",
        "id": "33f5815d71a1c160da4562d63aa56bf8"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "端午帖子 夫人合五首 其三",
        "preface": "",
        "paragraphs": [
            "光风细细飘香转，绿叶阴阴覆槛凉。",
            "云物鲜明时节丽，水精宫殿侍君王。"
        ],
        "notes": "",
        "id": "bc1249ab53a0df6ac04ba86da375c888"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "端午帖子 夫人合五首 其四",
        "preface": "",
        "paragraphs": [
            "蓬莱仙阙彩云中，端日欣逢岁岁同。",
            "皎洁霜纨空咏扇，深沉玉宇自生风。"
        ],
        "notes": "",
        "id": "251b98b3d94875475bff224db9789da6"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "端午帖子 夫人合五首 其五",
        "preface": "",
        "paragraphs": [
            "古今风俗记佳辰，乐事深宫日日新。",
            "巧女金盘丝五色，皇家玉历寿千春。"
        ],
        "notes": "",
        "id": "be8099c8c05c343ecc9e82738efee2af"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "白牡丹",
        "preface": "",
        "paragraphs": [
            "蟾精雪魄孕云荄，春入香腴一夜开。",
            "宿露枝头藏玉块，晴风庭面揭银杯。"
        ],
        "notes": "",
        "id": "faae13ae50b82e5b25a37545e44dab0e"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "芙蓉花二首  其一",
        "preface": "",
        "paragraphs": [
            "溪边野芙蓉，花水相媚好。",
            "半看池莲尽，独伴霜菊槁。"
        ],
        "notes": "",
        "id": "832a95b9354fba22947a4c48e5de5a80"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "芙蓉花二首  其二",
        "preface": "",
        "paragraphs": [
            "红芳晓露浓，绿树秋风冷。",
            "共喜巧回春，不妨闲弄影。"
        ],
        "notes": "",
        "id": "ce0a3f6b3a39b0ccd7bbf773185effed"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "人言清禁紫薇郎，草诏紫薇花影傍。",
            "山木不知官况味，也随红日上东廓。"
        ],
        "notes": "",
        "id": "dfc89345a7fde0a3e02f0d31085d0c1d"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "文出升平世，禾生大有年。",
            "四克今日月，六合古山川。",
            "反朴次三五，古文丁一千。",
            "王功因各定，大作不相沿。",
            "主化布于下，人心孚自天。",
            "上方求士切，公亦立仁先。",
            "才行苟并至，位名尤两全。",
            "末由弓冶手，安比父兄肩。",
            "幸及布衣仕，宜希守令先。",
            "尺刀元并用，丹白具同研。",
            "去吏多甘老，休兵坐力田。",
            "干戈包已久，永卜本文延。"
        ],
        "notes": "",
        "id": "c39c3196e5f916ad12eafaa72fdbb0f4"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "一句坐中得，片心天外来。"
        ],
        "notes": "",
        "id": "2412f5899d02fca5511724028642b60d"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "焚香答进士，撤幕待经生。"
        ],
        "notes": "",
        "id": "26303800023adf26988408fcf72b5b44"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "最好花常最后开。"
        ],
        "notes": "",
        "id": "e9413d900b3dd90d296876f066cc2efd"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "万枝黄落风如射，犹自传声欲噬人。"
        ],
        "notes": "",
        "id": "c92e2524ab686ab8da2a9b7c1084ca34"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "蚤虱蚊虻罪一伦，未知蚊子重堪嗔。"
        ],
        "notes": "",
        "id": "256008b0172905e1b84f63312acc8516"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "秋花不落春花落，为报诗人子细看。"
        ],
        "notes": "",
        "id": "8e418cfbaafb792af882d39f683ad328"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "奏邸狱冤谁与辨，高桥客死世通悲。"
        ],
        "notes": "",
        "id": "3914a55e68e2bf8807d05eaa7aa6cd00"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "尚记梨花村，依依闻暗香。"
        ],
        "notes": "",
        "id": "876d8cc6f641576de80c34fbbdfbc868"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "湖上野芙容，含思秋脉脉。",
            "娟娟如静女，不肯傍阡陌。",
            "诗人杳未来，幽艳冷难宅。"
        ],
        "notes": "",
        "id": "baf1f521c45134269bea41f987701b4c"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "句  其一〇",
        "preface": "",
        "paragraphs": [
            "来时擘茧正探官。"
        ],
        "notes": "",
        "id": "964c692c16cfaba21902632b53832457"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "句  其一一",
        "preface": "",
        "paragraphs": [
            "奕奕天河光不断，有人正在长生殿。"
        ],
        "notes": "",
        "id": "0bc7e64c13ebe3526f70101cc6666ccb"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "句  其一二",
        "preface": "",
        "paragraphs": [
            "文章自古无凭据，唯愿朱衣一点头。"
        ],
        "notes": "",
        "id": "acf3d0f96f1da6a1fa1a5a9ef0310374"
    },
    {
        "author": "欧阳修",
        "dynasty": "宋",
        "type": "诗",
        "rhythmic": "",
        "title": "句  其一三",
        "preface": "",
        "paragraphs": [
            "酒粘衫袖重，花压帽簷偏。"
        ],
        "notes": "",
        "id": "5aade1cb61779aa9019b9c05b9e59c17"
    },
    {
        "author": "欧阳修",
        "dynasty": "宋",
        "type": "词",
        "rhythmic": "一斛珠",
        "title": "",
        "preface": "",
        "paragraphs": [
            "今朝祖宴。",
            "可怜明夜孤灯馆。",
            "酒醒明月空床满。",
            "翠被重重，不似香肌暖。",
            "愁肠恰似沈香篆。",
            "千回万转萦还断。",
            "梦中若得相寻见。",
            "却愿春宵，一夜如年远。"
        ],
        "notes": "",
        "id": "a98ab11f8c3ed6b0f6c20e5426ad13b0"
    },
    {
        "author": "欧阳修",
        "dynasty": "宋",
        "type": "词",
        "rhythmic": "一落索",
        "title": "",
        "preface": "",
        "paragraphs": [
            "小桃风撼香红碎。",
            "满帘笼花气。",
            "看花何事却成愁，悄不会、春风意。",
            "窗在梧桐叶底。",
            "更黄昏雨细。",
            "枕前前事上心来，独自个、怎生睡。"
        ],
        "notes": "",
        "id": "a9214c1b81c64727838e6e8bdaf39da6"
    },
    {
        "author": "欧阳修",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "记得金銮同唱第，春风上国繁华。",
            "如今薄宦老天涯。",
            "十年歧路，空负曲江花。",
            "闻说阆山通阆苑，楼高不见君家。",
            "孤城寒日等闲斜。",
            "离愁难尽，红树远连霞。"
        ],
        "notes": "",
        "id": "7b75d915a5dc20961730785c9e5b9ca3"
    },
    {
        "author": "欧阳修",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "柳外轻雷池上雨，雨声滴碎荷声。",
            "小楼西角断虹明。",
            "阑干倚处，待得月华生。",
            "燕子飞来窥画栋，玉钩垂下帘旌。",
            "凉波不动簟纹平。",
            "水精双枕，傍有堕钗横。"
        ],
        "notes": "",
        "id": "f24dc49fbdf728377a0ecdedd302a01c"
    },
    {
        "author": "欧阳修",
        "dynasty": "宋",
        "type": "词",
        "rhythmic": "于飞乐",
        "title": "",
        "preface": "",
        "paragraphs": [
            "宝奁开，美鉴静，一掬清蟾。",
            "新妆脸，旋学花添。",
            "蜀红衫，双绣蝶、裙缕鹣鹣。",
            "寻思前事，小屏风、仍画江南。",
            "怎空教、草解宜男。",
            "柔桑密、又过春蚕。",
            "正阴晴天气，更暝色相兼。",
            "佳期消息，曲房西、碎月筛帘。"
        ],
        "notes": "",
        "id": "f5a1ade8e4eab8eed76db18432d2eb96"
    },
    {
        "author": "欧阳修",
        "dynasty": "宋",
        "type": "词",
        "rhythmic": "凉州令・梁州令",
        "title": "",
        "preface": "",
        "paragraphs": [
            "翠树芳条飐。",
            "的的裙腰初染。",
            "佳人携手弄芳菲，绿阴红影，共展双纹簟。",
            "插花照影窥鸾鉴。",
            "只恐芳容减。",
            "不堪零落春晚，青苔雨后深红点。",
            "一去门闲掩。",
            "重来却寻朱槛。",
            "离离秋实弄轻霜，娇红脉脉，似见胭脂脸。",
            "人非事往眉空敛。",
            "谁把佳期赚。",
            "芳心只愿长依旧，春风更放明年艳。"
        ],
        "notes": "",
        "id": "e85ae25a75889dd9574b3d467b9ae806"
    },
    {
        "author": "欧阳修",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "年来方寸。",
            "十日幽欢千日恨。",
            "未会此情。",
            "白尽人头可得平。",
            "区区堪比。",
            "水趁浮萍风趁水。",
            "试望瑶京。",
            "芳草随人上古城。"
        ],
        "notes": "",
        "id": "10d5203ef837a425cb1d3aa734025400"
    },
    {
        "author": "欧阳修",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "去年残腊。",
            "曾折梅花相对插。",
            "人面而今。",
            "空有花开无处寻。",
            "天天不远。",
            "把酒拈花重发愿。",
            "愿得和伊。",
            "偎雪眠香似旧时。"
        ],
        "notes": "",
        "id": "86bb8272ea36edee2e1fb77ae8abea1d"
    },
    {
        "author": "欧阳修",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "歌檀敛袂。",
            "缭绕雕梁尘暗起。",
            "柔润清圆。",
            "百琲明珠一线穿。",
            "樱唇玉齿。",
            "天上仙音心下事。",
            "留往行云。",
            "满坐迷魂酒半醺。"
        ],
        "notes": "",
        "id": "e39b515400d24a865b8801c157b7bac4"
    },
    {
        "author": "欧阳修",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "画堂雅宴。",
            "一抹朱弦初入遍。",
            "慢拈轻笼。",
            "玉指纤纤嫩剥葱。",
            "拨头憁利。",
            "怨月愁花无限意。",
            "红粉轻盈。",
            "倚暖香檀曲未成。"
        ],
        "notes": "",
        "id": "d5327f9596dc141ba83a673f2adb75a0"
    },
    {
        "author": "欧阳修",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "楼台向晓。",
            "淡月低云天气好。",
            "翠幕风微。",
            "宛转梁州入破时。",
            "香生舞袂。",
            "楚女腰肢天与细。",
            "汗粉重匀。",
            "酒后轻寒不著人。"
        ],
        "notes": "",
        "id": "76fe40d19f24929be0ac5e86a0f5600c"
    },
    {
        "author": "欧阳修",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "伤怀离抱。",
            "天若有情天亦老。",
            "此意如何。",
            "细似轻丝渺似波。",
            "扁舟岸侧。",
            "枫叶荻花秋索索。",
            "细想前欢。",
            "须著人间比梦间。"
        ],
        "notes": "",
        "id": "62812b008679a301664d58dcc40fba16"
    },
    {
        "author": "欧阳修",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "留春不住。",
            "燕老莺慵无觅处。",
            "说似残春。",
            "一老应无却少人。",
            "风和月好。",
            "办得黄金须买笑。",
            "爱惜芳时。",
            "莫待无花空折枝。"
        ],
        "notes": "",
        "id": "d07b7152e316d623a9fd6159ebae2bf2"
    },
    {
        "author": "欧阳修",
        "dynasty": "宋",
        "type": "词",
        "rhythmic": "千秋岁",
        "title": "",
        "preface": "",
        "paragraphs": [
            "画堂人静，翡翠帘前月。",
            "鸾帷凤枕虚铺设。",
            "风流难管束，一去音书歇。",
            "到而今，高梧冷落西风切。",
            "未语先垂泪，滴尽相思血。",
            "魂欲断，情难绝。",
            "都来些子事，更与何人说。",
            "为个甚，心头见底多离别。"
        ],
        "notes": "",
        "id": "1339dbcdc40c79169d17b50783fe67e6"
    },
    {
        "author": "欧阳修",
        "dynasty": "宋",
        "type": "词",
        "rhythmic": "千秋岁",
        "title": "",
        "preface": "",
        "paragraphs": [
            "罗衫满袖，尽是忆伊泪。",
            "残妆粉，馀香被。",
            "手把金尊酒，未饮先如醉。",
            "但向道，厌厌成病皆因你。",
            "离思迢迢远，一似长江水。",
            "去不断，来无际。",
            "红笺著意写，不尽相思意。",
            "为个甚，相思只在心儿里。"
        ],
        "notes": "",
        "id": "166edcdb3a502d79fa6ff8aade211e91"
    },
    {
        "author": "欧阳修",
        "dynasty": "宋",
        "type": "词",
        "rhythmic": "南乡子",
        "title": "",
        "preface": "",
        "paragraphs": [
            "好个人人，深点唇儿淡抹腮。",
            "花下相逢、忙走怕人猜。",
            "遗下弓弓小绣鞋。",
            "剗袜重来。",
            "半亸乌云金凤钗。",
            "行笑行行连抱得，相挨。",
            "一向娇痴不下怀。"
        ],
        "notes": "",
        "id": "9977bde488be1a647c55c8d5305ca2ee"
    },
    {
        "author": "欧阳修",
        "dynasty": "宋",
        "type": "词",
        "rhythmic": "南乡子",
        "title": "",
        "preface": "",
        "paragraphs": [
            "浅浅画双眉。",
            "取次梳妆也便宜。",
            "洒着胭脂红扑面，须知。",
            "更有何人得似伊。",
            "宝帐烛残时。",
            "好个温柔模样儿。",
            "月里仙郎清似玉，相期。",
            "些子精神更与谁。"
        ],
        "notes": "",
        "id": "018342bf1a93dd172eb5e57f7f9af684"
    },
    {
        "author": "欧阳修",
        "dynasty": "宋",
        "type": "词",
        "rhythmic": "南乡子",
        "title": "",
        "preface": "",
        "paragraphs": [
            "雨后斜阳。",
            "细细风来细细香。",
            "风定波平花映水，休藏。",
            "照出轻盈半面妆。",
            "路隔秋江。",
            "莲子深深隐翠房。",
            "意在莲心无问处，难忘。",
            "泪裛红腮不记行。"
        ],
        "notes": "",
        "id": "8f21bdce7f039d0bb3c6272d769dc9cf"
    },
    {
        "author": "欧阳修",
        "dynasty": "宋",
        "type": "词",
        "rhythmic": "南乡子",
        "title": "",
        "preface": "",
        "paragraphs": [
            "翠密红繁。",
            "水国凉生未是寒。",
            "雨打荷花珠不定，轻翻。",
            "冷泼鸳鸯锦翅斑。",
            "尽日凭阑。",
            "弄蕊拈花仔细看。",
            "偷得袅蹄新铸样，无端。",
            "藏在红房艳粉间。"
        ],
        "notes": "",
        "id": "7cfea8872cdd6be159d9312c14a28be6"
    },
    {
        "author": "欧阳修",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "凤髻金泥带，龙纹玉掌梳。",
            "走来窗下笑相扶。",
            "爱道画眉深浅、入时无。",
            "弄笔偎人久，描花试手初。",
            "等闲妨了绣功夫。",
            "笑问双鸳鸯字、怎生书。"
        ],
        "notes": "",
        "id": "ade42fd230d128d2e87b7877189ad903"
    },
    {
        "author": "欧阳修",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "极得醉中眠，迤逦翻成病。",
            "莫是前生负你来，今世里、教孤冷。",
            "言约全无定。",
            "是谁先薄幸。",
            "不惯孤眠惯成双，奈奴子、心肠硬。"
        ],
        "notes": "",
        "id": "acd6c4020216faf1248e9822f4bcef3f"
    },
    {
        "author": "欧阳修",
        "dynasty": "宋",
        "type": "词",
        "rhythmic": "品令",
        "title": "",
        "preface": "",
        "paragraphs": [
            "渐素景。",
            "金风劲。",
            "早是凄凉孤冷。",
            "那堪闻、蛩吟穿金井。",
            "唤愁绪难整。",
            "懊恼人人薄幸。",
            "负云期雨信。",
            "终日望伊来，无凭准。",
            "闷损我、也不定。"
        ],
        "notes": "",
        "id": "2df56fa50b0b8fb62da821d5a9b8e7f1"
    },
    {
        "author": "欧阳修",
        "dynasty": "宋",
        "type": "词",
        "rhythmic": "圣无忧・乌夜啼",
        "title": "",
        "preface": "",
        "paragraphs": [
            "相别重相遇。",
            "恬如一梦须臾。",
            "尊前今日欢娱事，放盏旋成虚。",
            "莫惜斗量珠玉，随他雪白髭须。",
            "人间长久身难得，斗在不如吾。"
        ],
        "notes": "",
        "id": "b2c8323922d7c5bde716bd1f4ece42e8"
    },
    {
        "author": "欧阳修",
        "dynasty": "宋",
        "type": "词",
        "rhythmic": "圣无忧・乌夜啼",
        "title": "",
        "preface": "",
        "paragraphs": [
            "珠帘卷，暮云愁。",
            "垂杨暗锁青楼。",
            "烟雨濛濛如画，轻风吹旋收。",
            "香断锦屏新别，人闲玉簟初秋。",
            "多少旧欢新恨，书杳杳、梦悠悠。"
        ],
        "notes": "",
        "id": "779267fccb3afeacb09c7197055a0c35"
    },
    {
        "author": "欧阳修",
        "dynasty": "宋",
        "type": "词",
        "rhythmic": "圣无忧・乌夜啼",
        "title": "",
        "preface": "",
        "paragraphs": [
            "世路风波险，十年一别须臾。",
            "人生聚散长如此，相见且欢娱。",
            "好酒能消光景，春风不染髭鬚。",
            "为公一醉花前倒，红袖莫来扶。"
        ],
        "notes": "",
        "id": "e454b29ed839c161cad3b8c9cb7f452e"
    },
    {
        "author": "欧阳修",
        "dynasty": "宋",
        "type": "词",
        "rhythmic": "夜行船",
        "title": "",
        "preface": "",
        "paragraphs": [
            "轻捧香腮低枕。",
            "眼波媚、向人相浸。",
            "佯娇佯醉索如今，这风情、怎教人禁。",
            "却与和衣推未寝。",
            "低声地、告人休恁。",
            "月夕花朝，不成虚过，芳年嫁君徒甚。"
        ],
        "notes": "",
        "id": "83c794e1a2fddfb85eec3cfae799704c"
    },
    {
        "author": "欧阳修",
        "dynasty": "宋",
        "type": "词",
        "rhythmic": "夜行船",
        "title": "",
        "preface": "",
        "paragraphs": [
            "闲把鸳衾横枕。",
            "损眉尖、泪痕红沁。",
            "花时良夜不归来，忍频听、漏移清禁。",
            "一饷无言都未寝。",
            "忆当初、是谁先恁。",
            "及至如今，教人成病，风流万般徒甚。"
        ],
        "notes": "",
        "id": "7b007f7d5246007d0239e8e2e99e8b67"
    },
    {
        "author": "欧阳修",
        "dynasty": "宋",
        "type": "词",
        "rhythmic": "夜行船",
        "title": "",
        "preface": "",
        "paragraphs": [
            "满眼东风飞絮。",
            "催行色、短亭春暮。",
            "落花流水草连云，看看是、断肠南浦。",
            "檀板未终人去去。",
            "扁舟在、绿杨深处。",
            "手把金尊难为别，更那听、乱莺疏雨。"
        ],
        "notes": "",
        "id": "786dda66776393a0609ce48c96ab40ae"
    },
    {
        "author": "欧阳修",
        "dynasty": "宋",
        "type": "词",
        "rhythmic": "夜行船",
        "title": "",
        "preface": "",
        "paragraphs": [
            "忆昔西都欢纵。",
            "自别后、有谁能共。",
            "伊川山水洛川花，细寻思、旧游如梦。",
            "今日相逢情愈重。",
            "愁闻唱、画楼锺动。",
            "白发天涯逢此景，倒金尊、殢谁相送。"
        ],
        "notes": "",
        "id": "383450f8a1c01eadcc2b708219bb646d"
    },
    {
        "author": "欧阳修",
        "dynasty": "宋",
        "type": "词",
        "rhythmic": "好女儿令・好女儿",
        "title": "",
        "preface": "",
        "paragraphs": [
            "眼细眉长。",
            "宫样梳妆。",
            "靸鞋儿走向花下立著。",
            "一身绣出，两同心字，浅浅金黄。",
            "早是肌肤轻渺，抱著了、暖仍香。",
            "姿姿媚媚端正好，怎教人别后，从头仔细，断得思量。"
        ],
        "notes": "",
        "id": "ac3fdd183e124147f071f4c3e6925c89"
    },
    {
        "author": "欧阳修",
        "dynasty": "宋",
        "type": "词",
        "rhythmic": "定风波",
        "title": "",
        "preface": "",
        "paragraphs": [
            "把酒花前欲问伊。",
            "问伊还记那回时。",
            "黯淡梨花笼月影。",
            "人静。",
            "画堂东畔药阑西。",
            "及至如今都不认。",
            "难问。",
            "有情谁道不相思。",
            "何事碧窗春睡觉。",
            "偷照。",
            "粉痕匀却湿胭脂。"
        ],
        "notes": "",
        "id": "e87f27ed693b6fd1a8b0d95aecd1fc25"
    },
    {
        "author": "欧阳修",
        "dynasty": "宋",
        "type": "词",
        "rhythmic": "定风波",
        "title": "",
        "preface": "",
        "paragraphs": [
            "对酒追欢莫负春。",
            "春光归去可饶人。",
            "昨日红芳今绿树。",
            "已暮。",
            "残花飞絮两纷纷。",
            "粉面丽姝歌窈窕。",
            "清妙。",
            "尊前信任醉醺醺。",
            "不是狂心贪燕乐。",
            "自觉。",
            "年来白发满头新。"
        ],
        "notes": "",
        "id": "1e29750d109e949d39a2a8124e449854"
    },
    {
        "author": "欧阳修",
        "dynasty": "宋",
        "type": "词",
        "rhythmic": "定风波",
        "title": "",
        "preface": "",
        "paragraphs": [
            "过尽韶华不可添。",
            "小楼红日下层檐。",
            "春睡觉来情绪恶。",
            "寂寞。",
            "杨花缭乱拂珠帘。",
            "早是闲愁依旧在。",
            "无奈。",
            "那堪更被宿酲兼。",
            "把酒送春惆怅甚。",
            "长恁。",
            "年年三月病厌厌。"
        ],
        "notes": "",
        "id": "39ece369732843d07b1421884388f933"
    },
    {
        "author": "欧阳修",
        "dynasty": "宋",
        "type": "词",
        "rhythmic": "定风波",
        "title": "",
        "preface": "",
        "paragraphs": [
            "把酒花前欲问君。",
            "世间何计可留春。",
            "纵使青春留得住。",
            "虚语。",
            "无情花对有情人。",
            "任是好花须落去。",
            "自古。",
            "红颜能得几时新。",
            "暗想浮生何时好。",
            "唯有。",
            "清歌一曲倒金尊。"
        ],
        "notes": "",
        "id": "b117be134a1b8ae84e23394aa6f950b1"
    },
    {
        "author": "欧阳修",
        "dynasty": "宋",
        "type": "词",
        "rhythmic": "定风波",
        "title": "",
        "preface": "",
        "paragraphs": [
            "把酒花前欲问公。",
            "对花何事诉金锺。",
            "为问去年春甚处。",
            "虚度。",
            "莺声撩乱一场空。",
            "今岁春来须爱惜。",
            "难得。",
            "须知花面不长红。",
            "待得酒醒君不见。",
            "千片。",
            "不随流水即随风。"
        ],
        "notes": "",
        "id": "97692ab7698cfc7d5fb7e7e41f7fc2b8"
    },
    {
        "author": "欧阳修",
        "dynasty": "宋",
        "type": "词",
        "rhythmic": "定风波",
        "title": "",
        "preface": "",
        "paragraphs": [
            "把酒花前欲问伊。",
            "忍嫌金盏负春时。",
            "红颜不能旬日看。",
            "宜算。",
            "须知开谢只相随。",
            "蝶去蝶来犹解恋。",
            "难见。",
            "回头还是度年期。",
            "莫候饮阑花已尽。",
            "方信。",
            "无人堪与补残枝。"
        ],
        "notes": "",
        "id": "aea4e3616a3c11a4b531aac6405df7b5"
    },
    {
        "author": "欧阳修",
        "dynasty": "宋",
        "type": "词",
        "rhythmic": "定风波",
        "title": "",
        "preface": "",
        "paragraphs": [
            "把酒花前欲问他。",
            "对花何吝醉颜酡。",
            "春到几人能烂赏。",
            "何况。",
            "无情风雨等闲多。",
            "艳树香丛都几许。",
            "朝暮。",
            "惜红愁粉奈情何。",
            "好是金船浮玉浪。",
            "相向。",
            "十分深送一声歌。"
        ],
        "notes": "",
        "id": "5a2236a6856f7df6a0beba55e2f804c8"
    },
    {
        "author": "欧阳修",
        "dynasty": "宋",
        "type": "词",
        "rhythmic": "宴瑶池・越江吟",
        "title": "",
        "preface": "",
        "paragraphs": [
            "恋眼哝心终未改。",
            "向意间长在。",
            "都缘为、颜色殊常，见馀花、尽无心爱。",
            "都为是风流㬠。",
            "至他人、强来厮壤。",
            "从今后、若得相逢，绣帏里、痛惜娇态。"
        ],
        "notes": "",
        "id": "623239878b3d5a3b6fa5c14a5b31fd60"
    },
    {
        "author": "欧阳修",
        "dynasty": "宋",
        "type": "词",
        "rhythmic": "少年游",
        "title": "",
        "preface": "",
        "paragraphs": [
            "阑干十二独凭春。",
            "晴碧远连云。",
            "千里万里，二月三月，行色苦愁人。",
            "谢家池上，江淹浦畔，吟魄与离魂。",
            "那堪疏雨滴黄昏。",
            "更特地、忆王孙。"
        ],
        "notes": "",
        "id": "d6b71aa43a47eeaf8fe0f432dd5474cc"
    },
    {
        "author": "欧阳修",
        "dynasty": "宋",
        "type": "词",
        "rhythmic": "少年游",
        "title": "",
        "preface": "",
        "paragraphs": [
            "绿云双亸插金翘。",
            "年纪正妖饶。",
            "汉妃束素，小蛮垂柳，都占洛城腰。",
            "锦屏春过衣初减，香雪暖凝消。",
            "试问当筵眼波恨，滴滴为谁娇。"
        ],
        "notes": "",
        "id": "3bf5adaebaac46e92e8f55b623f163c5"
    },
    {
        "author": "欧阳修",
        "dynasty": "宋",
        "type": "词",
        "rhythmic": "少年游",
        "title": "",
        "preface": "",
        "paragraphs": [
            "玉壶冰莹兽炉灰。",
            "人起绣帘开。",
            "春从一夜，六花开尽，不待剪刀催。",
            "洛阳城阙中天起，高下遍楼台。",
            "絮乱风轻，拂鞍沾袖，归路似章街。"
        ],
        "notes": "",
        "id": "833d58485e5d401e97fd82f71267ddd1"
    },
    {
        "author": "欧阳修",
        "dynasty": "宋",
        "type": "词",
        "rhythmic": "少年游",
        "title": "",
        "preface": "",
        "paragraphs": [
            "肉红圆样浅心黄。",
            "枝上巧如装。",
            "雨轻烟重，无憀天气，啼破晓来妆。",
            "寒轻贴体风头冷，忍抛弃、向秋光。",
            "不会深心，为谁惆怅，回面恨斜阳。"
        ],
        "notes": "",
        "id": "829bd219edc0729958d2883dcb612a20"
    },
    {
        "author": "欧阳修",
        "dynasty": "宋",
        "type": "词",
        "rhythmic": "少年游",
        "title": "",
        "preface": "",
        "paragraphs": [
            "去年秋晚此园中。",
            "携手玩芳丛。",
            "拈花嗅蕊，恼烟撩雾，拼醉倚西风。",
            "今年重对芳丛处，追往事、又成空。",
            "敲遍阑干，向人无语，惆怅满枝红。"
        ],
        "notes": "",
        "id": "4e9af93a7a04d4600c989b094e57d921"
    },
    {
        "author": "欧阳修",
        "dynasty": "宋",
        "type": "词",
        "rhythmic": "御带花",
        "title": "",
        "preface": "",
        "paragraphs": [
            "青春何处风光好，帝里偏爱元夕。",
            "万重绘彩，构一屏峰岭，半空金碧。",
            "宝檠银釭，耀绛幕、龙虎腾掷。",
            "沙堤远，雕轮绣毂，争走五王宅。",
            "雍容熙熙昼，会乐府神姬，海洞仙客。",
            "拽香摇翠，称执手行歌，锦街天陌。",
            "月淡寒轻，渐向晓、漏声寂寂。",
            "当年少，狂心未已，不醉怎归得。"
        ],
        "notes": "",
        "id": "fbfe178705de95ba9cda92dbfb69c1da"
    },
    {
        "author": "欧阳修",
        "dynasty": "宋",
        "type": "词",
        "rhythmic": "御街行",
        "title": "",
        "preface": "",
        "paragraphs": [
            "夭非华艳轻非雾。",
            "来夜半、天明去。",
            "来如春梦不多时，去似朝云何处。",
            "乳鸡酒燕，落星沈月，紞紞城头鼓。",
            "参差渐辨西池树。",
            "朱阁斜欹户。",
            "绿苔深径少人行，苔上屐痕无数。",
            "遗香馀粉，剩衾闲枕，天把多情赋。"
        ],
        "notes": "",
        "id": "b8fba7c7a28544effe17635b629f2964"
    },
    {
        "author": "欧阳修",
        "dynasty": "宋",
        "type": "词",
        "rhythmic": "忆汉月",
        "title": "",
        "preface": "",
        "paragraphs": [
            "红艳几枝轻袅。",
            "新被东风开了。",
            "倚烟啼露为谁娇，故惹蝶怜蜂恼。",
            "多情游赏处，留恋向、绿丛千绕。",
            "酒阑欢罢不成归，肠断月斜春老。"
        ],
        "notes": "",
        "id": "5ccbe5861e4496522a5851fdfe3a79d8"
    },
    {
        "author": "欧阳修",
        "dynasty": "宋",
        "type": "词",
        "rhythmic": "忆秦娥",
        "title": "",
        "preface": "",
        "paragraphs": [
            "十五六，脱罗裳，长恁黛眉蹙。",
            "红玉暖，入人怀，春困熟。",
            "展香裀，帐前明画烛。",
            "眼波长，斜浸鬓云绿。",
            "看不足。",
            "苦残宵、更漏促。"
        ],
        "notes": "",
        "id": "598ed75170e7294f3741c40babddf7db"
    },
    {
        "author": "欧阳修",
        "dynasty": "宋",
        "type": "词",
        "rhythmic": "怨春郎",
        "title": "",
        "preface": "",
        "paragraphs": [
            "为伊家，终日闷。",
            "受尽恓惶谁问。",
            "不知不觉上心头，悄一霎身心，顿也没处顿。",
            "恼愁肠，成寸寸。",
            "已恁莫把人萦损。",
            "奈每每人前道著伊，空把相思泪眼和衣搵。"
        ],
        "notes": "",
        "id": "8f8fe16b4333b413fb9fb3ecc00d5a47"
    },
    {
        "author": "欧阳修",
        "dynasty": "宋",
        "type": "词",
        "rhythmic": "恨春迟",
        "title": "",
        "preface": "",
        "paragraphs": [
            "欲借江梅荐饮。",
            "望陇驿、音息沈沈。",
            "住在柳州东，彼此相思，梦回云去难寻。",
            "归燕来时花期浸。",
            "淡月坠、将晓还阴。",
            "争奈多情易感，风信无凭，如何消遣初心。"
        ],
        "notes": "",
        "id": "db2adddd04d81f359e8830996181d230"
    },
    {
        "author": "欧阳修",
        "dynasty": "宋",
        "type": "词",
        "rhythmic": "惜芳时・思归乐",
        "title": "",
        "preface": "",
        "paragraphs": [
            "因倚兰台翠云亸。",
            "睡未足、双眉尚锁。",
            "潜身走向伊行坐。",
            "孜孜地、告他梳裹。",
            "发妆酒冷重温过。",
            "道要饮、除非伴我。",
            "丁香嚼碎偎人睡，犹记恨、夜来些个。"
        ],
        "notes": "",
        "id": "ca88f68f68b3dd39e05fc167b305c149"
    },
    {
        "author": "欧阳修",
        "dynasty": "宋",
        "type": "词",
        "rhythmic": "感庭秋・撼庭秋",
        "title": "",
        "preface": "",
        "paragraphs": [
            "红笺封了还重拆。",
            "这添追忆。",
            "且教伊见我，别来翠减香销端的。",
            "渌波平远，暮山重叠，算难凭鳞翼。",
            "倚危楼极目，无情细草长天色。"
        ],
        "notes": "",
        "id": "1e1bd1864c318dbd545315a820ede3d0"
    },
    {
        "author": "欧阳修",
        "dynasty": "宋",
        "type": "词",
        "rhythmic": "摸鱼儿",
        "title": "",
        "preface": "",
        "paragraphs": [
            "卷绣帘、梧桐秋院落，一霎雨添新绿。",
            "对小池闲立残妆浅，向晚水纹如縠。",
            "凝远目。",
            "恨人去寂寂，凤枕孤难宿。",
            "倚阑不足。",
            "看燕拂风檐，蝶翻露草，两两长相逐。",
            "双眉促。",
            "可惜年华婉娩，西风初弄庭菊。",
            "况伊家年少，多情未已难拘束。",
            "那堪更趁凉景，追寻甚处垂杨曲。",
            "佳期过尽，但不说归来，多应忘了，云屏去时祝。"
        ],
        "notes": "",
        "id": "a18363208985acd1b2c08f87a01739fd"
    },
    {
        "author": "欧阳修",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "江南柳，叶小未成阴。",
            "人为丝轻那忍折，莺嫌枝嫩不胜吟。",
            "留著待春深。",
            "十四五，闲抱琵琶寻。",
            "阶上簸钱阶下走，恁时相见早留心。",
            "何况到如今。"
        ],
        "notes": "",
        "id": "f0a3105ae6d0ebfbb39223c208caa2fe"
    },
    {
        "author": "欧阳修",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "江南柳，花柳两相柔。",
            "花片落时粘酒盏，柳条低处拂人头。",
            "各自是风流。",
            "江南月，如镜复如钩。",
            "似镜不侵红粉面，似钩不挂画帘头。",
            "长是照离愁。"
        ],
        "notes": "",
        "id": "9cebd32274e945fd1bf85a4c9cc1c710"
    },
    {
        "author": "欧阳修",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "江南蝶，斜日一双双。",
            "身似何郎全傅粉，心如韩寿爱偷香。",
            "天赋与轻狂。",
            "微雨后，薄翅腻烟光。",
            "才伴游蜂来小院，又随飞絮过东墙。",
            "长是为花忙。"
        ],
        "notes": "",
        "id": "b7ed37b46b8abdc177b3fbeff83efd93"
    },
    {
        "author": "欧阳修",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "平山阑槛倚晴空。",
            "山色有无中。",
            "手种堂前垂柳，别来几度春风。",
            "文章太守，挥毫万字，一饮千锺。",
            "行乐直须年少，尊前看取衰翁。"
        ],
        "notes": "",
        "id": "29defba0452b341600437fc890b07b3d"
    },
    {
        "author": "欧阳修",
        "dynasty": "宋",
        "type": "词",
        "rhythmic": "桃源忆故人",
        "title": "",
        "preface": "",
        "paragraphs": [
            "碧纱影弄东风晓。",
            "一夜海棠开了。",
            "枝上数声啼鸟。",
            "妆点愁多少。",
            "妒云恨雨腰支袅。",
            "眉黛不忺重扫。",
            "薄幸不来春老。",
            "羞带宜男草。"
        ],
        "notes": "",
        "id": "e552609728f86f9bda596a5d1a42573f"
    },
    {
        "author": "欧阳修",
        "dynasty": "宋",
        "type": "词",
        "rhythmic": "桃源忆故人",
        "title": "",
        "preface": "",
        "paragraphs": [
            "莺愁燕苦春归去。",
            "寂寂花飘红雨。",
            "碧草绿杨歧路。",
            "况是长亭暮。",
            "少年行客情难诉。",
            "泣对东风无语。",
            "目断两三烟树。",
            "翠隔江淹浦。"
        ],
        "notes": "",
        "id": "9800b4e5147de8ab3f39e656075a93fb"
    },
    {
        "author": "欧阳修",
        "dynasty": "宋",
        "type": "词",
        "rhythmic": "桃源忆故人",
        "title": "",
        "preface": "",
        "paragraphs": [
            "梅梢弄粉香犹嫩。",
            "欲寄江南春信。",
            "别后寸肠萦损。",
            "说与伊争稳。",
            "小炉独守寒灰尽。",
            "忍泪低头画尽。",
            "眉上万重新恨。",
            "竟日无人问。"
        ],
        "notes": "",
        "id": "b7a6ba91cc970ec5f0c7391806cc18b0"
    },
    {
        "author": "欧阳修",
        "dynasty": "宋",
        "type": "词",
        "rhythmic": "梁州令",
        "title": "",
        "preface": "",
        "paragraphs": [
            "红杏墙头树。",
            "紫萼香心初吐。",
            "新年花发旧时枝，徘徊千绕，独共东风语。",
            "阳台一梦如云雨。",
            "为问今何处。",
            "离情别恨多少，条条结向垂杨缕。",
            "此事难分付。",
            "初心本谁先许。",
            "窃香解佩两沈沈，知他而今，记得当初否。",
            "谁教薄幸轻相误。",
            "不信道、相思苦。",
            "如今却恁空追悔，元来也会忆人去。"
        ],
        "notes": "",
        "id": "dca1d59df212934d600e071d59e248d8"
    },
    {
        "author": "欧阳修",
        "dynasty": "宋",
        "type": "词",
        "rhythmic": "武陵春",
        "title": "",
        "preface": "",
        "paragraphs": [
            "宝幄华灯相见夜，妆脸小桃红。",
            "斗帐香檀翡翠笼。",
            "携手恨匆匆。",
            "金泥双结同心带，留与记情浓。",
            "却望行云十二峰。",
            "肠断月斜锺。"
        ],
        "notes": "",
        "id": "4d5a355da58a089a4a37aacd200ade96"
    },
    {
        "author": "欧阳修",
        "dynasty": "宋",
        "type": "词",
        "rhythmic": "洛阳春・一落萦",
        "title": "",
        "preface": "",
        "paragraphs": [
            "红纱未晓黄鹂语。",
            "蕙炉销兰炷。",
            "锦屏罗幕护春寒，昨夜三更雨。",
            "绣帘闲倚吹轻絮。",
            "敛眉山无绪。",
            "看花拭泪向归鸿，问来处、逢郎否。"
        ],
        "notes": "",
        "id": "e3a9f80578e6b293897da7aac486235c"
    },
    {
        "author": "欧阳修",
        "dynasty": "宋",
        "type": "词",
        "rhythmic": "洞仙歌令・洞仙歌",
        "title": "",
        "preface": "",
        "paragraphs": [
            "情知须病，奈自家先肯。",
            "天甚教伊恁端正。",
            "忆年时、兰棹独倚春风，相怜处、月影花光相映。",
            "别来凭谁诉，空寄香笺，拟问前欢甚时更。",
            "后约与新期，易失难寻，空肠断、损风流心性。",
            "除只把、芳尊强开颜，奈酒到愁肠，醉了还醒。"
        ],
        "notes": "",
        "id": "a85c7266b5250cdc3d8abc86d22bfe7c"
    },
    {
        "author": "欧阳修",
        "dynasty": "宋",
        "type": "词",
        "rhythmic": "洞仙歌令・洞仙歌",
        "title": "",
        "preface": "",
        "paragraphs": [
            "楼前乱草，是离人方寸。",
            "倚遍阑干意无尽。",
            "罗巾掩，宿粉残眉、香未减，人与天涯共远。",
            "香闺知人否，长是厌厌，拟写相思寄归信。",
            "未写了，泪成行、早满香笺。",
            "相思字、一时滴损。",
            "便直饶、伊家总无情，也拼了一生，为伊成病。"
        ],
        "notes": "",
        "id": "ed6b9b79d97d254cee5351ed92a194db"
    },
    {
        "author": "欧阳修",
        "dynasty": "宋",
        "type": "词",
        "rhythmic": "洞天春",
        "title": "",
        "preface": "",
        "paragraphs": [
            "莺啼绿树声早。",
            "槛外残红未扫。",
            "露点真珠遍芳草。",
            "正帘帏清晓。",
            "秋千宅院悄悄。",
            "又是清明过了。",
            "燕蝶轻狂，柳丝撩乱，春心多少。"
        ],
        "notes": "",
        "id": "2625831c46bd349e1235eb32d148e17d"
    },
    {
        "author": "欧阳修",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "十载相逢酒一卮。",
            "故人才见便开眉。",
            "老来游旧更同谁。",
            "浮世歌欢真易失，宦途离合信难期。",
            "尊前莫惜醉如泥。"
        ],
        "notes": "",
        "id": "3e864814a1d751a49f48b1ff0b30e192"
    },
    {
        "author": "欧阳修",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "灯尽垂花月似霜。",
            "薄帘映月两交光。",
            "酒醺红粉自生香。",
            "双手舞馀拖翠袖，一声歌已釂金觞。",
            "休回娇眼断人肠。"
        ],
        "notes": "",
        "id": "8f8e371b3c173b0ab2224f01620637c8"
    },
    {
        "author": "欧阳修",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "翠袖娇鬟舞石州。",
            "两行红粉一时羞。",
            "新声难逐管弦愁。",
            "白发主人年未老，清时贤相望偏优。",
            "一尊风月为公留。"
        ],
        "notes": "",
        "id": "d926fc9238599a927bd15b084cc467e3"
    },
    {
        "author": "欧阳修",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "红粉佳人白玉杯。",
            "木兰船稳棹歌催。",
            "绿荷风里笑声来。",
            "细雨轻烟笼草树，斜桥曲水绕楼台。",
            "夕阳高处画屏开。"
        ],
        "notes": "",
        "id": "23a8378c226c5bedce9efa39a6ba0af7"
    },
    {
        "author": "欧阳修",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "青杏园林著酒香。",
            "佳人初著薄罗裳。",
            "柳丝摇曳燕飞忙。",
            "乍雨乍晴花自落，闲愁闲闷昼偏长。",
            "为谁消瘦损容光。"
        ],
        "notes": "",
        "id": "8da4485a42b4e82a904cec0c3903d6e3"
    },
    {
        "author": "欧阳修",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "叶底青青杏子垂。",
            "枝头薄薄柳绵飞。",
            "日高深院晚莺啼。",
            "堪恨风流成薄幸，断无消息道归期。",
            "托腮无语翠眉低。"
        ],
        "notes": "",
        "id": "41239364ce88f6c52112cdb5e4a29a6b"
    },
    {
        "author": "欧阳修",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "湖上朱桥响画轮。",
            "溶溶春水浸春云。",
            "碧琉璃滑净无尘。",
            "当路游丝萦醉客，隔花啼鸟唤行人。",
            "日斜归去奈何春。"
        ],
        "notes": "",
        "id": "6a60c1411aefa0d006a66ba8b625b009"
    },
    {
        "author": "欧阳修",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "堤上游人逐画船。",
            "拍堤春水四垂天。",
            "绿杨楼外出秋千。",
            "白发戴花君莫笑，六么催拍盏频传。",
            "人生何处似尊前。"
        ],
        "notes": "",
        "id": "5942ac2218b73b60364e405f8905211f"
    },
    {
        "author": "欧阳修",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "云曳香绵彩柱高。",
            "绛旗风飐出花梢。",
            "一梭红带往来抛。",
            "束素美人羞不打，却嫌裙慢褪纤腰。",
            "日斜深院影空摇。"
        ],
        "notes": "",
        "id": "2ea10e5035e7bfb9393c1297b4484f3b"
    },
    {
        "author": "欧阳修",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "今日北池游。",
            "漾漾轻舟。",
            "波光潋滟柳条柔。",
            "如此春来春又去，白了人头。",
            "好妓好歌喉。",
            "不醉难休。",
            "劝君满满酌金瓯。",
            "纵使花时常病酒，也是风流。"
        ],
        "notes": "",
        "id": "83f923ba9e1c9c0184cc76c129916be8"
    },
    {
        "author": "欧阳修",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "万恨苦绵绵。",
            "旧约前欢。",
            "桃花溪畔柳阴间。",
            "几度日高春垂重，绣户深关。",
            "楼外夕阳闲。",
            "独自凭阑。",
            "一重水隔一重山。",
            "水阔山高人不见，有泪无言。"
        ],
        "notes": "",
        "id": "43621c59a8033246043034af5e8922a4"
    },
    {
        "author": "欧阳修",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "五岭麦秋残。",
            "荔子初丹。",
            "绛纱囊里水晶丸。",
            "可惜天教生处远，不近长安。",
            "往事忆开元。",
            "妃子偏怜。",
            "一从魂散马嵬关。",
            "只有红尘无驿使，满眼骊山。"
        ],
        "notes": "",
        "id": "f5424947af21f797965db90f1b69c780"
    },
    {
        "author": "欧阳修",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "花外倒金翘。",
            "饮散无憀。",
            "柔桑蔽日柳迷条。",
            "此地年时会一醉，还是春朝。",
            "今日举轻桡。",
            "帆影飘飘。",
            "长亭回首短亭遥。",
            "过尽长亭人更远，特地魂销。"
        ],
        "notes": "",
        "id": "08620c955d98637c018b3df11518f92d"
    },
    {
        "author": "欧阳修",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "把酒祝东风。",
            "且共从容。",
            "垂杨紫陌洛城东。",
            "总是当时携手处，游遍芳丛。",
            "聚散苦匆匆。",
            "此恨无穷。",
            "今年花胜去年红。",
            "可惜明年花更好，知与谁同。"
        ],
        "notes": "",
        "id": "7c8f0e1a1fa6c078c5dbd10b560f9cd4"
    },
    {
        "author": "欧阳修",
        "dynasty": "宋",
        "type": "词",
        "rhythmic": "清商怨",
        "title": "",
        "preface": "",
        "paragraphs": [
            "关河愁思望处满。",
            "渐素秋向晚。",
            "雁过南云，行人回泪眼。",
            "双鸾衾裯悔展。",
            "夜又永、枕孤人远。",
            "梦未成归，梅花闻塞管。"
        ],
        "notes": "",
        "id": "7e8042604dc84f8fa1375e98e78eb71e"
    },
    {
        "author": "欧阳修",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "小庭春老。",
            "碧砌红萱草。",
            "长忆小阑闲共绕。",
            "携手绿丛含笑。",
            "别来音信全乖。",
            "旧期前事堪猜。",
            "门掩日斜人静，落花愁点青苔。"
        ],
        "notes": "",
        "id": "32d3c197f4add2b8a53348dfe145cd09"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "战胜归来飞捷奏。",
            "倾贺酒。",
            "玉阶遥献南山寿。"
        ],
        "notes": "",
        "id": "7883d5ba51541c12edf21677aa0fc4f8"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "妾解清歌并巧笑。",
            "郎多才俊兼年少。",
            "何事抛儿行远道。",
            "无音耗。",
            "江头又绿王孙草。",
            "昔日采花呈窈窕。",
            "玉容长笑花枝老。",
            "今日采花添懊恼。",
            "伤怀抱。",
            "玉容不及花枝好。"
        ],
        "notes": "",
        "id": "41973adab309651e02da065bd448c82d"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "近日门前溪水涨。",
            "郎船几度偷相访。",
            "船小难开红斗帐。",
            "无计向。",
            "合欢影里空惆怅。",
            "愿妾身为红菡萏。",
            "年年生在秋江上。",
            "重愿郎为花底浪。",
            "无隔障。",
            "随风逐雨长来往。"
        ],
        "notes": "",
        "id": "9f65f503648062143e79972aeabe16eb"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "一夜越溪秋水满。",
            "荷花开过溪南岸。",
            "贪采嫩香星眼慢。",
            "疏回眄。",
            "郎船不觉来身畔。",
            "罢采金英收玉腕。",
            "回身急打船头转。",
            "荷叶又浓波又浅。",
            "无方便。",
            "教人只得抬娇面。"
        ],
        "notes": "",
        "id": "60a606a1f17deec64326c0193ee84084"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "昨日采花花欲尽。",
            "隔花闻道潮来近。",
            "风猎紫荷声又紧。",
            "低难奔。",
            "莲茎刺惹香腮损。",
            "一缕艳痕红隐隐。",
            "新霞点破秋蟾晕。",
            "罗袖挹残心不稳。",
            "羞人问。",
            "归来剩把胭脂衬。"
        ],
        "notes": "",
        "id": "cf495b19b5162e5f7becb3dc6b46c7ef"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "为爱莲房都一柄。",
            "双苞双蕊双红影。",
            "雨势断来风色定。",
            "秋水静。",
            "仙郎彩女临鸾镜。",
            "妾有容华君不省。",
            "花无恩爱犹相并。",
            "花却有情人薄幸。",
            "心耿耿。",
            "因花又染相思病。"
        ],
        "notes": "",
        "id": "41fbc2d499bc1ca172a566c3c4910b43"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "腊月年光如激浪。",
            "冻云欲折寒根向。",
            "谢女雪诗真绝唱。",
            "无比况。",
            "长堤柳絮飞来往。",
            "便好开尊夸酒量。",
            "酒阑莫遣笙歌放。",
            "此去青春都一饷。",
            "休怅望。",
            "瑶林即日堪寻访。"
        ],
        "notes": "",
        "id": "9e4b7626419ad144900903f8850abc59"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "律应黄锺寒气苦。",
            "冰生玉水云如絮。",
            "千里乡关空倚慕。",
            "无尺素。",
            "双鱼不食南鸿渡。",
            "把酒遣愁愁已去。",
            "风吹酒力愁还聚。",
            "却忆兽炉追旧处。",
            "头懒举。",
            "炉灰剔尽痕无数。"
        ],
        "notes": "",
        "id": "a0439cf301b4337f67fc5e21e3ffd8f2"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "十月轻寒生晚暮。",
            "霜华暗卷楼南树。",
            "十二阑干堪倚处。",
            "聊一顾。",
            "乱山衰草还家路。",
            "悔别情怀多感慕。",
            "胡笳不管离心苦。",
            "犹喜清宵长数鼓。",
            "双绣户。",
            "梦魂尽远还须去。"
        ],
        "notes": "",
        "id": "9a8ea00d487c0268fb27d59926036dab"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "九月重阳还又到。",
            "东篱菊放金钱小。",
            "月下风前愁不少。",
            "谁语笑。",
            "吴娘捣练腰肢袅。",
            "槁叶半轩慵更扫。",
            "凭阑岂是闲临眺。",
            "欲向南云新雁道。",
            "休草草。",
            "来时觅取伊消耗。"
        ],
        "notes": "",
        "id": "dbd0eb2500bc50c4c28be956953dddfa"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "八月微凉生枕簟。",
            "金盘露洗秋光淡。",
            "池上月华开宝鉴。",
            "波潋滟。",
            "故人千里应凭槛。",
            "蝉树无情风苒苒。",
            "燕归碧海珠帘揜。",
            "沈臂冒霜潘鬓减。",
            "愁黯黯。",
            "年年此夕多悲感。"
        ],
        "notes": "",
        "id": "69a2dcbb318f79b3257e9797e47a26a1"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "七月芙蓉生翠水。",
            "明霞拂脸新妆媚。",
            "疑是楚宫歌舞妓。",
            "争宠丽。",
            "临风起舞夸腰细。",
            "乌鹊桥边新雨霁。",
            "长河清水冰无地。",
            "此夕有人千里外。",
            "经年岁。",
            "犹嗟不及牵牛会。"
        ],
        "notes": "",
        "id": "1c3b6f63d6d5681c083d864c73c48a9c"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "六月炎蒸何太盛。",
            "海榴灼灼红相映。",
            "天外奇峰千掌迥。",
            "风影定。",
            "汉宫圆扇初成咏。",
            "珠箔初褰深院静。",
            "绛绡衣窄冰肤莹。",
            "睡起日高堆酒兴。",
            "厌厌病。",
            "宿酲和梦何时醒。"
        ],
        "notes": "",
        "id": "a8966c939052954ea622e2ca2b4d02db"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "五月薰风才一信。",
            "初荷出水清香嫩。",
            "乳燕学飞帘额峻。",
            "谁借问。",
            "东邻期约尝佳酝。",
            "漏短日长人乍困。",
            "裙腰减尽柔肌损。",
            "一撮眉尖千叠恨。",
            "慵整顿。",
            "黄梅雨细多闲闷。"
        ],
        "notes": "",
        "id": "30b6a958a4cd6b2d56a9ca6f7a7b398c"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "四月芳林何悄悄。",
            "绿阴满地青梅小。",
            "南陌采桑何窈窕。",
            "争语笑。",
            "乱丝满腹吴蚕老。",
            "宿酒半醒新睡觉。",
            "雏莺相语匆匆晓。",
            "惹得此情萦寸抱。",
            "休临眺。",
            "楼头一望皆芳草。"
        ],
        "notes": "",
        "id": "cbf3d40a3ee4509df1f315d35086b1da"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "三月芳菲看欲暮。",
            "胭脂泪洒梨花雨。",
            "宝马绣轩南陌路。",
            "笙歌举。",
            "踏青斗草人无数。",
            "强欲留春春不住。",
            "东皇肯信韶容故。",
            "安得此身如柳絮。",
            "随风去。",
            "穿帘透幕寻朱户。"
        ],
        "notes": "",
        "id": "0212879e47c4311b7dc121f69f13f4b8"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "二月春期看已半。",
            "江边春色青犹短。",
            "天气养花红日暖。",
            "深深院。",
            "真珠帘额初飞燕。",
            "渐觉衔杯心绪懒。",
            "酒侵花脸娇波慢。",
            "一捻闲愁无处遣。",
            "牵不断。",
            "游丝百尺随风远。"
        ],
        "notes": "",
        "id": "cf536f73df05cd35d92cbae432a3775b"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "正月新阳生翠琯。",
            "花苞柳线春犹浅。",
            "帘幕千重方半卷。",
            "池冰泮。",
            "东风吹水琉璃软。",
            "渐好凭阑醒醉眼。",
            "陇梅暗落芳英断。",
            "初日已知长一线。",
            "清宵短。",
            "梦魂怎奈珠宫远。"
        ],
        "notes": "",
        "id": "c201910e3d41ce726b409fdbc4e8fdaf"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "十二月严凝天地闭。",
            "莫嫌台榭无花卉。",
            "惟有酒能欺雪意。",
            "增豪气。",
            "直教耳热笙歌沸。",
            "陇上雕鞍惟数骑。",
            "猎围半合新霜里。",
            "霜重鼓声寒不起。",
            "千人指。",
            "马前一雁寒空坠。"
        ],
        "notes": "",
        "id": "f36a52cac8b62e70ef34ef87cab4f60e"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "十一月新阳排寿宴。",
            "黄锺应管添宫线。",
            "猎猎寒威云不卷。",
            "风头转。",
            "时看雪霰吹人面。",
            "南至迎长知漏箭。",
            "书云纪候冰生妍。",
            "腊近探春春尚远。",
            "闲庭院。",
            "梅花落尽千千片。"
        ],
        "notes": "",
        "id": "7978fbf80de7e1c263b9ae1e0908ba6d"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "十月小春梅蕊绽。",
            "红炉画阁新妆遍。",
            "鸳帐美人贪睡暖。",
            "梳洗懒。",
            "玉壶一夜轻澌满。",
            "楼上四垂帘不卷。",
            "天寒山色偏宜远。",
            "风急雁行吹字断。",
            "红日晚。",
            "江天雪意云撩乱。"
        ],
        "notes": "",
        "id": "341ef3e9da8f2b862c30076644c8cac2"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "九月霜秋秋已尽。",
            "烘林败叶红相映。",
            "惟有东篱黄菊盛。",
            "遗金粉。",
            "人家帘幕重阳近。",
            "晓日阴阴晴未定。",
            "授衣时节轻寒嫩。",
            "新雁一声风又劲。",
            "云欲凝。",
            "雁来应有吾乡信。"
        ],
        "notes": "",
        "id": "569f7b942c6a840104cfdb25b7ab9e34"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "八月秋高风历乱。",
            "衰兰败芷红莲岸。",
            "皓月十分光正满。",
            "清光畔。",
            "年年常愿琼筵看。",
            "社近愁看归去燕。",
            "江天空阔云容漫。",
            "宋玉当时情不浅。",
            "成幽怨。",
            "乡关千里危肠断。"
        ],
        "notes": "",
        "id": "f788fa1117a207b927dbf70577c71534"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "七月新秋风露早。",
            "渚莲尚拆庭梧老。",
            "是处瓜华时节好。",
            "金尊倒。",
            "人间采缕争祈巧。",
            "万叶敲声凉乍到。",
            "百虫啼晚烟如扫。",
            "箭漏初长天杳杳。",
            "人语悄。",
            "那堪夜雨催清晓。"
        ],
        "notes": "",
        "id": "b559309c1810cb73d15b1ea701af0c05"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "六月炎天时霎雨。",
            "行云涌出奇峰露。",
            "沼上嫩莲腰束素。",
            "风兼露。",
            "梁王宫阕无烦暑。",
            "畏日亭亭残蕙炷。",
            "傍帘乳燕双飞去。",
            "碧碗敲冰倾玉处。",
            "朝与暮。",
            "故人风快凉轻度。"
        ],
        "notes": "",
        "id": "6b43b4953100ea0e4c5aa8fb95d13936"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "五月榴花妖艳烘。",
            "绿杨带雨垂垂重。",
            "五色新丝缠角粽。",
            "金盘送。",
            "生绡画扇盘双凤。",
            "正是浴兰时节动。",
            "菖蒲酒美清尊共。",
            "叶里黄骊时一弄。",
            "犹瞢忪。",
            "等闲惊破纱窗梦。"
        ],
        "notes": "",
        "id": "0c1e6dd2e8430f55a6f0601625b14027"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "四月园林春去后。",
            "深深密幄阴初茂。",
            "折得花枝犹在手。",
            "香满袖。",
            "叶间梅子青如豆。",
            "风雨时时添气候。",
            "成行新笋霜筠厚。",
            "题就送春诗几首。",
            "聊对酒。",
            "樱桃色照银盘溜。"
        ],
        "notes": "",
        "id": "6a827a71bc12d94e1ff700c9d16a84c9"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "三月清明天婉娩。",
            "晴川祓禊归来晚。",
            "况是踏青来处远。",
            "犹不倦。",
            "秋千别闭深庭院。",
            "更值牡丹开欲遍。",
            "酴醿压架清香散。",
            "花底一尊谁解劝。",
            "增眷恋。",
            "东风回晚无情绊。"
        ],
        "notes": "",
        "id": "6b00e8d4d021cbc1ee56b8d0a813750d"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "二月春耕昌杏密。",
            "百花次第争先出。",
            "惟有海棠梨第一。",
            "深浅拂。",
            "天生红粉真无匹。",
            "画栋归来巢未失。",
            "双双款语怜飞乙。",
            "留客醉花迎晓日。",
            "金盏溢。",
            "却忧风雨飘零疾。"
        ],
        "notes": "",
        "id": "5ba40c0fde06a3d1d49a0462053f34e0"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "正月斗杓初转势。",
            "金刀剪彩功夫异。",
            "称庆高堂欢幼稚。",
            "看柳意。",
            "偏从东面春风至。",
            "十四新蟾圆尚未。",
            "楼前乍看红灯试。",
            "冰散绿池泉细细。",
            "鱼欲戏。",
            "园林已是花天气。"
        ],
        "notes": "",
        "id": "61a4a06117a7c7549cfd844096b070fb"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "对酒当歌劳客劝。",
            "惜花只惜年华晚。",
            "寒艳冷香秋不管。",
            "情眷眷。",
            "凭栏尽日愁无限。",
            "思抱芳期随塞雁。",
            "悔无深意传双燕。",
            "怅望一枝难寄远。",
            "人不见。",
            "楼头望断相思眼。"
        ],
        "notes": "",
        "id": "c2cd690b09c4e29d7c341f02ae4e5c68"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "露裛娇黄风摆翠。",
            "人间晚秀非无意。",
            "仙格淡妆天与丽。",
            "谁可比。",
            "女真装束真相似。",
            "筵上佳人牵翠袂。",
            "纤纤玉手挼新蕊。",
            "美酒一杯花影腻。",
            "邀客醉。",
            "红琼共作熏熏媚。"
        ],
        "notes": "",
        "id": "6dc42168fe09e5e5df8c6259ab939958"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "青女霜前催得绽。",
            "金钿乱散枝头遍。",
            "落帽台高开雅宴。",
            "芳尊满。",
            "挼花吹在流霞面。",
            "桃李三春虽可羡。",
            "莺来蝶去芳心乱。",
            "争似仙潭秋水岸。",
            "香不断。",
            "年年自作茱萸伴。"
        ],
        "notes": "",
        "id": "2a83d426f310bc978e2eef3630012ee1"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "九日欢游何处好。",
            "黄花万蕊雕阑绕。",
            "通体清香无俗调。",
            "天气好。",
            "烟滋露结功多少。",
            "日脚清寒高下照。",
            "宝钉密缀圆斜小。",
            "落叶西园风袅袅。",
            "催秋老。",
            "丛边莫厌金尊倒。"
        ],
        "notes": "",
        "id": "0067252741764ac7cf99b742c0e091f1"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "别恨长长欢计短。",
            "疏锺促漏真堪怨。",
            "此会此情都未半。",
            "星初转。",
            "鸾琴凤乐匆匆卷。",
            "河鼓无言西北盼。",
            "香蛾有恨东南远。",
            "脉脉横波珠泪满。",
            "归心乱。",
            "离肠便逐星桥断。"
        ],
        "notes": "",
        "id": "e2545fe0c4ddd134c270799c09d9178a"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "乞巧楼头云幔卷。",
            "浮花催洗严妆面。",
            "花上蛛丝寻得遍。",
            "颦笑浅。",
            "双眸望月牵红线。",
            "奕奕天河光不断。",
            "有人正在长生殿。",
            "暗付金钗清夜半。",
            "千秋愿。",
            "年年此会长相见。"
        ],
        "notes": "",
        "id": "1fe9109c44489d0a18727a906ea4f76b"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "喜鹊填河仙浪浅。",
            "云軿早在星桥畔。",
            "街鼓黄昏霞尾暗。",
            "炎光敛。",
            "金钩侧倒天西面。",
            "一别经年今始见。",
            "新欢往恨知何限。",
            "天上佳期贪眷恋。",
            "良宵短。",
            "人间不合催银箭。"
        ],
        "notes": "",
        "id": "3c0a7f2d815bde8b84258326071953c9"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "楚国细腰元自瘦。",
            "文君腻脸谁描就。",
            "日夜鼓声催箭漏。",
            "昏复昼。",
            "红颜岂得长如旧。",
            "醉拆嫩房红蕊嗅。",
            "天丝不断清香透。",
            "却傍小阑凝望久。",
            "风满袖。",
            "西池月上人归后。"
        ],
        "notes": "",
        "id": "12ad3934e28e59760c4ced1870f24b81"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "幽鹭谩来窥品格。",
            "双鱼岂解传消息。",
            "绿柄嫩香频采摘。",
            "心似织。",
            "条条不断谁牵役。",
            "珠泪暗和清露滴。",
            "罗衣染尽秋江色。",
            "对面不言情脉脉。",
            "烟水隔。",
            "无人说似长相忆。"
        ],
        "notes": "",
        "id": "bda731692bfc526c2ef3370ef9fcfcbd"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "粉蕊丹青描不得。",
            "金针线线功难敌。",
            "谁傍暗香轻采摘。",
            "风淅淅。",
            "船头触散双鸂鶒。",
            "夜雨染成天水碧。",
            "朝阳借出胭脂色。",
            "欲落又开人共惜。",
            "秋气逼。",
            "盘中已见新荷的。"
        ],
        "notes": "",
        "id": "c781facb7f18b7ceb732674f39d1512f"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "叶重如将青玉亚。",
            "花轻疑是红绡挂。",
            "颜色清新香脱洒。",
            "堪长价。",
            "牡丹怎得称王者。",
            "雨笔露笺匀彩画。",
            "日炉风炭薰兰麝。",
            "天与多情丝一把。",
            "谁厮惹。",
            "千条万缕萦心下。"
        ],
        "notes": "",
        "id": "7c68c277541e723ac00ba00705334a43"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "荷叶田田青照水。",
            "孤舟挽在花阴底。",
            "昨夜萧萧疏雨坠。",
            "愁不寐。",
            "朝来又觉西风起。",
            "雨摆风摇金蕊碎。",
            "合欢枝上香房翠。",
            "莲子与人长厮类。",
            "无好意。",
            "年年苦在中心里。"
        ],
        "notes": "",
        "id": "dc6da4344360dddd13730f1ae04afa11"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "叶有清风花有露。",
            "叶笼花罩鸳鸯侣。",
            "白锦顶丝红锦羽。",
            "莲女妒。",
            "惊飞不许长相聚。",
            "日脚沈红天色暮。",
            "青凉伞上微微雨。",
            "早是水寒无宿处。",
            "须回步。",
            "枉教雨里分飞去。"
        ],
        "notes": "",
        "id": "6c58930c432b7d78c45a6196a601e3a1"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "花底忽闻敲两桨。",
            "逡巡女伴来寻访。",
            "酒盏旋将荷叶当。",
            "莲舟荡。",
            "时时盏里生红浪。",
            "花气酒香清厮酿。",
            "花腮酒面红相向。",
            "醉倚绿阴眠一饷。",
            "惊起望。",
            "船头阁在沙滩上。"
        ],
        "notes": "",
        "id": "68b0e9b9068bef4dd438e0bb9cc253c5"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "妾本钱塘苏小妹。",
            "芙蓉花共门相对。",
            "昨日为逢青伞盖。",
            "慵不采。",
            "今朝斗觉凋零晒。",
            "愁倚画楼无计奈。",
            "乱红飘过秋塘外。",
            "料得明年秋色在。",
            "香可爱。",
            "其如镜里花颜改。"
        ],
        "notes": "",
        "id": "6a3722b9272e1c98edc2d6b6d262fe5a"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "红粉墙头花几树。",
            "落花片片和惊絮。",
            "墙外有楼花有主。",
            "寻花去。",
            "隔墙遥见秋千侣。",
            "绿索红旗双彩柱。",
            "行人只得偷回顾。",
            "肠断楼南金锁户。",
            "天欲暮。",
            "流莺飞到秋千处。"
        ],
        "notes": "",
        "id": "b16565ed2830c6af2f05d7f9a13882b3"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "暖日迟迟花袅袅。",
            "人将红粉争花好。",
            "花不能言惟解笑。",
            "金壶倒。",
            "花开未老人年少。",
            "车马九门来扰扰。",
            "行人莫羡长安道。",
            "丹禁漏声衢鼓报。",
            "催昏晓。",
            "长安城里人先老。"
        ],
        "notes": "",
        "id": "3123f2cd690ab2bab1ab3ae3eda0e0dc"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "四纪才名天下重。",
            "三朝构厦为梁栋。",
            "定册功成身退勇。",
            "辞荣宠。",
            "归来白首笙歌拥。",
            "顾我薄才无可用。",
            "君恩近许归田垅。",
            "今日一觞难得共。",
            "聊对捧。",
            "官奴为我高歌送。"
        ],
        "notes": "",
        "id": "7b78d31649bcc577a33d6037ff222b37"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "十月小春梅蕊绽。",
            "红炉画阁新妆遍。",
            "锦帐美人贪睡暖。",
            "羞起晚。",
            "玉壶一夜冰澌满。",
            "楼上四垂帘不卷。",
            "天寒山色偏宜远。",
            "风急雁行吹字断。",
            "红日短。",
            "江天雪意云撩乱。"
        ],
        "notes": "",
        "id": "341ef3e9da8f2b862c30076644c8cac2"
    },
    {
        "author": "欧阳修",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "一派潺湲流碧涨。",
            "新亭四面山相向。",
            "翠竹岭头明月上。",
            "迷俯仰。",
            "月轮正在泉中漾。",
            "更待高秋天气爽。",
            "菊花香里开新酿。",
            "酒美宾嘉真胜赏。",
            "红粉唱。",
            "山深分外歌声响。"
        ],
        "notes": "",
        "id": "980a8a9eb5344b55a99ac780ff1240ff"
    },
    {
        "author": "欧阳修",
        "dynasty": "宋",
        "type": "词",
        "rhythmic": "满路花・促拍满路花",
        "title": "",
        "preface": "",
        "paragraphs": [
            "铜荷融烛泪，金兽啮扉环。",
            "兰堂春夜疑，惜更残。",
            "落花风雨，向晓作轻寒。",
            "金龟朝早，香衾馀暖，殢娇由自慵眠。",
            "小鬟无事须来唤，呵破点唇檀。",
            "回身还、却背屏山。",
            "春禽飞下，帘外日三竿。",
            "起来云鬓乱，不妆红粉，下阶且上秋千。"
        ],
        "notes": "",
        "id": "88733efaddc419c47920c2b5bfd20159"
    },
    {
        "author": "欧阳修",
        "dynasty": "宋",
        "type": "词",
        "rhythmic": "滴滴金",
        "title": "",
        "preface": "",
        "paragraphs": [
            "尊前一把横波溜。",
            "彼此心儿有。",
            "曲屏深幌解香罗，花灯微透。",
            "偎人欲语眉先皱。",
            "红玉困春酒。",
            "为问鸳衾这回后。",
            "几时重又。"
        ],
        "notes": "",
        "id": "b0ce24c596a5b41933cd8ed24dd60cfd"
    },
    {
        "author": "欧阳修",
        "dynasty": "宋",
        "type": "词",
        "rhythmic": "燕归梁",
        "title": "",
        "preface": "",
        "paragraphs": [
            "屏里金炉帐外灯。",
            "掩春睡腾腾。",
            "绿云堆枕乱鬅鬙。",
            "犹依约、那回曾。",
            "人生少有，相怜到老，宁不被天憎。",
            "而今前事总无凭。",
            "空赢得、瘦稜稜。"
        ],
        "notes": "",
        "id": "78b73c1e11d3e4d3019395eafdabc3bb"
    },
    {
        "author": "欧阳修",
        "dynasty": "宋",
        "type": "词",
        "rhythmic": "燕归梁",
        "title": "",
        "preface": "",
        "paragraphs": [
            "风摆红藤卷绣帘。",
            "宝鉴慵拈。",
            "日高梳洗几时忺。",
            "金盆水、弄纤纤。",
            "髻云谩亸残花淡，和娇媚、瘦岩岩。",
            "离情更被宿酲兼。",
            "空惹得、病厌厌。"
        ],
        "notes": "",
        "id": "c3af40e0d5eb65be6f7b7e1d831ea44e"
    },
    {
        "author": "欧阳修",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "夜来枕上争闲事。",
            "推倒屏山褰绣被。",
            "尽人求守不应人，走向碧纱窗下睡。",
            "直到起来由自殢。",
            "向道夜来真个醉。",
            "大家恶发大家休，毕竟到头谁不是。"
        ],
        "notes": "",
        "id": "cfb60ed8df2352c88e483261dce09150"
    },
    {
        "author": "欧阳修",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "金雀双鬟年纪小。",
            "学画蛾眉红淡扫。",
            "尽人言语尽人怜，不解此情惟解笑。",
            "稳着舞衣行动俏。",
            "走向绮筵呈曲妙。",
            "刘郎大有惜花心，只恨寻花来较早。"
        ],
        "notes": "",
        "id": "cb1c1637197989b8f40521901a610591"
    },
    {
        "author": "欧阳修",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "红楼昨夜相将饮。",
            "月近珠帘花近枕。",
            "银缸照客酒方酣，玉漏催人街已禁。",
            "晚潮去棹浮清浸。",
            "古岸平芜萧索甚。",
            "大都薄宦足离愁，不放双鸳长恁恁。"
        ],
        "notes": "",
        "id": "a7f5dc3adafd04060d3b650a68bdfbfd"
    },
    {
        "author": "欧阳修",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "半辐霜绡亲手剪。",
            "香染青蛾和泪卷。",
            "画时横接媚霞长，印处双沾愁黛浅。",
            "当时付我情何限。",
            "欲使妆痕长在眼。",
            "一回忆著一拈看，便似花前重见面。"
        ],
        "notes": "",
        "id": "07495d6fb71b3b79e7fbc41e24e8ac8d"
    },
    {
        "author": "欧阳修",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "艳冶风情天与措。",
            "清瘦肌肤冰雪妒。",
            "百年心事一宵同，愁听鸡声窗外度。",
            "信阻青禽云雨暮。",
            "海月空惊人两处。",
            "强将离恨倚江楼，江水不能流恨去。"
        ],
        "notes": "",
        "id": "5ba56f87538ccc1b50f90918c0c1c04c"
    },
    {
        "author": "欧阳修",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "芙蓉斗晕燕支浅。",
            "留著晚花开小宴。",
            "画船红日晚风清，柳色溪光晴照暖。",
            "美人争劝梨花盏。",
            "舞困玉腰裙缕慢。",
            "莫交银烛促归期，已祝斜阳休更晚。"
        ],
        "notes": "",
        "id": "996dd6bbcc059cb8aae1db7410cdd11d"
    },
    {
        "author": "欧阳修",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "阴阴树色笼晴昼。",
            "清淡园林春过后。",
            "杏腮轻粉日催红，池面绿罗风卷皱。",
            "佳人向晚新妆就。",
            "圆腻歌喉珠欲溜。",
            "当筵莫放酒杯迟，乐事良辰难入手。"
        ],
        "notes": "",
        "id": "ab6a755c22e3a22e86b39048b18d1040"
    },
    {
        "author": "欧阳修",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "东风本是开花信。",
            "及至花时风更紧。",
            "吹开吹谢苦匆匆，春意到头无处问。",
            "把酒临风千万恨。",
            "欲扫残红犹未忍。",
            "夜来风雨转离披，满眼凄凉愁不尽。"
        ],
        "notes": "",
        "id": "dbf6acb4362dff1ebd25f75eea3bfdca"
    },
    {
        "author": "欧阳修",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "江南三月春光老。",
            "月落禽啼天未晓。",
            "露和啼血染花红，恨过千家烟树杪。",
            "云垂玉枕屏山小。",
            "梦欲成时惊觉了。",
            "人心应不似伊心，若解思归归合早。"
        ],
        "notes": "",
        "id": "8a40105e35fa122193b522a507ac7f0c"
    },
    {
        "author": "欧阳修",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "南园粉蝶能无数。",
            "度翠穿红来复去。",
            "倡条冶叶恣留连，飘荡轻於花上絮。",
            "朱阑夜夜风兼露。",
            "宿粉栖香无定所。",
            "多情翻却似无情，赢得百花无限妒。"
        ],
        "notes": "",
        "id": "a5c55176e6b091a72192f86576704261"
    },
    {
        "author": "欧阳修",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "湖边柳外楼高处。",
            "望断云山多少路。",
            "阑干倚遍使人愁，又是天涯初日暮。",
            "轻无管系狂无数。",
            "水畔花飞风里絮。",
            "算伊浑似薄情郎，去便不来来便去。"
        ],
        "notes": "",
        "id": "69f51e5552b8892c266aa591a3e1e70c"
    },
    {
        "author": "欧阳修",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "酒美春浓花世界。",
            "得意人人千万态。",
            "莫教辜负艳阳天，过了堆金何处买。",
            "已去少年无计奈。",
            "且愿芳心长恁在。",
            "闲愁一点上心来，算得东风吹不解。"
        ],
        "notes": "",
        "id": "750d80e567c34058e55698a1291c1cea"
    },
    {
        "author": "欧阳修",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "去时梅萼初凝粉。",
            "不觉小桃风力损。",
            "梨花最晚又凋零，何事归期无定准。",
            "阑干倚遍重来凭。",
            "泪粉偷将红袖印。",
            "蜘蛛喜鹊误人多，似此无凭安足信。"
        ],
        "notes": "",
        "id": "9640504dad089b990564bd138df9bc71"
    },
    {
        "author": "欧阳修",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "沈沈庭院莺吟弄。",
            "日暖烟和春气重。",
            "绿杨娇眼为谁回，芳草深心空自动。",
            "倚阑无语伤离凤。",
            "一片风情无处用。",
            "寻思还有旧家心，蝴蝶时时来役梦。"
        ],
        "notes": "",
        "id": "65ed79d1cb973005927e5c78ae1d20b0"
    },
    {
        "author": "欧阳修",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "珠帘半下香销印。",
            "二月东风催柳信。",
            "琵琶傍畔且寻思，鹦鹉前头休借问。",
            "惊鸿过后生离恨。",
            "红日长时添酒困。",
            "未知心在阿谁边，满眼泪珠言不尽。"
        ],
        "notes": "",
        "id": "02596ac1c69afbbf4ca64c78e75a52a9"
    },
    {
        "author": "欧阳修",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "黄金弄色轻於粉。",
            "濯濯春条如水嫩。",
            "为缘力薄未禁风，不奈多娇长似困。",
            "腰柔乍怯人相近。",
            "眉小未知春有恨。",
            "劝君著意惜芳菲，莫待行人攀折尽。"
        ],
        "notes": "",
        "id": "ae7c78a4579d18f0008ea1bdf5e37bcf"
    },
    {
        "author": "欧阳修",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "雪云乍变春云簇。",
            "渐觉年华堪送目。",
            "北枝梅蕊犯寒开，南浦波纹如酒绿。",
            "芳菲次第还相续。",
            "不奈情多无处足。",
            "尊前百计得春归，莫为伤春歌黛蹙。"
        ],
        "notes": "",
        "id": "1e13f0439d81a76cac7f470550f03dc6"
    },
    {
        "author": "欧阳修",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "金花盏面红烟透。",
            "舞急香茵随步皱。",
            "青春才子有新词，红粉佳人重劝酒。",
            "也知自为伤春瘦。",
            "归骑休交银烛候。",
            "拟将沈醉为清欢，无奈醒来还感旧。"
        ],
        "notes": "",
        "id": "39b56dac215ff20b4c25434cb02a9d44"
    },
    {
        "author": "欧阳修",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "春葱指甲轻拢拈。",
            "五彩垂条双袖卷。",
            "雪香浓透紫檀槽，胡语急随红玉腕。",
            "当头一曲情何限。",
            "入破铮鏦金凤战。",
            "百分芳酒祝长春，再拜敛容抬粉面。"
        ],
        "notes": "",
        "id": "60a5b9a892791f8919a864ce923d8fb4"
    },
    {
        "author": "欧阳修",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "檀槽碎响金丝拨。",
            "露湿浔阳江上月。",
            "不知商妇为谁愁，一曲行人留夜发。",
            "画堂花月新声别。",
            "红蕊调长弹未彻。",
            "暗将深意祝胶弦，唯愿弦弦无断绝。"
        ],
        "notes": "",
        "id": "d7a9d9adb8b63f185895b5ba500fe1b0"
    },
    {
        "author": "欧阳修",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "红条约束琼肌稳。",
            "拍碎香檀催急衮。",
            "陇头呜咽水声繁，叶下间关莺语近。",
            "美人才子传芳信。",
            "明月清风伤别恨。",
            "未知何处有知音，常为此情留此恨。"
        ],
        "notes": "",
        "id": "e0f114b87690d24e146463329f37b731"
    },
    {
        "author": "欧阳修",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "别后不知君远近。",
            "触目凄凉多少闷。",
            "渐行渐远渐无书，水阔鱼沈何处问。",
            "夜深风竹敲秋韵。",
            "万叶千声皆是恨。",
            "故欹单枕梦中寻，梦又不成灯又尽。"
        ],
        "notes": "",
        "id": "161fcb3b2fb9f747ebd8963c5be33fa5"
    },
    {
        "author": "欧阳修",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "蝶飞芳草花飞路。",
            "把酒已嗟春色暮。",
            "当时枝上落残花，今日水流何处去。",
            "楼前独绕鸣蝉树。",
            "忆把芳条吹暖絮。",
            "红莲绿芰亦芳菲，不奈金风兼玉露。"
        ],
        "notes": "",
        "id": "1a2b0da2b99f8e6e6a7870b7b4ac2c7c"
    },
    {
        "author": "欧阳修",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "燕鸿过后春归去。",
            "细算浮生千万绪。",
            "来如春梦几多时，去似朝云无觅处。",
            "闻琴解珮神仙侣。",
            "挽断罗衣留不住。",
            "劝君莫作独醒人，烂醉花间应有数。"
        ],
        "notes": "",
        "id": "3052dbbe6dd16f2696a7c50010e1f1a7"
    },
    {
        "author": "欧阳修",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "西湖南北烟波阔。",
            "风里丝簧声韵咽。",
            "舞馀裙带绿双垂，酒入香腮红一抹。",
            "杯深不觉琉璃滑。",
            "贪看六么花十八。",
            "明朝车马各西东，惆怅画桥风与月。"
        ],
        "notes": "",
        "id": "b3cda86ca42f11db3f5c885bb4cd84ee"
    },
    {
        "author": "欧阳修",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "两翁相遇逢佳节。",
            "正值柳绵飞似雪。",
            "便须豪饮敌青春，莫对新花羞白发。",
            "人生聚散如弦筈。",
            "老去风情尤惜别。",
            "大家金盏倒垂莲，一任西楼低晓月。"
        ],
        "notes": "",
        "id": "2f5361b82a08571d83dfd8da1d12f2d6"
    },
    {
        "author": "欧阳修",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "池塘水绿春微暖。",
            "记得玉真初见面。",
            "从头歌韵响铮鏦，入破舞腰红乱旋。",
            "玉钩帘下香阶畔。",
            "醉后不知红日晚。",
            "当时共我赏花人，点检如今无一半。"
        ],
        "notes": "",
        "id": "a67bebe03870c6a2747a697df91e453e"
    },
    {
        "author": "欧阳修",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "常忆洛阳风景媚。",
            "烟暖风和添酒味。",
            "莺啼宴席似留人，花出墙头如有意。",
            "别来已隔千山翠。",
            "望断危楼斜日坠。",
            "关心只为牡丹红，一片春愁来梦里。"
        ],
        "notes": "",
        "id": "b50f4f487a0595be897342ff1b513b50"
    },
    {
        "author": "欧阳修",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "残春一夜狂风雨。",
            "断送红飞花落树。",
            "人心花意待留春，春色无情容易去。",
            "高楼把酒愁独语。",
            "借问春归何处所。",
            "暮云空阔不知音，惟有绿杨芳草路。"
        ],
        "notes": "",
        "id": "1e432d17c38b5e2f70941b46a0e0c086"
    },
    {
        "author": "欧阳修",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "洛阳正值芳菲节。",
            "秾艳清香相间发。",
            "游丝有意苦相萦，垂柳无端争赠别。",
            "杏花红处青山缺。",
            "山畔行人山下歇。",
            "今宵谁肯远相随，惟有寂寥孤馆月。"
        ],
        "notes": "",
        "id": "c295706ad23a4a53c402a54f880b781d"
    },
    {
        "author": "欧阳修",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "尊前拟把归期说。",
            "未语春容先惨咽。",
            "人生自是有情痴，此恨不关风与月。",
            "离歌且莫翻新阕。",
            "一曲能教肠寸结。",
            "直须看尽洛城花，始共春风容易别。"
        ],
        "notes": "",
        "id": "994c79313f099b73b4c4c51361ffc751"
    },
    {
        "author": "欧阳修",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "春山敛黛低歌扇。",
            "暂解吴钩登祖宴。",
            "画楼钟动已魂销，何况马嘶芳草岸。",
            "青门柳色随人远。",
            "望欲断时肠已断。",
            "洛城春色待君来，莫到落花飞似霰。"
        ],
        "notes": "",
        "id": "321b30069aeb1d7f983b53f9e450d11a"
    },
    {
        "author": "欧阳修",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "西亭饮散清歌阕。",
            "花外迟迟宫漏发。",
            "涂金烛引紫骝嘶，柳曲西头归路别。",
            "佳辰只恐幽期阔。",
            "密赠殷勤衣上结。",
            "翠屏魂梦莫相寻，禁断六街清夜月。"
        ],
        "notes": "",
        "id": "7241883f93cdcb288901a1d59614784f"
    },
    {
        "author": "欧阳修",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "风迟日媚烟光好。",
            "绿树依依芳意早。",
            "年华容易即凋零，春色只宜长恨少。",
            "池塘隐隐惊雷晓。",
            "柳眼未开梅萼小。",
            "尊前贪爱物华新，不道物新人渐老。"
        ],
        "notes": "",
        "id": "7741f080927af52f1d92c674278640ef"
    },
    {
        "author": "欧阳修",
        "dynasty": "宋",
        "type": "词",
        "rhythmic": "生查子",
        "title": "",
        "preface": "",
        "paragraphs": [
            "含羞整翠鬟，得意频相顾。",
            "雁柱十三弦，一一春莺语。",
            "娇云容易飞，梦断知何处。",
            "深院锁黄昏，阵阵芭蕉雨。"
        ],
        "notes": "",
        "id": "65a7537ef019a067460ab189ed80803c"
    },
    {
        "author": "欧阳修",
        "dynasty": "宋",
        "type": "词",
        "rhythmic": "生查子",
        "title": "",
        "preface": "",
        "paragraphs": [
            "去年元夜时，花市灯如昼。",
            "月到柳梢头，人约黄昏后。",
            "今年元夜时，月与灯依旧。",
            "不见去年人，泪满春衫袖。"
        ],
        "notes": "",
        "id": "df994c5941115975c5cb979e5afdd2d7"
    },
    {
        "author": "欧阳修",
        "dynasty": "宋",
        "type": "词",
        "rhythmic": "盐角儿",
        "title": "",
        "preface": "",
        "paragraphs": [
            "人生最苦，少年不得，鸳帏相守。",
            "西风时节，那堪话别，双蛾频皱。",
            "暗消魂，重回首。",
            "奈心儿里、彼此皆有。",
            "后时我、两个相见，管取一双清瘦。"
        ],
        "notes": "",
        "id": "23f0e55033b33c674c55afcb486baecc"
    },
    {
        "author": "欧阳修",
        "dynasty": "宋",
        "type": "词",
        "rhythmic": "盐角儿",
        "title": "",
        "preface": "",
        "paragraphs": [
            "增之太长，减之太短，出群风格。",
            "施朱太赤，施粉太白，倾城颜色。",
            "慧多多，娇的的。",
            "天付与、教谁怜惜。",
            "除非我、偎著抱著，更有何人消得。"
        ],
        "notes": "",
        "id": "0d21d791e12cff171598c3cc10893366"
    },
    {
        "author": "欧阳修",
        "dynasty": "宋",
        "type": "词",
        "rhythmic": "看花回",
        "title": "",
        "preface": "",
        "paragraphs": [
            "晓色初透东窗，醉魂方觉。",
            "恋恋绣衾半拥，动万感脉脉，春思无托。",
            "追想少年，何处青楼贪欢乐。",
            "当媚景，恨月愁花，算伊全妄凤帏约。",
            "空泪滴、真珠暗落。",
            "又被谁、连宵留著。",
            "不晓高天甚意，既付与风流，却恁情薄。",
            "细把身心自解，只与猛拼却。",
            "又及至、见来了，怎生教人恶。"
        ],
        "notes": "",
        "id": "b9d00104f7087f36ac0727486580cb06"
    },
    {
        "author": "欧阳修",
        "dynasty": "宋",
        "type": "词",
        "rhythmic": "系裙腰",
        "title": "",
        "preface": "",
        "paragraphs": [
            "水轩檐幕透薰风。",
            "银塘外、柳烟浓。",
            "方床遍展鱼鳞簟，碧纱笼。",
            "小墀面、对芙蓉。",
            "玉人共处霜鸳枕，和娇困、睡朦胧。",
            "起来意懒含羞态，汗香融。",
            "系裙腰，映酥胸。"
        ],
        "notes": "",
        "id": "c1941cce02f64ce5adc164c48e86cd11"
    },
    {
        "author": "欧阳修",
        "dynasty": "宋",
        "type": "词",
        "rhythmic": "蓦山溪",
        "title": "",
        "preface": "",
        "paragraphs": [
            "新正初破，三五银蟾满。",
            "纤手染香罗，剪红莲、满城开遍。",
            "楼台上下，歌管咽春风，驾香轮，停宝马，只待金乌晚。",
            "帝城今夜，罗绮谁为伴。",
            "应卜紫姑神，问归期、相思望断。",
            "天涯情绪，对酒且开颜，春宵短。",
            "春寒浅。",
            "莫待金杯暖。"
        ],
        "notes": "",
        "id": "05e3ebeaa95c9db073020d489279bcb8"
    },
    {
        "author": "欧阳修",
        "dynasty": "宋",
        "type": "词",
        "rhythmic": "蕙香囊・鹊桥仙",
        "title": "",
        "preface": "",
        "paragraphs": [
            "身作琵琶，调全宫羽，佳人自然用意。",
            "宝檀槽在雪胸前，倚香脐、横枕琼臂。",
            "组带金钩，背垂红绶，纤指转弦韵细。",
            "愿伊只恁拨梁州，且多时、得在怀里。"
        ],
        "notes": "",
        "id": "c7b1488f109fd79a8bef2c37356fca42"
    },
    {
        "author": "欧阳修",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "炉香昼永龙烟白。",
            "风动金鸾额。",
            "画屏寒掩小山川。",
            "睡容初起枕痕圆。",
            "坠花钿。",
            "楼高不及烟霄半。",
            "望尽相思眼。",
            "艳阳刚爱挫愁人。",
            "故生芳草碧连云。",
            "怨王孙。"
        ],
        "notes": "",
        "id": "95f92cd955e11988af1600ae971fd99f"
    },
    {
        "author": "欧阳修",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "百种相思千种恨，早是伤春，那更春醪困。薄幸辜人终不愤，何时枕畔分明问。",
            "懊恼风流心一寸，强醉偷眠，也即依前闷。此意为君君不信，泪珠滴尽愁难尽。"
        ],
        "notes": "",
        "id": "6c9a8de3c742bc47de2e551a121081c0"
    },
    {
        "author": "欧阳修",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "一掬天和金粉腻，莲子心中，自有深深意。意密莲深秋正媚，将花寄恨无人会。",
            "桥上少年桥下水，小棹归时，不语牵红袂。浪溅荷心圆又碎，无端欲伴相思泪。"
        ],
        "notes": "",
        "id": "02c959ed2c2d742476ccf54c4995a5e9"
    },
    {
        "author": "欧阳修",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "宝琢珊瑚山样瘦，缓髻轻拢，一朵云生袖。昨夜佳人初命偶，论情旋旋移相就。",
            "几叠鸳衾红浪皱，暗觉金钗，磔磔声相扣。一自楚台人梦后，凄凉暮雨沾裀绣。"
        ],
        "notes": "",
        "id": "6e3dbd65a42e1e55c3a61a2598f3857f"
    },
    {
        "author": "欧阳修",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "几度兰房听禁漏，臂上残妆，印得香盈袖。酒力融融香汗透，春娇入眼横波溜。",
            "不见些时眉已皱，水阔山遥，乍向分飞后。大抵有情须感旧，肌肤拼为伊销瘦。"
        ],
        "notes": "",
        "id": "52316a187a3307327f7487f56b1f9385"
    },
    {
        "author": "欧阳修",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "尝爱西湖春色早，腊雪方销，已见桃开小。顷刻光阴都过了，如今绿暗红英少。",
            "且趁馀花谋一笑，况有笙歌，艳态相萦绕。老去风情应不到，凭君剩把芳尊倒。"
        ],
        "notes": "",
        "id": "10b1971ceaf249c941de66490686d9f1"
    },
    {
        "author": "欧阳修",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "画阁归来春又晚，燕子双飞，柳软桃花浅。细雨满天风满院，愁眉敛尽无人见。",
            "独倚阑干心绪乱，芳草芊绵，尚忆江南岸。风月无情人暗换，旧游如梦空肠断。"
        ],
        "notes": "",
        "id": "e45714f38d384054717960f28bf3c9a1"
    },
    {
        "author": "欧阳修",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "欲过清明烟雨细，小槛临窗，点点残花坠。梁燕语多惊晓睡，银屏一半堆香被。",
            "新岁风光如旧岁，所恨征轮，渐渐程迢递。纵有远情难写寄，何妨解有相思泪。"
        ],
        "notes": "",
        "id": "069b6ac23d07de23dfe32f4cf2250683"
    },
    {
        "author": "欧阳修",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "小院深深门掩亚，寂寞珠帘，画阁重重下。欲近禁烟微雨罢，绿杨深处秋千挂。",
            "傅粉狂游犹未舍，不念芳时，眉黛无人画。薄幸未归春去也，杏花零落香红谢。"
        ],
        "notes": "",
        "id": "8bb15b481771299f440ba8828b16d519"
    },
    {
        "author": "欧阳修",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "翠苑红芳晴满目，绮席流莺，上下长相逐。紫陌闲随金轹辘，马蹄踏遍春郊绿。",
            "一觉年华春梦促，往事悠悠，百种寻思足。烟雨满楼山断续，人闲倚遍阑干曲。"
        ],
        "notes": "",
        "id": "11d37db40a889dacf341cd4be36b9e2e"
    },
    {
        "author": "欧阳修",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "帘下清歌帘外宴，虽爱新声，不见如花面。牙板数敲珠一串，梁尘暗落琉璃盏。",
            "桐树花深孤凤怨，渐遏遥天，不放行云散。坐上少年听未惯，玉山将倒肠先断。"
        ],
        "notes": "",
        "id": "8e8354310ac786015ae44f898bc860cc"
    },
    {
        "author": "欧阳修",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "独倚危楼风细细，望极离愁，黯黯生天际。草色山光残照里，无人会得凭阑意。",
            "也拟疏狂图一醉，对酒当歌，强饮还无味。衣带渐宽都不悔，况伊销得人憔悴。"
        ],
        "notes": "",
        "id": "bf69a746fa67c21efba544b153cc3641"
    },
    {
        "author": "欧阳修",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "梨叶初红婵韵歇，银汉风高，玉管声凄切。枕簟乍凉铜漏彻，谁教社燕轻离别。",
            "草际虫吟秋露结，宿酒醒来，不记归时节。多少衷肠犹未说，珠帘夜夜朦胧月。"
        ],
        "notes": "",
        "id": "f390a3f744fc95bf746729f0940269de"
    },
    {
        "author": "欧阳修",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "水浸秋天风皱浪，缥缈仙舟，只似秋天上。和露采莲愁一饷，看花却是啼妆样。",
            "折得莲茎丝未放，莲断丝牵，特地成惆怅。归棹莫随花荡漾，江头有个人相望。"
        ],
        "notes": "",
        "id": "8145ef3ed9a1de06fb3b2092f19c8be2"
    },
    {
        "author": "欧阳修",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "越女采莲秋水畔，窄袖轻罗，暗露双金钏。照影摘花花似面，芳心只共丝争乱。",
            "鸂鶒滩头风浪晚，雾重烟轻，不见来时伴。隐隐歌声归棹远，离愁引著江南岸。"
        ],
        "notes": "",
        "id": "feacf3a531748b41b0228140bb62284e"
    },
    {
        "author": "欧阳修",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "永日环堤乘彩舫，烟草萧疏，恰似晴江上。水浸碧天风皱浪，菱花荇蔓随双桨。",
            "红粉佳人翻丽唱，惊起鸳鸯，两两飞相向。且把金尊倾美酿，休思往事成惆怅。"
        ],
        "notes": "",
        "id": "1a7ebce09f96e9adf90014a57ed001db"
    },
    {
        "author": "欧阳修",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "帘幕风轻双语燕，午后醒来，柳絮飞撩乱。心事一春犹未见，红英落尽青苔院。",
            "百尺朱楼闲倚遍，薄雨浓云，抵死遮人面。羌管不须吹别怨，无肠更为新声断。"
        ],
        "notes": "",
        "id": "12ebf1472a2360d33e28ccee8c776641"
    },
    {
        "author": "欧阳修",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "面旋落花风荡漾，柳重烟深，雪絮飞来往。雨后轻寒犹未放，春愁酒病成惆怅。",
            "枕畔屏山围碧浪，翠被华灯，夜夜空相向。寂寞起来褰绣幌，月明正在梨花上。"
        ],
        "notes": "",
        "id": "84fbdab117894b1fa4ce9e087dbfeb13"
    },
    {
        "author": "欧阳修",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "海燕双来归画栋，帘影无风，花影频移动。半醉腾腾春睡重，绿鬟堆枕香云拥。",
            "翠被双盘金缕凤，忆得前春，有个人人共。花里黄莺时一弄，日斜惊起相思梦。"
        ],
        "notes": "",
        "id": "c20f03947fcf15ebabacae76e455b479"
    },
    {
        "author": "欧阳修",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "腊雪初销梅蕊绽，梅雪相和，喜鹊穿花转。睡起夕阳迷醉眼，新愁长向东风乱。",
            "瘦觉玉肌罗带缓，红杏梢头，二月春犹浅。望极不来芳信断，音书纵有争如见。"
        ],
        "notes": "",
        "id": "b6daae06b8db3f3f92e01d17a07357bc"
    },
    {
        "author": "欧阳修",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "南雁依稀回侧阵，雪霁墙阴，遍觉兰芽嫩。中夜梦馀消酒困，炉香卷穗灯生晕。",
            "急景流年都一瞬，往事前欢，未免萦芳寸。腊后花期知渐近，东风已作寒梅信。"
        ],
        "notes": "",
        "id": "55cdf44f836b1de8630ec0615937b2af"
    },
    {
        "author": "欧阳修",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "帘幕东风寒料峭，雪里香梅，先报春来早。红蜡枝头双燕小，金刀剪彩呈纤巧。",
            "旋暖金炉薰蕙藻，酒入横波，困不禁烦恼。绣被五更春睡好，罗帏不觉纱窗晓。"
        ],
        "notes": "",
        "id": "2afa439042523ebcabaeedf0bef06b45"
    },
    {
        "author": "欧阳修",
        "dynasty": "宋",
        "type": "词",
        "rhythmic": "西湖念语",
        "title": "",
        "preface": "",
        "paragraphs": [
            "昔者王子猷之爱竹，造门不问于主人，陶渊明之卧舆，遇酒便留于道士。",
            "况西湖之胜概，擅东颍之佳名。",
            "虽美景良辰，固多于高会。",
            "而清风明月，幸属于闲人。",
            "并游或结于良朋，乘兴有时而独往。",
            "鸣蛙暂听，安问属官而属私。",
            "曲水临流，自可一觞而一咏。",
            "至欢然而会意，亦傍若于无人。",
            "乃知偶来常胜於特来，前言可信。",
            "所有虽非于己有，其得已多。",
            "因翻旧阕之辞，写以新声之调，敢阵薄伎，聊佐清欢。"
        ],
        "notes": "",
        "id": "c78125bcae5f7e17b42ce0f377b7a702"
    },
    {
        "author": "欧阳修",
        "dynasty": "宋",
        "type": "词",
        "rhythmic": "解仙佩",
        "title": "",
        "preface": "",
        "paragraphs": [
            "有个人人牵系。",
            "泪成痕、滴尽罗衣。",
            "问海约山盟何时。",
            "镇教人、目断魂飞。",
            "梦里似偎人睡。",
            "肌肤依旧骨香腻。",
            "觉来但堆鸳被。",
            "想忡忡、那里争知。"
        ],
        "notes": "",
        "id": "2a490d5e24efdce4a58e941d24adab1f"
    },
    {
        "author": "欧阳修",
        "dynasty": "宋",
        "type": "词",
        "rhythmic": "诉衷情",
        "title": "",
        "preface": "",
        "paragraphs": [
            "离怀酒病两忡忡。",
            "倚枕梦无踪。",
            "可怜有人今夜，胆小怯房空。",
            "杨柳绿，杏梢红。",
            "负春风。",
            "迢迢别恨，脉脉归心，付与征鸿。"
        ],
        "notes": "",
        "id": "d914f1ab69f26652a2514993851a2366"
    },
    {
        "author": "欧阳修",
        "dynasty": "宋",
        "type": "词",
        "rhythmic": "诉衷情",
        "title": "",
        "preface": "",
        "paragraphs": [
            "歌时眉黛舞时腰。",
            "无处不娇饶。",
            "初剪菊、欲登高。",
            "天气怯鲛绡。",
            "紫丝障，绿杨桥。",
            "路迢迢。",
            "酒阑歌罢，一度归时，一度魂消。"
        ],
        "notes": "",
        "id": "ad8fedfd370228d3c6cc4b60e4e4369b"
    },
    {
        "author": "欧阳修",
        "dynasty": "宋",
        "type": "词",
        "rhythmic": "诉衷情",
        "title": "",
        "preface": "",
        "paragraphs": [
            "清晨帘幕卷轻霜。",
            "呵手试梅妆。",
            "都缘自有离恨，故画作远山长。",
            "思往事，惜流芳。",
            "易成伤。",
            "拟歌先敛，欲笑还颦，最断人肠。"
        ],
        "notes": "",
        "id": "a0267a77462534fe69c54e9eb9073a93"
    },
    {
        "author": "欧阳修",
        "dynasty": "宋",
        "type": "词",
        "rhythmic": "贺圣朝影・添声杨柳枝",
        "title": "",
        "preface": "",
        "paragraphs": [
            "白雪梨花红粉桃。",
            "露华高。",
            "垂杨慢舞绿丝绦。",
            "草如袍。",
            "风过小池轻浪起，似江皋。",
            "千金莫惜买香醪。",
            "且陶陶。"
        ],
        "notes": "",
        "id": "ccfc7d4f1bc128b5b93971b6e94efa46"
    },
    {
        "author": "欧阳修",
        "dynasty": "宋",
        "type": "词",
        "rhythmic": "越溪春",
        "title": "",
        "preface": "",
        "paragraphs": [
            "三月十三寒食日，春色遍天涯。",
            "越溪阆苑繁华地，傍禁垣、珠翠烟霞。",
            "红粉墙头，秋千影里，临水人家。",
            "归来晚驻香车。",
            "银箭透窗纱。",
            "有时三点两点雨霁，朱门柳细风斜。",
            "沈麝不烧金鸭冷，笼月照梨花。"
        ],
        "notes": "",
        "id": "26efe2d172b0a536c1a44807f54de25e"
    },
    {
        "author": "欧阳修",
        "dynasty": "宋",
        "type": "词",
        "rhythmic": "踏莎行",
        "title": "",
        "preface": "",
        "paragraphs": [
            "云母屏低，流苏帐小。",
            "矮床薄被秋将晓。",
            "乍凉天气未寒时，平明窗外闻啼鸟。",
            "困殢榴花，香添蕙草。",
            "佳期须及朱颜好。",
            "莫言多病为多情，此身甘向情中老。"
        ],
        "notes": "",
        "id": "7ad4473a1d1bac58257b557a47a99640"
    },
    {
        "author": "欧阳修",
        "dynasty": "宋",
        "type": "词",
        "rhythmic": "踏莎行",
        "title": "",
        "preface": "",
        "paragraphs": [
            "碧藓回廊，绿杨深院。",
            "偷期夜入帘犹卷。",
            "照人无奈月华明，潜身却恨花深浅。",
            "密约如沈，前欢未便。",
            "看看掷尽金壶箭。",
            "阑干敲遍不应人，分明帘下闻裁剪。"
        ],
        "notes": "",
        "id": "b04a2b96adf4975e85d8ca5830aef0c3"
    },
    {
        "author": "欧阳修",
        "dynasty": "宋",
        "type": "词",
        "rhythmic": "踏莎行",
        "title": "",
        "preface": "",
        "paragraphs": [
            "雨霁风光，春分天气。",
            "千花百卉争明媚。",
            "画梁新燕一双双，玉笼鹦鹉愁孤睡。",
            "薜荔依墙，莓苔满地。",
            "青楼几处歌声丽。",
            "蓦然旧事心上来，无言敛皱眉山翠。"
        ],
        "notes": "",
        "id": "e542ac3707b009610806f0f5337ee346"
    },
    {
        "author": "欧阳修",
        "dynasty": "宋",
        "type": "词",
        "rhythmic": "踏莎行",
        "title": "",
        "preface": "",
        "paragraphs": [
            "候馆梅残，溪桥柳细。",
            "草熏风暖摇征辔。",
            "离愁渐远渐无穷，迢迢不断如春水。",
            "寸寸柔肠，盈盈粉泪。",
            "楼高莫近危阑倚。",
            "平芜尽处是春山，行人更在春山外。"
        ],
        "notes": "",
        "id": "f79d23da0374255db1b815a9844952bf"
    },
    {
        "author": "欧阳修",
        "dynasty": "宋",
        "type": "词",
        "rhythmic": "踏莎行慢",
        "title": "",
        "preface": "",
        "paragraphs": [
            "独自上孤舟。",
            "倚危樯目断。",
            "难成暮雨，更朝云散。",
            "凉劲残叶乱。",
            "新月照、澄波浅。",
            "今夜里，厌厌离绪难销遣。",
            "强来就枕，灯残漏永，合相思眼。",
            "分明梦见如花面。",
            "依前是、旧庭院。",
            "新月照，罗幕挂，珠帘卷。",
            "渐向晓，脉然睡觉如天远。"
        ],
        "notes": "",
        "id": "c30b6e4331a0f6504b287297f0a35fbc"
    },
    {
        "author": "欧阳修",
        "dynasty": "宋",
        "type": "词",
        "rhythmic": "迎春乐",
        "title": "",
        "preface": "",
        "paragraphs": [
            "薄纱衫子裙腰匝。",
            "步轻轻、小罗靸。",
            "人前爱把眼儿札。",
            "香汗透、胭脂蜡。",
            "良夜永、幽期欢则洽。",
            "约重会、玉纤频插。",
            "执手临归，犹且更待留时霎。"
        ],
        "notes": "",
        "id": "166a1a6aef8d873ffb9ad62f9a887d13"
    },
    {
        "author": "欧阳修",
        "dynasty": "宋",
        "type": "词",
        "rhythmic": "醉蓬莱",
        "title": "",
        "preface": "",
        "paragraphs": [
            "见羞容敛翠，嫩脸匀红，素腰袅娜。",
            "红药阑边，恼不教伊过。",
            "半掩娇羞，语声低颤，问道有人知麽。",
            "强整罗裙，偷回波眼，佯行佯坐。",
            "更问假如，事还成后，乱了云鬟，被娘猜破。",
            "我且归家，你而今休呵。",
            "更为娘行，有些针线，诮未曾收囉。",
            "却待更阑，庭花影下，重来则个。"
        ],
        "notes": "",
        "id": "fc4c34b628c1d877d68916c495653be6"
    },
    {
        "author": "欧阳修",
        "dynasty": "宋",
        "type": "词",
        "rhythmic": "采桑子",
        "title": "",
        "preface": "",
        "paragraphs": [
            "十年前是尊前客，月白风清。",
            "忧患凋零。",
            "老去光阴速可惊。",
            "鬓华虽改心无改，试把金觥。",
            "旧曲重听。",
            "犹是当年醉里声。"
        ],
        "notes": "",
        "id": "49671ce737b9d837021a47069860d4e0"
    },
    {
        "author": "欧阳修",
        "dynasty": "宋",
        "type": "词",
        "rhythmic": "采桑子",
        "title": "",
        "preface": "",
        "paragraphs": [
            "十年一别流光速，白首相逢。",
            "莫话衰翁。",
            "但斗尊前语笑同。",
            "劝君满酌君须醉，尽日从容。",
            "画鹢牵风。",
            "即去朝天沃舜聪。"
        ],
        "notes": "",
        "id": "e52138f3906726e1e0d44165ea6cbc61"
    },
    {
        "author": "欧阳修",
        "dynasty": "宋",
        "type": "词",
        "rhythmic": "采桑子",
        "title": "",
        "preface": "",
        "paragraphs": [
            "画楼钟动君休唱，往事无踪。",
            "聚散匆匆。",
            "今日欢娱几客同。",
            "去年绿鬓今年白，不觉衰容。",
            "明月清风。",
            "把酒何人忆谢公。"
        ],
        "notes": "",
        "id": "bb4d704c61483fb8a7f9ea9e1e586b69"
    },
    {
        "author": "欧阳修",
        "dynasty": "宋",
        "type": "词",
        "rhythmic": "采桑子",
        "title": "",
        "preface": "",
        "paragraphs": [
            "平生为爱西湖好，来拥朱轮。",
            "富贵浮云。",
            "俯仰流年二十春。",
            "归来恰似辽东鹤，城郭人民。",
            "触目皆新。",
            "谁识当年旧主人。"
        ],
        "notes": "",
        "id": "8566c9032dea899375fb6302acc27abd"
    },
    {
        "author": "欧阳修",
        "dynasty": "宋",
        "type": "词",
        "rhythmic": "采桑子",
        "title": "",
        "preface": "",
        "paragraphs": [
            "残霞夕照西湖好，花坞苹汀。",
            "十顷波平。",
            "野岸无人舟自横。",
            "西南月上浮云散，轩槛凉生。",
            "莲芰香清。",
            "水面风来酒面醒。"
        ],
        "notes": "",
        "id": "fe560d91641b91cd7314c9b7223a6266"
    },
    {
        "author": "欧阳修",
        "dynasty": "宋",
        "type": "词",
        "rhythmic": "采桑子",
        "title": "",
        "preface": "",
        "paragraphs": [
            "天容水色西湖好，云物俱鲜。",
            "鸥鹭闲眠。",
            "应惯寻常听管弦。",
            "风清月白偏宜夜，一片琼田。",
            "谁羡骖鸾。",
            "人在舟中便是仙。"
        ],
        "notes": "",
        "id": "1b931e325fefb5b6025cde8bdb8a2d49"
    },
    {
        "author": "欧阳修",
        "dynasty": "宋",
        "type": "词",
        "rhythmic": "采桑子",
        "title": "",
        "preface": "",
        "paragraphs": [
            "荷花开后西湖好，载酒来时。",
            "不用旌旗。",
            "前后红幢绿盖随。",
            "画船撑入花深处，香泛金卮。",
            "烟雨微微。",
            "一片笙歌醉里归。"
        ],
        "notes": "",
        "id": "76ed1694a24af3e0bf39503cd4a06072"
    },
    {
        "author": "欧阳修",
        "dynasty": "宋",
        "type": "词",
        "rhythmic": "采桑子",
        "title": "",
        "preface": "",
        "paragraphs": [
            "清明上巳西湖好，满目繁华。",
            "争道谁家。",
            "绿柳朱轮走钿车。",
            "游人日暮相将去，醒醉喧哗。",
            "路转堤斜。",
            "直到城头总是花。"
        ],
        "notes": "",
        "id": "85391d636b749f957e163e45890ce747"
    },
    {
        "author": "欧阳修",
        "dynasty": "宋",
        "type": "词",
        "rhythmic": "采桑子",
        "title": "",
        "preface": "",
        "paragraphs": [
            "何人解赏西湖好，佳景无时。",
            "飞盖相追。",
            "贪向花间醉玉卮。",
            "谁知闲凭阑干处，芳草斜晖。",
            "水远烟微。",
            "一点沧洲白鹭飞。"
        ],
        "notes": "",
        "id": "a06f3419d2369d73473602f102539090"
    },
    {
        "author": "欧阳修",
        "dynasty": "宋",
        "type": "词",
        "rhythmic": "采桑子",
        "title": "",
        "preface": "",
        "paragraphs": [
            "群芳过后西湖好，狼籍残红。",
            "飞絮濛濛。",
            "垂柳阑干尽日风。",
            "笙歌散尽游人去，始觉春空。",
            "垂下帘栊。",
            "双燕归来细雨中。"
        ],
        "notes": "",
        "id": "4d2970e0af6340865704636d548a58d5"
    },
    {
        "author": "欧阳修",
        "dynasty": "宋",
        "type": "词",
        "rhythmic": "采桑子",
        "title": "",
        "preface": "",
        "paragraphs": [
            "画船载酒西湖好，急管繁弦。",
            "玉盏催传。",
            "稳泛平波任醉眠。",
            "行云却在行舟下，空水澄鲜。",
            "俯仰留连。",
            "疑是湖中别有天。"
        ],
        "notes": "",
        "id": "c61deab1ae23c9d96a54788ae5e2b5fe"
    },
    {
        "author": "欧阳修",
        "dynasty": "宋",
        "type": "词",
        "rhythmic": "采桑子",
        "title": "",
        "preface": "",
        "paragraphs": [
            "春深雨过西湖好，百卉争妍。",
            "蝶乱蜂喧。",
            "晴日催花暖欲然。",
            "兰桡画舸悠悠去，疑是神仙。",
            "返照波间。",
            "水阔风高扬管弦。"
        ],
        "notes": "",
        "id": "80c0ef3eb49ee6ae94c8ab2a2f22d9ff"
    },
    {
        "author": "欧阳修",
        "dynasty": "宋",
        "type": "词",
        "rhythmic": "采桑子",
        "title": "",
        "preface": "",
        "paragraphs": [
            "轻舟短棹西湖好，绿水逶迤。",
            "芳草长堤。",
            "隐隐笙歌处处随。",
            "无风水面琉璃滑，不觉船移。",
            "微动涟漪。",
            "惊起沙禽掠岸飞。"
        ],
        "notes": "",
        "id": "654b1822bcbe583206de3d5e9d0a0cf0"
    },
    {
        "author": "欧阳修",
        "dynasty": "宋",
        "type": "词",
        "rhythmic": "锦香囊",
        "title": "",
        "preface": "",
        "paragraphs": [
            "一寸相思无著处。",
            "甚夜长难度。",
            "灯花前、几转寒更，桐叶上、数声秋雨。",
            "真个此心终难负。",
            "况少年情绪。",
            "已交共、春茧缠绵，终不学、钿筝移柱。"
        ],
        "notes": "",
        "id": "ccba7618a6623aec9ec6816c26da35c7"
    },
    {
        "author": "欧阳修",
        "dynasty": "宋",
        "type": "词",
        "rhythmic": "长相思",
        "title": "",
        "preface": "",
        "paragraphs": [
            "深花枝。",
            "浅花枝。",
            "深浅花枝相并时。",
            "花枝难似伊。",
            "玉如肌。",
            "柳如眉。",
            "爱著鹅黄金缕衣。",
            "啼妆更为谁。"
        ],
        "notes": "",
        "id": "ba9f822e1d437c54f027823d9fe263f6"
    },
    {
        "author": "欧阳修",
        "dynasty": "宋",
        "type": "词",
        "rhythmic": "长相思",
        "title": "",
        "preface": "",
        "paragraphs": [
            "花似伊。",
            "柳似伊。",
            "花柳青春人别离。",
            "低头双泪垂。",
            "长江东。",
            "长江西。",
            "两岸鸳鸯两处飞。",
            "相逢知几时。"
        ],
        "notes": "",
        "id": "031a8e5397b9f122f400cf631fd518d6"
    },
    {
        "author": "欧阳修",
        "dynasty": "宋",
        "type": "词",
        "rhythmic": "长相思",
        "title": "",
        "preface": "",
        "paragraphs": [
            "苹满溪。",
            "柳绕堤。",
            "相送行人溪水西。",
            "回时陇月低。",
            "烟霏霏。",
            "风凄凄。",
            "重倚朱门听马嘶。",
            "寒鸥相对飞。"
        ],
        "notes": "",
        "id": "b174f03101fc5219d660ef6100a16aec"
    },
    {
        "author": "欧阳修",
        "dynasty": "宋",
        "type": "词",
        "rhythmic": "阮郎归",
        "title": "",
        "preface": "",
        "paragraphs": [
            "雪霜林际见依稀。",
            "清香已暗期。",
            "前村已遍倚南枝。",
            "群花犹未知。",
            "情似旧，赏休迟。",
            "看看陇上吹。",
            "便从今日赏芳菲。",
            "韶华取次归。"
        ],
        "notes": "",
        "id": "0a295d32ae01ae2f2961ad0c2f802cbe"
    },
    {
        "author": "欧阳修",
        "dynasty": "宋",
        "type": "词",
        "rhythmic": "阮郎归",
        "title": "",
        "preface": "",
        "paragraphs": [
            "玉肌花脸柳腰肢。",
            "红妆浅黛眉。",
            "翠鬟斜亸语声低。",
            "娇羞云雨时。",
            "伊怜我，我怜伊。",
            "心儿与眼儿。",
            "绣屏深处说深期。",
            "幽情谁得知。"
        ],
        "notes": "",
        "id": "6a8c096108ef52ab5c80cf977d53f1d4"
    },
    {
        "author": "欧阳修",
        "dynasty": "宋",
        "type": "词",
        "rhythmic": "阮郎归",
        "title": "",
        "preface": "",
        "paragraphs": [
            "去年今日落花时。",
            "依前又见伊。",
            "淡匀双脸浅匀眉。",
            "青衫透玉肌。",
            "才会面，便相思。",
            "相思无尽期。",
            "这回相见好相知。",
            "相知已是迟。"
        ],
        "notes": "",
        "id": "3a8c1c2591c913b687a50a8b50779ed4"
    },
    {
        "author": "欧阳修",
        "dynasty": "宋",
        "type": "词",
        "rhythmic": "阮郎归",
        "title": "",
        "preface": "",
        "paragraphs": [
            "浓香搓粉细腰肢。",
            "青螺深画眉。",
            "玉钗撩乱挽人衣。",
            "娇多长睡迟。",
            "绣帘角，月痕低。",
            "仙郎东路归。",
            "泪红满面湿胭脂。",
            "兰房怨别离。"
        ],
        "notes": "",
        "id": "de2dd0b9c71c442afd33018973653747"
    },
    {
        "author": "欧阳修",
        "dynasty": "宋",
        "type": "词",
        "rhythmic": "阮郎归",
        "title": "",
        "preface": "",
        "paragraphs": [
            "落花浮水树临池。",
            "年前心眼期。",
            "见来无事去还思。",
            "而今花又飞。",
            "浅螺黛，淡燕脂。",
            "闲妆取次宜。",
            "隔帘风雨闭门时。",
            "此情风月知。"
        ],
        "notes": "",
        "id": "835add406ad0dda9f9a3d194f6a4a3c4"
    },
    {
        "author": "欧阳修",
        "dynasty": "宋",
        "type": "词",
        "rhythmic": "阮郎归",
        "title": "",
        "preface": "",
        "paragraphs": [
            "刘郎何日是来时。",
            "无心云胜伊。",
            "行云犹解傍山飞。",
            "郎行去不归。",
            "强匀画，又芳菲。",
            "春深轻薄衣。",
            "桃花无语伴相思。",
            "阴阴月上时。"
        ],
        "notes": "",
        "id": "ef25697d81b0a44d219d687ab20eefab"
    },
    {
        "author": "欧阳修",
        "dynasty": "宋",
        "type": "词",
        "rhythmic": "雨中花・夜行船",
        "title": "",
        "preface": "",
        "paragraphs": [
            "千古都门行路。",
            "能使离歌声苦。",
            "送尽行人，花残春晚，又到君东去。",
            "醉藉落花吹暖絮。",
            "多少曲堤芳树。",
            "且携手留连，良辰美景，留作相思处。"
        ],
        "notes": "",
        "id": "af8953a144d1619255e98744fa3a54ee"
    },
    {
        "author": "欧阳修",
        "dynasty": "宋",
        "type": "词",
        "rhythmic": "鹊桥仙",
        "title": "",
        "preface": "",
        "paragraphs": [
            "月波清霁，烟容明淡，灵汉旧期还至。",
            "鹊迎桥路接天津，映夹岸、星榆点缀。",
            "云屏未卷，仙鸡催晓，肠断去年情味。",
            "多应天意不教长，恁恐把、欢娱容易。"
        ],
        "notes": "",
        "id": "2718447b4a2e5208063f65c1a8ddacb7"
    },
    {
        "author": "欧阳修",
        "dynasty": "宋",
        "type": "词",
        "rhythmic": "鹊踏枝",
        "title": "",
        "preface": "",
        "paragraphs": [
            "一曲尊前开画扇，暂近还遥，不语仍低面。直至情多缘少见，千金不直双回眄。",
            "苦恨行云容易散，过尽佳期，争向年芳晚。百种寻思千万遍，愁肠不似情难断。"
        ],
        "notes": "",
        "id": "00da92536e401e2415364eb7b819a7ca"
    },
    {
        "author": "欧阳修",
        "dynasty": "宋",
        "type": "词",
        "rhythmic": "鹤冲天",
        "title": "",
        "preface": "",
        "paragraphs": [
            "梅谢粉，柳拖金。",
            "香满旧园林。",
            "养花天气半晴阴。",
            "花好却愁深。",
            "花无数。",
            "愁无数。",
            "花好却愁春去。",
            "戴花持酒祝东风。",
            "千万莫匆匆。"
        ],
        "notes": "",
        "id": "373c8ce35051240fa5e0d365f39dd87c"
    },
    {
        "author": "欧阳修",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "学画宫眉细细长。",
            "芙蓉出水斗新妆。",
            "只知一笑能倾国，不信相看有断肠。",
            "双黄鹄，两鸳鸯。",
            "迢迢云水恨难忘。",
            "早知今日长相忆，不及从初莫作双。"
        ],
        "notes": "",
        "id": "e33be0673e4c73591eb5335932f87d66"
    },
    {
        "author": "欧阳修",
        "dynasty": "宋",
        "type": "词",
        "rhythmic": "鼓笛慢・水龙吟",
        "title": "",
        "preface": "",
        "paragraphs": [
            "缕金裙窣轻纱，透红莹玉真堪爱。",
            "多情更把，眼儿斜盼，眉儿敛黛。",
            "舞态歌阑，困偎香脸，酒红微带。",
            "便直饶、更有丹青妙手，应难写、天然态。",
            "长恐有时不见，每饶伊、百般娇呆。",
            "眼穿肠断，如今千种，思量无奈。",
            "花谢春归，梦回云散，欲寻难再。",
            "暗消魂，但觉鸳衾凤枕，有馀香在。"
        ],
        "notes": "",
        "id": "8cc2524640e9a46de9dd5d1a75b68d1f"
    }
]