[
    {
        "author": "欧阳衮",
        "dynasty": "唐",
        "type": "诗",
        "rhythmic": "",
        "title": "雨",
        "preface": "",
        "paragraphs": [
            "细雨弄春阴，余寒入昼深。",
            "山姿轻薄雾，烟色澹幽林。",
            "鹿践莓苔滑，鱼牵水荇沈。",
            "怀情方未已，清酒漫须斟。"
        ],
        "notes": "",
        "id": "f8798f53557ad50b8b60ff54c883bbec"
    },
    {
        "author": "欧阳衮",
        "dynasty": "唐",
        "type": "诗",
        "rhythmic": "",
        "title": "田家",
        "preface": "",
        "paragraphs": [
            "黯黯日将夕，牛羊村外来。",
            "岩阿青气发，篱落杏花开。",
            "草木应初感，鸧鹒亦已催。",
            "晚间春作好，行乐不须猜。"
        ],
        "notes": "",
        "id": "461b3fd63745f591304f2787a487c213"
    },
    {
        "author": "欧阳衮",
        "dynasty": "唐",
        "type": "诗",
        "rhythmic": "",
        "title": "神光寺",
        "preface": "",
        "paragraphs": [
            "香刹悬青磴，飞楼界碧空。",
            "石门栖怖鸽，慈塔绕归鸿。",
            "有法将心镜，无名属性通。",
            "从来乐幽寂，寻觅未能穷。"
        ],
        "notes": "",
        "id": "470ea0f2fc8ce6e8c142366a00b3be02"
    },
    {
        "author": "欧阳衮",
        "dynasty": "唐",
        "type": "诗",
        "rhythmic": "",
        "title": "和项斯游头陀寺上方",
        "preface": "",
        "paragraphs": [
            "步入桃源里，晴花更满枝。",
            "峰回山意旷，林杳竹光迟。",
            "远寺寻龙藏，名香发雁池。",
            "间能将远语，况及上阳时。"
        ],
        "notes": "",
        "id": "c16b94b3afb5904710f9d6253cfee44a"
    },
    {
        "author": "欧阳衮",
        "dynasty": "唐",
        "type": "诗",
        "rhythmic": "",
        "title": "秦原道中",
        "preface": "",
        "paragraphs": [
            "分险架长澜，斜梁控夕峦。",
            "宿云依岭断，初月入江寒。",
            "缁化秦裘敝，尘惊汉策残。",
            "无言倦行旅，遥路属时难。"
        ],
        "notes": "",
        "id": "ec7ea5f3651e24821c1b054f34fc0dbd"
    },
    {
        "author": "欧阳衮",
        "dynasty": "唐",
        "type": "诗",
        "rhythmic": "",
        "title": "月峰寺忆理公",
        "preface": "",
        "paragraphs": [
            "共来江海上，清论一宵同。",
            "禅榻浑依旧，心期浩已空。",
            "惊春花落树，闻梵涧摇风。",
            "二谛欣咨启，还应梦寐通。"
        ],
        "notes": "",
        "id": "370c1a45c13ab1b19c20cc337b793dbe"
    },
    {
        "author": "欧阳衮",
        "dynasty": "唐",
        "type": "诗",
        "rhythmic": "",
        "title": "寄陈去疾进士",
        "preface": "",
        "paragraphs": [
            "放迹疑辞垢，栖心亦道门。",
            "玄言萝幌馥，诗思竹炉温。",
            "解带摇花落，弹琴散鸟喧。",
            "江山兹夕意，唯有素交存。"
        ],
        "notes": "",
        "id": "347b529a21d78c88ec1663f522f82f3f"
    },
    {
        "author": "欧阳衮",
        "dynasty": "唐",
        "type": "诗",
        "rhythmic": "",
        "title": "听郢客歌阳春白雪",
        "preface": "",
        "paragraphs": [
            "寂听郢中人，高歌已绝伦。",
            "临风飘白雪，向日奏阳春。",
            "调雅偏盈耳，声长杳入神。",
            "连连贯珠并，嬝嬝遏云频。",
            "度曲知难和，凝情想任真。",
            "周郎如赏羡，莫使滞芳晨。"
        ],
        "notes": "",
        "id": "ae3d3361bfd34914f014d5a0b67c9c95"
    },
    {
        "author": "欧阳衮",
        "dynasty": "唐",
        "type": "诗",
        "rhythmic": "",
        "title": "南涧寺",
        "preface": "",
        "paragraphs": [
            "春寺无人乱鸟啼，藤萝阴磴野僧迷。",
            "云藏古壁遗龙象，草没香台抱鹿麛。",
            "松籁泠泠疑梵呗，柳烟历历见招提。",
            "为耽寂乐亲禅侣，莫怪闲行费马蹄。"
        ],
        "notes": "",
        "id": "ad7510d9cda7872d0c287827bfaf28bf"
    },
    {
        "author": "欧阳衮",
        "dynasty": "唐",
        "type": "诗",
        "rhythmic": "",
        "title": "及第后返闭户穷（下缺）",
        "preface": "",
        "paragraphs": [
            "为学心虽满，知君如掩扉。",
            "（见《吟窗杂录》卷四四）。"
        ],
        "notes": "",
        "id": "cc0c189c8d2fbe4a298e17d2a5972113"
    }
]