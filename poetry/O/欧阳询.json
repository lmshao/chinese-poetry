[
    {
        "author": "欧阳询",
        "dynasty": "唐",
        "type": "诗",
        "rhythmic": "",
        "title": "道失",
        "preface": "",
        "paragraphs": [
            "已惑孔贵嫔，又被辞人侮。",
            "花牋一何荣，七字谁曾许。",
            "不下结绮阁，空迷江令语。",
            "雕戈动地来，悮杀陈后主。"
        ],
        "notes": "",
        "id": "1c3ba366892e0b16b75d62e7aabd087d"
    },
    {
        "author": "欧阳询",
        "dynasty": "唐",
        "type": "诗",
        "rhythmic": "",
        "title": "嘲萧瑀射",
        "preface": "",
        "paragraphs": [
            "急风吹缓箭，弱手驭强弓。",
            "欲高飜复下，应西还更东。",
            "十回俱著地，两手幷擎空。",
            "借问谁为此，乃应是宋公。"
        ],
        "notes": "",
        "id": "2dd033201ec5ac4fed44b1cff699a62d"
    },
    {
        "author": "欧阳询",
        "dynasty": "唐",
        "type": "诗",
        "rhythmic": "",
        "title": "题雷威琴",
        "preface": "",
        "paragraphs": [
            "合雅大乐，成文正音。",
            "徽弦一泛，山水俱深。",
            "（《西溪丛语》上）（《西溪丛语》云：「长兄伯声云：昔至渑邑，获一古琴，中题云〖略〗。",
            "雷威断，欧阳询书，陜郊处士魏野家藏。",
            "」同书复录雷威大历三年题字，知欧、雷并非同时之人。",
            "此诗如为欧作，则诗题误。",
            "颇疑「欧阳询书」云云，仅指其字体为欧书，而非必欧本人之作。",
            "）。"
        ],
        "notes": "",
        "id": "96adc81472fc12f61a3482396da0169c"
    }
]