[
    {
        "author": "欧阳光祖",
        "dynasty": "宋",
        "type": "诗",
        "rhythmic": "",
        "title": "赠篆书吴全仲古风",
        "preface": "",
        "paragraphs": [
            "黄帝史仓初作书，依类象形书亦疏。",
            "兽蹄鸟迹颇奇怪，干端坤倪微发舒。",
            "周籀大篆十五篇，体制渐与苍史殊。",
            "秦兼七国有天下，混一土宇同书车。",
            "赵高采历竞新作，胡母博学夸宏橅。",
            "是时小篆方挺出，苍籀字画勤芟除。",
            "云阳系囚变隶体，世喜简便争奔趋。",
            "人文日巧伪日胜，古意自此皆荒芜。",
            "峄山野火惟焦苏，苦县光和碑亦无。",
            "宣王石鼓后来出，真赝莫订徒嗟吁。",
            "阳冰凛凛及前辈，字骨瘦硬中敷腴。",
            "潮乎下笔亦清切，杜陵谓与李蔡俱。",
            "寂寥恍已隔千载，游心艺苑惟长驱。",
            "我朝巨笔惟章徐，武夷近数延陵吴。",
            "吴君心近觑天巧，瘦不露骨肥不粗。",
            "小字银钩铁画如，大字龙蛇相鬰纡。",
            "上穷羲黄下秦汉，掎摭彝鼎并盘盂。",
            "知音惜无浣花老，侯门欲曳邹阳裾。",
            "劝君行矣勿留滞，识真四海多通儒。",
            "莫学妇人写阴符，莫作奇字索酒沽。",
            "摩崖他日颂功德，大字深刻真良图。"
        ],
        "notes": "",
        "id": "2d5072b0c37685856c1bb174cd832788"
    },
    {
        "author": "欧阳光祖",
        "dynasty": "宋",
        "type": "诗",
        "rhythmic": "",
        "title": "和朱元晦九曲櫂歌  其一",
        "preface": "",
        "paragraphs": [
            "听取渔歌说武夷，武夷九曲水涟漪。",
            "放舟理櫂从头去，三十六峰天下奇。"
        ],
        "notes": "",
        "id": "4bba042471d3c05d9944c2cd2e76b3fe"
    },
    {
        "author": "欧阳光祖",
        "dynasty": "宋",
        "type": "诗",
        "rhythmic": "",
        "title": "和朱元晦九曲櫂歌  其二",
        "preface": "",
        "paragraphs": [
            "一曲回看天鉴池，一边草木与云齐。",
            "金龙玉简无寻处，花自春风鸟自啼。"
        ],
        "notes": "",
        "id": "09c75e59e39426172ec69d89f9987174"
    },
    {
        "author": "欧阳光祖",
        "dynasty": "宋",
        "type": "诗",
        "rhythmic": "",
        "title": "和朱元晦九曲櫂歌  其三",
        "preface": "",
        "paragraphs": [
            "玉女峰临二曲流，刳心学道几春秋。",
            "东风不信心如铁，却放石楠花满头。"
        ],
        "notes": "",
        "id": "1d34223b7c11f99ba00eddb138969b57"
    },
    {
        "author": "欧阳光祖",
        "dynasty": "宋",
        "type": "诗",
        "rhythmic": "",
        "title": "和朱元晦九曲櫂歌  其四",
        "preface": "",
        "paragraphs": [
            "仙人驾船朝上真，三曲溪流日浅清。",
            "读书岩前闻鹤唳，恐是旧时弦诵声。"
        ],
        "notes": "",
        "id": "64f0c45c4518124cb7371fd1aed5553b"
    },
    {
        "author": "欧阳光祖",
        "dynasty": "宋",
        "type": "诗",
        "rhythmic": "",
        "title": "和朱元晦九曲櫂歌  其五",
        "preface": "",
        "paragraphs": [
            "日日金鸡啁哳鸣，仙机岩前冬复春。",
            "系舟四曲看题石，诗与人存今几人。"
        ],
        "notes": "",
        "id": "94570ef72c46d4787c2a12d7e6030edc"
    },
    {
        "author": "欧阳光祖",
        "dynasty": "宋",
        "type": "诗",
        "rhythmic": "",
        "title": "和朱元晦九曲櫂歌  其六",
        "preface": "",
        "paragraphs": [
            "五曲溪回屋数椽，上依翠壁下流泉。",
            "幽居不用立名字，大隠一峰高插天。"
        ],
        "notes": "",
        "id": "4bdedde43d91f73caeb5bb94068ff125"
    },
    {
        "author": "欧阳光祖",
        "dynasty": "宋",
        "type": "诗",
        "rhythmic": "",
        "title": "和朱元晦九曲櫂歌  其七",
        "preface": "",
        "paragraphs": [
            "仙掌峰边仙浴堂，泉声戛戛潄琳琅。",
            "流从六曲滩头去，犹带落花风里香。"
        ],
        "notes": "",
        "id": "ef5249ff41171571536c0811cfaf888d"
    },
    {
        "author": "欧阳光祖",
        "dynasty": "宋",
        "type": "诗",
        "rhythmic": "",
        "title": "和朱元晦九曲櫂歌  其八",
        "preface": "",
        "paragraphs": [
            "七曲溪边古寺基，石塘春水绿漪漪。",
            "澄波不见招提影，只有山光似旧时。"
        ],
        "notes": "",
        "id": "a8f47ca3f0fbd4b628e0f9c597ea3a5f"
    },
    {
        "author": "欧阳光祖",
        "dynasty": "宋",
        "type": "诗",
        "rhythmic": "",
        "title": "和朱元晦九曲櫂歌  其九",
        "preface": "",
        "paragraphs": [
            "神仙蜕骨鼓楼山，一去丹霄更不还。",
            "停舟八曲访遗迹，风雨萧萧生暮寒。"
        ],
        "notes": "",
        "id": "c0e01fda1d68bbb0add8477929956fa4"
    },
    {
        "author": "欧阳光祖",
        "dynasty": "宋",
        "type": "诗",
        "rhythmic": "",
        "title": "和朱元晦九曲櫂歌  其一○",
        "preface": "",
        "paragraphs": [
            "游遍丹山与翠崖，新村渡口日西颓。",
            "神仙有无不可问，欵乃数声归去来。"
        ],
        "notes": "",
        "id": "11ee394ae4b0ec3d6fd6818eea4165e3"
    },
    {
        "author": "欧阳光祖",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "白发骎骎吾老矣，名场从此欲投簪。"
        ],
        "notes": "",
        "id": "15189d93f3f2ec47bec407680176d7f2"
    }
]