[
    {
        "author": "黄敏德",
        "dynasty": "宋",
        "type": "诗",
        "rhythmic": "",
        "title": "大涤洞留题  其一",
        "preface": "",
        "paragraphs": [
            "九锁山深断世踪，云霞堆里著瑶宫。",
            "千年地胜身才到，一柱峰高路忽通。",
            "据石漱泉消俗念，扪萝扣洞挹仙风。",
            "直疑凡骨今朝换，不假金丹屡转功。"
        ],
        "notes": "",
        "id": "a4e3c0f880d5b98e073085c44a52f6ed"
    },
    {
        "author": "黄敏德",
        "dynasty": "宋",
        "type": "诗",
        "rhythmic": "",
        "title": "大涤洞留题  其二",
        "preface": "",
        "paragraphs": [
            "忆昨朝真暂憇留，清宵澒洞乳泉流。",
            "重来人在山尤好，剩喜凉生暑顿收。",
            "玉柱擎天高拔地，翠蛟拥日冷涵秋。",
            "蝇头蜗角如饴美，林下谁能一转头。"
        ],
        "notes": "",
        "id": "4d5c258fb4d905643087c6567634362f"
    },
    {
        "author": "黄敏德",
        "dynasty": "宋",
        "type": "诗",
        "rhythmic": "",
        "title": "入洞霄九锁路间",
        "preface": "",
        "paragraphs": [
            "绿萝垂地白日暗，落叶满径行人稀。",
            "青童走入报迎客，惊罢先生一局棋。"
        ],
        "notes": "",
        "id": "1474090d41ca5cf6273a80e2ad600a59"
    },
    {
        "author": "黄敏德",
        "dynasty": "宋",
        "type": "诗",
        "rhythmic": "",
        "title": "舞翠亭观泉",
        "preface": "",
        "paragraphs": [
            "坐来毛骨觉萧然，百尺飞流下碧天。",
            "杯酒未终身世换，尽移三峡到尊前。"
        ],
        "notes": "",
        "id": "581bf0bf4e79cbcb007977774eb1bc0f"
    }
]