[
    {
        "author": "黄铸",
        "dynasty": "宋",
        "type": "诗",
        "rhythmic": "",
        "title": "贽见洪师",
        "preface": "",
        "paragraphs": [
            "风烟入暝少人行，独鹤来依帝子城。",
            "华表柱头霜月冷，清宵有梦到钟声。"
        ],
        "notes": "",
        "id": "8fd6b7661fcc53fe397f3dc92face6fc"
    },
    {
        "author": "黄铸",
        "dynasty": "宋",
        "type": "词",
        "rhythmic": "小重山",
        "title": "",
        "preface": "",
        "paragraphs": [
            "凉入秋檐雨意长。",
            "竹深啼络纬，响虚堂。",
            "一枝灯影耿昏黄。",
            "疏帘外，风度木樨香。",
            "心事易成伤。",
            "燕支坡下路，语如簧。",
            "定仙螺子玉钗梁。",
            "鸳屏梦，应到旧韦郎。"
        ],
        "notes": "",
        "id": "2c67a7ddcf6b9a95edf4b5f8b30f0a0a"
    },
    {
        "author": "黄铸",
        "dynasty": "宋",
        "type": "词",
        "rhythmic": "秋蕊香令",
        "title": "",
        "preface": "",
        "paragraphs": [
            "花外数声风定。",
            "烟际一痕月净。",
            "水晶屏小敧醉枕。",
            "院静鸣蛩相应。",
            "香销斜掩青铜镜。",
            "背灯影。",
            "寒砧夜半和雁阵。",
            "秋在刘郎绿鬓。"
        ],
        "notes": "",
        "id": "a141f3007ede403750c3c0ccfc91c2e5"
    }
]