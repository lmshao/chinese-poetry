[
    {
        "author": "洪遵",
        "dynasty": "宋",
        "type": "诗",
        "rhythmic": "",
        "title": "丁香",
        "preface": "",
        "paragraphs": [
            "来自丁香国，还应世所稀。",
            "丛生盛枝叶，乱结罥中衣。",
            "冷艳琼为色，低枝翠作围。",
            "蔓连疑锁骨，时见玉尘飞。"
        ],
        "notes": "",
        "id": "2d46cb7260499d61b616e4f338acf4df"
    },
    {
        "author": "洪遵",
        "dynasty": "宋",
        "type": "诗",
        "rhythmic": "",
        "title": "和弟景卢月台诗",
        "preface": "",
        "paragraphs": [
            "筑台结阁两争华，便觉流涎过曲车。",
            "户小难禁竹叶酒，睡多须藉菊苗茶。"
        ],
        "notes": "",
        "id": "cefdf2be695dc8f0d4828c626dff3cff"
    },
    {
        "author": "洪遵",
        "dynasty": "宋",
        "type": "诗",
        "rhythmic": "",
        "title": "忆西湖",
        "preface": "",
        "paragraphs": [
            "忆昔西湖上，芳醪手自斟。",
            "龟游低芰乱，鱼闯小萍沉。",
            "意远山犹迥，心清水共深。",
            "三秋未许见，聊向梦中寻。"
        ],
        "notes": "",
        "id": "3b45ae3676d0462f97b5230c8216c8f7"
    },
    {
        "author": "洪遵",
        "dynasty": "宋",
        "type": "诗",
        "rhythmic": "",
        "title": "次韵相兄舫斋诗二首  其一",
        "preface": "",
        "paragraphs": [
            "长年三老漫良图，何用西风十幅蒲。",
            "四壁烟光长在眼，公知杖屦有江湖。"
        ],
        "notes": "",
        "id": "7f11cf1409b2b3d9647f5b2e4f1b31f2"
    },
    {
        "author": "洪遵",
        "dynasty": "宋",
        "type": "诗",
        "rhythmic": "",
        "title": "次韵相兄舫斋诗二首  其二",
        "preface": "",
        "paragraphs": [
            "浮家泛宅古无多，只有高人张志和。",
            "心似虚舟元不系，泊然聊与世同波。"
        ],
        "notes": "",
        "id": "e979e81dd28e37aa203e97852b673eee"
    },
    {
        "author": "洪遵",
        "dynasty": "宋",
        "type": "诗",
        "rhythmic": "",
        "title": "洛花不望而至次相兄韵",
        "preface": "",
        "paragraphs": [
            "多谢吴中客，移花五亩园。",
            "灰心劳远梦，茧足蹈前言。",
            "定是黄金蕊，真须白玉尊。",
            "从今付幽赏，不用赋招魂。"
        ],
        "notes": "",
        "id": "6a368eef12968032ae5502c01619f2dd"
    },
    {
        "author": "洪遵",
        "dynasty": "宋",
        "type": "诗",
        "rhythmic": "",
        "title": "王世英秀才出示曾卿诗求和",
        "preface": "",
        "paragraphs": [
            "投笔文章壮志休，鸟经鹤训漫心留。",
            "若为一见开青眼，解使三公出黑头。",
            "望陇自应知可否，折潮须信妙源流。",
            "夜光明月无虚售，可忍庸人按剑求。"
        ],
        "notes": "",
        "id": "cbc8f76925b89d1e1ae8617100bf0d65"
    },
    {
        "author": "洪遵",
        "dynasty": "宋",
        "type": "诗",
        "rhythmic": "",
        "title": "汉诏郡县行乡饮酒礼颂诗  其一",
        "preface": "",
        "paragraphs": [
            "天生蒸民，曷其有识。",
            "维圣摩励，规闲矩饬。"
        ],
        "notes": "",
        "id": "7242b5cc76871900565c5d9c4810100f"
    },
    {
        "author": "洪遵",
        "dynasty": "宋",
        "type": "诗",
        "rhythmic": "",
        "title": "汉诏郡县行乡饮酒礼颂诗  其二",
        "preface": "",
        "paragraphs": [
            "阳礼教逊，诰誓上仪。",
            "降周迄秦，淟涊弗治。"
        ],
        "notes": "",
        "id": "b2fef8aa25ae5ab0eb56f902dc9c1f73"
    },
    {
        "author": "洪遵",
        "dynasty": "宋",
        "type": "诗",
        "rhythmic": "",
        "title": "汉诏郡县行乡饮酒礼颂诗  其三",
        "preface": "",
        "paragraphs": [
            "斤斤显宗，黼黻王度。",
            "三宫孔阳，精意治具。"
        ],
        "notes": "",
        "id": "27cecadbf4c7413e91ba7ee4a8b4611d"
    },
    {
        "author": "洪遵",
        "dynasty": "宋",
        "type": "诗",
        "rhythmic": "",
        "title": "汉诏郡县行乡饮酒礼颂诗  其四",
        "preface": "",
        "paragraphs": [
            "爰𠡠方国，礼行于乡。",
            "稽经诹律，属民横堂。"
        ],
        "notes": "",
        "id": "7fb5451efb178528f8298e3261d88895"
    },
    {
        "author": "洪遵",
        "dynasty": "宋",
        "type": "诗",
        "rhythmic": "",
        "title": "汉诏郡县行乡饮酒礼颂诗  其五",
        "preface": "",
        "paragraphs": [
            "先圣严严，拜跪荐祭。",
            "冠缨莘莘，鳞差栉比。"
        ],
        "notes": "",
        "id": "c5bafb7552525dc112355d8543b2d66f"
    },
    {
        "author": "洪遵",
        "dynasty": "宋",
        "type": "诗",
        "rhythmic": "",
        "title": "汉诏郡县行乡饮酒礼颂诗  其六",
        "preface": "",
        "paragraphs": [
            "迺速庠门，迺洁东荣。",
            "宾主僎介，堪舆是程。"
        ],
        "notes": "",
        "id": "5a77cfca864497aa98b8218b96638801"
    },
    {
        "author": "洪遵",
        "dynasty": "宋",
        "type": "诗",
        "rhythmic": "",
        "title": "汉诏郡县行乡饮酒礼颂诗  其七",
        "preface": "",
        "paragraphs": [
            "笙流觯扬，少长位辨。",
            "已事而竣，不诫用劝。"
        ],
        "notes": "",
        "id": "1dc2ef17d51efb93dc922e35ac38e5d0"
    },
    {
        "author": "洪遵",
        "dynasty": "宋",
        "type": "诗",
        "rhythmic": "",
        "title": "汉诏郡县行乡饮酒礼颂诗  其八",
        "preface": "",
        "paragraphs": [
            "咏仁蹈德，骎骎措刑。",
            "舄弈千载，薰为太平。"
        ],
        "notes": "",
        "id": "402830fe47b8af988d04d3b9c600fce0"
    },
    {
        "author": "洪遵",
        "dynasty": "宋",
        "type": "诗",
        "rhythmic": "",
        "title": "汉诏郡县行乡饮酒礼颂诗  其九",
        "preface": "",
        "paragraphs": [
            "干清坤夷，轩豁呈露。",
            "万祥毕溱，登三咸五。"
        ],
        "notes": "",
        "id": "d2e40a47acf0a7f8e1b7ddf6251af511"
    },
    {
        "author": "洪遵",
        "dynasty": "宋",
        "type": "诗",
        "rhythmic": "",
        "title": "汉诏郡县行乡饮酒礼颂诗  其一○",
        "preface": "",
        "paragraphs": [
            "昔在建武，大圣载营。",
            "有臣曰湛，示我汉行。"
        ],
        "notes": "",
        "id": "f9c99a6a3073e03524464d64acbc093e"
    },
    {
        "author": "洪遵",
        "dynasty": "宋",
        "type": "诗",
        "rhythmic": "",
        "title": "汉诏郡县行乡饮酒礼颂诗  其一一",
        "preface": "",
        "paragraphs": [
            "緜𫈵无传，莫克用人。",
            "孰播其馨，孝明是似。"
        ],
        "notes": "",
        "id": "17a8f01e09023f2382684a341e273a3c"
    },
    {
        "author": "洪遵",
        "dynasty": "宋",
        "type": "诗",
        "rhythmic": "",
        "title": "汉诏郡县行乡饮酒礼颂诗  其一二",
        "preface": "",
        "paragraphs": [
            "允哉帝德，侯其伟而。",
            "矢诗不多，维后之诒。"
        ],
        "notes": "",
        "id": "9f2fccfdcdb0b7fa2f9a30b8f57a60dd"
    }
]