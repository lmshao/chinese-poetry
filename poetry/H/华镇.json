[
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "神功盛德诗  其一",
        "preface": "",
        "paragraphs": [
            "茫茫神州，有疆有理。",
            "歼殄豺虎，翦夷荆杞。",
            "人可以群，神获其祀，惟宣祖是畀。"
        ],
        "notes": "",
        "id": "0ce02411f4348fe87c4ddd19791119b8"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "神功盛德诗  其二",
        "preface": "",
        "paragraphs": [
            "道有伦极，克建克叙。",
            "不丧厥猷，物有其纪。",
            "既污者隆，何千万年。",
            "施于孙子，惟宣祖所畀。"
        ],
        "notes": "",
        "id": "cb28ed2f6aad35229791ed19c0aa2b32"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "神功盛德诗  其三",
        "preface": "",
        "paragraphs": [
            "其畀惟何，笃生真人。",
            "作之孔武，敏则有神。",
            "乃圣嗣德，益之以文。",
            "庆既令矣，克成厥勋。"
        ],
        "notes": "",
        "id": "02aba021d0923e82b949d497aa3d87d7"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "神功盛德诗  其四",
        "preface": "",
        "paragraphs": [
            "于皇武王，帝锡其猷。",
            "克奋神武，应天之求。",
            "维睠乃顾，申命用休。",
            "狱讼讴歌，旁来不谋。",
            "高视虞夏，嗣于有周。"
        ],
        "notes": "",
        "id": "3298ce6b8485180d74dbb71f165488c3"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "神功盛德诗  其五",
        "preface": "",
        "paragraphs": [
            "蠢尔小腆，昧天之灵。",
            "弗念厥显，首干我经。",
            "龙旗东指，淮海惟清。",
            "西狩三城，泽潞以平。",
            "皇皇天声，如雷如霆，罔不震惊。"
        ],
        "notes": "",
        "id": "290ffdb3f03487ef86e03fa95e1b4873"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "神功盛德诗  其六",
        "preface": "",
        "paragraphs": [
            "偏师四指，露檄旁招。",
            "负固衔璧，知几造朝。",
            "凌江绝岭，曾不崇朝。",
            "蜀道失险，关烽聿销。"
        ],
        "notes": "",
        "id": "0a8256e30d913e5aa07fd5b2ba50d6e0"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "神功盛德诗  其七",
        "preface": "",
        "paragraphs": [
            "恢恢皇纲，周汉之后。",
            "唐嗣不武，实弛其纽。",
            "自我维之，律此群丑。",
            "式相上帝，以奠九有。"
        ],
        "notes": "",
        "id": "ae345ae7687bb53cc5de5585f1f6163e"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "神功盛德诗  其八",
        "preface": "",
        "paragraphs": [
            "瞻彼亨龙，应时而作。",
            "维云维雷，以引以翼。",
            "大人有徽音，物被其泽。",
            "德馨孔昭，休命爰锡。"
        ],
        "notes": "",
        "id": "8e5623d5c6f45cc4395c8ce1ae2354d2"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "神功盛德诗  其九",
        "preface": "",
        "paragraphs": [
            "蕞尔汾晋，秽我王路。",
            "天诛久稽，爰赫斯怒。",
            "大明继昭，晞彼朝露。",
            "文轨攸同，平平天步。"
        ],
        "notes": "",
        "id": "2aebff3cc0d868585efca971316e8c8b"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "神功盛德诗  其一○",
        "preface": "",
        "paragraphs": [
            "朱干雕戈，包以虎皮。",
            "脱剑解胄，敦说书诗。",
            "钟鼓喤喤，俎豆仪仪。",
            "相我斯成，以永丕基。"
        ],
        "notes": "",
        "id": "2263b7096892b53d237ec11e6f1c735f"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "神功盛德诗  其一一",
        "preface": "",
        "paragraphs": [
            "猗欤道真，厥心希微。",
            "我则道之，万物纷错，我摄之以无为。",
            "股肱良矣，心膂则奇。",
            "荡荡妙用，民莫之知。",
            "既绥寰中，亦静四夷。",
            "承休垂裕，维君维师。"
        ],
        "notes": "",
        "id": "8c5b59e08743fcdb2b00496a6f826978"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "神功盛德诗  其一二",
        "preface": "",
        "paragraphs": [
            "雍雍和声，召彼协气。",
            "散为丰年，凝为嘉瑞。",
            "三脊之茅，四海之美，惟帝王是致。"
        ],
        "notes": "",
        "id": "ce8f5ac2d05b679954cca66d7efd9530"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "神功盛德诗  其一三",
        "preface": "",
        "paragraphs": [
            "岩岩太山，升于天中。",
            "鸾舆戾止，玉检金封。",
            "汾脽千里，亲飞六龙。",
            "上下昭报，神明以通。"
        ],
        "notes": "",
        "id": "9b7f6107936b15996d59fe4689e927d5"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "神功盛德诗  其一四",
        "preface": "",
        "paragraphs": [
            "在昔图书，出于河洛。",
            "有龙有龟，前圣之作。",
            "惟天无亲，德侔斯格。",
            "我躬受之，宝符神䇲。"
        ],
        "notes": "",
        "id": "7cb0ea619ac344ce07b264fe88801757"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "神功盛德诗  其一五",
        "preface": "",
        "paragraphs": [
            "上天之载，引之惟逸。",
            "原民之生，天子之职。",
            "我安其止，弗扰弗刻。",
            "厥德罔愆，宜符帝则。"
        ],
        "notes": "",
        "id": "50516f2c9be61c65a48b2dc1ac6409cd"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "神功盛德诗  其一六",
        "preface": "",
        "paragraphs": [
            "我征既宽，我役不烦。",
            "息我干矛，审尔刑冤。",
            "井饮田食，日舒以闲。",
            "鸿化何为，淳风载还。"
        ],
        "notes": "",
        "id": "2ad29554a3d1c0b75e0cd9e4a83df712"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "神功盛德诗  其一七",
        "preface": "",
        "paragraphs": [
            "俾尔息而庶，俾尔厚而富。",
            "黄发稚齿，既仁且寿。",
            "帝歆其馨，介我纯祐。"
        ],
        "notes": "",
        "id": "f8df7c25c8aa9ba464504bd6c4ec9619"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "神功盛德诗  其一八",
        "preface": "",
        "paragraphs": [
            "其祐维何，如商之戊。",
            "天地其行，既长且久。",
            "宠绥下民，克念厥后。",
            "取我元良，锡之九有。",
            "不失其传，益羡三后。",
            "惟尧舜为难，惟我则不。"
        ],
        "notes": "",
        "id": "cde38e4f2f67bca60ad1f874a0db88cb"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "神功盛德诗  其一九",
        "preface": "",
        "paragraphs": [
            "世德之渊，庆流弥弥。",
            "笃生哲后，在宗之子。",
            "其积弥新，有闻不已。",
            "文考受之，以肖以似。",
            "人之攸归，天命爰止。"
        ],
        "notes": "",
        "id": "d90f5eaa7d9926f16aaf238964503356"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "神功盛德诗  其二○",
        "preface": "",
        "paragraphs": [
            "天命靡常，惟德惟功。",
            "神圣有作，历数在躬。",
            "正位东朝，遂成大宗。",
            "协和万邦，万邦以雍。"
        ],
        "notes": "",
        "id": "226a68c59491c2fcbc78bfeeabfd6e66"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "神功盛德诗  其二一",
        "preface": "",
        "paragraphs": [
            "沈沈神机，其动其时。",
            "和柔以刚，克爱以威。",
            "肃之振之，俾无或隳。",
            "功则未既，思有宏规。"
        ],
        "notes": "",
        "id": "e73ec0377eb6cd27882efc5aa44dee30"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "神功盛德诗  其二二",
        "preface": "",
        "paragraphs": [
            "皇有大猷，其成落落。",
            "文武不世，千载无作。",
            "圣人勃兴，积厚施博。",
            "作之新之，以底远略。"
        ],
        "notes": "",
        "id": "f383d67357e653b2806de48ad17170b2"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "神功盛德诗  其二三",
        "preface": "",
        "paragraphs": [
            "既发我明，既达我聪。",
            "合变体经，神化无穷。",
            "长毓儒雅，蓄砺兵戎。",
            "无思不服，物有其容。",
            "夙夜不怠，济我丰功。"
        ],
        "notes": "",
        "id": "09279aa032fae834d8dc038331cbcc52"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "神功盛德诗  其二四",
        "preface": "",
        "paragraphs": [
            "济济朝廷，有名有实。",
            "多士在服，百工励翼。",
            "礼乐兴矣，刑政既达。",
            "郁乎有文，绍周之则。"
        ],
        "notes": "",
        "id": "d862c15ad7d87b4be924e482537dbad9"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "神功盛德诗  其二五",
        "preface": "",
        "paragraphs": [
            "绵绵句丽，莽莽河湟。",
            "绝彼东海，逸于西疆。",
            "或翦或怀，德威孔扬。",
            "列我郡县，袭我衣裳，于前人有光。"
        ],
        "notes": "",
        "id": "611749d1b4d4cfa67b3111db7b474003"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "咏古十六首  其一",
        "preface": "",
        "paragraphs": [
            "衮衣自美好，无能被猿猱。",
            "鶢鶋巢鲁门，恻怆临九牢。",
            "此物乃异类，珍华宜见逃。",
            "颍阳本无人，嗜好非羽毛。",
            "执心一何苦，用形一何劳。",
            "采薇代刍豢，刍豢气膻臊。",
            "饮水宁手掬，飘风声怒号。",
            "不慕黄屋尊，遗之如秋毫。",
            "道真固所重，无乃太嚣嚣。",
            "达士各有心，非志斯鬰陶。",
            "饮河已盈腹，河流自滔滔。",
            "一枝傥可栖，云构如蓬蒿。",
            "适外皆长物，逐物非吾曹。",
            "如何市朝人，捐生竞锥刀。",
            "颓川无回波，始觉素风高。"
        ],
        "notes": "",
        "id": "b7e1ea1f33e193188bbb45ecb5030ab2"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "咏古十六首  其二",
        "preface": "",
        "paragraphs": [
            "穆王有天下，王纲正齐肃。",
            "玉帛来万邦，明堂覆重屋。",
            "珠金严器皿，龙章粲华服。",
            "玉戚副朱干，英茎荐清曲。",
            "窈窕备嫔御，芳颜美如玉。",
            "文章穷制作，采色已繁缛。",
            "晚与化人游，清都暂经目。",
            "梦回顾人世，怆恨情不足。",
            "九重深且严，视若窘羁束。",
            "腐朽视玉石，膻恶生膏沐。",
            "倏起驾八骏，凌飞厉黄鹄。",
            "远寻西王母，高宴昆山麓。",
            "归来九庙荒，日暮歌黄竹。"
        ],
        "notes": "",
        "id": "8c341c6c448c8d6e1299cd85fffb9548"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "咏古十六首  其三",
        "preface": "",
        "paragraphs": [
            "黄河天上来，一曲一千里。",
            "冯夷值海若，反顾忘秋水。",
            "通川不足多，支流宁复纪。",
            "大朴久已丧，群言乱如麻。",
            "儒墨及刑名，交流自名家。",
            "曲士殉所察，纷纷摘其华。",
            "伯阳究宗本，为言天地初。",
            "蟪蛄惊春秋，格言落玄虚。",
            "华颠困章句，强识家人书。"
        ],
        "notes": "",
        "id": "8217f74eea9931e9ada5b4f9353f57b4"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "咏古十六首  其四",
        "preface": "",
        "paragraphs": [
            "长剑寄宝匣，往往夜鸣吼。",
            "芒针补弊履，虽贱不为丑。",
            "藏器贵有施，斯人自吾偶。",
            "汲汲出疆贽，皇皇丧家狗。",
            "无愧三宿行，未多沮溺耦。",
            "营丘执羔客，乃是射钩手。",
            "解缚履文陛，低颜亦含垢。",
            "鲁堂品藻中，茂实帝王后。",
            "君子当际会，所学问行否。",
            "南阳三顾日，不羡商岩叟。",
            "相期等钓璜，兹为兆熊后。",
            "宿将轻少年，前席亦何有。",
            "恢恢王景略，落落秦关右。",
            "周旋二十年，初心了无负。",
            "何必逐桓温，联翩东南走。",
            "松栢傥莫依，嵩岱皆培𪣻。"
        ],
        "notes": "",
        "id": "6dbed10ccb395ebc87dfadd3330bdc93"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "咏古十六首  其五",
        "preface": "",
        "paragraphs": [
            "昔在战国时，吴生固多奇。",
            "弱鲁偶以将，彊齐不能支。",
            "聿来守西河，纵横各有施。",
            "黔首乐无贰，财用日以滋。",
            "士卒思致命，官事咸允厘。",
            "韩赵既来宾，秦人怯东窥。",
            "魏郊昔多垒，中外安且熙。",
            "当时计其功，谁复相等夷。",
            "盛德乃不器，中智各有宜。",
            "由来秉国钧，不类提军绥。",
            "论列谩纷错，至当难重违。",
            "桓桓盖世气，低徊下卑辞。"
        ],
        "notes": "",
        "id": "178b9d691c4e659e191e01835f6ad007"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "咏古十六首  其六",
        "preface": "",
        "paragraphs": [
            "风云起幽朔，霜雪雕松桂。",
            "修竹实不华，猗梧惨憔悴。",
            "江汉凝以沍，醴泉更蒙蔽。",
            "鸾凤何所归，增击真良计。",
            "岐山尽禾黍，九成困惉懘。",
            "鸣矣后佳期，来仪爽幽契。",
            "乌鸢竞腐鼠，仰视惊高逝。",
            "众羽亦可怀，云飞屡回睨。",
            "猗嗟鲁先生，生后唐虞际。",
            "高华虽韡韡，硕果终幽翳。",
            "幅纸下聊城，片言挫秦锐。",
            "铦铓释纷难，未足论明哲。",
            "况复历下谈，微端本柔脆。",
            "时无豪杰士，横议喧𫛸鴂。",
            "春冰薄轻绡，可耐秋阳熭。"
        ],
        "notes": "",
        "id": "41bd640b340bfa9e449a9c1e9b9259cb"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "咏古十六首  其七",
        "preface": "",
        "paragraphs": [
            "黍稷无恶种，方苞藉良农。",
            "淳化混无外，殊疆蔼同风。",
            "海滨昔未洽，盗弄潢池中。",
            "胜残无善政，矧日劳兵戎。",
            "龚叟达事变，嘉言契清衷。",
            "𫓧锧何所施，钩鉏日成功。",
            "鸡豚被封域，桑麻翳垣墉。",
            "天子念循良，召对明光宫。",
            "醉客雅轻事，临歧愿追从。",
            "厚意难重违，归轩相与同。",
            "终藉哲人语，清风傃渊冲。",
            "小人徇其末，所得竟无庸。",
            "君子喻其大，道义在所攻。",
            "联裾治水衡，迟暮何从容。"
        ],
        "notes": "",
        "id": "683a813923b1860686708f5546b56998"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "咏古十六首  其八",
        "preface": "",
        "paragraphs": [
            "鲋鱼在涸辙，所志斗升水。",
            "斗升不可得，安望长江鲤。",
            "朝登禹门浪，回首风雷起。",
            "高才忽细行，脱略外讥毁。",
            "乡闾不见容，县令邈难迩。",
            "悠然挹斗酒，西游咸阳市。",
            "一言悟时主，倾注超园绮。",
            "献纳无间言，经纶有余美。",
            "平步蹑云汉，瞬息致千里。",
            "贾生终如遗，资用岂不伟。"
        ],
        "notes": "",
        "id": "c7296023f0b05faa538a800c58dd56bb"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "咏古十六首  其九",
        "preface": "",
        "paragraphs": [
            "三圣赞拔茅，拔茅有连茹。",
            "四始咏鸣鹿，鸣鹿啸其类。",
            "性理傥可赏，微物在所贵。",
            "矧伊人伦秀，德輶自勤致。",
            "昔在世宗时，炎刘正昌炽。",
            "蒲轮聘枚叟，异人始麕至。",
            "郑生何慷慨，称荐天下士。",
            "嘉言美且闲，咀之有余味。",
            "当朝尚趋和，浮沈在承意。",
            "囊括未足多，似忝司农位。",
            "独以推毂贤，千秋仰高义。",
            "周公亲吐握，事与田窦异。",
            "如何大将军，碌碌无所誉。",
            "功业虽可名，风流固多愧。"
        ],
        "notes": "",
        "id": "c9fab650c29409c119d87de599d2cd48"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "咏古十六首  其一○",
        "preface": "",
        "paragraphs": [
            "吾爱袁东阳，才华自天性。",
            "注射溢飞泉，玲珑韵鸣磬。",
            "微吟傍牛渚，倾写江州听。",
            "珠联麟野韵，响答临歧赠。",
            "仓卒宣城辞，颠沛长沙咏。",
            "辞林骋高步，声华既明盛。",
            "不为桓公屈，高风更严劲。",
            "荣路何足论，清衷自如莹。"
        ],
        "notes": "",
        "id": "2e56aa7fea16747f1194d9694c649f9d"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "咏古十六首  其一一",
        "preface": "",
        "paragraphs": [
            "兴平昔丧乱，射狼恣吞攫。",
            "雄才卧南阳，盘桓寄云壑。",
            "良玉沽善价，高情无适莫。",
            "风云时会合，约束非𬙊索。",
            "萧公镇关中，守固惟筦钥。",
            "韩彭冒鸣镝，阃内非所度。",
            "成都偪仄地，草昧事参错。",
            "顾盼乾坤静，谈笑风霆作。",
            "东连紫髯公，北设渭滨略。",
            "灵源挹愈盈，英风际寥廓。",
            "明知不自假，高谈贵无怍。",
            "宿昔何所侔，夷吾暨燕乐。"
        ],
        "notes": "",
        "id": "61bde5bcb2aa30ee7a0a4978be133d59"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "咏古十六首  其一二",
        "preface": "",
        "paragraphs": [
            "窫窳当九门，西山宝驺虞。",
            "鸱鸮集上林，丹穴巢鹓雏。",
            "奸雄始基搆，哲人晦良图。",
            "步兵偶叔末，整辔登蓬壶。",
            "身世委杯酒，不以礼法拘。",
            "长啸引鸣凤，新诗缀骊珠。",
            "慷慨临广武，感激恸穷途。",
            "所志岂方外，林下薄踟蹰。",
            "恢恢大雅人，矫矫真龙驹。",
            "宁愧苏门士，临刑据槁梧。"
        ],
        "notes": "",
        "id": "caaae0e70a1a13128f1966084c3f8a70"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "咏古十六首  其一三",
        "preface": "",
        "paragraphs": [
            "秋阳铄金石，康庄昼如焚。",
            "乘轩及负荷，累足朝市门。",
            "挥汗散凌雨，腾埃播长云。",
            "隋珠弹黄雀，贵贱谁复论。",
            "安知北窗下，乃有羲皇人。",
            "高卧挹清风，翛然远世纷。",
            "绿琴寂繁奏，白醅漉纶巾。",
            "井水患甘旨，膏兰困明芬。",
            "何用结庐地，喧填走车轮。"
        ],
        "notes": "",
        "id": "3b238d30d176cdaa0a2036b094636e71"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "咏古十六首  其一四",
        "preface": "",
        "paragraphs": [
            "唐昔先天后，天步复清平。",
            "君王图治定，槐棘来群英。",
            "渭水亦投竿，莘原犹弃耕。",
            "丈夫敦志尚，不为轩冕轻。",
            "矫矫同州守，素风独峥嵘。",
            "慷慨论十事，激切观王明。",
            "献纳无迕言，始来歆大烹。",
            "富贵岂不念，直道思有行。",
            "驭者信所学，不为嬖奚更。",
            "况当秉国钧，见利难自倾。",
            "行己或可枉，乘轩何所荣。",
            "风虎既相从，云雷底光亨。",
            "开元及贞观，当日乃悬衡。",
            "至今夸毗人，闻风心骨惊。"
        ],
        "notes": "",
        "id": "b398b66515bfc5363d9691e1ffe53d4f"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "咏古十六首  其一五",
        "preface": "",
        "paragraphs": [
            "高柳何葱蒨，袅袅章台端。",
            "眉叶荫紫极，条丝拂朱栏。",
            "何以谢松竹，挠弱惭岁寒。",
            "既乏贞固姿，枝叶何足观。",
            "小人殉利欲，俛仰如转丸。",
            "苟非社稷臣，祸患宁肯干。",
            "蒲山已归觐，黎阳尚盘桓。",
            "当时方寸地，明明赤如丹。",
            "飙举冠凌烟，腾芳臭如兰。",
            "一言失其所，功名两雕残。",
            "高帝论平阳，刘氏终以安。",
            "英公负文皇，武氏为世患。",
            "无忌问赵相，侯嬴起长叹。",
            "白首不可保，知人良独难。"
        ],
        "notes": "",
        "id": "5ea7e5d17defbf38da6411d7d7369de6"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "咏古十六首  其一六",
        "preface": "",
        "paragraphs": [
            "兰芷生幽薄，浥露搴华姿。",
            "芙容隔秋江，扁舟满江湄。",
            "丈夫抱材用，但愿君王知。",
            "宁生击牛角，载歌南山词。",
            "词终脱裋褐，缨佩暮萎蕤。",
            "人事非有定，斯言或难持。",
            "翩翩李将军，鸣弦压由基。",
            "余威震戎虏，谈笑静边陲。",
            "桃李曾无言，嘉声满黄扉。",
            "心知堪万户，乃谓生匪时。",
            "烽火照甘泉，未能包虎皮。",
            "目视汉飞将，弃弃轻如遗。",
            "颇牧已黄土，忉忉勤缅思。",
            "如何中林士，坐视青云期。"
        ],
        "notes": "",
        "id": "404b0f1748a1d981110912cd89568f2c"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "古风",
        "preface": "",
        "paragraphs": [
            "瞻彼南山下，沟塍蔚相续。",
            "泉流既清美，土壤膏且沃。",
            "岩壑云气多，时雨常沾足。",
            "苦乏知人术，所寄非良淑。",
            "树艺本未工，营私一何速。",
            "铫鎒不及时，终然废穜稑。",
            "尝恐岁云暮，蟋蟀鸣我屋。",
            "良苗不可见，何以望嘉谷。"
        ],
        "notes": "",
        "id": "bfaffb2276fea1fcecbe2033a333ec01"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "读孟东野懊恼诗",
        "preface": "",
        "paragraphs": [
            "东野不解事，强为懊恼词。",
            "恶诗皆得官，举世不及嗤。",
            "好诗空抱山，寂寞无人知。",
            "诗自有好恶，得官不在诗。",
            "白面无伎能，青云多路歧。",
            "君无一囊钱，姻娅复为谁。",
            "且保珪玉质，无使伤磷缁。",
            "文章古所贵，恐非涉世资。",
            "羽翼圣道术，收拾古佚遗。",
            "此外不可倚，倚文谅多奇。"
        ],
        "notes": "",
        "id": "358bbb75fc65db17bb209ed76dc71639"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "小院",
        "preface": "",
        "paragraphs": [
            "小院无经过，虚庭窈深幽。",
            "高堂昼晴永，朱箔上银钩。",
            "文砌桐花落，碧瓦烟光流。",
            "交疏静丹绮，飞梁架青虬。",
            "流鶑自𪾢睆，好音暂迟留。"
        ],
        "notes": "",
        "id": "2eaea3c1a4cf8bb54e9bfa83ef65210d"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "早发芜湖风便舟中有感",
        "preface": "",
        "paragraphs": [
            "长波西南骛，高风激江流。",
            "挂席向浦溆，凌虚驾轻舟。",
            "洲渚乱挥霍，蒹葭飒飕飗。",
            "重山捷飞过，叠浪纷悠悠。",
            "凫鹜不及辨，频咤越飞鸥。",
            "舟人击鼓吹，谑浪相赓酬。",
            "调笑西来人，掩泪寒沙头。",
            "人闻此语乐，我闻此言忧。",
            "尔速非尔巧，彼淹岂其尤。",
            "淹速偶所值，矜笑徒自偷。",
            "况余涉世途，泰稀否常稠。",
            "此日虽偶驶，来日恐或不。",
            "驭也傥可矜，留滞还增羞。",
            "天道雅无常，非分非所求。",
            "但愿日日行，行路无阻修。"
        ],
        "notes": "",
        "id": "b6699e32a7e1346f05085c2dbe074034"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "泛舟",
        "preface": "",
        "paragraphs": [
            "泛舟涉长川，舟巨川且广。",
            "操榜无良师，东西逐波荡。",
            "左之蕉苇多，右之洲渚枉。",
            "中有安流道，可以诣所往。",
            "不习昧其从，终日劳荡桨。",
            "荡桨劳尚可，所忧波涛长。",
            "黑云蔽白日，惊飚摧五两。",
            "沈浮何足道，形生在反掌。",
            "岂无觞深人，疏绝不得赏。"
        ],
        "notes": "",
        "id": "784a643f506aefa1593a46263705dc6e"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "题竹轩诗",
        "preface": "",
        "paragraphs": [
            "岁寒青松青，落落惟修竹。",
            "烟叶舒青翠，风茎戛苍玉。",
            "高标契嘉士，暂挹情已足。",
            "况复清阴中，耽耽有华屋。",
            "屋下富经史，埙篪韵方睦。",
            "啄食日已肥，文彩更繁缛。",
            "侧聆箫韶奏，联翩赴清曲。",
            "秋色正萧疏，庭宇清以肃。",
            "且复遶修林，采采黄金菊。",
            "莫学山阳客，颠倒困醽醁。"
        ],
        "notes": "",
        "id": "bfd91414cfe49baa0a313df0def4e7a6"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "赠别新渭府机宜蔡二同年",
        "preface": "",
        "paragraphs": [
            "贾生流落处，寒日照山郭。",
            "江湖行欲尽，客意正寂寞。",
            "毂击逢蔡侯，旧交宛不若。",
            "立谈露底里，贞意销垠堮。",
            "握手笑登舟，杯盘已纷错。",
            "初言叙交契，次问何漂泊。",
            "苦道行路长，舂陵亦墝埆。",
            "仲冬才薄寒，秋水虽已落。",
            "湘山尚重叠，湘水亦浩漠。",
            "水深莫暮止，路远宜晨作。",
            "委曲话津途，纤悉指栖托。",
            "前修共科名，分义曾不薄。",
            "此道久沦替，后生多落寞。",
            "颂君古人风，不为一杯酌。",
            "我舟尚南迈，君马方西跃。",
            "各指天一涯，何以慰离索。",
            "平凉古名镇，扼控开戎幕。",
            "绿发照青衫，从容预经略。",
            "从军古所贵，清世尤多乐。",
            "已见六翮修，行看上辽廓。"
        ],
        "notes": "",
        "id": "07a96240f120d97ecd6224565e040b88"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "宿道林寺诗",
        "preface": "",
        "paragraphs": [
            "钲鼓远轰填，旌旗近凌乱。",
            "兰棹截波舣，肩舆傍山转。",
            "白羽映尘举，乌纱倚风岸。",
            "揆才非阿都，托乘陪中散。",
            "暝投萧寺迥，路入修林蒨。",
            "清谈曾未既，长夜已逾半。",
            "周旋仰陂量，眄睐惭沟断。",
            "欲倚青云披，轻歌白石烂。",
            "高风生夜壑，长松响幽涧。",
            "秉烛访陈迹，辞墨叠壮观。",
            "缨蕤虽未濯，心目欣已浣。",
            "文奇楚招些，迹异元郎漫。",
            "初惊冰玉违，已见珠玑璨。",
            "临池名草圣，天台得才冠。",
            "兼资古所稀，荐遇世尤愿。",
            "琳琅鼓余韵，蛟虬走芳翰。",
            "诣绝雅无伦，神变敏如幻。",
            "规为到古始，气槩起消懦。",
            "须知赵璧贵，祗借秦人玩。",
            "吟想情有余，言终屡增叹。"
        ],
        "notes": "",
        "id": "20c0b21f098c25f737c36c495c8826cc"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "汲水诗",
        "preface": "",
        "paragraphs": [
            "汲水苦绠短，低回就清浅。",
            "绠短傥有续，重渊良不远。",
            "清浅本无源，其涸易见𪾢。",
            "重渊酌愈出，流波被沟畎。",
            "膏肓苟愿治，会须好俞扁。",
            "所之在万里，庸可策驽蹇。",
            "白茅满原隰，刈之何不勉。",
            "缉索绠乃长，单极恣舒卷。",
            "寄声汲引者，功微利亦鲜。"
        ],
        "notes": "",
        "id": "9d2730ca81df61ae788ddc6d9c89b37c"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "虚室",
        "preface": "",
        "paragraphs": [
            "轩前列群山，轩后得虚室。",
            "宛若成都居，枵然惟四壁。",
            "清明照窗牖，不待秋月色。",
            "万籁悄无声，终年饱岑寂。"
        ],
        "notes": "",
        "id": "d59e875150bc38675960c293423d1aab"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "颐轩诗",
        "preface": "",
        "paragraphs": [
            "土木谢雕华，结构趣闲敞。",
            "四座来风月，中庭容几杖。",
            "庭喧海潮至，窗暝山云上。",
            "萧散寄官曹，欣兹会清赏。"
        ],
        "notes": "",
        "id": "5353af2545dd509fba4d9133a2919852"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "宝墨堂",
        "preface": "",
        "paragraphs": [
            "堂有颜公石，辞墨真世宝。",
            "圆润屈银钩，淳华掞春藻。",
            "忠义昔所服，文艺久弥好。",
            "至今有识人，抚卷惜元老。"
        ],
        "notes": "",
        "id": "9b6bb32bd4fb0d989ab07bbc49257892"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "广述二首  其一",
        "preface": "",
        "paragraphs": [
            "茫茫太行道，日侧啸雕虎。",
            "天明落槛穽，迥失山林阻。",
            "摇尾仰视人，意态已如鼠。",
            "乌鹊竟何为，俛咮噪而聚。",
            "高明人共畏，鳏寡世所侮。",
            "丈夫气如霜，所贵摧强御。",
            "埋轮斥豺狼，不待梁冀死。",
            "长孺戒李息，张汤方遇主。",
            "古人耻低徊，吐茹两不武。",
            "真节一朝奋，千载羞莽卤。",
            "兹人不可见，兹事乃近古。",
            "三复清风诗，永怀仲山甫。"
        ],
        "notes": "",
        "id": "36bc2c74bcf85f8fb2e1a25d0606fa73"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "广述二首  其二",
        "preface": "",
        "paragraphs": [
            "飘风入阊阖，九陌起黄埃。",
            "馺遝振鸣珂，驰驱东西来。",
            "侧足凑高明，珠箔为褰开。",
            "附会崇岳友，沮誉牛李侪。",
            "倾侧竞姿媚，谈笑足诙谐。",
            "朝为道旁客，暮为廊庙才。",
            "如何首阳人，怅望黄金台。",
            "所得竟斗筲，回首良可哀。",
            "安见郑子真，谷口日徘徊。",
            "嘉声满朝野，何用苦自媒。"
        ],
        "notes": "",
        "id": "247009f1c495e7875df7c2fb9bf7e87b"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "春日杂兴十五首  其一",
        "preface": "",
        "paragraphs": [
            "季冬岁云暮，玄冥肃寒威。",
            "浓云蔽白日，朔风戾天飞。",
            "霜华昼不消，木冰粲琼枝。",
            "河汉凝以沍，松竹惨萎蕤。",
            "豺虎有饥色，况乃狐兔微。",
            "朝阳泛春光，黄雀鸣华榱。"
        ],
        "notes": "",
        "id": "3183b968391d2cbbf247ae3181e8b7df"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "春日杂兴十五首  其二",
        "preface": "",
        "paragraphs": [
            "鸣禽断残梦，寒衾有余温。",
            "褰帷览东窗，朝阳泛晴暾。",
            "晨兴不知倦，摄衣步南轩。",
            "碧瓦无寒霜，芳露浥兰荪。",
            "东风苦未竞，愁见阴云屯。",
            "登高远四望，极目际郊原。"
        ],
        "notes": "",
        "id": "4a5d007dd7e44a67c3cca60b0460afdc"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "春日杂兴十五首  其三",
        "preface": "",
        "paragraphs": [
            "三眠愁夜久，夙兴坐高堂。",
            "是时大火中，启明在东方。",
            "晓月俯前楹，列星掩微芒。",
            "和风从东来，草木有流芳。",
            "栏花浥零露，密影森低昂。",
            "咸池浴朝日，照耀上扶桑。",
            "轻烟霭帘栊，盈盈敛余光。"
        ],
        "notes": "",
        "id": "3590eadc00e27e0dc47fcb5c1ccb0e9f"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "春日杂兴十五首  其四",
        "preface": "",
        "paragraphs": [
            "韶光入南园，芳树啭珍禽。",
            "弄月晓烟际，吟风夕阳林。",
            "间关调巧言，玲珑韵鸣琴。",
            "密传青帝意，说尽阳和心。",
            "采之芳林幽，置之华堂深。",
            "愿言几席间，时听林中音。",
            "朝餐屑昆玉，雕笼饰南金。",
            "引盼结绮疏，弄影高梧阴。",
            "三旬春欲暮，写此如簧吟。"
        ],
        "notes": "",
        "id": "972d0d967eda3123eec94a57762ece3d"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "春日杂兴十五首  其五",
        "preface": "",
        "paragraphs": [
            "缓步出东门，徘徊高城隅。",
            "芳郊晓烟霁，极目眺平湖。",
            "迟日暖潜鱼，东风泛菰蒲。",
            "阳和著万物，动植皆昭苏。",
            "行乐贵及时，流光易云徂。",
            "五陵少年客，燕赵倾城姝。",
            "憧憧满金隄，盈盈杂簪裾。",
            "华龙俨上驷，冰雪莹肤腴。",
            "帷花启芳筵，藉草罗樽壶。",
            "搴条密相遗，巧笑情有余。",
            "溱洧宛未妍，桑中良不如。"
        ],
        "notes": "",
        "id": "324a908c14154b18e06f2014dd533251"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "春日杂兴十五首  其六",
        "preface": "",
        "paragraphs": [
            "东风入九门，细草有余绿。",
            "长杨散金缕，缭乱青楼曲。",
            "缃桃美于锦，素馨纯如玉。",
            "名园搜未尽，春华已盈目。",
            "兰蕙有天香，乃在山之麓。",
            "不与东风发，谁知顾中谷。"
        ],
        "notes": "",
        "id": "5bb73143035bee692139213cf2f38a25"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "春日杂兴十五首  其七",
        "preface": "",
        "paragraphs": [
            "姜庸晓相携，采桑高城东。",
            "新妆竞姚冶，危鬟较栊松。",
            "袿襦无旧制，组绣有余工。",
            "穿林逐流鶑，遵渚学惊鸿。",
            "密叶朝露晞，远扬戾东风。",
            "日昃蚕已饥，采采不盈笼。"
        ],
        "notes": "",
        "id": "48215664bb76c61615d0c100d14c9c7f"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "春日杂兴十五首  其八",
        "preface": "",
        "paragraphs": [
            "虚怀湛秋水，拳石枕寒沙。",
            "上栽九节蒲，依倚复欹斜。",
            "寄怀曲几稳，发秀终年嘉。",
            "细根散苍髯，巨柢蟠青蛇。",
            "玉篦莹故叶，剑铓长新芽。",
            "融怡谢阳光，滋泽非露华。",
            "洁贞宛相适，吹嘘曾不赊。",
            "乃知元气游，脗合大道涯。",
            "生生无间断，在在均迩遐。",
            "阴骘有异禀，朗应无尔差。",
            "故兹灵药材，见重长年家。",
            "宁如溱洧赠，复异洛阳花。",
            "臭腐荐高腴，夭冶扬芬葩。",
            "栽培剧雕楮，徂谢迅飞霞。",
            "韶光瞬息移，不得延豪奢。"
        ],
        "notes": "",
        "id": "7ffe2dac6806daf7474dc5b6cedfbed2"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "春日杂兴十五首  其九",
        "preface": "",
        "paragraphs": [
            "东郊接南陌，芳树缭修隄。",
            "疏雨敛轻埃，十里平如坻。",
            "云日弄晴阴，烟花淡低迷。",
            "往来多騕褭，踯躅赴东西。",
            "紫骝连钱花，青骢碧玉蹄。",
            "轩头剥秋兔，阔臆竦鸣鸡。",
            "金镳响玲珑，玉校光高低。",
            "促缰合组绣，修策琢玻瓈。",
            "顾影敛逸足，迎风鬰长嘶。",
            "不逢王武子，与解锦障泥。"
        ],
        "notes": "",
        "id": "065cc77e9bc7948f7c33445be424257c"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "春日杂兴十五首  其一○",
        "preface": "",
        "paragraphs": [
            "晴春厌密处，驾言出林坰。",
            "舍车步蘅皋，缓带遵兰汀。",
            "长林合葱蒨，绿阴透虚明。",
            "上有迁谷鶑，下闻求友声。",
            "风和簧舌稳，薄暮耳犹倾。",
            "归辀俯俄景，修路尚安行。",
            "华铺闭深院，嘉树列前庭。",
            "高梧荫绮窗，媚柳拂朱甍。",
            "安得谷中侣，晨昏此飞鸣。"
        ],
        "notes": "",
        "id": "654dc0f7f9fa6fae9f9dce60247214b7"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "春日杂兴十五首  其一一",
        "preface": "",
        "paragraphs": [
            "迢递长江表，崎岖青障间。",
            "瑞草杂野卉，吐秀莫穷看。",
            "馥鬰谁与奇，细碎如等闲。",
            "荆榛共荣悴，樵牧几摧残。",
            "殊乡采嘉声，千里辏名园。",
            "轻舟走雕槛，文砌荐朱栏。",
            "芳华未盈枝，倾都已酡颜。",
            "疏丛乏葱蒨，薄采媿朱殷。",
            "珍赏占芳时，野客更旧观。",
            "试问蜂和蝶，何如蕙与兰。"
        ],
        "notes": "",
        "id": "92eb35677d9b0c5577e92f0c29639a9f"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "春日杂兴十五首  其一二",
        "preface": "",
        "paragraphs": [
            "江梅灿瑶琨，绪风未成和。",
            "红药簇云锦，韶光已蹉跎。",
            "腊寒苦难任，秋阳暴如何。",
            "宁知桃李树，乘春蔚婆娑。",
            "二月艳阳天，两京佳丽多。",
            "五陵浮瑞气，三州翻绿波。",
            "宫槐出华阙，御柳夹银河。",
            "玄鸟杂飞舞，黄鹂竞鸣歌。",
            "芳蹊展平练，繁艳簇香罗。",
            "浥露笑金谷，迎风媚铜驼。",
            "落英纵纷纷，珍实已峨峨。",
            "莫讶潘河阳，盈城意靡他。"
        ],
        "notes": "",
        "id": "ff4065ad956ae952c345a88c9a4ca502"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "春日杂兴十五首  其一三",
        "preface": "",
        "paragraphs": [
            "纤纤兰蕙甲，青青杨柳丝。",
            "草木有春华，园林竞芳时。",
            "妆点贵铨次，高下有推移。",
            "连畛已端修，茅蹊尽平治。",
            "雕栏被丹雘，文甃合瑠璃。",
            "穿薄启萦迂，拍隄泛涟漪。",
            "安排红药树，映带牡丹枝。",
            "蔓草既诛锄，秋荣亦芟夷。",
            "碧芦断修干，丹蓼剪芳蕤。",
            "苞杞散不收，丛菊弃如遗。",
            "芦蓼尚云可，杞菊或未宜。",
            "神功著西河，嘉声蔼东篱。",
            "朱实照金鼎，黄华登玉巵。",
            "暄凉虽异序，荣秀各有期。",
            "商飙掠春丛，摧折谁能支。"
        ],
        "notes": "",
        "id": "8504074074040c6d875c7263277c6db1"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "春日杂兴十五首  其一四",
        "preface": "",
        "paragraphs": [
            "春华杂丹素，芳心馥椒兰。",
            "蝴蝶采其荣，交飞密为团。",
            "轻须卷丝绪，弱翅剪冰纨。",
            "栩栩婉有容，飞飞闲可观。",
            "深丛密依倚，曲径恣盘桓。",
            "日昃芳气消，露晞黄粉干。",
            "繁华未零落，幽意已阑珊。"
        ],
        "notes": "",
        "id": "99d60ecb428d5da684bcfda8f3071f1e"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "春日杂兴十五首  其一五",
        "preface": "",
        "paragraphs": [
            "中和嘉会日，名都肆广筵。",
            "华榱荫簪裙，樽俎森盈前。",
            "主宾兴方谐，威仪曾未愆。",
            "凤箫密银簧，瑶琴掩朱弦。",
            "众优凑广庭，跰𫏨飒回旋。",
            "被服偭古制，咿呜操方言。",
            "钲鼙杂鸣击，促数竞喧填。",
            "歌舞养心耳，心耳今烦悁。",
            "恐非君子音，不足延永年。"
        ],
        "notes": "",
        "id": "16cb5c9d449332bbff2cd4c076221162"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "和孙秀才醉中二首  其一",
        "preface": "",
        "paragraphs": [
            "封人祝多子，患寡不患小。",
            "林虑行且歌，自喜身已老。",
            "五月日可畏，不践门前道。",
            "北窗足虚闲，清风飒然到。",
            "况有樽中物，玉山恣倾倒。",
            "黄河或可断，世事未云了。"
        ],
        "notes": "",
        "id": "92bb89e2e70bba01834babbea0f76b6e"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "和孙秀才醉中二首  其二",
        "preface": "",
        "paragraphs": [
            "吾邻有达士，时得问话言。",
            "寄身杯酒间，万事不复论。",
            "大嚼青精饭，高岸白纶巾。",
            "愧非伯伦伴，辜此羲轩民。"
        ],
        "notes": "",
        "id": "b90b09982b47c88d2f946a00605836c1"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "瀑布",
        "preface": "",
        "paragraphs": [
            "苍崖入青冥，飞泉下岩顶。",
            "薄风春雷怒，照月秋练迥。",
            "清润冷书幌，轻柔媚茶鼎。",
            "挥弄自忘归，赏心意谁并。"
        ],
        "notes": "",
        "id": "ae7b714e68aeef9ea2083fb71b5ca563"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "横山",
        "preface": "",
        "paragraphs": [
            "户外片山横，长蛇势缭绕。",
            "林疏无鸷兽，海近多鸥鸟。",
            "云气弄晴阴，烟光媚昏晓。",
            "坐中见樵采，隠隠下林杪。"
        ],
        "notes": "",
        "id": "e3263db96b71c494b05328e8130eefc8"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "怀嵩亭",
        "preface": "",
        "paragraphs": [
            "嵩高维神岳，峻极上霄汉。",
            "临登信舍地，庶入朝夕观。",
            "垂簷碧云低，带户前山乱。",
            "何日见愚公，神栖梦轻断。"
        ],
        "notes": "",
        "id": "6c83767f59de3d2f2b8dcfda563b5866"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "适南亭",
        "preface": "",
        "paragraphs": [
            "子真埋照地，千载委榛莽。",
            "知音久未会，遗踪寂谁赏。",
            "华堂始基搆，皂盖日来往。",
            "高风邈已远，兹焉竞长想。"
        ],
        "notes": "",
        "id": "9438575bafdb2ab4551b6df430b9fc55"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "湖南运使柯少卿用广西提刑曹司勋游岳麓寺韵送广西行俾令同赋",
        "preface": "",
        "paragraphs": [
            "昔闻湘西寺，梦想投双脚。",
            "身境隔楚越，攘臂无由攫。",
            "此日陪胜集，当年意弥廓。",
            "山环秀色远，地胜真兴托。",
            "赤日朗泥金，彤霞焕涂雘。",
            "追随得后乘，登顿闲芒𪨗。",
            "穷幽际高深，历险遵厓堮。",
            "北斗近在手，南溟消一酌。",
            "天风韵球琳，世味膻醴酪。",
            "蹑屐想王谢，登舟成李郭。",
            "欣戚起参差，去住同纷错。",
            "常时惜聚散，灵襟费恢拓。",
            "契理在相忘，言志亦盍各。",
            "无然结惆怅，聊用聆谈噱。",
            "况当拥斧绣，不类居榛壑。",
            "金石虽欲流，风云正相薄。",
            "蕣华夕则陨，蜡味淡可嚼。",
            "照坐兰玉明，挥翰珠玑落。",
            "青嶂缭云构，红纱罗蜡爝。",
            "景胜语难工，柔毫几频阁。"
        ],
        "notes": "",
        "id": "acdffdf0ae965bb79e778cd0f4683bf5"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "早发京口舟中",
        "preface": "",
        "paragraphs": [
            "解维去北固，挂席指西湘。",
            "秋江迥以朗，物色见毫芒。",
            "篷窗列远岫，天际插连樯。",
            "鸥鹭簇寒沙，蒹葭肃初霜。",
            "千里伊此始，扁舟前路长。",
            "路长念行迟，家远情难忘。",
            "回首东南引，朝阳泛沧凉。",
            "稽山不可见，况复梓与桑。",
            "日月无停晷，星汉迭回光。",
            "人生天宇间，安得恋故乡。",
            "徒劳非所愿，薄言奉高堂。",
            "念昔楚与越，相望若参商。",
            "山川有分守，出入多讥防。",
            "道泰共家国，路夷辟关梁。",
            "勉从四方事，及此筋力强。",
            "羁宦真飞蓬，飘飖随风翔。",
            "远近不自我，东西竟何常。",
            "君子贵知命，世路各有方。"
        ],
        "notes": "",
        "id": "c70b299535b26bb97d87bfe2f24bf0c1"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "巫山神女诗",
        "preface": "",
        "paragraphs": [
            "巫娥美无度，绰约姑射伦。",
            "冰雪照肌骨，被服丹霞裙。",
            "兰膏皆臭腐，天香有清芬。",
            "手提瑶华枝，乘鸾弄氤氲。",
            "缅邈相光彩，杳然丧尘纷。",
            "楚王梦见之，三岁情如醺。",
            "伊人竟何许，宛在阳台下。",
            "宋生未见称，朝暮自云雨。"
        ],
        "notes": "",
        "id": "ce1c144dbdfc0f3b3c9e056bbbdf1c78"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "襄阳道中望鹿门山",
        "preface": "",
        "paragraphs": [
            "庞公昔避世，全家入翠微。",
            "空遣山下路，不知今是非。",
            "高风久寂寥，世路谁与归。",
            "山头日欲落，搔首重依依。"
        ],
        "notes": "",
        "id": "7101cae0a8272b724b8fae9856a630a8"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "采石",
        "preface": "",
        "paragraphs": [
            "夜暗枭狐响，天明蛟蜃伏。",
            "君子贵知几，乘时介多福。",
            "中原昔不竞，淮海波涛蹙。",
            "高视孙仲谋，雄心冀前躅。",
            "大明将升腾，氛祲先驱逐。",
            "周师东南指，淮澨归亭毒。",
            "遗烬倚江流，荧荧怯风烛。",
            "真人方远略，坠绪劳君续。",
            "后至祇取羞，先迷庶能复。",
            "时雨动民望，远猷走辰告。",
            "密算结浮梁，长驱践平陆。",
            "敌气沮飞渡，军势乘破竹。",
            "鳞羽不及张，巢窟骇倾覆。",
            "百年厓石棱，镌刻犹在目。",
            "风涛杳不作，水落秋山足。",
            "留与钓鱼舟，穿维宛相属。",
            "由来一带水，未胜长城曲。",
            "道梗叛或易，时清去还速。",
            "何必凿秦淮，佳气自消缩。"
        ],
        "notes": "",
        "id": "b96dc7259fe6a71151a012e3d2cd768d"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "铜陵阻风",
        "preface": "",
        "paragraphs": [
            "常言秋冬交，溯江便风多。",
            "我行已旬余，有风不生波。",
            "直道不敢往，曲港伤逶迤。",
            "昨日始张帆，腾凌越盘涡。",
            "修途驿未历，寒日景已俄。",
            "夜半转巨橐，惊涛拥蛟鼍。",
            "天明更雄厉，寻尺不得过。",
            "密雨喜初霁，整衣起婆娑。",
            "倚樯玩轻鸥，遵渚踏寒莎。",
            "羡望东行舟，飞帆峭嵯峨。",
            "回数挽引日，多少唯与阿。",
            "行止风在天，天为谓之何。",
            "欲叹翻自笑，聊为阻风歌。",
            "来日如未已，且用资吟哦。"
        ],
        "notes": "",
        "id": "040e6fe782b3b9e3cef264061ce4e11b"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "书李西台诗帖",
        "preface": "",
        "paragraphs": [
            "古来论书如论马，不看皮毛看筋骨。",
            "赤骥虽瘦神彩骏，骨筋强奇气突兀。",
            "点画筋骨生笔端，昔人小伎不自忽。",
            "用笔临纸如用兵，敌阵深攻横驰突。",
            "水墨淋漓无顾借，锋毫来往轻陵捽。",
            "皂雕苍隼搏秋天，老蜃长蛟结幽窟。",
            "李唐末年天下乱，剑戟纵横文艺缺。",
            "钟王遗法散不传，二百年来更芜没。",
            "卧豪侧管不到纸，狐渡春冰轻窸窣。",
            "寻踪貌影见形似，坐拟前人已超越。",
            "秃尽南山千兔毫，妙绝曾无一毛发。",
            "西台老李得古意，挥洒工夫通怳惚。",
            "昔闻已觉心思启，今见顿使蒙蔽发。",
            "缥襮欲卷更复开，明发临风到华月。"
        ],
        "notes": "",
        "id": "667aeaa6efc20aee9ab2503168624532"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "次韵和湖南运判司勋曹公衡山行",
        "preface": "",
        "paragraphs": [
            "大山隠隠横如衡，北与常岳当天经。",
            "发奇吐怪无时停，旦暮生气凝紫青。",
            "隆隆翠光照南溟，是为朱陵赤帝庭。",
            "奇峰八九罗明星，真仙宴集通层城。",
            "飞楼叠阁到绝顶，环回照映真云屏。",
            "流泉夜逐银河倾，危石上与搘机撑。",
            "轻舆飞盖不知峻，来往常见林梢盈。",
            "炳灵弥世动宸扆，仪物严奉侔朝廷。",
            "天章国宝萃神异，金华墨彩光峥嵘。",
            "提封奄有神仙宅，星轺部按经云扃。",
            "传经俯可拾青紫，摛华早合登蓬瀛。",
            "肯跨苏耽岭头鹤，轻逐浮丘吹玉笙。",
            "暂将胜具拟玄度，行与大帝调六英。",
            "汉庭已当思汲黯，紫坦归次光晶荧。",
            "寻源况曾到鸡足，根尘洗尽丹台灵。",
            "宰官应世通有诚，飞云何意超鸿冥。",
            "玄珠不独罔象得，白雪一点洪𬬻生。",
            "诗豪墨妙天许并，云崖苏壁增新铭。",
            "紫虚羽盖飘竛竮，湘源宝瑟鸣兰汀。",
            "蛾眉旋顾若自失，霜威一肃春华零。",
            "琴高睥睨不敢请，遗鲤失步奔长鲸。",
            "平反犴狱成虚囹，奸豪敛衽无辜宁。",
            "随车霭霭留余馨，千里卷尽重云暝。",
            "威形不习西门豹，襟风远析湘人酲。",
            "自怜匏系致身误，迟日坐费三春晴。",
            "况无氛翳动精祲，照乘惟有仙花明。",
            "日边应许留姓名，云车未间相逢迎。",
            "花源深处寻遗氓，枕泉潄石穷幽清。",
            "拂掠朱鸾毛羽轻，朗听日毂声鍧鍧。",
            "谁知信舍远千里，胸中浩气高难平。",
            "翰林一想天姥起，当年飞梦三更成。",
            "便欲登临云顶寺，俯看练带潇湘横。",
            "惊闻佳句得交珮，传写宝秘胜韦籝。",
            "清新自是文章伯，飞誉高华由妙龄。",
            "美如时雨恣飞洒，有声著物皆欣听。",
            "河流万里势不息，曲折细可为章程。",
            "大匠斤斧何经营，良贾厚藏非力耕。",
            "锋铓铦利新发硎，文彩繁缛森华缨。",
            "洗心吟玩曾未再，已觉两腋生羽翎。",
            "千岩万壑句中尽，此身如在衡山行。"
        ],
        "notes": "",
        "id": "991c821812ede279741cb822897476bb"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "云溪行",
        "preface": "",
        "paragraphs": [
            "云溪发源自云门，千古流注越山根。",
            "城金河玉虽已远，南来波浪长崩奔。",
            "苍崖峭壁三十里，翠烟紫雾笼寒水。",
            "往来鸥鹭逐波头，出没鱼龙穿石齿。",
            "清时有客寄扁舟，长啸日来溪上游。",
            "缓教霜翮追清曲，漫引轻丝下碧流。",
            "有时醉卧闲双桨，不知船逐樵风上。",
            "挹尽千岩晓气清，听我万壑寒泉响。",
            "无端侧耳凤凰鸣，却跨青鸾上玉京。",
            "流连丹桂三秋色，辜负寒松半夜声。",
            "十年南北何扰扰，咫尺溪头不成到。",
            "几回魂梦似当时，梦觉尚疑云满抱。",
            "今日羁縻江海曲，折腰翻为斗升粟。",
            "山头日落见云归，自怪此身何局促。",
            "皂雕万里在一飞，蛟龙未必藉沟池。",
            "风月好时心似水，啸歌聊可解人颐。"
        ],
        "notes": "",
        "id": "52ad85622638d4d0462644d801576d67"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "梅花",
        "preface": "",
        "paragraphs": [
            "当年杜老对梅花，曾忆何郎淮海作。",
            "今日江城岁云暮，还思杜老歌东阁。",
            "春风冬雪三百年，中间梅花岁岁妍。",
            "清才一往不可见，惟有凌寒晓妆面。"
        ],
        "notes": "",
        "id": "71c8f5cc360cc23bf058a3d469494206"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "灯",
        "preface": "",
        "paragraphs": [
            "细风吹雨沾疏幕，夜久灯青寒尽落。",
            "未言金椀沃龙膏，且免邻墙旋雕凿。",
            "淄川老翁牙齿疏，四十始欲披儒衣。",
            "况是双鬓青丝好，不应便作衡门老。",
            "他年清切许雄飞，人间万事随动颐。",
            "不独千枝照罗幕，廐溷蜡泪当成堆。",
            "吾乡先达少陵后，功名争光臯与伊。",
            "虚斋一盏半明灭，宾主清谈到明发。"
        ],
        "notes": "",
        "id": "aa22720143393c92fd0bf2096a15a43a"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "丛玉山",
        "preface": "",
        "paragraphs": [
            "石城深沈有神椟，苍璧青圭森矗矗。",
            "榛芜未薙见圆石，沆瀣初披得丛玉。",
            "寒流喷薄洗烦虑，翠光敛舒莹人目。",
            "两岩神化琐烟霞，一迳天成徧厓谷。",
            "朝阳杲杲亘东岭，夕阳亭亭载西陆。",
            "拄天峻极天为低，交云拔起云常簇。",
            "风箕雨毕列华藻，木客云娥俨仪服。",
            "应真示相契空门，洪厓脱身度尘躅。",
            "露天池寒星斗簇，合岩石暖莓苔绿。",
            "石台登眺多舂容，金柜缄封富奇蓄。",
            "幽窦悬泉岁清浅，碧岚如云日纷鬰。",
            "莲花风度夏香深，芙蓉露裛秋华肃。",
            "灵龟戏游物自寿，师子雄腾谁与逐。",
            "金鱼熻吓待时雨，石鼇赑屭依苍麓。",
            "满川云起老龙吟，虚谷风清雕虎伏。",
            "主人天与经纶器，才名早在神仙箓。",
            "清时北阙方我须，雅兴东山难自速。",
            "修途未许顿长辔，胜地何妨揭华屋。",
            "双岩挹秀左右逢，快览凭高心眼足。",
            "夜邀秋月得丹桂，晓迓冬曦看若木。",
            "飞梁续径压苍矶，投隙团茅缭修竹。",
            "云轩芝盖俯可揖，水色天光浓溢掬。",
            "绿野篇章惜未多，辋川图画今能续。",
            "披图已觉思超越，过眼应忘身跼束。",
            "华编今日许联诗，芳径何年容秉烛。",
            "因嗟轻别五云隠，长思起效三闾卜。",
            "分知方外学屠龙，不及人间谋刻鹄。",
            "鲁国也欣三釜粟，梁园倦游还忆蜀。",
            "葛洪平昔志丹鼎，子房雅意捐嘉谷。",
            "愿登天路青云梯，长听仙翁紫芝曲。"
        ],
        "notes": "",
        "id": "4e3ed4ba671e7f7c2b788d410d678743"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "徐元立出示李父龙角水壁诗邀予继作因成长篇",
        "preface": "",
        "paragraphs": [
            "龙德神变通盈虚，孕育乃与鲦鲿俱。",
            "被鳞戴角形非无，飞潜食息皆时须。",
            "太上道德体未刳，神物咸萃天王都。",
            "坰林苑囿驯驺虞，宫中高阁鸣鹓雏。",
            "玄龟负卦洛水隅，戴因之兽游广途。",
            "此时应龙如鸥凫，翔泳宫沼何舒于。",
            "庖牺正位膺干符，是出德水呈神图。",
            "彝伦九叙时纷敷，苍白纪官各有呼。",
            "皇风绵邈虽已徂，下至虞舜成帝谟。",
            "豢御世守职未渝，节时饮食如哺乌。",
            "玄冥失职水正芜，物乃坻伏潜天区。",
            "耳目接识非朝晡，疑无惊有无智愚。",
            "叶公好尚俄有孚，真物来止还惊吁。",
            "遗鳞脱角时可俘，世俗往往疑见诬。",
            "淮上乃有桑门徒，曾见得之青草湖。",
            "绀鳞两叶角一跗，坳漥犹见藏泥涂。",
            "坚质温润如荆瑜，冷光凌乱侵琨珸。",
            "我疑仙客催盘盂，乘兴击破鸳鸯壶。",
            "又似石尉矜豪麤，醉中敲折青珊瑚。",
            "此物殊观惟可娱，得名非似齐人竽。",
            "但恨不见真形躯，冥飞杳渺何能拘。",
            "昔人市骨求骏驹，毋在文驷交驰驱。",
            "灵德况与魑魅殊，沈潜非为禹鼎模。",
            "乔岑十叠穷崎岖，鲸波万里不可逾。",
            "骧腾此地聊踟蹰，有时亦肯游潢污。",
            "悠悠自非真丈夫，无能驾驭登云衢。",
            "时注甘雨苏焦枯，六月不用商人雩。",
            "陂杖一掷生头颅，壁梭亦与风雷趋。",
            "洛浦鸣琴致绡姝，洞庭吹玉来寸珠。",
            "岂如䗖𬟽无肌肤，雨余成象才须臾。",
            "当知鳞角非怪迂，闻语无用空揶揄。"
        ],
        "notes": "",
        "id": "f0e839e617ecaba982a610b146616809"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "次韵刘三秀才瑞香二首  其一",
        "preface": "",
        "paragraphs": [
            "南枝碎玉飘溟蒙，春光次第海天东。",
            "紫囊夜发香中瑞，芳蹊不用夭桃红。",
            "开谢忍从风日下，形容聊寄牋毫中。",
            "珠玉交辉色璀璨，埙篪迭奏声和同。",
            "园林光价远莫拟，造化机权疑未公。",
            "会须折向玉峰去，追随鸣珮摇天风。"
        ],
        "notes": "",
        "id": "0a4ec3dac0edb7956cf447b5dbc73549"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "次韵刘三秀才瑞香二首  其二",
        "preface": "",
        "paragraphs": [
            "玄机冥运依鸿蒙，执规岁岁来司东。",
            "乘时剪裁驭大巧，梢头几度铺青红。",
            "匡庐幽香谁见赏，直须为瑞芳华中。",
            "余寒未尽已烂缦，似领千花修会同。",
            "贵名旧尊木芍药，第品应许居上公。",
            "愿分灵根徧四海，充塞天地皆香风。"
        ],
        "notes": "",
        "id": "b40fa67730dca99d98ecdeadf6a12d2f"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "道守董公重成寇公楼集宴僚属因赋长句",
        "preface": "",
        "paragraphs": [
            "九峰翠滴天光晓，日射三川波浩溔。",
            "朱门画戟古城西，岑楼新驾长林杪。",
            "飞栾叠楶横纷错，重复交疏深䆗窱。",
            "幕开碧落四垂低，屏列好山千叠遶。",
            "卧听羲驭转𫐆辘，坐看星车回缥缈。",
            "啸歌微动薄寥虚，樽俎平铺俯萝茑。",
            "耳前燕语得其所，目外鹏图莫之夭。",
            "帘翻江日酒霞鲜，窗度天风香穗袅。",
            "平昔莱公此栖止，目穷佳丽真明了。",
            "云归自惜故乡非，日低谁念长安杳。",
            "帝居阊阖深难叫，世路风波古弥渺。",
            "饥乌得食吓鹓雏，嫫母在宫憎窈窕。",
            "干将莫耶不惜折，威凤麒麟耻羁扰。",
            "北瞻曾冠拱辰星，南飞却过随阳乌。",
            "彭殇滔滔不足问，荣悴冥冥未宜了。",
            "沐猴缨弁竟非真，明玉在尘终自皦。",
            "百年同气姤贤守，抉隠搜遗思远绍。",
            "网罗胜赏得偏多，怀想高风情不少。",
            "鲵蟠陈迹久寂寞，虹揭画梁重夭矫。",
            "已知青竹播馨香，更看华牓延光皎。",
            "自怜值遇分濩落，重此登临思凄悄。",
            "举目频惊五岭明，回头却顾长沙藐。",
            "局促可能参庾亮，清平岂是依刘表。",
            "楚天不断故关迷，危栏倚徧前山小。"
        ],
        "notes": "",
        "id": "e63c2375ac5458b6097b53f9ed541c9e"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "新开河",
        "preface": "",
        "paragraphs": [
            "淮山畎浍奔东海，注作陂池地形改。",
            "浊水曾无五尺深，惊涛便欲千寻骇。",
            "人鱼漏网逞胸臆，老蚌乘阴弄光彩。",
            "东风吹断西来流，见尔枯虚当可待。"
        ],
        "notes": "",
        "id": "2243cb1e90bc3feedc120f2a875eb20b"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "如意院井诗二首  其一",
        "preface": "",
        "paragraphs": [
            "太平兴国古佛刹，小院得名如意轮。",
            "何人默识原地脉，凿井正会甘泉津。",
            "阔容三尺白银罋，深可二丈青丝缗。",
            "夏凉未觉冰雪冷，味美不啻醍醐珍。",
            "寺僧知爱不忍惜，汲引无间都城人。",
            "鸣钟声歇更漏促，天鸡初报扶桑晨。",
            "侧肩接足负担者，排闼争凑苍苔唇。",
            "丝瓶上下掉孔急，语笑嘈杂春雷振。",
            "永日迢迢既云暮，健夫噏噏皆嚬呻。",
            "万人已喜用周给，一泓依旧清奫沦。"
        ],
        "notes": "",
        "id": "3c897f70aead195204955ce4504b1d48"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "如意院井诗二首  其二",
        "preface": "",
        "paragraphs": [
            "井德本来无得丧，居迁乃见井有仁。",
            "深穿阔甃世不少，闻名索实多非真。",
            "潢污方集已登干，骄阳未久先飞尘。",
            "盈虚既与阴晴变，安用华屋床雕银。",
            "崇宁元年五六月，僦居偶在寺井滨。",
            "曾经畏日曝累朔，亦见霖雨倾弥旬。",
            "碧痕澄澄古甃上，消长不改苍龙鳞。",
            "莫嫌营置近阛阓，莫厌资取多纷纶。",
            "深院无人辘轳静，焉知此井常清新。"
        ],
        "notes": "",
        "id": "6a3ae2fdcda8e3e83bbf9dfa4267dd7f"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "李光道见过赠诗",
        "preface": "",
        "paragraphs": [
            "高槐上拂青天面，枝疏不得惊禽恋。",
            "槐下官曹何冷落，去马来牛色多倦。",
            "春风绿杨暗虚室，秋雨苍苔锁深院。",
            "三见墙头梅子花，一字不画尘侵砚。",
            "宛如太古两相忘，况复飞盖追游宴。",
            "有时独咏西园诗，想像清风情眷眷。",
            "门前忽报华轩过，邂逅开怀如昔见。",
            "目击便嗟相得晚，更仆清谈尽黄卷。",
            "顾我迂疏何所取，似君秀颖迺可羡。",
            "少壮应须努力时，人间岁月如流电。"
        ],
        "notes": "",
        "id": "be94649782fc206cb9927c3e7075a770"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "寄赠永嘉郑先生",
        "preface": "",
        "paragraphs": [
            "荥阳人物世仍有，文雅风流传巳久。",
            "广文独步天宝年，才名曾在诸公右。",
            "新诗高陪屈宋游，神翰远与钟王偶。",
            "更觉丹青到微妙，独将造化争妍丑。",
            "一封入奏蓬莱宫，三绝题自君王手。",
            "当时盛事虽云远，今日高风曾未朽。",
            "亲逢夫子沧海头，重起清芬百年后。",
            "倦游不肯依梁苑，尚德自甘耕谷口。",
            "方外聪明已木鸡，人间事变皆刍狗。",
            "子云寂寞守儋石，靖节轩昂遗五斗。",
            "不试惟令曲艺工，久幽更觉机神厚。",
            "诗情渺与江湘迥，画笔能教鬼神走。",
            "论工子建已知亲，较胜长康未应负。",
            "所嗟藻鉴阔楚越，犹使佳名在林薮。",
            "邂逅虽知近岩壑，栖迟尚苦拘尘垢。",
            "明明冰玉长在怀，望望烟霞屡骧首。",
            "何日倾心听诵诗，他时洗眼看挥帚。",
            "狂歌且寄草堂客，佳句终惭杜陵叟。"
        ],
        "notes": "",
        "id": "b026c8a5af2849f8288e1cc63e94f002"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "陪和守宴城楼罢留望江山怀古",
        "preface": "",
        "paragraphs": [
            "历阳城楼多好风，南来和雨飞溟蒙。",
            "齐纨四座寂不动，六月酒面鱼鳞红。",
            "铃斋无讼日多暇，时引大旆摩晴空。",
            "宾来不问礼数隔，披襟倚槛欣迎逢。",
            "平芜不断楚天阔，无数好山来望中。",
            "伊昔重瞳顾寰宇，八千西渡皆貔虎。",
            "叱咤风云五六年，盖世拔山宁不武。",
            "力尽江头已萧瑟，秋风未央亦禾黍。",
            "乱世英雄气颇麤，当时还羡紫髯夫。",
            "箭重舟偏徐转柁，舟中宾主亦欢呼。",
            "龙骧露桡下三峡，春草不合临平湖。",
            "衣带萦迂宁足倚，桃叶渡之胜一苇。",
            "三阁香消春梦残，空传玉树江南女。",
            "人间万事无妍丑，过眼纷纷尽刍狗。",
            "祗有江山似旧时，从来却落渔樵手。",
            "怀春悲秋徒自苦，浮云去来我何有。",
            "鸣丝案竹闲清唱，当轩更有盈樽酒。",
            "清时胜日临高明，未愧黄金垂六钮。"
        ],
        "notes": "",
        "id": "0a80bb222512bff160eb565b8423bef0"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "永嘉巡检张侍禁廨舍辟洞名黄石",
        "preface": "",
        "paragraphs": [
            "下邳逋客赤松侣，兴薄云天寄廛市。",
            "五世鸣钟不自矜，肯向人前进遗履。",
            "素灵将倾赤精奋，羽翼当资天下士。",
            "夜半殷勤授素书，历历商郊阪泉旨。",
            "西过陈留得沛公，云蒸龙跃相因倚。",
            "剪嬴倾项成帝业，庙谋胜算皆予起。",
            "汉家明堂穷壮观，楹栋能收真杞梓。",
            "清尘独步千载上，名实谁可继其美。",
            "君家绪系出南阳，世服戎衣登禄仕。",
            "凤毛益使家声振，新以七书见天子。",
            "君居无事若山居，退食小斋日经始。",
            "茨茅涂土完且洁，栽花接果盈阶戺。",
            "风月江山散不收，标题黄石宁虚尔。",
            "应怀祖武日自砺，功名将使旗常纪。",
            "今日中原久太平，颂声交作干戈止。",
            "南过铜标束带方，玉帛梯航余万里。",
            "惟有祁连及贺兰，朝廷未欲知疆理。",
            "傥推汉幄从衡术，定远将军何可拟。"
        ],
        "notes": "",
        "id": "e88c84c5dcbc8bba5f176ce3ee7beb7e"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "南岳僧仲仁墨画梅花",
        "preface": "",
        "paragraphs": [
            "世人画梅赋丹粉，山僧画梅匀水墨。",
            "浅笼深染起高低，烟胶翻在瑶华色。",
            "寒枝鳞皴节目老，似战高风声淅沥。",
            "三苞两朵笔不烦，全开半函如向日。",
            "疏点粉黄危欲动，纵扫香须轻有力。",
            "不待孤根暖气回，分明写出春消息。",
            "大空声色本无有，宫征青黄随世识。",
            "达人玄览彻根源，耳观目听纵横得。",
            "禅家会见此中意，戏弄柔毫移白黑。",
            "佳句殷勤致两番，深情邂逅高双璧。",
            "不愁开谢逐东风，全胜当年陇头驿。"
        ],
        "notes": "",
        "id": "555e964e7492a1f128bced115190150b"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "咏西施",
        "preface": "",
        "paragraphs": [
            "浣纱溪上浣纱女，野服山花照寒水。",
            "含嚬惨淡不胜愁，犹使东邻骇西里。",
            "山鸟渊鱼无定识，俯见潜逃仰惊起。",
            "矜花睠月春复秋，长恐朱颜成暮齿。",
            "君王抡选入吴宫，吴宫寂寞无桃李。",
            "芙容一笑君意倾，宰嚭言行子胥死。",
            "姑苏台榭游麋鹿，阖闾城阙生荆杞。",
            "蛾眉倩盼应自成，筑宫教习胡能美。",
            "当时掩抑无人顾，今日为君除国耻。",
            "君莫怪𫘧骥盐车弭耳时，谁人不作驽骀比。"
        ],
        "notes": "",
        "id": "29c2e413ac8b8cd50ba39313f4e90308"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "次韵和刘五秀才重阳不见菊诗",
        "preface": "",
        "paragraphs": [
            "黄花长泛重阳酒，今日重阳花未有。",
            "莫伤节物此时非，少陵已叹移栽后。",
            "江梅满枝春未来，红药开时春却归。",
            "春前春后各自得，化工无私人莫测。",
            "明日篱边金蘂黄，未应埋没随风霜。",
            "高堂满泛黄金盏，相陪何用茱萸囊。"
        ],
        "notes": "",
        "id": "074737391225da5193c4a0a319171f8b"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "赠别越帅蔡侍郎五十韵",
        "preface": "",
        "paragraphs": [
            "飞廉鼓橐开氛雺，玉龙盘礴堆苍岫。",
            "云崖左壁出高墉，环回占尽东南秀。",
            "高瞻牛女提封阔，下瞰闾阎烟火富。",
            "紫青岩壑敞屏帏，金碧楼台错纹绣。",
            "城西半规日欲落，天东一缕云如镂。",
            "人间未觉桂华升，林梢先见金波溜。",
            "冰轮冉冉经箕斗，碧落沈沈失星宿。",
            "清光不断万象呈，目极尘寰了无覆。",
            "扶桑欲晓天鸡唱，玉珮丁东咽残漏。",
            "西南松桂碧参差，寒金碎玉高低透。",
            "春和二月融青宙，红紫千花簇繁囿。",
            "香洁蜂蝶夜不知，暗和清影凝罗袖。",
            "暑雨晚随虹影断，炎威夜逼余辉逗。",
            "南湖拂拂起轻飔，鉴光千里冰纨皱。",
            "星流一叶高梧下，玉刻千峰晚山瘦。",
            "桂子香凝零露漙，兔毫冷咽飞泉潄。",
            "六花舞绝平川壤，万树玲珑缀莹琇。",
            "冻云收尽一轮寒，光华上下清交鬭。",
            "明眸朗鉴古难偶，许谢登临亦虚觏。",
            "胜地埋藏祗自奇，千年林下输猿狖。",
            "儒家宗主中郎裔，早掞春华甲英彀。",
            "量阔难穷渤澥远，德馨未羡椒兰臭。",
            "青云有路早徊翔，要津策足频驰骤。",
            "旒扆倾衷聆玉振，经纶溢耳𪭢金奏。",
            "暂虚法从牧远民，大旆高牙会稽首。",
            "庖刃从容经肯綮，鹄卵无劳鲁鸡伏。",
            "探幽索隠有余工，逸胜遗奇落精究。",
            "意匠经营谁与相，壶中风物真天授。",
            "霜斧晨开蔽日林，虹梁晚结飞云搆。",
            "轩窗四辟洞无物，林岭旁来远如走。",
            "佳名一字既惟新，宝墨八法曾非旧。",
            "鹊返鸾徊美无度，龙跳虎卧雄相凑。",
            "何地通宵得佳致，谁人忘寝临觞豆。",
            "西园物色难重逢，秉烛诗词漫三复。",
            "华堂有月终年好，月下樽罍溢醇酎。",
            "坐令越绝山水佳，日添光价高难贸。",
            "五云溪上纶竿手，误指王圻揽缨绶。",
            "画虎年多愧未成，屠龙伎巧伤难售。",
            "清时支离逐斗粟，乐国凄凉寄圭窦。",
            "结巢未忍息南枝，倚辀何计登华厩。",
            "片帆随牒西南迈，尘满儒衣色多垢。",
            "文丽难忘反楚骚，魂交尚冀亲南狩。",
            "昔人富贵志已得，越吟清切伤微疚。",
            "今人徒劳情若何，玉壶慷慨临风叩。",
            "飞盖早容陪后乘，曳裾屡许登文甃。",
            "烟波满眼始凭凌，谈笑回头难邂逅。",
            "吴会他年见桑梓，荆湘数稔包霜柚。",
            "鸣珂应在白沙隄，茇舍徒瞻碧棠茂。",
            "萍迹漂漂渺难系，蓬心慅慅纷奚就。",
            "九疑三五夜晴时，为想堂前皎如昼。"
        ],
        "notes": "",
        "id": "dcd2947015a0df81fa49f6c22f7065c9"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "田园四时 春 其一",
        "preface": "",
        "paragraphs": [
            "晓来风信从东转，风中春气生微暖。",
            "陇头残雪已全销，麦苗渐见青青满。",
            "土脉膏疏日舒缓，锄犁但觉塍畦短。",
            "桑叶生阴布谷鸣，可使流光容易晚。"
        ],
        "notes": "",
        "id": "2a21f208016db49c3be430024ae9d203"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "田园四时 春 其二",
        "preface": "",
        "paragraphs": [
            "细风吹尽桑黄紫，绿暗柔条添旖旎。",
            "晚来逐伴望林梢，三星便欲当辰巳。",
            "节过清明未云远，碎发新蚕已盈纸。",
            "迟日融融暖有余，早晚应须候眠起。"
        ],
        "notes": "",
        "id": "e4d74460978983d4f1186dd51e475b61"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "田园四时 秋 其一",
        "preface": "",
        "paragraphs": [
            "万顷秋来云叶黄，瓜田起尽筑新场。",
            "茅簷昨夜微霜下，天高气爽风日强。",
            "明星未上腰镰去，归路不辞乘月光。",
            "陇头薄暮片云起，明日晴阴未可量。"
        ],
        "notes": "",
        "id": "6c5eeb7884f4744d0025502816a701cc"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "田园四时 秋 其二",
        "preface": "",
        "paragraphs": [
            "阶头露草珠盈缕，门前促织分明语。",
            "日午帘帷气已清，香肌暗喜消残暑。",
            "蚊蚋无声灯火冷，已将纨扇归巾褚。",
            "更长便合促鸣机，月白何妨弄砧杵。"
        ],
        "notes": "",
        "id": "c5fe64dd9a184fcf812eca8121da3d35"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "田园四时 冬 其一",
        "preface": "",
        "paragraphs": [
            "田家岁事霜飞后，五种收成十分有。",
            "征输早了吏不来，柴荆昼掩闲鸡狗。",
            "儿童饱暖欢呼走，堂上樽罍湛春酒。",
            "力耕岁晚足余欢，五陵裘马真游手。"
        ],
        "notes": "",
        "id": "95c2483e18143b905fd475a9e500e3ee"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "田园四时 冬 其二",
        "preface": "",
        "paragraphs": [
            "朔风吹水成冰坚，风壮冰坚白于练。",
            "霰雪还随密雨来，转眼纷纷满沟垾。",
            "陈根冻烂还为土，土落田中肥一半。",
            "霜镰去手即须耕，敢望东风待冰泮。"
        ],
        "notes": "",
        "id": "1f00a75ff06ef1d645287cf8db2fe687"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "田园四时 冬 其三",
        "preface": "",
        "paragraphs": [
            "粉蜡梅梢妆蓓蕾，雪晴乌鹊声零碎。",
            "兰堂昼暖浴蚕天，百果流芳喷寒水。",
            "春事望春须准拟，临风不惜呵纤指。",
            "寒日频添绣线长，百五光阴已无几。"
        ],
        "notes": "",
        "id": "c431061e93cdbdc2d3ed2fe23071d31a"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "题桃源图",
        "preface": "",
        "paragraphs": [
            "枝头巧语声高低，波光葱蒨深柔荑。",
            "烘𤇭日暖金鳞动，渔舟荡漾沿芳隄。",
            "淡红片玉满流水，中有谁家桃李蹊。",
            "刺棹沿洄忘远近，山重水转迷东西。",
            "金豪瞥见林中犬，玉羽旋闻陇上鸡。",
            "相逢巾屦如图画，惊闻有客争邀携。",
            "穿花行到花尽处，华铺昼敞同攀跻。",
            "帘栊炫熀鬭金碧，楼阁玲珑凝紫霓。",
            "琼杯石髓甘如醍，碧桃莹腻堆玻瓈。",
            "殷勤历问尘寰事，闻说兴替声如嘶。",
            "自言畴昔避闾左，乡邻负抱谋岩栖。",
            "入山惟忧山路浅，穿云涉水随麏麛。",
            "山深遂与人境绝，回首但见云萋萋。",
            "年年桃花又桃实，不闻刘项鸣钲鼙。",
            "当时祇恨弃桑梓，此日却悟凌丹梯。",
            "酒阑历览烟霞外，天风淅淅鹓雏啼。",
            "尘羁世网远心目，年龄便可乾坤齐。",
            "俗缘如瑕涤不去，荆布还念糟糠妻。",
            "思家欲归归却悔，忆路重来来已迷。",
            "碧砌朱栏无处觅，溪长烟草寒凄凄。",
            "玉京云路今何在，千年图写传缯缇。",
            "高堂众客一经目，尽愿乘景骑狻猊。",
            "祖龙虐政猛于虎，疗饥消渴资黔黎。",
            "霜髯黄口不相保，四海惨戚如牢狴。",
            "当时人世无居处，往往云壑为中闺。",
            "窜身幽侧宁所乐，骨肉苟免资尘泥。",
            "种桃为食不如黍，岂恶刍豢忘烹刲。",
            "全家邂逅登金箓，此事渺忽无端倪。",
            "清时汪濊下膏泽，浸润生齿如孩提。",
            "日长不使𫗦糠秕，饭炊雕胡胾𫘝𫘨。",
            "岁寒岂独完裋褐，雾縠衣裘云锦袿。",
            "翦除败类毓良淑，宛若嘉谷纯无稊。",
            "干羽雍容绝征戍，春来处处操锄犁。",
            "今人不似秦人苦，寄身何用武陵溪。"
        ],
        "notes": "",
        "id": "9551fbf0caaaa1fe3c26f407001111ba"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "失题",
        "preface": "",
        "paragraphs": [
            "蜂须萎蕤花脱萼，粉蝶流鶑何处著。",
            "暖融密卷玉为椽，一点明星坐中落。",
            "猩唇血重鲛绡薄，百出宝莲金钿错。",
            "蕙兰不断起长烟，余香随风度罗幕。",
            "天阶漫激鸣签响，壶中不夜春常若。",
            "何人天外引长绳，刚愁日下西山脚。"
        ],
        "notes": "",
        "id": "bab86bcf61181b20d4c54d28cf79e04d"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "岳麓寺",
        "preface": "",
        "paragraphs": [
            "衡岳到江尽，招提岳秀中。",
            "飞楼上乔木，清梵俯冥鸿。",
            "鹤去泉犹在，台存法更雄。",
            "望终三楚胜，清兴迥无穷。"
        ],
        "notes": "",
        "id": "093fce523078fc57cbf8d2000db9b444"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "道林寺",
        "preface": "",
        "paragraphs": [
            "疏钟到城市，台殿隠修林。",
            "访古多陈迹，探幽惬赏心。",
            "夜声寒溜碎，晓色翠烟深。",
            "自愧縻尘鞅，骊驹又见寻。"
        ],
        "notes": "",
        "id": "b545cadaa7a44ab311c8ae10ece2c06b"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "齐无己书堂",
        "preface": "",
        "paragraphs": [
            "骚客高吟地，山僧指旧基。",
            "虚堂非昔搆，清景是当时。",
            "石甃流泉漫，松轩度日迟。",
            "鯈鱼有余乐，池上竟谁知。"
        ],
        "notes": "",
        "id": "f0ea2b3bfce26ae597818a34b64afe3e"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "湘江二妃庙",
        "preface": "",
        "paragraphs": [
            "帝子灵祠古，秋风更寂寥。",
            "门临湘水迥，路指舜陵遥。",
            "宝瑟知何在，英魂不可招。",
            "年年添泪竹，遗恨未应消。"
        ],
        "notes": "",
        "id": "2a20ca657c03277301af7e0646050a1f"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "长沙王庙",
        "preface": "",
        "paragraphs": [
            "秦吏方摇毒，君王独得名。",
            "国虽为地小，忠亦自天成。",
            "秘殿仪容粹，玄堂草木荣。",
            "兴亡何足道，青竹有嘉声。"
        ],
        "notes": "",
        "id": "cc66884dfb241b6f05c53a2a7293ab36"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "贾太傅庙",
        "preface": "",
        "paragraphs": [
            "夫子生何代，漂流正所宜。",
            "长鸣那易赏，合抱固难施。",
            "碧藓封遗井，丹枫落旧祠。",
            "日斜飞𫛳过，依约赋成时。"
        ],
        "notes": "",
        "id": "8e387802eb8757e2eeada8a7f685ed49"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "画眉铺",
        "preface": "",
        "paragraphs": [
            "湘楚穷愁地，何名得画眉。",
            "不因啼鸟目，应记剪灯诗。",
            "逐客伤憔悴，征人困别离。",
            "风流京兆尹，宁复此飞驰。"
        ],
        "notes": "",
        "id": "949a25892c3e3531e464cc12514ed011"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "愚溪",
        "preface": "",
        "paragraphs": [
            "潇湘同泻处，一水亦东倾。",
            "屈曲游龙势，玲珑戛玉声。",
            "傍城无暂浊，当暑有余清。",
            "楚俗真怀古，犹传梦客名。"
        ],
        "notes": "",
        "id": "2cea6e3a1659f6dd2effec9d58ee38da"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "无生庵",
        "preface": "",
        "paragraphs": [
            "大士今何在，空山旧隠存。",
            "百年闲藓径，终日敞尘阍。",
            "砌暖晴添草，窗寒暝叫猿。",
            "当时团坐客，相顾竟何言。"
        ],
        "notes": "",
        "id": "bc14a1ab9ce9d8c312b0935b1dddc05a"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "杂咏",
        "preface": "",
        "paragraphs": [
            "上下契如如，忘机示有为。",
            "室虚窗洁素，尘尽地平夷。",
            "社燕添新土，春花发旧枝。",
            "此中君莫问，自有海鸥知。"
        ],
        "notes": "",
        "id": "3db33587d6b0907a10624b15adf4f950"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "永嘉巡检厅奇竹",
        "preface": "",
        "paragraphs": [
            "修竹趁春阳，猗猗出画堂。",
            "孤根穿密甃，高干倚飞梁。",
            "色润窗纱绿，烟和印篆香。",
            "传闻尤异处，清夜露瀼瀼。"
        ],
        "notes": "",
        "id": "a82fa6707dc0e397cc533947874d3cfe"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "和孙秀才与弟醉饮",
        "preface": "",
        "paragraphs": [
            "醺酣归至乐，曲糵古来贤。",
            "荆树同株日，萧斋欲雪天。",
            "倾颓叔夜玉，臬兀季真船。",
            "熟览新诗意，依稀识道筌。"
        ],
        "notes": "",
        "id": "ba1347400c38e19901018fcc62ea25f7"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "题黄主簿足轩",
        "preface": "",
        "paragraphs": [
            "枳棘久栖迟，新斋乐有余。",
            "寻垣栽草木，疏沼引龟鱼。",
            "外曲游尘世，情高适太虚。",
            "纷纷簿领退，满目尽琴书。"
        ],
        "notes": "",
        "id": "1953e8ed3d4bdb3cf4a88d734b051c2c"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "东海",
        "preface": "",
        "paragraphs": [
            "谁谓沧溟远，吾家曲槛东。",
            "灵潮随月长，积水与天通。",
            "白鸟长沙外，青峰薄雾中。",
            "星槎在何处，屈指待秋风。"
        ],
        "notes": "",
        "id": "0747bacf54e49cc506602e3d105cc968"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "闻韶亭",
        "preface": "",
        "paragraphs": [
            "重华祠宇下，危构压山椒。",
            "壁石因天设，茨茆得旧条。",
            "云山排笋簴，风竹度笙箫。",
            "想见来仪羽，飞飞下泬寥。"
        ],
        "notes": "",
        "id": "4232de1d7dae60230dddc35e17b9d6c7"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "会景亭",
        "preface": "",
        "paragraphs": [
            "此亭会清景，登眺适襟灵。",
            "烟濑鸣瑶珮，云峰叠翠屏。",
            "渔樵分杳霭，鸥鹭上青冥。",
            "□□□□□，□□□□□。"
        ],
        "notes": "",
        "id": "ae44be85eebd4b4e197406c932d6f016"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "翠微亭",
        "preface": "",
        "paragraphs": [
            "虚阁俯苍麓，飞甍倚碧岑。",
            "鲜英环坐密，青霭抱楹深。",
            "秀远开尘目，清明契夙心。",
            "带星宜所慕，聊此叩徽音。"
        ],
        "notes": "",
        "id": "7df971c9e0259fdd0776ecbb4a67b8fe"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "栖云阁",
        "preface": "",
        "paragraphs": [
            "高阁倚苍岫，山云且暮栖。",
            "冷凝半榻稳，浓拂远灯迷。",
            "户转星枢直，窗移日脚低。",
            "登临人莫厌，寻取上天梯。"
        ],
        "notes": "",
        "id": "f3bf2374e51c591115c5ffca0928ea32"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "秦淮",
        "preface": "",
        "paragraphs": [
            "渺渺方山道，江流一派通。",
            "寒沙翘白鹭，夕霭暝丹枫。",
            "平截埋金地，虚涵建邺宫。",
            "六朝乘王气，疏凿竟无功。"
        ],
        "notes": "",
        "id": "e9f8ee6a901241ab3ebac378715dfe75"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "澄澜阁",
        "preface": "",
        "paragraphs": [
            "飞栏跨乔木，危柱枕苍矶。",
            "石潄溪声碎，林分日影稀。",
            "正宜逃暑气，聊用解征衣。",
            "欲去重回首，清风满翠微。"
        ],
        "notes": "",
        "id": "88f11df9a06ef287176f6daa252157f3"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "元祐六年秋夜泊震泽时涨潦未尽牵道断毁仍阻风",
        "preface": "",
        "paragraphs": [
            "四顾水天平，扁舟竟日撑。",
            "孤村聊可舣，薄暮不成行。",
            "云重鱼龙起，风高波浪惊。",
            "无心就衾枕，坐看月华生。"
        ],
        "notes": "",
        "id": "23b02b4fd8345aafb414d9e9f9ecb0e7"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "君山",
        "preface": "",
        "paragraphs": [
            "特秀起平湖，秋空照日孤。",
            "无尘接南楚，有路到东吴。",
            "聚翠时浓淡，长林半有无。",
            "未能寻胜赏，飞梦遶烟芜。"
        ],
        "notes": "",
        "id": "3348a77ce26095766ebc42755b87d73c"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "狼山",
        "preface": "",
        "paragraphs": [
            "长江到海处，独秀峙江干。",
            "平野根虽阔，惊涛迹未残。",
            "高环僧刹稳，翠入郡楼寒。",
            "千里吴王国，临窗仔细看。"
        ],
        "notes": "",
        "id": "920397bf20f01ef4d61b4aa8a7eb98fd"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "洞庭",
        "preface": "",
        "paragraphs": [
            "险固三苗左，茫洋七泽西。",
            "山光千叠小，天碧四垂低。",
            "风便修途近，波惊跬步迷。",
            "谁知鱼鸟乐，不复待鞉鞞。"
        ],
        "notes": "",
        "id": "ddd3246cd40ab51f65edd8f5fd73f6e0"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "李仙姑旧隠",
        "preface": "",
        "paragraphs": [
            "云卧人犹近，团茆迹已空。",
            "秀岩孤海外，修竹冷江风。",
            "笙鹤今谁赏，星河旧隠通。",
            "何当见金碧，华采照淮东。"
        ],
        "notes": "",
        "id": "e401ec36b5a36f4b78fefc4332cd0d75"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "密雨",
        "preface": "",
        "paragraphs": [
            "昨夜好风月，须明陟路岐。",
            "阴云生陇上，密雨满天涯。",
            "岂患泥涂恶，难堪仆马疲。",
            "却愁期会失，心绪乱如丝。"
        ],
        "notes": "",
        "id": "8c52bb9e1a2356e704cffe6bd0e31d5e"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "桃竹",
        "preface": "",
        "paragraphs": [
            "栽竹不栽桃，非关阆苑遥。",
            "桃花半春落，竹叶无时凋。",
            "照水静苍翠，吟风冷飘萧。",
            "岁寒筠更绿，雨雪谩瀌瀌。"
        ],
        "notes": "",
        "id": "8b75be0d58e52fadd7532bcd08b802ef"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "早梅花二首  其一",
        "preface": "",
        "paragraphs": [
            "早岁越溪上，茆斋欲雪辰。",
            "虽无十日饮，常得一枝春。",
            "不识霄汉路，空缁京洛尘。",
            "遥怜远岩壑，芳秀为谁新。"
        ],
        "notes": "",
        "id": "13239af1e6f710726812d7032e84d99d"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "早梅花二首  其二",
        "preface": "",
        "paragraphs": [
            "毕竟成何事，无端走四方。",
            "年年思素质，岁岁失幽香。",
            "东国溪云好，南枝海日长。",
            "何时一杯酒，相对浅清傍。"
        ],
        "notes": "",
        "id": "858084f7b1bd32af1eacf18d56c89f9c"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "次韵酬刘处道",
        "preface": "",
        "paragraphs": [
            "漂泊人间世，几邻耳顺年。",
            "心愚颛直道，步蹇失英躔。",
            "星列真虚忝，仙枝亦偶然。",
            "雄飞君未晚，何歉续韦编。"
        ],
        "notes": "",
        "id": "6dd8bd3b3a489e6151c6f82a9d57328e"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "千瓣二色桃花",
        "preface": "",
        "paragraphs": [
            "迥出成蹊类，尤深造物功。",
            "细攒重叠瓣，匀赋浅深红。",
            "艳质平分异，香心一点同。",
            "武陵溪上树，虚占好春风。"
        ],
        "notes": "",
        "id": "9ba1e0a4cb523e0614828845abba33d3"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "庆亲堂和湖南运使程大卿韵",
        "preface": "",
        "paragraphs": [
            "轮奂非谋己，标题庆有亲。",
            "盈庖欣釜粟，照座得言纶。",
            "集富称觞客，宽容戏彩人。",
            "遥知映阶砌，丹桂及芳春。"
        ],
        "notes": "",
        "id": "7abf695ec013fcd5ade732e99c6f11e3"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "思归二首  其一",
        "preface": "",
        "paragraphs": [
            "湖光清似鉴，山色翠于眉。",
            "投老身须逸，探幽计莫迟。",
            "河清不可待，头白已多时。",
            "谁谓茆茨陋，求安过一枝。"
        ],
        "notes": "",
        "id": "9744d6c08f769b7ed6e9b16628250419"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "思归二首  其二",
        "preface": "",
        "paragraphs": [
            "二顷何时有，乡园且结庐。",
            "凭轩见岩壑，闭户得琴书。",
            "雪幌冬𬬻暖，风窗夏簟虚。",
            "非才甘退缩，不是傲簪裾。"
        ],
        "notes": "",
        "id": "79ddd5a2282ac2fe752edf60dc680d9c"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "送道守董朝散",
        "preface": "",
        "paragraphs": [
            "史笔传遗直，经帷起世家。",
            "一麾分郡寄，千里蔼春华。",
            "鸣阪方睎骥，言时已及瓜。",
            "车尘杳难逐，飞梦遶天涯。"
        ],
        "notes": "",
        "id": "1f07c52e7cada2423fa42f46dc6a865d"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "挽兖守程大卿四首  其一",
        "preface": "",
        "paragraphs": [
            "名实时方会，君臣德正同。",
            "剸裁周庶物，荐擢冠诸公。",
            "金口褒扬首，丹梯指顾中。",
            "荣途虽未既，寻尺自初终。"
        ],
        "notes": "",
        "id": "08c195ae18e2a9c48231203d40e496c1"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "挽兖守程大卿四首  其二",
        "preface": "",
        "paragraphs": [
            "徊翔卿寺棘，转漕楚江舟。",
            "忠厚临人大，勤劳结课优。",
            "丹枝方习庆，梁木忽惊秋。",
            "天意宁无在，于门必有侯。"
        ],
        "notes": "",
        "id": "111fa9f34ad525da4d2458d4008d8687"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "挽兖守程大卿四首  其三",
        "preface": "",
        "paragraphs": [
            "交游敦久要，赏鉴谢先容。",
            "自愧非王粲，人惊得蔡邕。",
            "垩漫犹在刃，舟壑已遗踪。",
            "不见星躔处，空瞻马鬣封。"
        ],
        "notes": "",
        "id": "adc6bb57b889d9e6454ed29c65087bee"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "挽兖守程大卿四首  其四",
        "preface": "",
        "paragraphs": [
            "忆昨湘江上，追风送使帆。",
            "青云方满路，丹旐忽垂縿。",
            "燕舞难重见，霞杯不复衔。",
            "遥怜三径菊，冷落对双岩。"
        ],
        "notes": "",
        "id": "7adfca8c38c87b91b60f9a5fe725d0b0"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "寿蔡大资留守",
        "preface": "",
        "paragraphs": [
            "四气成功月，三阳得数辰。",
            "昴星还辅汉，崧岳复生申。",
            "事业乘时会，心源体道真。",
            "燕来新赐第，相贺八千春。"
        ],
        "notes": "",
        "id": "8ea283b0ab3afe916069eac1aba9fece"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "挽严四府君",
        "preface": "",
        "paragraphs": [
            "岁事时无失，先畴手自耘。",
            "克家亲有养，投老意弥勤。",
            "方羡高年庆，旋惊白日曛。",
            "可怜坟上土，仍占垅头云。"
        ],
        "notes": "",
        "id": "62a6c716ae4d704bf07a85686d67b28c"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "挽郑十一府君并夫人",
        "preface": "",
        "paragraphs": [
            "君子言无玷，夫人德有邻。",
            "丝桐人世远，窀穸陇头新。",
            "粧合闲明镜，吟窗积暗尘。",
            "西风原上路，鸣铎为悲辛。"
        ],
        "notes": "",
        "id": "80e26d4ad8d00032e97d77373367de2d"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "挽蒋尊师",
        "preface": "",
        "paragraphs": [
            "少报羽人衣，年耆道更肥。",
            "未容青雀至，俄驾白云归。",
            "海上蟠桃熟，人间晚露稀。",
            "空留墨妙在，鸾鹤自翻飞。"
        ],
        "notes": "",
        "id": "4f32f170dfd86700850891eaad12e63e"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "挽傅仲温",
        "preface": "",
        "paragraphs": [
            "人是南州老，家传北地雄。",
            "忽骑箕尾去，不待大丹功。",
            "华屋闲歌席，长杨惨暮风。",
            "已符同穴契，宁复念孤桐。"
        ],
        "notes": "",
        "id": "5286e6e8b13d8fabbb8a524582211d07"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "挽冯际道",
        "preface": "",
        "paragraphs": [
            "令德称乡党，风流有自来。",
            "能仁曾益寿，善计亦丰财。",
            "凤羽弥增秀，车门既有开。",
            "祗怜原上路，松柏莫风哀。"
        ],
        "notes": "",
        "id": "fd4c83fb20c7f2677bdde6732cdae3c8"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "挽周祖文",
        "preface": "",
        "paragraphs": [
            "蠲辰临远日，祖奠彻中楹。",
            "寒月铭旌影，霜风晚铎声。",
            "夜台无晓日，泉路断回程。",
            "已矣生前事，空劳问代耕。"
        ],
        "notes": "",
        "id": "7a49b849953d9ee9e0bc20762b8151e7"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "挽冯户曹",
        "preface": "",
        "paragraphs": [
            "干禄名虽啬，承家实自肥。",
            "身全五福美，数过百年稀。",
            "有裕居清世，何嗟掩夜扉。",
            "芝兰更盈畹，指日见光辉。"
        ],
        "notes": "",
        "id": "4d7e81e953be5602b444d143bc8a0463"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "挽陈朝奉",
        "preface": "",
        "paragraphs": [
            "畴昔乡评事，风流出后生。",
            "早联华萼秀，先得桂枝荣。",
            "守死尊文墨，持平御重轻。",
            "已焉休茹恨，三凤伫飞鸣。"
        ],
        "notes": "",
        "id": "714a0ccf82bdaa3f038b3b073bff2890"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "挽冯通直",
        "preface": "",
        "paragraphs": [
            "功名早自期，策足有余赀。",
            "世路多荆棘，荣途失羽仪。",
            "素丝宁复理，青眼不胜悲。",
            "千古秦山路，霜风岁暮时。"
        ],
        "notes": "",
        "id": "65d9d7023ead8c16a7b098e957a4edc6"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "挽毛夫人",
        "preface": "",
        "paragraphs": [
            "守义惟贤妇，夫人更妙年。",
            "纷华人自竞，始卒意弥坚。",
            "善庆曾无爽，家声既有传。",
            "秀眉归永夜，无愧及重泉。"
        ],
        "notes": "",
        "id": "30f15ab1d7401b7fc143a2190223ad1e"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "挽钟氏夫人",
        "preface": "",
        "paragraphs": [
            "处号闺房秀，归称内助贤。",
            "丰华欢壮齿，甘旨庆高年。",
            "乡誉良人重，家声嗣子传。",
            "道傍多健羡，宁贵一潸然。"
        ],
        "notes": "",
        "id": "e280669c9038364b07e84df04f8aee16"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "挽陈氏夫人",
        "preface": "",
        "paragraphs": [
            "纯贞谢琢磨，报施竟无讹。",
            "义守三从固，身膺五福多。",
            "有言贻彩服，无恨属颓波。",
            "行路惟称叹，宁悲薤露歌。"
        ],
        "notes": "",
        "id": "44373fc8963665519754803ba3854978"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "和光道元日书事二首  其一",
        "preface": "",
        "paragraphs": [
            "芜城池苑尽荒残，春到长思竞秀山。",
            "谷口风和鶑已出，天南日转雁初还。",
            "千家帘幕峰峦上，百里笙歌水竹间。",
            "记得当年行乐事，韶光不放片时闲。"
        ],
        "notes": "",
        "id": "6e8d6608ff06acc273702db57fc65e3f"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "和光道元日书事二首  其二",
        "preface": "",
        "paragraphs": [
            "急管妖弦朝暮闻，翠帘下应当垆君。",
            "叫呼枭卢一百万，砍削兕脯三千斤。",
            "孔座嘉客每日满，杨园细草何须耘。",
            "夜长秉烛可为乐，春色三分未一分。"
        ],
        "notes": "",
        "id": "2a28891934a02e4fc642377bf8570ca0"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "元丰六年正月二十九日季壬生徐元立以诗来贺用韵酬之",
        "preface": "",
        "paragraphs": [
            "芳荆堂下两枝长，一本朝来产此旁。",
            "敢谓他年当似骥，且期今日得如冈。",
            "顾余已免重占虺，闻子还思待弄璋。",
            "多谢见贻真锦绣，归时应得衒吾乡。"
        ],
        "notes": "",
        "id": "165c20c1edc29e717361a7b3b12699ab"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "石笋",
        "preface": "",
        "paragraphs": [
            "小窗西下碧溪隅，片石干云一笋麤。",
            "苍藓长时斑点露，老藤蟠处节痕纡。",
            "不须凡木装佳色，自有灵花入画图。",
            "为美又应胜竹箭，坚高元与众材殊。"
        ],
        "notes": "",
        "id": "11e1270932857d8ddd4a8982106635d6"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "养竹诗",
        "preface": "",
        "paragraphs": [
            "莫笑青青一两茎，春来次第满林生。",
            "露凝节目犹含粉，风过枝梢已有声。",
            "拂拭且看霜雪干，剪裁当见凤凰鸣。",
            "繁枝去尽生微迳，几为清阴特地行。"
        ],
        "notes": "",
        "id": "9f1050bca0d0e775cb5a83ea7349f5c0"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "和光道春日雨寒",
        "preface": "",
        "paragraphs": [
            "细风密雨冷相添，天右余寒势未歼。",
            "漠漠乱丝凝旷野，涓涓碎玉下重簷。",
            "凌晨预约阳光发，入夜先闻霰雪兼。",
            "蝶梦未成欹宝枕，铜壶声咽冻孤蟾。"
        ],
        "notes": "",
        "id": "5e95eb9c716b4c7447f7fb85ca96af55"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "元丰六年二月检田凌塘中马上口占因简德器主簿",
        "preface": "",
        "paragraphs": [
            "强半春光未足看，花心柳眼尚盘桓。",
            "景阳不放融怡色，密雨犹矜料峭寒。",
            "借问董工湮沮洳，何如骑马按冈峦。",
            "几番回首自惆怅，可借江南一钓竿。"
        ],
        "notes": "",
        "id": "999e00c03592ebaff691221901b79cd2"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "和陈尉见贻二首  其一",
        "preface": "",
        "paragraphs": [
            "画栋尘惊燕子来，芳郊时雨敛轻埃。",
            "须怜好景分明在，为把愁颜勉强开。",
            "仙客有情深赏物，新诗劝我且持杯。",
            "更言留得花王住，忍放韶光取次回。"
        ],
        "notes": "",
        "id": "047ed5c3edc8005e66e225df295b846d"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "和陈尉见贻二首  其二",
        "preface": "",
        "paragraphs": [
            "燕语鶑啼次第新，柳绵花锦曲江滨。",
            "且将邂逅天涯客，共看芳妍海角春。",
            "须爱日添随日线，莫教花笑对花人。",
            "一杯随分休辞诉，况有清歌激绛唇。"
        ],
        "notes": "",
        "id": "7cc5b416005379854345b87dc0906671"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "食樱桃思越中风俗",
        "preface": "",
        "paragraphs": [
            "答答驱禽欲晓天，筠笼轻摘荐芳筵。",
            "檀唇深注胭脂紫，琪树匀排火齐圆。",
            "醇蜜冷和甘益重，小梅青近色增鲜。",
            "花时南国豪华甚，得尔杯盘更可怜。"
        ],
        "notes": "",
        "id": "68956f02079927a1a1d149b14fbe8538"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "和陆彦则郊外初夏送客",
        "preface": "",
        "paragraphs": [
            "红英落尽紫荷长，野岸阴阴暗绿杨。",
            "过眼芳菲浑似梦，感时情绪直如狂。",
            "江皋有客怀双佩，淮上逢人赋乘黄。",
            "顾我越吟方自苦，可堪别曲念江乡。"
        ],
        "notes": "",
        "id": "5e8b7dffa948d2788ba8b24446ec82e5"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "槿篱",
        "preface": "",
        "paragraphs": [
            "移栽野槿密参差，来束乘时作短篱。",
            "树立已教存大本，弥缝不使去纤枝。",
            "春残叶暗青云合，秋至花繁锦障垂。",
            "家似长卿惟壁立，不忧鼠窃夜潜窥。"
        ],
        "notes": "",
        "id": "c998d14a2fee22e86fd3d3931cfd2cf4"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "题共亭",
        "preface": "",
        "paragraphs": [
            "驾鹤峰前山气佳，炼丹泉上石如排。",
            "高低簷宇依丛竹，屈曲梯桥跨断厓。",
            "仙客肯教人世得，贤侯还与郡民偕。",
            "春风日落歌声散，藓径时时有坠钗。"
        ],
        "notes": "",
        "id": "95f12dd66cdc3809239d4ec4f60161f8"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "元老十二丈教授就馆西城因以寄之",
        "preface": "",
        "paragraphs": [
            "谁教蹇步蹑丹梯，曾是先生振所迷。",
            "始喜草庐依郡北，旋聆绛帐出城西。",
            "仪韶久合为虞凤，伏鹄犹劳似鲁鸡。",
            "却爱春风嘉树下，依然还见旧成蹊。"
        ],
        "notes": "",
        "id": "c2b9aa6f38c8d97f33d2fa5b8e87ca20"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "和光道喜和叔得雨兼呈和叔知县乡兄",
        "preface": "",
        "paragraphs": [
            "精诚一念格明神，时雨经宵即效珍。",
            "政属士龙真有誉，颂成吉甫更无伦。",
            "千畴土脉三冬起，百里根荄一日春。",
            "自古移风由美化，善良从此在吾民。"
        ],
        "notes": "",
        "id": "39560f47cb9cebb5f436fdfd787c560d"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "送左司董郎中出知汾州三首  其一",
        "preface": "",
        "paragraphs": [
            "策足年来据要津，渐分符竹寄兵民。",
            "双旌卷雾辉霜日，驷马骄风蹀路尘。",
            "魏晋河山元险固，陶唐风俗本深淳。",
            "铦锋爽鉴清夷旦，报政应须笑鲁人。"
        ],
        "notes": "",
        "id": "4c636b32584800cad0cdbf0d167ee842"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "送左司董郎中出知汾州三首  其二",
        "preface": "",
        "paragraphs": [
            "少壮同看桂苑春，白头相顾等天伦。",
            "素风凛凛惊颓俗，高义翛翛媲古人。",
            "邂逅论情槐棘地，殷勤分袂雪霜晨。",
            "剖符自是诸侯贵，不学河梁话苦辛。"
        ],
        "notes": "",
        "id": "c9514526b4d01b62eec9311bef35f2cf"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "送左司董郎中出知汾州三首  其三",
        "preface": "",
        "paragraphs": [
            "养狙有感谁非是，塞马无因自去来。",
            "人见终军持汉节，世闻郭隗上燕台。",
            "九门天上云泥隔，三径山阴梦想开。",
            "青琐黄扉严密地，待看旌旆应时回。"
        ],
        "notes": "",
        "id": "f2d6ac4fe42c7914ab1d415188e0bbe4"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "和李判官",
        "preface": "",
        "paragraphs": [
            "卫玉清标未及门，先知和气袭人温。",
            "言高自有精醇味，手敏曾无洗削痕。",
            "一捧丝纶来幕府，两迂舟楫过江村。",
            "已惭无取叨交契，更辱新诗仔细论。"
        ],
        "notes": "",
        "id": "0480a4fe99cc73c73079f4702f7a7d03"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "杂咏三首  其一",
        "preface": "",
        "paragraphs": [
            "相逢邂逅典文场，人世机心一笑忘。",
            "丽藻满籯堆锦绣，清谈终坐击琳瑯。",
            "衣裘不羡公西胜，才术当知贾傅长。",
            "今日故园聊踯躅，他年要路看腾骧。"
        ],
        "notes": "",
        "id": "982d26483625b91d0542a9b1899e2fa3"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "杂咏三首  其二",
        "preface": "",
        "paragraphs": [
            "风过依稀听步虚，穿林度水得清都。",
            "地灵自有烟霞胜，岁久何妨粉墨芜。",
            "双鹤未归晴昼永，片山长在白云孤。",
            "无端堑断灵源地，王气宁知属后湖。"
        ],
        "notes": "",
        "id": "a6895bdffb7fcb3f1e1e6e57d8ebc6c3"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "杂咏三首  其三",
        "preface": "",
        "paragraphs": [
            "日曝山头土欲焦，全家冒日走岧峣。",
            "石泉绝涧阶千级，岭路穿云线一条。",
            "借问裹粮朝历险，何如坦腹夜吹箫。",
            "□□□□□□□，□□□□□□□。"
        ],
        "notes": "",
        "id": "c71feb6f4c7fba081618fe3cd7990b8d"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "凤凰台",
        "preface": "",
        "paragraphs": [
            "昔吟太白凤凰诗，此日登临认故墟。",
            "丹穴好音今寂寞，碧梧秋叶晚萧疏。",
            "访寻池苑无陈迹，指顾江山似旧书。",
            "流影逝波何足恨，且听天籁响虚徐。"
        ],
        "notes": "",
        "id": "608933a44a76e0a7833c14cab70691fd"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "陪潭倅张朝散江皋观鱼",
        "preface": "",
        "paragraphs": [
            "通守陈鱼许纵观，旋开芳宴俯江干。",
            "合围缓觉波心远，数获丰知网目宽。",
            "何必姬姜当脆板，自多鲂鲤荐雕盘。",
            "归舟清兴知何限，湘水无风夕月寒。"
        ],
        "notes": "",
        "id": "ed51f64172c23d889ad435f826017d54"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "送史道源往宛丘",
        "preface": "",
        "paragraphs": [
            "与君身世本西东，一席虚斋邂逅同。",
            "张尉宽衷无巧诋，陶唐遗俗有淳风。",
            "座中未阁红瑶麈，门外还嘶白玉骢。",
            "来岁金科新榜上，当看名字冠诸公。"
        ],
        "notes": "",
        "id": "cf8a350cfe0531478d845cf37e481715"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "和陈承事喜雨应祈见贺",
        "preface": "",
        "paragraphs": [
            "空阶昨夜响淋漓，正是东皋渴雨时。",
            "蝼蚁未应能有感，乾坤自是本无私。",
            "已知协气通三壤，想见嘉禾秀两岐。",
            "更待秋冬高廪后，与君同赋誉尧诗。"
        ],
        "notes": "",
        "id": "a39e23f89bf0d5daaaa0b3c667b81b8f"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "送湖南提刑安学士  其一",
        "preface": "",
        "paragraphs": [
            "洞庭六月暑风长，使者征帆挂短樯。",
            "汲引津途多肉食，追随行路有壶浆。",
            "南洲自恋涵濡德，北阙方思献纳良。",
            "更识高门延庆事，彩衣新有桂枝香。"
        ],
        "notes": "",
        "id": "11520a90cde555755486e9a27fbbc88e"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "送湖南提刑安学士  其二",
        "preface": "",
        "paragraphs": [
            "节遇中秋挟日余，哲人来契梦熊时。",
            "神澄晓露珠凝彩，气爽秋风桂有枝。",
            "歌袴始喧清赣曲，使星还照碧湘西。",
            "太平天子方求旧，但指松椿祝寿祺。"
        ],
        "notes": "",
        "id": "9a9bd08b53280c42a560df6c4799dad0"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "龙窟寺",
        "preface": "",
        "paragraphs": [
            "篮舆薄暮下禅扃，贪看松萝气象清。",
            "未与老僧张榻坐，且携稚子绕廊行。",
            "小堂烟重镫生晕，远壑风高水有声。",
            "寂寞卧龙无处问，数声山鸟自飞鸣。"
        ],
        "notes": "",
        "id": "7ba02fd30001ed18d5692ce32662e404"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "和纯翁新秋夜雨",
        "preface": "",
        "paragraphs": [
            "西风吹雨下天涯，还见萧疏八月期。",
            "筠簟惊秋初冷后，兰缸凝晕未吹时。",
            "谁人击节悲秋夜，几处停针念所思。",
            "此景多情吟不尽，何郎底事最先知。"
        ],
        "notes": "",
        "id": "bee984c0311ea0bebc2694232cf41421"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "秋日登戒珠寺",
        "preface": "",
        "paragraphs": [
            "幽寻兰若已多欢，更踏崇山望远山。",
            "高阁路余心未惬，秀岩目尽兴初还。",
            "陇云凝素晴犹阔，篱菊分金暖尚悭。",
            "飞盖不须容易去，且偷闲暇笑谈间。"
        ],
        "notes": "",
        "id": "6243e32778661b2cd529b3132b35f912"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "重过高邮丁志高道路",
        "preface": "",
        "paragraphs": [
            "扁舟平日此东西，屈指于今二十期。",
            "村落平田添栋宇，人家碧瓦焕茆茨。",
            "经过自觉风烟好，来往谁知岁月移。",
            "密柳高槐都似旧，行人双鬓渐成丝。"
        ],
        "notes": "",
        "id": "6aac8d15a2c5578a7584939895226622"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "寿顾侍郎",
        "preface": "",
        "paragraphs": [
            "应钟司序两旬时，台座光凝照水湄。",
            "善庆远归三俊后，哲人来副半千期。",
            "澄波渺渺韬洪量，乔岳棱棱挺异姿。",
            "早晚钧衡调燮去，凤池当见老莲龟。"
        ],
        "notes": "",
        "id": "c9f927ecd28b933e8dcef0da43b27692"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "送敏修赴官巨鹿",
        "preface": "",
        "paragraphs": [
            "蜩鸴悠悠祇可怜，抢榆控地已飘然。",
            "早闻达识无诸蔽，晚挹清风胜所传。",
            "会面已欣浑似旧，开怀还肯便忘年。",
            "渌波碧草芳春日，忍咏江生送别篇。"
        ],
        "notes": "",
        "id": "ef203dae8a12d7ac44753d4fda5fb231"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "题王氏清轩",
        "preface": "",
        "paragraphs": [
            "开亭后圃号清轩，非逐豪华效兔园。",
            "入座馨香惟蕙草，照窗清浅只池源。",
            "暂来自怪尘埃远，竟日原无鸟雀喧。",
            "况是绕垣多翠竹，春风次第长龙孙。"
        ],
        "notes": "",
        "id": "78f37e899a6e16992578af2048b04bac"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "题明轩",
        "preface": "",
        "paragraphs": [
            "两楹开处面纯离，题作明轩得事宜。",
            "计利已居人会地，征商还是日中时。",
            "平持刀尺无心用，高倚权衡莫我欺。",
            "达识主人元有大，谁知细故亦无遗。"
        ],
        "notes": "",
        "id": "451d9785db4eb4b269a6e3a28cda2d94"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "题海鹤",
        "preface": "",
        "paragraphs": [
            "仙禽西过万年枝，人道飞鸣是路岐。",
            "几向静中陪振鹭，也曾高处见长离。",
            "共知天上闻声韵，直羡风前刷羽仪。",
            "好与便随行缀去，舞韶应自有嘉时。"
        ],
        "notes": "",
        "id": "edbfdad632e1b2611e77dbd28194153d"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "题西成轩",
        "preface": "",
        "paragraphs": [
            "华轩闻在了溪东，轩号西成学老农。",
            "碧玉千峰终日好，黄云万顷几香浓。",
            "天低每接金仙语，夜迥时闻紫府钟。",
            "祇恐主人为吏去，春来三径绿苔封。"
        ],
        "notes": "",
        "id": "086263f49ca8eae19999bb0b199cd873"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "用韵谢越帅程给事",
        "preface": "",
        "paragraphs": [
            "大屏元侯重荐论，自惭蹇浅匪多闻。",
            "已当壮齿逢清世，敢向南山恋白云。",
            "宴以笙簧终永日，宠将珠玉焕新文。",
            "愿凭陶铸冲天去，黄阁门前拜使君。"
        ],
        "notes": "",
        "id": "c2fda16054585cbc1a9cda97be6dc98b"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "戏呈程民老",
        "preface": "",
        "paragraphs": [
            "多才是处走华镳，问柳寻花九十朝。",
            "春去光阴祇恨晚，兴来行路莫知遥。",
            "谢安携妓情虽远，崔烈为公臭不消。",
            "应是醉魂伤骀荡，大歌楚些为君招。"
        ],
        "notes": "",
        "id": "0cbceb51717bbce617e88eedbde1e96e"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "蒙云叟司户宠示佳篇若将以功名相勉者再用韵以呈  其一",
        "preface": "",
        "paragraphs": [
            "来时春半忽惊秋，思虑关心欲破头。",
            "符竹徒劳乘绝障，舆图那忍望神州。",
            "未酬素志终难已，欲问皇天肯断休。",
            "樽酒且须浇垒块，不须更作畔牢愁。"
        ],
        "notes": "",
        "id": "0680a4e009bb31fe40e308bf7870265d"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "蒙云叟司户宠示佳篇若将以功名相勉者再用韵以呈  其二",
        "preface": "",
        "paragraphs": [
            "直须富贵在何时，到手杯行且莫辞。",
            "未放沈酣千日醉，何妨酬唱百篇诗。",
            "喜看小雨生新润，要使闲愁破两眉。",
            "景物秋来尽佳句，濡毫会看墨成池。"
        ],
        "notes": "",
        "id": "5e1ab3195eba6725d96cf91ab9eb5a0c"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "和都城春雪",
        "preface": "",
        "paragraphs": [
            "六花飞压九街尘，应讶人间未觉春。",
            "天上楼台银作屋，云中车辂玉为轮。",
            "三秋狼戾盈仓兆，万国欢呼击壤辰。",
            "寂寞袁门烟火冷，未知谁是扣关人。"
        ],
        "notes": "",
        "id": "0da62decd673d8bd5d1141b278f9165a"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "病中闻梅已放就邻人求之",
        "preface": "",
        "paragraphs": [
            "屈指新春只月余，园梅闻道已盈枝。",
            "暗香便欲朝三嗅，寒笛愁闻夜一吹。",
            "病眼未能临翠薄，幽怀还恐失霜枝。",
            "从君觅取春消息，莫使空吟寄驿诗。"
        ],
        "notes": "",
        "id": "739fbe73536d74bc79b155385cac5b93"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "次韵和道守曾大夫堂前早梅花",
        "preface": "",
        "paragraphs": [
            "画堂深处腊前开，应笑孤根庾岭隈。",
            "不比一枝随驿至，肯愁三弄逐风来。",
            "华繁素逼窗纱月，香重寒销印篆灰。",
            "贤守吟看多丽句，清新未羡宛陵梅。"
        ],
        "notes": "",
        "id": "ab1e3d5f901e4242d9cf2f6da5750e77"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "梅花一首",
        "preface": "",
        "paragraphs": [
            "生来幽意酷怜梅，醉眼愁眉见即开。",
            "案上欲教终日在，林梢令折数枝来。",
            "轻匀素色欺鱼网，潇洒清香压麝煤。",
            "一嗅一观情一倍，熙熙不啻上春台。"
        ],
        "notes": "",
        "id": "3fe8ea60fc6af15c4a0ba15555990e6f"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "近日",
        "preface": "",
        "paragraphs": [
            "近日英雄涉世疏，休言弹铗便乘舆。",
            "昼操板艇穿沟径，夜𦶟芦薪阅簿书。",
            "似此小心纡若绶，何如阔步曳长裾。",
            "江南若有扁舟便，不待秋风始忆鱼。"
        ],
        "notes": "",
        "id": "d54e8d029ffbc2746f7364ec933052ec"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "列子观",
        "preface": "",
        "paragraphs": [
            "日日鸡声马上闻，鉴中不是少年身。",
            "倦从客路长摇辔，喜得真祠暂拂尘。",
            "仙驭不归风自好，遗编长诵意弥亲。",
            "隋珠轻用弹黄雀，愧汝当年辞粟人。"
        ],
        "notes": "",
        "id": "6a4f404126189e0219f31c5e5afd0068"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "紫薇花",
        "preface": "",
        "paragraphs": [
            "雨余庭下紫薇芳，帘幙风清发早凉。",
            "细叶密攒红縠皱，纤枝交曳彩霞长。",
            "清都旧许分星号，西掖曾容对省郎。",
            "怅望日边承露掌，何时相与照秋光。"
        ],
        "notes": "",
        "id": "8e7a55bdb89ecf1027d7d36ca4e67239"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "野岸白莲",
        "preface": "",
        "paragraphs": [
            "越溪深处楚江湄，玉刻冰裁一两枝。",
            "天借明蟾滋秀色，云垂清露润丰肌。",
            "解知洁素风神远，始觉红鲜品格卑。",
            "何日曲池亭槛上，细看朝暮弄轻飔。"
        ],
        "notes": "",
        "id": "1616c2560b5773a7550d3e30d0055f9d"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "高丽扇",
        "preface": "",
        "paragraphs": [
            "排筠贴楮缀南金，舒卷乘时巧思深。",
            "何必月团裁尺素，自多清爽涤烦襟。",
            "挥来振鹭全开羽，叠去栟榈未展心。",
            "利用已宜勤赏重，更堪精制出鸡林。"
        ],
        "notes": "",
        "id": "628dae1041fd0816bd167d4ba49275d9"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "病起酬廷老傅十三丈",
        "preface": "",
        "paragraphs": [
            "既有吾身似老聃，却无道术类苏耽。",
            "阴阳授气还非壮，湿燥因时岂易堪。",
            "动戒荒嬉情谩切，坐膺消渴理宜甘。",
            "见贻药石诚多愧，乡党无征只自惭。"
        ],
        "notes": "",
        "id": "316bbf1045aa0dc13444e1125778024f"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "元祐三年八月初六日得报已有代者归期可数喜动于中载形歌咏",
        "preface": "",
        "paragraphs": [
            "郡符朝下报新官，不觉津津喜见颜。",
            "但怪鹊声连日好，谁知鸿翼过年还。",
            "心游象魏三秋后，步入庭闱数月间。",
            "别去祇怜风月夜，不闻山溜响潺潺。"
        ],
        "notes": "",
        "id": "573dea9b2f307ec42d8d85d1b89a6932"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "送邦彦赴阙",
        "preface": "",
        "paragraphs": [
            "士林休复叹栖鸾，已向青云刷羽翰。",
            "汉殿旧闻称锦绣，燕堂当见擢芝兰。",
            "张帆正值霜风劲，策马何辞晓月寒。",
            "解道此行须特达，倾囊却愧乏琅玕。"
        ],
        "notes": "",
        "id": "98865f4b06c22a979a5f16d6ae7a999f"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "和李子约户曹四纪权室",
        "preface": "",
        "paragraphs": [
            "主人才术照几先，虚室端居宰利权。",
            "谁觉市征非往日，自知岁课埒当年。",
            "高梧六月生秋色，修竹三冬起紫烟。",
            "平日纷纷讥识地，不妨澄寂事经禅。"
        ],
        "notes": "",
        "id": "6cf9a2262a2633ad89b85b2cd0b06a09"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "和杨中行朝散别试日院中即事",
        "preface": "",
        "paragraphs": [
            "多士分袍日造庭，谈经议法与论兵。",
            "不辞寒夜程文冗，喜见明时道化行。",
            "此日人怀平旦气，他时中有少年卿。",
            "凤毛已饱籯金术，伫听传家振大名。"
        ],
        "notes": "",
        "id": "9650886e773d2da8d0beb5ce688bc5ca"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "试院中闻初平别头预上舍选作诗二章以贻之  其一",
        "preface": "",
        "paragraphs": [
            "拂晓文闱报捷音，传家始见胜籯金。",
            "不随门户炎凉异，须识胶庠德泽深。",
            "日月光华今际会，岁时风物莫侵寻。",
            "欲知报称君亲处，惟有忠嘉一片心。"
        ],
        "notes": "",
        "id": "cc3de02d01dd163fe0dc4f5f4abac226"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "试院中闻初平别头预上舍选作诗二章以贻之  其二",
        "preface": "",
        "paragraphs": [
            "龙头本是我青毡，寂寞风流数百年。",
            "素业久惭吾未振，遗芳今喜汝能传。",
            "九光瑞日才披雾，千里修途要著鞭。",
            "竹素纪名男子事，莫令风味愧吾先。"
        ],
        "notes": "",
        "id": "742a234a5959aa2faadbddcb69fd7c23"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "出院有日用前韵与诸公叙别",
        "preface": "",
        "paragraphs": [
            "频年承乏选贤关，自惜生居黍谷寒。",
            "雠尽加三难自暇，听残敲五敢求安。",
            "蒙恩邂逅真多乐，已事分飞亦足欢。",
            "从此尘劳能脱否，待寻蜀客试占看。"
        ],
        "notes": "",
        "id": "faebfd9bc41b9c9e38ef21d3b60d7ae6"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "和林安圣承议别试所即事",
        "preface": "",
        "paragraphs": [
            "骤阻文闱密密关，不堪霖雨作新寒。",
            "暂违尘鞅闲还好，喜得朋簪静可安。",
            "樽俎不陈无过举，笑谈相酢有余欢。",
            "共知佳节行相近，须把程文继日看。"
        ],
        "notes": "",
        "id": "ef13ad45e18e28fb83163eb8bab5fbbf"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "再和",
        "preface": "",
        "paragraphs": [
            "陶家门户本常关，泽室肌肤雅耐寒。",
            "不惜春秋参贡举，况闻早晚报平安。",
            "款陪盛集无穷乐，细阅雄文有益欢。",
            "未必重阳虚过了，黄花十日尚堪看。"
        ],
        "notes": "",
        "id": "ab77ad729d9a63d17180ca5e945595b6"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "欧阳叔向见余试院中诗卷作诗见誉次韵酬之",
        "preface": "",
        "paragraphs": [
            "未历藩篱见少陵，索涂擿埴愧冥行。",
            "满怀骤获连城贶，溢耳惟闻中律鸣。",
            "思巧本惭雕楮手，心雄方怯弃𦈡生。",
            "十年世路师良贾，今日才惊利有赢。"
        ],
        "notes": "",
        "id": "e5ffb30938565f0cc800af2a58f8c2b5"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "再酬叔向见谢",
        "preface": "",
        "paragraphs": [
            "词锋笔力势凭凌，高共飞云天上行。",
            "清夜几通康乐梦，嘉时还嗣孟郊鸣。",
            "人间雅道时无丧，海内才流世有生。",
            "欲识篇章精密处，搜奇抉隠语无赢。"
        ],
        "notes": "",
        "id": "cbe0d4063d1d0c3777acad3323a0a473"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "次韵酬叔向",
        "preface": "",
        "paragraphs": [
            "卞玉尘多气已低，可能符采压虹霓。",
            "晋人自识三都丽，襄野谁教七圣迷。",
            "谩说违时清似水，且谋终日醉如泥。",
            "秦关自昔称天府，何事雄夸十二齐。"
        ],
        "notes": "",
        "id": "691f4ddda02d96ad545d16c062663127"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "寿潭帅李金部二首  其一",
        "preface": "",
        "paragraphs": [
            "庆绪绵绵嗣伯阳，何时熊梦契嘉祥。",
            "月低蓂荚光犹满，风入林钟景正长。",
            "出去怀金参九列，归来画迺得三湘。",
            "遥知当日瞻佳气，还似兹辰赌寿香。"
        ],
        "notes": "",
        "id": "3761484fd713480bcd1df0fa20ccfcc7"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "寿潭帅李金部二首  其二",
        "preface": "",
        "paragraphs": [
            "泛泛薰风入舜弦，西楼晚月十分圆。",
            "悬弧门下占祥日，仗节湘南出师年。",
            "善诵咏歌盈玉叶，寿觞频举倒金莲。",
            "紫泥褒诏知非晚，行看双旌上日边。"
        ],
        "notes": "",
        "id": "b346cf11f5d6ce5a5895b46bb7045002"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "渐堂",
        "preface": "",
        "paragraphs": [
            "君家仲季乐天长，书史优游共一堂。",
            "雁序此时详进止，鸰原异日竟轩昂。",
            "阶前兰菊幽香远，座上埙篪逸韵长。",
            "肃穆清风在华榜，可令进躁坐销亡。"
        ],
        "notes": "",
        "id": "2e3595318c06a7efea38d66801ed011b"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "舂陵闻雁",
        "preface": "",
        "paragraphs": [
            "拥衾欹枕未成眠，历历鸿声到枕前。",
            "十月高风方永夜，三更疏雨欲寒天。",
            "衡阳亭榭真虚尔，颍水篇章是偶然。",
            "万里天南共为客，北书从此喜须传。"
        ],
        "notes": "",
        "id": "a9adbf0c24d8bdac0b760b4dc81811f0"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "和纯翁闻新雁",
        "preface": "",
        "paragraphs": [
            "出门无绪看飞蓬，入夜还惊度早鸿。",
            "塞外长芦应已断，天涯尺素竟难通。",
            "青荧疏幌遮寒烬，窸窣高梧弄夕风。",
            "今夜只应欹枕后，梦魂随汝到江东。"
        ],
        "notes": "",
        "id": "e1ab3b1d32f51879e5f2f4bbeb93acae"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "和都城腊日雪",
        "preface": "",
        "paragraphs": [
            "同云为瑞上圆清，腊日飞花落帝城。",
            "双阙渐迷鸳瓦碧，九街匀罩曲尘轻。",
            "戴溪有月舟方远，袁巷无人路自平。",
            "却爱马卿词赋好，梁园一座尽知倾。"
        ],
        "notes": "",
        "id": "ba5c8539d9409ffdaa648a097ddd18bd"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "和高邮监税李光道承务  其一",
        "preface": "",
        "paragraphs": [
            "论交未必须白头，邂逅相逢辖屡投。",
            "识似方诸能鉴物，言非蘐草自忘忧。",
            "诗书已见勤追琢，筦库何妨暂滞留。",
            "但喜荒斋得佳咏，清风和气日休休。"
        ],
        "notes": "",
        "id": "22f993fa3ffc13c6833162f75ffa6818"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "和高邮监税李光道承务  其二",
        "preface": "",
        "paragraphs": [
            "兰玉才华夙有芳，㧑谦高韵慕循墙。",
            "风流自与迂疏厚，澹泊应须气味长。",
            "屡见清谈能破的，行看素业骤成章。",
            "日生鞅掌虽无尽，投隙当来语大方。"
        ],
        "notes": "",
        "id": "41cfbc8361d97aa60f426439b4b87a4d"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "落帽山",
        "preface": "",
        "paragraphs": [
            "落帽山头雨脚长，消愁还是感河阳。",
            "劳歌不解凄凉意，小饮难投酩酊乡。",
            "共恨今秋辜彩菊，相期来岁沃霞觞。",
            "须知四美人间少，一笑千金未易偿。"
        ],
        "notes": "",
        "id": "26ff7585e5d5e799e9aa8f248e549dbf"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "寿蔡大资",
        "preface": "",
        "paragraphs": [
            "岩岩巨镇瞻维岳，落落乔松栋干姿。",
            "物外风神时远鹤，几先识断世元龟。",
            "还逢周寝占熊旦，恰是商岩肖象时。",
            "愿酝东溟为寿酒，一年一献一瑶巵。"
        ],
        "notes": "",
        "id": "ae094e732558628e9ccb6bd4f450d0bb"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "项王庙",
        "preface": "",
        "paragraphs": [
            "刘氏功名未足多，谩将带砺指山河。",
            "楚宫一夜虽虚垒，汉殿百年还艺禾。",
            "今日祠堂皆寂寞，当时江水自逶迤。",
            "有灵若忆生前事，应悔初为盖世歌。"
        ],
        "notes": "",
        "id": "33a83be845734b5388df8eb72074ac46"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "用韵赠陈县丞",
        "preface": "",
        "paragraphs": [
            "明明真理与时纷，曾把清心仔细论。",
            "百虑已知归妙道，一尘无复寄灵根。",
            "时来或可纡蓝绶，兴尽还思杜席门。",
            "异日傥能追逸驾，相忘不必近林园。"
        ],
        "notes": "",
        "id": "9939b3b8cec6cc742620496278033d4b"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "湖南运使程大卿寿",
        "preface": "",
        "paragraphs": [
            "时来嘉会一阳新，庆属高门诞哲人。",
            "杞梓挺材周世用，珪璋含德足天纯。",
            "酒熏爱日凝和气，香触寒梅发早春。",
            "密运阴功方寸地，默增遐算有明神。"
        ],
        "notes": "",
        "id": "c7373886d334a1c9d879cc92f3388733"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "崇宁元年五月十六日天汉桥月下闲步",
        "preface": "",
        "paragraphs": [
            "闲来步月上银潢，天宇无尘夜色凉。",
            "双阙高寻佳气耸，三街平衬绿槐长。",
            "沈沈琳馆东西迥，褭褭珠楼左右光。",
            "归去不须寻蜀客，莫教知到斗牛傍。"
        ],
        "notes": "",
        "id": "b0da1657883e5eeeef5ee2c94f141a62"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "高邮张生出所得诗画一轴求余作诗因书",
        "preface": "",
        "paragraphs": [
            "千岩秀处有扁舟，不驾樵风欲五秋。",
            "金咮未应甘腐鼠，霜翎时自下昆邱。",
            "尘埃漠漠长扃户，云月漫漫独倚楼。",
            "好事古来常恨少，碧霄清思为君搜。"
        ],
        "notes": "",
        "id": "3be2f0709a22e3ce01bc3b8c2a962e00"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "宿西禅寺诗",
        "preface": "",
        "paragraphs": [
            "湖湘跋涉今犹近，淮海漂流昔早曾。",
            "扰扰未能逃鞅掌，星星祇见变鬅鬙。",
            "驱车旷野犹飞雪，税驾闲窗已上灯。",
            "瓶锡不移缘累息，须知人世尽输僧。"
        ],
        "notes": "",
        "id": "2661b4f9855945017c3e052e51449ada"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "送道守董朝散",
        "preface": "",
        "paragraphs": [
            "香穗氤氲杂瑞烟，条风新转早春天。",
            "桑蓬庆集侯门日，铜竹荣居郡合年。",
            "清晓十分圆玉兔，寒宵万斛照金莲。",
            "祝诗聊致官曹意，上古灵椿自八千。"
        ],
        "notes": "",
        "id": "5bd280884052287de32e1b8685940c9c"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "钱秀才索诗用韵酬之",
        "preface": "",
        "paragraphs": [
            "新诗字字脱埃尘，几效中郎叹受辛。",
            "他日合为仙桂客，此时何愧布衣身。",
            "更无狐貉原非耻，直有箪瓢不是贫。",
            "雾豹南山饥不下，未惭尺蠖解求伸。"
        ],
        "notes": "",
        "id": "a918d93d27e965ddc8fd34bad7159273"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "次韵和潭州尹节推陪同年运使大卿知府安抚少卿知郡大夫饮会",
        "preface": "",
        "paragraphs": [
            "一声浑化未来宫，当日联飞真乘龙。",
            "策足津途趋要切，掞庭华藻称纤秾。",
            "青云荣贯谁同得，白首朋樽此幸逢。",
            "乐事晚生曾未识，强赓佳句想形容。"
        ],
        "notes": "",
        "id": "f18907a934da8550faaba7786dacc097"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "题朱中老宣德墓亭",
        "preface": "",
        "paragraphs": [
            "不矜乡版早为宾，不叹恩纶晚及身。",
            "物识傥来忘世累，学随所遇泽吾民。",
            "鸿冥轻举闲刀刃，舟壑潜移冷隙尘。",
            "今日户庭皆似旧，共知君有克家人。"
        ],
        "notes": "",
        "id": "ded6a478763c3fdaf06de073220837c8"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "赠孙纯臣居士",
        "preface": "",
        "paragraphs": [
            "鼓腹酣歌七十余，卧龙山北寄蓬庐。",
            "满堂常见斑衣舞，填巷时来长者车。",
            "负郭稻田周岁计，还家兰圃足晨蔬。",
            "闲窗尽日无余事，时展青囊一卷书。"
        ],
        "notes": "",
        "id": "cf7604f6d714c965f4a76d3c86169540"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "上南都权府提刑孙大监二首  其一",
        "preface": "",
        "paragraphs": [
            "声华籍籍冠诸公，三十年前淛水东。",
            "造次谈经皆振玉，从容遇事尽成风。",
            "心游迥出青尘外，名品横飞碧落中。",
            "留钥宪台虽重寄，方看平步入鹓鸿。"
        ],
        "notes": "",
        "id": "e20245811e431954f5afe0bb1edc6cbf"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "上南都权府提刑孙大监二首  其二",
        "preface": "",
        "paragraphs": [
            "抠衣平昔登门下，曾许横经近绛纱。",
            "江上一言冰玉远，天涯长叹水云赊。",
            "不才漫忝朱为绂，承学终惭发已华。",
            "今日姓名犹见齿，尚因提奖得灵槎。"
        ],
        "notes": "",
        "id": "cae724074e03c598541e71d957299343"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "舟中望金山寺",
        "preface": "",
        "paragraphs": [
            "小山苍翠出江流，山上精庐望外幽。",
            "午影楼台连北固，夜声钟磬到扬州。",
            "客帆飞过朱栏角，沙鸟归栖碧瓦沟。",
            "南去北来长扰扰，画桡何日暂迟留。"
        ],
        "notes": "",
        "id": "89de2dc38718ec985fe2fd1e45801566"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "送德器移光州仙居令",
        "preface": "",
        "paragraphs": [
            "邂逅旧惭无半面，追随今恨只三旬。",
            "高才锋颖凌长剑，和气舒迟压九春。",
            "百里莫言犹偪仄，三年亦可薄经纶。",
            "古丹应有遗方在，好使灵功被此民。"
        ],
        "notes": "",
        "id": "55641d3bad2828fc0df282f7385c1400"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "奉酬刘令见怀",
        "preface": "",
        "paragraphs": [
            "世路差池懒自嗟，眼前随分过年华。",
            "山中寻药援青嶂，海上将鸥踏浅沙。",
            "怀旧爱君交态厚，题诗寄我素封斜。",
            "争知节物随人冷，十月东篱未有花。"
        ],
        "notes": "",
        "id": "fd6fcfd33de703d2dac6617443f8fd6e"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "腊后感怀和光道韵",
        "preface": "",
        "paragraphs": [
            "达人蔑视千钟禄，曲士惊谈五石瓢。",
            "腊尽自怜春气近，月明谁念美人遥。",
            "铅华次第开梅萼，金色依稀著柳条。",
            "莫问阴山更阴处，数峰残雪未全销。"
        ],
        "notes": "",
        "id": "c0f05e8760ec4423a87c75214339eb48"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "过鲁太师庙",
        "preface": "",
        "paragraphs": [
            "汉家循吏得民深，素业流风尚可寻。",
            "愧在盛时操短刃，远来邻壤效鸣琴。",
            "敢论异事追前事，所喜仁心契本心。",
            "振辔再经驯雉境，一瞻道庙想徽音。"
        ],
        "notes": "",
        "id": "19c88bf5096603bb9133d16f08c611a1"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "题普照寺",
        "preface": "",
        "paragraphs": [
            "刚趁闲情逐队行，忽逢萧寺眼前明。",
            "修廊有荫僧趺坐，古殿无人雀啄声。",
            "咫尺都城尘不到，寻常林木境还清。",
            "凭君试问轮蹄客，过此如何不解惊。"
        ],
        "notes": "",
        "id": "fbc581087ac24f1284cbd81095e886e6"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "高风",
        "preface": "",
        "paragraphs": [
            "一传肯来忘暑月，两旬轻举薄云霄。",
            "非关汉水鱼盈钓，不为宜城酒满瓢。",
            "方外采真欣淡泊，人间知足得逍遥。",
            "高风可是陶彭泽，归去田园为折腰。"
        ],
        "notes": "",
        "id": "7dd8ee1cf2eab130b95dde6c49fc2df6"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "陆彦则索诗寄之四韵",
        "preface": "",
        "paragraphs": [
            "解官才喜此身轻，忍以冥搜损性情。",
            "疏懒旧来高叔夜，虚闲今日似渊明。",
            "愿酬美意情虽切，强缀狂歌曲不成。",
            "应有朱侯偷笑我，壮年不解请长缨。"
        ],
        "notes": "",
        "id": "42a19efe8547481a9023573676871eae"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "寿柯运使  其一",
        "preface": "",
        "paragraphs": [
            "九十韶光才十九，高门曾是弄瑶璋。",
            "熊罴梦寐当时吉，龟鹤年龄此日长。",
            "刘晏已知丰外计，曹参行见趣归装。",
            "更看德善流芳处，济济斑衣满画堂。"
        ],
        "notes": "",
        "id": "f496b9194b18cea16ecdefc625f15b97"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "寿柯运使  其二",
        "preface": "",
        "paragraphs": [
            "晓来迟日上高堂，珠箔玲珑锦席张。",
            "玉斝腾波行旨酒，金炉生穗起真香。",
            "融融喜气凝庭户，拂拂歌尘下栋梁。",
            "许步桃蹊无以报，但祈眉寿献篇章。"
        ],
        "notes": "",
        "id": "aa90f417e94576a9b85925bcf0fa34ad"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "赵防御新辟小斋诗以贻之",
        "preface": "",
        "paragraphs": [
            "隠操真全不待山，小斋新辟户常关。",
            "窗延昼白明丹府，𬬻养春和润玉颜。",
            "何必金丝喧晓夕，祇将槌拂伴虚闲。",
            "人间兴味元恬淡，不见轮飞倦后还。"
        ],
        "notes": "",
        "id": "15eacd6998d8ca02a0e809628192f066"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "代湖南张运使贺蔡右丞",
        "preface": "",
        "paragraphs": [
            "高步英躔恰妙龄，曙华相照有余荣。",
            "早逢周室遵儒雅，亲见文公迓太平。",
            "可但清标称玉润，共知具体得金声。",
            "庙堂方契千年会，侧听康哉语载赓。"
        ],
        "notes": "",
        "id": "ab77877f3d2ce752329033524947d7df"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "送傅彬老检讨赴宜兴簿",
        "preface": "",
        "paragraphs": [
            "不是双翎羽未齐，天门欲到失云梯。",
            "眼前且看神仙府，身外休论枳棘栖。",
            "百草让茶先有味，一缾挹水近通携。",
            "扁舟邂逅须乘兴，细看东风罨画溪。"
        ],
        "notes": "",
        "id": "51965d7e387f7e27eff35a24fcf1389a"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "次韵湖南张运判会春园新亭之什",
        "preface": "",
        "paragraphs": [
            "落落长松满古园，沈沈碧水侵新轩。",
            "于今人物情虽别，平昔池台迹未昏。",
            "身外无尘红入座，眼前有酒绿盈樽。",
            "更将好乐无荒意，深入无生不二门。"
        ],
        "notes": "",
        "id": "08b853c108ab68d6fa5d51e678e9ad57"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "田家二首  其一",
        "preface": "",
        "paragraphs": [
            "莫笑田家物象微，柴荆未肯愧朱扉。",
            "槿篱花发锦步障，莎迳叶齐丝地衣。",
            "葭苇吟风环竹屋，鸳鸯浴水傍苔矶。",
            "藜羹黍酒有余味，笑看庭阴密又稀。"
        ],
        "notes": "",
        "id": "7325df4e44d8d2aafc67ce9e9afa8c8f"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "田家二首  其二",
        "preface": "",
        "paragraphs": [
            "绕舍澄沟玉色方，夹隄密树俨修廊。",
            "霜迟留得秾阴绿，秋冷全无潦水黄。",
            "独木短桥通别圃，攒芦新廪出高墙。",
            "终年饱暖人生足，何必崎岖走异乡。"
        ],
        "notes": "",
        "id": "d90a3f59954ddc1e0c36aa5646a3c840"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "卜居",
        "preface": "",
        "paragraphs": [
            "桑弧蓬矢是男儿，故国松楸亦重违。",
            "架搆自知惟壁立，绸缪谁敢羡翚飞。",
            "桑麻地狭妻孥笑，堂庑簷低燕雀稀。",
            "清世薄才何所用，求田问舍未应非。"
        ],
        "notes": "",
        "id": "dbaf0b731830ca90ad0441f4de5ecc80"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "诗酒六首  其一",
        "preface": "",
        "paragraphs": [
            "大雅读书勤苦外，肯来文会盍簪中。",
            "诅盟吾欲出三物，续社君当图九翁。",
            "绿橘未题霜降颗，黄杨才长闰余丛。",
            "后成若援兰亭例，金谷樽看谁罚空。"
        ],
        "notes": "",
        "id": "361e6147e396c0d1827310dadc79f38b"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "诗酒六首  其二",
        "preface": "",
        "paragraphs": [
            "文力尤能草上风，后生横槊鬭诗中。",
            "诸君共利先登将，一我甘为左次翁。",
            "水至细流皆入海，材为直木必由丛。",
            "笔端衮衮淳于伙，未觅膏油炙毂空。"
        ],
        "notes": "",
        "id": "3423e8310e28b32c48a04e56b04ef30d"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "诗酒六首  其三",
        "preface": "",
        "paragraphs": [
            "辞宦各归千里外，满城不出数家中。",
            "得诗夜共嘲骚客，次韵时来寄子翁。",
            "已分鹭鸾垂翠葆，尚能鱼目鬭珠丛。",
            "人生闲里还无此，白首光阴过莫空。"
        ],
        "notes": "",
        "id": "b4bdb2041bf814b270b3e640fceaa964"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "诗酒六首  其四",
        "preface": "",
        "paragraphs": [
            "已在渊明归去后，只消长庆醉吟中。",
            "诗名未到出蓝者，酒德忘为垂白翁。",
            "刻烛分题喉每噤，挥杯多酌指如丛。",
            "拦街拍手儿童笑，十日醒无一日空。"
        ],
        "notes": "",
        "id": "37c2762ca10980215b371a437944ae61"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "诗酒六首  其五",
        "preface": "",
        "paragraphs": [
            "残醉偶思京辇下，戏言堪入和章中。",
            "词因公度李道可，印借梦卿成孺翁。",
            "荒怪定逾诗律外，风流谁笔笑林丛。",
            "张而不弛非文武，莞尔牛刀未可空。"
        ],
        "notes": "",
        "id": "c4e35e97d3e8d4dc4c3ad97b2a51c062"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "诗酒六首  其六",
        "preface": "",
        "paragraphs": [
            "商搉文章论要公，切云千仞将坛中。",
            "诗人何地可安我，丑妇今朝才拜翁。",
            "雕玉苦心为楮叶，绣衣谩眼束柴丛。",
            "南邻寄谢梁兵部，险韵无劳独断空。"
        ],
        "notes": "",
        "id": "65bb789081a0e2a787f3043faf456dbd"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "暖斋诗",
        "preface": "",
        "paragraphs": [
            "至足无求触处同，小斋和气日冲融。",
            "几筵已得啸歌地，赤白何须绘画工。",
            "况有午簷容爱日，曾无北户召寒风。",
            "清心迥出尘埃外，讵见高堂数仞崇。"
        ],
        "notes": "",
        "id": "bb57f1b4c053aa424703e09ffef5bcf3"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "雪中寄徐主簿",
        "preface": "",
        "paragraphs": [
            "出门四幕云垂地，举目千花雪映天。",
            "况是光阴犹故腊，何妨时日在新年。",
            "不辞登顿行长道，但喜丰穰属大田。",
            "遥羡风流栖枳客，一焚檀篆达诚虔。"
        ],
        "notes": "",
        "id": "731cbbdda81672858585701204d0aba6"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "次韵酬道州同官雪中召饮",
        "preface": "",
        "paragraphs": [
            "千林腊雪缀玫瑰，为送丰年好信来。",
            "有客倚楼吹玉笛，何人立马傍银台。",
            "书斋喜白临窗纸，妆阁惊藏照脸梅。",
            "清景可怜佳句重，为君随分把金杯。"
        ],
        "notes": "",
        "id": "5e6200b447b656a32bae0da4bd6dbc47"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "和石太傅钱清僧舍围炉余时先往萧山不预其会",
        "preface": "",
        "paragraphs": [
            "后进多年仰硕肤，相逢如恨日将晡。",
            "懽怀想不辞醇酎，高论应须出大𬬻。",
            "丽藻旧钦梁上客，清风今识汉潜夫。",
            "初惭不预芝兰列，和得阳春愧已无。"
        ],
        "notes": "",
        "id": "7ddcc7680cb7eb931e4cfd2a322c2fd2"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "题画鹰",
        "preface": "",
        "paragraphs": [
            "高飞远走可人情，上蔡东青旧有名。",
            "谁在华堂餍鼎俎，自甘平野掠柴荆。",
            "心忧狐兔纷难尽，眼看豺狼恣不平。",
            "莫倚丝绳金縼美，弓藏鸟尽汝须惊。"
        ],
        "notes": "",
        "id": "a10b0019b966f94f9752398128c8a77e"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "失题  其一",
        "preface": "",
        "paragraphs": [
            "暑往寒来春复秋，东西南北一萍浮。",
            "吴钩越剑虽常淬，梁苑秦关祇浪游。",
            "场屋同盟多列鼎，乡闾小子亦封侯。",
            "十年窗下劳萤雪，今日明时漫白头。"
        ],
        "notes": "",
        "id": "faeb2ba5c2f47c58431566b78b88c03a"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "失题  其二",
        "preface": "",
        "paragraphs": [
            "分宜浪迹学希夷，岂合将身涉事为。",
            "无外纵知皆是幻，有中宁免强随时。",
            "懒于中散人谁觉，贫过原思已自知。",
            "若有一廛容定省，肯将尘鞅自羁縻。"
        ],
        "notes": "",
        "id": "8f164f9486fb3bc6c4ef0e7304bc1eab"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "挽张约之",
        "preface": "",
        "paragraphs": [
            "盗跖有年颜子夭，千秋此理竟难昭。",
            "一枝仙果方成实，三叶阶兰已尽凋。",
            "壮志永违祇自恨，清魂一去更谁招。",
            "犹胜伯道终身后，应得幽冥慰寂寥。"
        ],
        "notes": "",
        "id": "975b676bac1b0add339e59de953a9abd"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "元夕",
        "preface": "",
        "paragraphs": [
            "节物随时好，元宵兴味多。",
            "常年苦风雨，今夕偶晴和。",
            "天宇消氛翳，星华侵月波。",
            "六街纷合遝，两观迥嵯峨。",
            "平昔财多裕，欢心虑靡他。",
            "深沈闭阆苑，窈窕引巫娥。",
            "百斛澄瑶碧，千枝列芰荷。",
            "珠咽激清脆，霓袖竞婆娑。",
            "颉颃将雏态，绵蛮命友歌。",
            "涓涓催急箭，殷殷尚鸣鼍。",
            "缥缈飞华幰，丁东振宝珂。",
            "东西历登览，南北递经过。",
            "不惜云罍罄，祇看牛影俄。",
            "恨无夸父足，拟掷鲁阳戈。",
            "出入心忘计，晨昏用有那。",
            "佳时徒共乐，欢事不同科。",
            "牵率调弦管，安排具绮罗。",
            "有虞虚腹馁，那作醉颜酡。",
            "不见三千履，难逢十二梭。",
            "寂寥尘陌上，谁问夜如何。"
        ],
        "notes": "",
        "id": "189ca310da3a4c83211d48cd60124cd0"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "赠越倅胡郎中",
        "preface": "",
        "paragraphs": [
            "天上元宵后，中阶瑞气豪。",
            "乾坤扶睿哲，山岳孕英髦。",
            "识量东溟阔，才华北斗高。",
            "序迁登半刺，清选陟诸曹。",
            "庆旦回新律，邦人荐寿醪。",
            "椿龄祈永固，荣应吕虔刀。"
        ],
        "notes": "",
        "id": "07ac56047357315d1749d9208fa05bc9"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "寄焦公泽",
        "preface": "",
        "paragraphs": [
            "身世旋蓬转，年华激矢忙。",
            "漂流轻楚越，契阔易参商。",
            "窃预三千日，行几二十霜。",
            "金声留逸响，玉润有余光。",
            "仕路虽叨践，心蹊未敢荒。",
            "轩昂遗俗物，感激企前芳。",
            "燕雀惊鸿鹄，鸱鸢吓凤凰。",
            "倾都无孟子，通国毁匡章。",
            "曾席虽云远，韩门未见忘。",
            "铄金频减价，投杼几循墙。",
            "素履微难任，流言众觉强。",
            "箴言曾展转，攻鼓或相将。",
            "睠想周宾裔，来居禹计乡。",
            "一门如旅燕，三世寄飞梁。",
            "何地逢遗秉，谁垣有树桑。",
            "釜鱼时肖范，储石每矜扬。",
            "儒术资斑见，乡评假寸长。",
            "芹藜经伏腊，苹藻备烝尝。",
            "纻絮亏冬褐，丹铅薄晓妆。",
            "晚蝉无重翼，瀌雪有骄阳。",
            "唐彀虚曾入，齐飞宛未翔。",
            "十年劳俛仰，三釜足凄凉。",
            "怀刺终思重，车尘旧耻望。",
            "有惭猗顿富，徒效老莱装。",
            "曲表求端影，奔车倚怒螳。",
            "力微甘黾勉，道拙分摧藏。",
            "好恶乡人僻，风波世路常。",
            "棘薪今合重，瓜蔓昔还伤。",
            "颊舌知无补，丝桐或可量。",
            "未教轻割席，庶复许升堂。"
        ],
        "notes": "",
        "id": "885547d3d49eaf98b359ca2b4f789b21"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "送湖南运判张朝散",
        "preface": "",
        "paragraphs": [
            "幽野葽含秀，周朝麦荐新。",
            "祇园才浴像，嵩岳复凝神。",
            "鹊印天休裔，书林世贵人。",
            "江山分秀气，珪璧粉天真。",
            "三箧传遗绪，前筹起逸尘。",
            "人间欣得瑞，席上蔼为珍。",
            "平步游英彀，长驱历要津。",
            "星轺聊按指，元鼎伫经纶。",
            "熊梦祥占日，斑衣色养辰。",
            "云鹏方万里，海鹤本千春。"
        ],
        "notes": "",
        "id": "3690aa5dbb911d7bb8776bc4444f1683"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "寿蔡大资",
        "preface": "",
        "paragraphs": [
            "德绪先流庆，高门早诞贤。",
            "星杓方历次，羲驭欲周天。",
            "博大天殊禀，高明道有传。",
            "逢原从左右，中礼在周旋。",
            "网辖提携早，枢机委寄专。",
            "先猷重有作，庙筭远无前。",
            "避宠辞帷幄，分华出涧瀍。",
            "条流图外事，谈笑握中权。",
            "吏胆销精密，民心适静便。",
            "旆闲清洛日，牙耸碧嵩烟。",
            "世路观无迹，神机体善渊。",
            "弦歌随绛帐，笔削起韦编。",
            "已觉留司久，弥增注想坚。",
            "钧衡终所倚，衮绣伫来还。",
            "今日知祈祷，灵椿比大年。"
        ],
        "notes": "",
        "id": "52defe33cfe8f559f888deeb2bbfda8e"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "水壁",
        "preface": "",
        "paragraphs": [
            "画手闻曹霸，伊人岂裔孙。",
            "穷神邈江海，遗迹在墙垣。",
            "发地惊涛起，扶椽叠浪翻。",
            "来非自胥怒，去不为鲸吞。",
            "咫尺重渊险，寻常万里奔。",
            "气疑烝宇宙，势欲浸乾坤。",
            "但见挥长笔，谁能测巨源。",
            "汪洋须骇瞩，漥突几惊扪。",
            "湛湛将澄处，悠悠叠细痕。",
            "轻飔掠伊洛，阔岸漫湘沅。",
            "怒势功尤壮，飞澜地欲掀。",
            "沧溟拥神岛，穷发运游鹍。",
            "槃礴应无顾，安排自有门。",
            "夙成参造化，无用契胚浑。",
            "岁久人虽远，尘侵墨未昏。",
            "依稀逢海若，仿佛吊湘魂。",
            "倦客萦多累，乘桴特未援。",
            "时来观浩荡，聊用涤尘烦。",
            "莫使蜗涎蠹，常令墨妙存。",
            "不劳浮渤澥，已似陟昆仑。"
        ],
        "notes": "",
        "id": "821208e0bac1a11644cbcdbc20d38736"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "送新广西提刑曹司勋",
        "preface": "",
        "paragraphs": [
            "勋业平阳重，才华子建先。",
            "高风延世济，大笔得家传。",
            "事至皆游刃，辞新尽应弦。",
            "从容登桂籍，慷慨躐英躔。",
            "不下文弥蔚，曾磨质更坚。",
            "鹓鸿倾义路，旒扆赏辞编。",
            "善诱恢师范，良图悚幕莲。",
            "雄鸣声阔达，高举势腾骞。",
            "中外资裁制，交游喜荐延。",
            "入趋兰省秘，出拥绣衣鲜。",
            "封域三苗旧，江山五岭连。",
            "楚风轻有素，蛮俗混难铨。",
            "飞挽归丰羡，经营出静便。",
            "霜威严不试，镜照朗无前。",
            "玉石胸中判，龙蛇度外捐。",
            "冥心投至理，寓兴起新篇。",
            "不羡怀沙洁，羞称赋𫛳贤。",
            "团茆方息驾，隠几欲忘筌。",
            "杯水澄朝彩，炉香炷久烟。",
            "有余论墨妙，无问及筳篿。",
            "华实湖湘外，声名日月边。",
            "泥封俄迅激，竹律未周旋。",
            "畏景明流石，薰飚穆泛弦。",
            "星车躔岭徼，虎节起湘川。",
            "雨露恩无外，乾坤施不偏。",
            "远民伤侧陋，天子重生全。",
            "桂水秦开郡，璇玑舜继年。",
            "平反须利器，跋履屈华鞯。",
            "贱子曾昂首，清途想侧肩。",
            "希声元寂寞，坦履素蹁跹。",
            "世路谁为偶，台僚窃备员。",
            "机心宁及俗，直道尚侔天。",
            "宜襆为郎被，难加出将鞭。",
            "神栖南郭隠，心醉北窗眠。",
            "大匠微无弃，幽芳早见搴。",
            "斲轮惭妙手，倾盖胜华颠。",
            "莫叱王遵驭，空矜郭泰船。",
            "云移难就荫，蚁慕漫求膻。",
            "越峤暄凉异，周班旦莫联。",
            "行看践槐棘，应纪纫兰荃。"
        ],
        "notes": "",
        "id": "edd210968a6d7a40298b33c41f1d4887"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "鱼戏动新荷",
        "preface": "",
        "paragraphs": [
            "风日向清和，游鱼水面多。",
            "逶迤浮巨壑，摇漾动新荷。",
            "密倚纤茄转，轻翻绿影俄。",
            "参差吹弱藻，潋滟起微波。",
            "跃跃同盈沼，洋洋类舞河。",
            "因知濠上意，不羡越溪歌。"
        ],
        "notes": "",
        "id": "de895811c772862f32af2c17e980af77"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "峄阳孤桐",
        "preface": "",
        "paragraphs": [
            "大乐潜生气，徐方暗结融。",
            "峄阳钟异物，山木得孤桐。",
            "特干千寻耸，清阴十亩丰。",
            "夜声通渤澥，午影到崆峒。",
            "雨露偏垂德，阴阳曲致工。",
            "和音来象外，懿质孕区中。",
            "不羡樗无用，常卑桂有丛。",
            "人期瞻舜日，自信达尧聪。",
            "动植奚难感，神明庶可通。",
            "铿锵虽固有，翦拂未曾蒙。",
            "合梓才知美，弦丝乃见功。",
            "名尝叨禹纪，材实待夔攻。",
            "埋没如邕爨，栽培异楚宫。",
            "山禽曾不识，丹凤每来同。",
            "沆瀣凝朝气，沧凉泛晓曈。",
            "发扬羞谷黍，疏散愧江枫。",
            "誓与箫韶并，宁随历草空。",
            "傥教承搏拊，焉敢避磨礲。",
            "功用施清庙，声华发大东。",
            "知音何以报，愿为奏南风。"
        ],
        "notes": "",
        "id": "3ecb13c0c5cf7ff0e337dfd03cef50c4"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "送越州佥判徐状元赴阙",
        "preface": "",
        "paragraphs": [
            "彼美司刑士，言辞越幕宾。",
            "斑衣登彩舫，罗袖拥雕轮。",
            "重过千年会，轻捐万壑春。",
            "拂樯风习习，泛楫水鳞鳞。",
            "仰念当朝律，高还治古淳。",
            "嘉猷皆建置，弊法不因循。",
            "食餠无容画，观龙必贵真。",
            "进贤非积累，怀宝免湮沦。",
            "徒步升黄阁，元台出渭滨。",
            "昔年书旧史，今日在严宸。",
            "志士休歌凤，鸿儒罢泣麟。",
            "不愁长待价，祇恐未能仁。",
            "盛世当千士，明公第一人。",
            "词场无大敌，桂苑绝前尘。",
            "雅誉多材艺，雄居要路津。",
            "规为真大器，荐擢易常伦。",
            "绀发年方壮，清光日向亲。",
            "横飞朝鼎鼐，跬步职丝纶。",
            "学问功无愧，经纶志必伸。",
            "善将兼海内，泽可下天民。",
            "既得风云便，应为柱石臣。",
            "已知材似杞，惟贵寿如椿。",
            "猥似卑凡质，同居晏粲辰。",
            "问年虽鲁卫，语士迺齐秦。",
            "敢谓苗堪揠，惟知竹有筠。",
            "毛公方喜檄，原宪不忧贫。",
            "春至宁栽柳，秋来未忆莼。",
            "况逢春眼见，何虑白头新。",
            "戮力尊贤轨，虚怀慕德邻。",
            "愿言登左右，无或弃轮囷。"
        ],
        "notes": "",
        "id": "d08428fd0a142a311a7d7a2b47864dd3"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "送越倅胡郎中入京",
        "preface": "",
        "paragraphs": [
            "雄镇扬州域，前闻越绝灵。",
            "天文直牛女，地势压沧溟。",
            "霸业虽陈迹，王图乃旧经。",
            "遗风终朴素，弥世慎仪刑。",
            "纡绶皆英彀，乘轩尽德馨。",
            "迄今无僭滥，自古底安宁。",
            "硕德居华旦，清资应列星。",
            "司城新进秩，别乘旧扬𫐉。",
            "妙誉高藩翰，嘉名蔼阙廷。",
            "自堪剖符竹，犹此驾箳篂。",
            "裨替无遗恨，平反得所听。",
            "威仪严肃穆，文雅焕青荧。",
            "裁决真穿缟，经纶甚建瓴。",
            "属城尝乏守，茂绩可书屏。",
            "完士终何感，丹心独愿铭。",
            "沦埋脱吴阪，知赏谬柯亭。",
            "述业知晞骥，多闻媿识鼮。",
            "成风非匠石，合舞谢庖丁。",
            "滥拟窥场藿，叨曾食野苹。",
            "禹门俄暴鬣，陶梦辄摧翎。",
            "捧檄终堪喜，弹冠讵可停。",
            "未能餐沆瀣，安敢卧清泠。",
            "山薮容樗栎，川河纳渭泾。",
            "不教长在涧，还许预充庭。",
            "破竹期迎刃，提刀更发硎。",
            "有缘重奋迅，何虑复伶俜。",
            "稳步封崤底，长驱过井陉。",
            "旋瞻丹阙凤，密觏宝阶蓂。",
            "先哲犹嘲白，微才乃拾青。",
            "既沾新籍桂，无负故囊萤。",
            "寒谷逢阳律，幽姿得震霆。",
            "心诚期秉石，踪迹免如萍。",
            "矩范兹亲觌，徽音此窃聆。",
            "执鞭欣有自，整驾恨难扃。",
            "杯水遮雕辔，壶浆拥彩舲。",
            "鸣钲发兰沚，叠鼓起苹汀。",
            "庞骥虽云展，黄陂未易形。",
            "虔刀方电发，孔榻任尘冥。",
            "伫见宵人伏，行观病者醒。",
            "驰心逐旌旆，引领瞩郊坰。"
        ],
        "notes": "",
        "id": "9da58b2eca5ad3f7b9ef376eb73376b9"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "送湖南提举梁朝散",
        "preface": "",
        "paragraphs": [
            "公族流芳远，侯门积庆长。",
            "玉田收地宝，兰畹毓天香。",
            "岐嶷英姿妙，魁梧德宇强。",
            "岳灵分秀气，昴宿注祥光。",
            "世济居弥厚，官成动有章。",
            "题舆高右陕，持节重西湘。",
            "二九朝阳永，中秋夕月凉。",
            "诞弥迎节至，嘉庆肆筵芳。",
            "檀篆金为鼎，榴花玉作觞。",
            "愿言齐鹤寿，平步冠鹓行。"
        ],
        "notes": "",
        "id": "63a32fc202fb458108763f806aef81ba"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "和通州李判官",
        "preface": "",
        "paragraphs": [
            "忆昔元丰第二春，叨陪逸驾预官论。",
            "频烦州县徒劳职，未报君亲罔极恩。",
            "居与莞蒲依海角，出随雁鹜走江村。",
            "闲心祇合寻三径，倦翼宁堪憩九门。",
            "羊枣幸占如养志，莱衣欣有唤翁孙。",
            "他时未免烦陶铸，只就同年丐漆园。"
        ],
        "notes": "",
        "id": "feca88c5944f8d2d883a438737b2c2ff"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "送越帅程给事赴诏",
        "preface": "",
        "paragraphs": [
            "清华仙殿图书府，贵近东台侍从郎。",
            "宠被买臣荣遇绂，来临安石宴游乡。",
            "下车建设先条教，暖席施为尽纪纲。",
            "鉴物浄明齐上水，临机锋锐逾干将。",
            "威棱直为摧奸宄，德惠阴知佑善良。",
            "意匠经营真有趣，轴机裁处动非常。",
            "谨严庭讼情无失，检察民输弊已亡。",
            "坐使奸胥难用巧，默令雅俗尽知方。",
            "淳和只有兴廉逊，肃治应无敢寇攘。",
            "莲幕终朝闲笔削，圜扉经岁绝桁杨。",
            "精蓝振起都城美，新馆增延使者光。",
            "翦拂散材充大匠，吹嘘寒谷变春阳。",
            "三年治最腾歌颂，千里声和协雨旸。",
            "何但编氓称五袴，已令比屋有千箱。",
            "风流自得篇章乐，闲暇人惊日月长。",
            "彩舫有时罗绮绣，朱轓到处拥丝簧。",
            "寻穷万壑幽深趣，踏徧千岩紫翠芳。",
            "绝唱未饶元相国，遗风独揖贺知章。",
            "香山图画知尝预，魏阙心诚想未忘。",
            "下国可能留近侍，雄材自合在岩廊。",
            "祥光一夜生台座，优诏平明出未央。",
            "汉殿果深思董贾，越人那久得龚黄。",
            "丹书东下随秋雁，画鹢西征拂晓霜。",
            "不独飞章留去辙，况多扶老拥归艎。",
            "已知子翼终难借，犹拟曹侯且缓装。",
            "送目未能看竹马，倾思惟只咏甘棠。",
            "既当帝阙盐梅望，可恋吴门绣画堂。",
            "前席虚心方注想，据鞍壮气正康强。",
            "七城异绩虽云远，万室苍生伫有望。",
            "蹇步有心随轨辙，梦魂终夜倚门墙。"
        ],
        "notes": "",
        "id": "1df2a35ff60d2f40410d53ded06a006e"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "次韵酬桂阳石知监怀乡见寄",
        "preface": "",
        "paragraphs": [
            "南北周旋事屡更，剖符才喜慰苍生。",
            "米盐无滞纲条密，雀鼠难欺狱讼平。",
            "樽俎有余今北海，篇章多暇古宣城。",
            "桃源善庆时难拟，金谷风流世有名。",
            "荣拥双旌忘自得，永怀三径念同情。",
            "乡闾分义千钧重，笔墨才华一座倾。",
            "官异微之惭未称，报殊平子愧非精。",
            "折腰寂寞将何遣，稔听龚黄布政声。"
        ],
        "notes": "",
        "id": "a9d364b395c9b3e9fa7f0136f7652886"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "湖南运使柯少卿寿",
        "preface": "",
        "paragraphs": [
            "星杓旋指始回寅，迟日烘天欲再旬。",
            "安寝熊罴通吉梦，高门弧矢见成人。",
            "江山孕美宽为量，奎壁腾芒秀入神。",
            "学苑远穷三箧富，辞林荣占一枝春。",
            "分麾闽越闲余刃，赐笔中台播逸尘。",
            "棘寺入陪鹓列久，湘源来著绣衣新。",
            "笑谈已集金粮最，眄睐无遗玉石真。",
            "不惮高才亲远使，更将和气裕斯民。",
            "华资分合归无已，眉寿阴须付有仁。",
            "幕下晚生欣庇德，强歌精意指灵椿。"
        ],
        "notes": "",
        "id": "208b98a2e77bc01f4c0297eaa9e6bf23"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "用石桂阳韵谢左判官陈司理见寄",
        "preface": "",
        "paragraphs": [
            "曾挹清谈仆屡更，解颐聊足慰平生。",
            "共观云物怀虞帝，为引渔翁问屈平。",
            "一逐晓风分客路，两逢春雨暗山城。",
            "寒林不见迁鶑语，古壁多逢逐客名。",
            "怀寄远随贤守句，爱忘深识故人情。",
            "参军笔力湘山峭，幕府辞源峡水倾。",
            "刻烛赋诗曾有意，临池扫帚未能精。",
            "强将西缶临风击，终逊玲珑戛玉声。"
        ],
        "notes": "",
        "id": "efe77277b5827fab2bc0570ebd6a0e1d"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "挽宗岳张尊师",
        "preface": "",
        "paragraphs": [
            "神仙去住本无家，此日人间漫叹嗟。",
            "华表旧传归白鹤，洞庭谁见袖青蛇。",
            "道山两拂谈经麈，沧海频乘犯斗槎。",
            "双玉佩沾天上露，五铢衣识洞中霞。",
            "林泉投老心犹壮，京国归来鬓未华。",
            "短制从今牵薜荔，杂耕依旧种胡麻。",
            "风生谢傅团团扇，花隠尧夫小小车。",
            "逸兴逍遥舟不系，新诗妙绝玉无瑕。",
            "松边对酒依盘石，竹里分泉洗落花。",
            "一自青冥餐沆瀣，更谁黄犊侣麏麚。",
            "丹初封鼎云犹湿，棋未收枰日已斜。",
            "每过竹轩深有恨，独怜溪阁静无哗。",
            "匣中不见龙三尺，画里空余雪两髽。",
            "回首方蓬归路远，五云愁杀树交加。"
        ],
        "notes": "",
        "id": "58b2aa0ee02e3fb91cb115c70a8ac956"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "宫使蔡太师寿诗",
        "preface": "",
        "paragraphs": [
            "天贻真宰赞重熙，何日来符命世期。",
            "五夜燕游元夕后，三阳交泰上春时。",
            "维师事业前无吕，先觉心灵世有伊。",
            "首斡化机熙帝载，暂休祠馆动民思。",
            "和羹终付盐梅手，仗节难稽柱石姿。",
            "华屋早开丞相第，衮衣新赋我公诗。",
            "缃桃满院光风转，素李成蹊淑景迟。",
            "鼎席具瞻何所愿，祝公眉寿等莲龟。"
        ],
        "notes": "",
        "id": "2fe3b33560c60e4a327bda3f1a2fbbc9"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "谢成都杨汇秀才惠邛州竹杖二首  其一",
        "preface": "",
        "paragraphs": [
            "临邛石上老龙孙，雪抱霜封有旧痕。",
            "耸削已知非俗物，更堪来自草玄门。"
        ],
        "notes": "",
        "id": "0bed9a81c8dd38ce5b6af3c0aadc5fe5"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "谢成都杨汇秀才惠邛州竹杖二首  其二",
        "preface": "",
        "paragraphs": [
            "邂逅相逢又别离，骤承佳贶意何其。",
            "应怜越绝闲云客，酷似临邛瘦竹枝。"
        ],
        "notes": "",
        "id": "a7447f9043829170ff501ca77895a4bc"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "过涧",
        "preface": "",
        "paragraphs": [
            "两山分处水横流，渡水登山趣更幽。",
            "却忆当年谢康乐，等闲羁束为封侯。"
        ],
        "notes": "",
        "id": "3795fc6917e8fa34bc5f71cddde8e72e"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "河上",
        "preface": "",
        "paragraphs": [
            "沙头两两飞归雁，水面茸茸长绿蒲。",
            "知是人间好时节，不妨河上弄泥涂。"
        ],
        "notes": "",
        "id": "f695d711459382bb6014f76e35078923"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "闻歌",
        "preface": "",
        "paragraphs": [
            "来时梅萼粘残雪，归日桃花簇绛罗。",
            "农事不妨河事了，齐声连路踏春歌。"
        ],
        "notes": "",
        "id": "47493b4618717b2a1e695bda7bfe0172"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "秋风",
        "preface": "",
        "paragraphs": [
            "秋风昨夜落前林，放出千岩秀色深。",
            "欲结草庐归未得，倚栏空负季鹰心。"
        ],
        "notes": "",
        "id": "28cf118694255ee9a37a8057c7aa4aba"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "上顾侍郎诗",
        "preface": "",
        "paragraphs": [
            "西汉风流古到今，油油巵酒待青襟。",
            "后堂不许闻歌舞，始觉先生见与深。"
        ],
        "notes": "",
        "id": "a31d73b411857daf916bc4d58a03019e"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "渡岭",
        "preface": "",
        "paragraphs": [
            "岭路林梢一线通，肩舆直上破林风。",
            "眼前遥见东山树，却顾青衫愧谢公。"
        ],
        "notes": "",
        "id": "e3c8af17d5596db20bc4612fad5729a5"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "四海",
        "preface": "",
        "paragraphs": [
            "四海田庐自有余，置锥无地欲尤谁。",
            "鹪鹩莫厌一枝少，更有寄巢无一枝。"
        ],
        "notes": "",
        "id": "e081181e8c065778616b0b8df104a948"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "历阳道中",
        "preface": "",
        "paragraphs": [
            "江北江南未定时，襟喉此地系安危。",
            "颓营故垒皆芜没，日落寒生枫树枝。"
        ],
        "notes": "",
        "id": "89fc16807bf555ca38a241ce69d6be5b"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "江南湖阳",
        "preface": "",
        "paragraphs": [
            "末俗颓风正可悲，当时强项是男儿。",
            "君王不似南阳日，此事宁教女子知。"
        ],
        "notes": "",
        "id": "ee08fa86a2cd8951d0d3efc165876359"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "石碛汉高帝庙",
        "preface": "",
        "paragraphs": [
            "黄屋何曾驻未央，十年关外蹀寒霜。",
            "灵祠今日秋江上，门鏁丹枫似楚王。"
        ],
        "notes": "",
        "id": "e279bf20e369db55d212fd32f5c538a4"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "缑氏道中口占",
        "preface": "",
        "paragraphs": [
            "人道自有上天梯，尘暗灵襟路却迷。",
            "不见吹笙王子晋，独乘玄鹤碧嵩西。"
        ],
        "notes": "",
        "id": "2261868e6d0ef4404dc039b0e120f23e"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "立春日雪  其一",
        "preface": "",
        "paragraphs": [
            "金丝未徧千门柳，玉叶才分五岭梅。",
            "青帝似怜芳信少，更教春日六花开。"
        ],
        "notes": "",
        "id": "a9f23dce816c2de488dd18745fd36109"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "立春日雪  其二",
        "preface": "",
        "paragraphs": [
            "斜入芳筵沾彩胜，密铺幽径点兰芽。",
            "谢娘子细临看取，不是杨花是雪花。"
        ],
        "notes": "",
        "id": "05543f2f2310df3c8773fcf42c0bd73c"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "挽饶法主",
        "preface": "",
        "paragraphs": [
            "缁服薰修九十春，法筵长为指通津。",
            "经窗未冷铜炉火，已作他方应化身。"
        ],
        "notes": "",
        "id": "c63a38ec48c74a17fea281616c5223b5"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "方城道中值雨",
        "preface": "",
        "paragraphs": [
            "重云三日锁前山，麦陇泥涂尚未干。",
            "行路春光已𢬵弃，任从风雨作轻寒。"
        ],
        "notes": "",
        "id": "9c6b611500f5adf98650466816c23c9f"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "和叔凭惜春  其一",
        "preface": "",
        "paragraphs": [
            "无计可能留永日，有情何用惜芳春。",
            "明年还似今年好，𢬵作花前把酒人。"
        ],
        "notes": "",
        "id": "875c778639e24ee32f9fe51081617f08"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "和叔凭惜春  其二",
        "preface": "",
        "paragraphs": [
            "柳暗晓鶑鸣树底，帘垂午燕簇楼头。",
            "东君暂去无多日，且放残红逐水流。"
        ],
        "notes": "",
        "id": "7ed4013308cac0ec949981d1406b3c46"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "登舟夜作",
        "preface": "",
        "paragraphs": [
            "一揖天官籍姓名，半年归计杳难成。",
            "夜来梦觉篷窗冷，枕底惊闻汴水声。"
        ],
        "notes": "",
        "id": "f96b066f8ce1628812618d6bf6126963"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "溪行",
        "preface": "",
        "paragraphs": [
            "渌波漾漾日西来，波上鲂鱼拨剌回。",
            "乔木两隄连翠幄，春深谁复翦条枚。"
        ],
        "notes": "",
        "id": "9769dac8d4a1705d41bb6ab49c258d2a"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "过牛头山",
        "preface": "",
        "paragraphs": [
            "千岩秀处是家山，东望重江未可还。",
            "今日马头逢翠阜，且垂鞭袖一开颜。"
        ],
        "notes": "",
        "id": "de37c097e8de35444b0f9d4042d5ebde"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "赠温幕张子常有诗见怀用韵因成五篇  其一",
        "preface": "",
        "paragraphs": [
            "鸣玉琅琅振小舟，银钩婉婉照清流。",
            "如何汉殿凌云笔，肯赋寒山水石幽。"
        ],
        "notes": "",
        "id": "f69968ab62f8beaf3f7c5fbcff2888e2"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "赠温幕张子常有诗见怀用韵因成五篇  其二",
        "preface": "",
        "paragraphs": [
            "寂寥不见李膺舟，时倚西风叹逝流。",
            "小吏忽来传秀句，春容顿觉满山幽。"
        ],
        "notes": "",
        "id": "4c4c7bc26c0f7c3a19fe189fc8b9aa8c"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "赠温幕张子常有诗见怀用韵因成五篇  其三",
        "preface": "",
        "paragraphs": [
            "一来海角舣扁舟，两见天南大火流。",
            "钟鼓不闻昏自晓，柴荆常闭冷还幽。"
        ],
        "notes": "",
        "id": "d14cf0689aea1accda9ecc8dfc192876"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "赠温幕张子常有诗见怀用韵因成五篇  其四",
        "preface": "",
        "paragraphs": [
            "怀才自是济川舟，术业曾非西北流。",
            "禁掖言归应不晚，海山未去且寻幽。"
        ],
        "notes": "",
        "id": "16aa75ab37c1993d4d070b1b163c8fad"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "赠温幕张子常有诗见怀用韵因成五篇  其五",
        "preface": "",
        "paragraphs": [
            "曾乘碧海驭风舟，几挹苍崖喷雪流。",
            "想得更当和鼎重，也应须记赏心幽。"
        ],
        "notes": "",
        "id": "7cb80ecbe4cb2f245f9afb8cc585a3c8"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "和河南府倅程朝散缑氏僧舍题壁",
        "preface": "",
        "paragraphs": [
            "尘机不动有余清，逸静孤飞在杳冥。",
            "想得马头无限思，碧云随处见瑶屏。"
        ],
        "notes": "",
        "id": "8e81fa0074737524568c5b5be92e9fb8"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "弦月",
        "preface": "",
        "paragraphs": [
            "人间离别最堪怜，天上嫦娥恐亦然。",
            "昨夜广寒分破镜，半奁飞上九重天。"
        ],
        "notes": "",
        "id": "46ed0354b1bf40c0aa07a050c3f70dde"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "宣化道上望钟山",
        "preface": "",
        "paragraphs": [
            "望外江山千万重，北山秀气冠江东。",
            "可怜秋月澄明夜，怨鹤长悲蕙帐空。"
        ],
        "notes": "",
        "id": "425f2642a54f06a268bcffe0d28e53dd"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "题画",
        "preface": "",
        "paragraphs": [
            "栽松累石状孱颜，万仞形容数尺间。",
            "会得秋毫非至细，可能留意羡他山。"
        ],
        "notes": "",
        "id": "78a0bf067e2b1ae1dfae2e367afd3585"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "阴影",
        "preface": "",
        "paragraphs": [
            "升时冉冉落如飞，乌兔由来不自持。",
            "莫作人间天上语，有中都是一成亏。"
        ],
        "notes": "",
        "id": "bad8099487e754f90234df137bc977b9"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "出南薰门道中诗",
        "preface": "",
        "paragraphs": [
            "玉津槐柳绿成阴，归路春光步步深。",
            "名宦未多年不少，到家聊缓北堂心。"
        ],
        "notes": "",
        "id": "0eeaedf806903e2fc1a765622f05d0c7"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "和刘叔怀见寄三绝句  其一",
        "preface": "",
        "paragraphs": [
            "风前双鹤舞金衣，来送新诗过竹扉。",
            "逸响琤𪻐鸣玉脆，雕章飘绝朵云飞。"
        ],
        "notes": "",
        "id": "4861532d67674affe45737302114977d"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "和刘叔怀见寄三绝句  其二",
        "preface": "",
        "paragraphs": [
            "冥冥心地外参寥，淅淅松梢挂饮瓢。",
            "挥麈纵衡忘孔墨，寄声邂逅得刘萧。"
        ],
        "notes": "",
        "id": "abdf457270698948042e5a3e53ebb8ea"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "和刘叔怀见寄三绝句  其三",
        "preface": "",
        "paragraphs": [
            "清世儒冠不贱贫，一竿谁复钓溪滨。",
            "看君双鬓春条绿，策足应须据要津。"
        ],
        "notes": "",
        "id": "788aaa4994be3c40cb63e0c60df1c3c1"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "杂咏  其一",
        "preface": "",
        "paragraphs": [
            "不言藻绘文章恶，也识膏粱气味珍。",
            "春夏已休秋欲晚，明眸开口羡他人。"
        ],
        "notes": "",
        "id": "f35aa80d1ddd03cfd2304a8c4927fa66"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "杂咏  其二",
        "preface": "",
        "paragraphs": [
            "自是不耕仍不种，年来何处觅仓箱。",
            "秋冬莫遣还虚过，图取前春有稻粱。"
        ],
        "notes": "",
        "id": "c752e9de88cf7f88bd45e0b9853b7f79"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "杂咏  其三",
        "preface": "",
        "paragraphs": [
            "秀色丰融凝晓露，新声𪾢睆弄东风。",
            "芳条已密无寻处，粉堞虽低径不通。"
        ],
        "notes": "",
        "id": "63855645c617173e65f8b5f010724394"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "杂咏  其四",
        "preface": "",
        "paragraphs": [
            "鶑老阴浓昼景迟，园林又是过芳时。",
            "香顋粉蕊年年好，只羡游蜂野蝶知。"
        ],
        "notes": "",
        "id": "458be34f0e2b4d97e86832f671ffd01b"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "杂咏  其五",
        "preface": "",
        "paragraphs": [
            "兰膏不御鬓云垂，紫玉拈来懒自吹。",
            "西望阳关何处是，寂寥空度杏花时。"
        ],
        "notes": "",
        "id": "81eb4449e06c362b264131e75146b8de"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "杂咏  其六",
        "preface": "",
        "paragraphs": [
            "蓬鬓荆钗畎垅头，玉颜鸡狗分同游。",
            "眼前不见昭阳殿，谁复将心望冕旒。"
        ],
        "notes": "",
        "id": "5f648aafdb9d86adbe99ad26a8d80d85"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "杂咏  其七",
        "preface": "",
        "paragraphs": [
            "芳年未识五云车，皓腕空留绛缕纱。",
            "燕子将雏鶑语老，东风又是落宫花。"
        ],
        "notes": "",
        "id": "96a982866246e6fd63765769f57ac933"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "杂咏  其八",
        "preface": "",
        "paragraphs": [
            "馺遝鸣驺里巷喧，殷勤来觅孝廉船。",
            "千年亲见风流事，不是空闻旧史传。"
        ],
        "notes": "",
        "id": "e272ff4f2c60f3eba3feebc938ef520e"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "杂咏  其九",
        "preface": "",
        "paragraphs": [
            "亲屈朱轓接晤言，不惭长吉赋华轩。",
            "羽毛果是冲天物，愿借扶摇上九门。"
        ],
        "notes": "",
        "id": "2ed70dbf223957db3fba6f63c3e0f27b"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "苦竹城",
        "preface": "",
        "paragraphs": [
            "一叶扁舟激浪花，当时儿女亦惊嗟。",
            "归来苦竹城池就，始觉忘家是保家。"
        ],
        "notes": "",
        "id": "f5492ea4639d3d8ccd3b63e104907546"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "历阳试院闻角",
        "preface": "",
        "paragraphs": [
            "英雄颠沛亦风流，长啸寒生画角愁。",
            "今日江城朝暮引，空教鸥鹭起沙头。"
        ],
        "notes": "",
        "id": "76724ef7bf2c88907c914dfef922faa0"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "试院初闻蟋蟀",
        "preface": "",
        "paragraphs": [
            "窗前落尽梧桐叶，床下新闻蟋蟀声。",
            "瘦骨不禁秋气重，夜深虚幌梦魂清。"
        ],
        "notes": "",
        "id": "2ac1df0682e7e7e025c06b1a4ae86f52"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "过永城寄知县陈宣德同年三绝句  其一",
        "preface": "",
        "paragraphs": [
            "惜别欣逢一纪余，世途惟我最差池。",
            "当时侠少无年少，今日青丝有白丝。"
        ],
        "notes": "",
        "id": "9cca562970a392c67e1cd3ad6d22568a"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "过永城寄知县陈宣德同年三绝句  其二",
        "preface": "",
        "paragraphs": [
            "昔年同看杏园春，十载徒劳走路尘。",
            "试问风前拢板女，何如月下倚楼人。"
        ],
        "notes": "",
        "id": "a1153e60875f9b649c4482891a3913f6"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "过永城寄知县陈宣德同年三绝句  其三",
        "preface": "",
        "paragraphs": [
            "榆叶晚风愁去日，桃花春水喜归时。",
            "双凫犹在隋堤柳，准拟同看两岸丝。"
        ],
        "notes": "",
        "id": "bd8559ebd07f3ecebffab40763c2b9f2"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "海门道中望熟山寄知县朱宣德",
        "preface": "",
        "paragraphs": [
            "一抹青山倚碧虚，遥知山下是仙居。",
            "东风桃叶堪乘兴，不畏长江畏简书。"
        ],
        "notes": "",
        "id": "60c5039a7a5a04beaa14c88e48fc7d64"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "叶县",
        "preface": "",
        "paragraphs": [
            "双凫归去玉京游，尘满东风暗驿楼。",
            "唯有汝坟东逝水，春来依旧绿波流。"
        ],
        "notes": "",
        "id": "286c37cd91c90115525e585e0a490f19"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "郊原  其一",
        "preface": "",
        "paragraphs": [
            "分苗刈麦满平田，缫茧声争涧水喧。",
            "我亦方怀三釜乐，暂逃尘鞅过郊原。"
        ],
        "notes": "",
        "id": "6c0dab9061503d27bc18034cab6142f5"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "郊原  其二",
        "preface": "",
        "paragraphs": [
            "晓来骑马出郊原，却忆年时此按田。",
            "流景已过三十里，如何容易又经年。"
        ],
        "notes": "",
        "id": "7a07564d67294d90837b46b730bf74c2"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "舟中昼寝同官陈尉见过从人不报起来以诗谢之",
        "preface": "",
        "paragraphs": [
            "懒将心绪逐波流，欹枕蓬窗万虑休。",
            "贪逐化人游帝阙，不知梅福过扁舟。"
        ],
        "notes": "",
        "id": "5f546fa8108072c50b8de23d57a2fb44"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "六月旦有芝生于小厅之南楹连叶七层颜色黄润常有露珠联络其上观者叹息以为祥异因作三小诗  其一",
        "preface": "",
        "paragraphs": [
            "黄金七叶向晨敷，人道曾标瑞应图。",
            "我已无心邀世福，不须三秀巧相谀。"
        ],
        "notes": "",
        "id": "e33a8521940786b108cb91461b49a535"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "六月旦有芝生于小厅之南楹连叶七层颜色黄润常有露珠联络其上观者叹息以为祥异因作三小诗  其二",
        "preface": "",
        "paragraphs": [
            "品汇皆从化育成，无根神草为谁生。",
            "吾皇茂德参天地，好向甘泉植九重。"
        ],
        "notes": "",
        "id": "8ab926ffda6951727ff13fcfc6a041e2"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "六月旦有芝生于小厅之南楹连叶七层颜色黄润常有露珠联络其上观者叹息以为祥异因作三小诗  其三",
        "preface": "",
        "paragraphs": [
            "芝英服食寿能千，蕊笈仙经每细看。",
            "久视长生吾不羡，任同凡草一时干。"
        ],
        "notes": "",
        "id": "e91525926579e150624993406960f019"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "洛阳桥",
        "preface": "",
        "paragraphs": [
            "壮年已熟洛阳名，今日亲来桥上行。",
            "叠石根盘连厚地，凌云气势压沧瀛。"
        ],
        "notes": "",
        "id": "5c8e4616cf02452adc598ab8b501b391"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "再经西禅寺二绝句  其一",
        "preface": "",
        "paragraphs": [
            "我为人役走尘寰，僧老空门不出关。",
            "身世也知皆梦幻，到头忙者不如闲。"
        ],
        "notes": "",
        "id": "9550739d9002c7700cafa5d39138e670"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "再经西禅寺二绝句  其二",
        "preface": "",
        "paragraphs": [
            "三时五度到西禅，春雪秋风暑湿天。",
            "试问经窗长宴坐，何如尘路走终年。"
        ],
        "notes": "",
        "id": "e2b06424b12d1df1cae31c3f87e9b83e"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "陶令",
        "preface": "",
        "paragraphs": [
            "陶令当年亦萧索，犹来篱下醉流霞。",
            "闲门今日无人到，頼得寒丛未有花。"
        ],
        "notes": "",
        "id": "fbf7591cfcd5abb1fbce2cdb0739e9f2"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "起工",
        "preface": "",
        "paragraphs": [
            "龙骨穿云水上天，熊蟠抉地土成川。",
            "朝来泥淖漫胡处，日落星河已湛然。"
        ],
        "notes": "",
        "id": "712651849aa2e8bde584557e3b3073bd"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "会稽览古诗 铁门限",
        "preface": "",
        "paragraphs": [
            "铁限僧坊迹未移，千通真草了无遗。",
            "兰亭墨迹何由见，祇说萧郎奉使时。"
        ],
        "notes": "",
        "id": "a49c248c595313372eb583244f85cfe5"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "会稽览古诗 秦望山",
        "preface": "",
        "paragraphs": [
            "秦人两世尽东游，辇路曾临到上头。",
            "睫在眼前终不见，不知登望竟何求。"
        ],
        "notes": "",
        "id": "3b5bda9f44e678fd081fd1232be4f02c"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "会稽览古诗 樵风泾",
        "preface": "",
        "paragraphs": [
            "碧山重叠水溶溶，南北朝来旦暮风。",
            "岩壑会稽真胜绝，樵苏犹是汉三公。"
        ],
        "notes": "",
        "id": "c8ff17017bd672c7a9fadbfaddf20a89"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "会稽览古诗 城山",
        "preface": "",
        "paragraphs": [
            "兵家制胜旧多门，赠答雍容亦解纷。",
            "缓报一双文锦鲤，坐归十万水犀军。"
        ],
        "notes": "",
        "id": "e51e02c351f356916b586932f8ecb05c"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "会稽览古诗 双笋石",
        "preface": "",
        "paragraphs": [
            "千尺相高卓翠珉，雨余云外露璘珣。",
            "鼎湖龙去苍髯断，三载丛花不记春。"
        ],
        "notes": "",
        "id": "95ec350e79f7496aba1ea9eec82143a3"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "会稽览古诗 放马涧",
        "preface": "",
        "paragraphs": [
            "春草茸茸涧水清，路人犹记昔时名。",
            "金羁纵后双蹄逸，想见风前蹀躞声。"
        ],
        "notes": "",
        "id": "298772cd434a3be961a2f097df1e51a7"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "会稽览古诗 虞国墅",
        "preface": "",
        "paragraphs": [
            "山列翠屏围碧落，水流鸣管绕平田。",
            "郗家池馆萝芜后，金谷形容自渺然。"
        ],
        "notes": "",
        "id": "a6977a322b1d1bb89629fd5562c0e5a0"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "会稽览古诗 燕竹",
        "preface": "",
        "paragraphs": [
            "竹箭黄芽欲老时，杏梁日煖燕初归。",
            "他林未耸千竿翠，此地先抽一握肥。"
        ],
        "notes": "",
        "id": "841c6bb87ab0d1ca947699bc093ebc52"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "会稽览古诗 孟桥",
        "preface": "",
        "paragraphs": [
            "溪上还珠太守家，小桥斜跨碧流沙。",
            "清风不共门墙改，长与寒泉起浪花。"
        ],
        "notes": "",
        "id": "d2d545b11b64864c9c020b052c3cf7ef"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "闻酒香戏作",
        "preface": "",
        "paragraphs": [
            "下蚓盈泉腹，高蝉溢露肠。",
            "如何不能饮，空羡瓮头香。"
        ],
        "notes": "",
        "id": "0b168829efc027efe31e4a3b79ecd8ea"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "郑相庙",
        "preface": "",
        "paragraphs": [
            "鸣玉锵金汉上公，当年荣与旧君同。",
            "故山庙食千秋后，来往犹乘旦暮风。"
        ],
        "notes": "",
        "id": "ef6186d96ac5858c16d3ac3be14ca8b2"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "葛仙翁钓台",
        "preface": "",
        "paragraphs": [
            "闻说风流谢客儿，鸰原相应日鸣飞。",
            "仙翁遗迹云深处，携手行吟送落晖。"
        ],
        "notes": "",
        "id": "c2462d5e3b1f6158a7eacbaacc77ced5"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "五云溪",
        "preface": "",
        "paragraphs": [
            "万壑千岩秀气钟，鸣琴潄玉晓玲珑。",
            "瑞云重叠中书馆，花浪腾棱相国风。"
        ],
        "notes": "",
        "id": "7106630e6154f647e7c042e14e29f6f0"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "郑公泉",
        "preface": "",
        "paragraphs": [
            "溪上清泉玉色寒，临泉蹋尽石苔斑。",
            "为怜北阙乘轩客，白首高情在旧山。"
        ],
        "notes": "",
        "id": "9b71b2eede2392dad09e4edae194bd44"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "镜湖",
        "preface": "",
        "paragraphs": [
            "水风不动清光合，十里浑无一点瑕。",
            "野客若寻湖上事，不须临水问荷花。"
        ],
        "notes": "",
        "id": "5979a6a6b771b59302de8dd62d9ef99e"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "陈大夫宅",
        "preface": "",
        "paragraphs": [
            "邻里相欢起美谈，通衢高柳碧𩭹𩭹。",
            "至今风俗称虞芮，目击岐周始自惭。"
        ],
        "notes": "",
        "id": "0da899192971f3db101aca56b0eb52a6"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "龙宫寺",
        "preface": "",
        "paragraphs": [
            "盐梅器业尚风尘，书剑曾游寂寞滨。",
            "秀句玲珑满天下，应搜佳丽入机神。"
        ],
        "notes": "",
        "id": "1f2802cef17adee66aa64b7feb1da1b8"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "金庭洞天",
        "preface": "",
        "paragraphs": [
            "嵩高秀入洛川清，鹤去云归冷玉笙。",
            "霜白金庭今夜月，流风依约有遗声。"
        ],
        "notes": "",
        "id": "09e4d55be040f478695bdc55ca0698fc"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "桃源",
        "preface": "",
        "paragraphs": [
            "嘉树风生玉宇香，鶑飞燕舞弄春阳。",
            "归来井邑皆如旧，始觉仙家日月长。"
        ],
        "notes": "",
        "id": "95ea1e6c812bafa0fc2da2496f38ec09"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "瀑布岭",
        "preface": "",
        "paragraphs": [
            "春日云崖晴杳杳，东风山溜晓泠泠。",
            "烟霞密迩神仙府，草木微滋亦有灵。"
        ],
        "notes": "",
        "id": "f2335be9e3eeb5995746a2ddddffd5e3"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "戴溪",
        "preface": "",
        "paragraphs": [
            "月华雪彩照长川，一叶扁舟破紫烟。",
            "十二瑶台登赏夜，清光长似昔时天。"
        ],
        "notes": "",
        "id": "ef59485367fc71ed9e89020d63256ea0"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "会稽咏古",
        "preface": "",
        "paragraphs": [
            "墨妙风流亘古今，等闲陈迹冠山阴。",
            "耳闻贞观求真迹，眼见天章照茂林。"
        ],
        "notes": "",
        "id": "b17ef3276fb76b71923925e47f4fe04a"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "海门",
        "preface": "",
        "paragraphs": [
            "海陵东去尽东隅，桑柘田闾间碧芦。",
            "北障海涛除斥卤，南分江水溉膏腴。",
            "人羞投牒论长短，俗喜乘航贸有无。",
            "林下每逢垂白叟，自言不识被追呼。"
        ],
        "notes": "",
        "id": "1bd30ce2ba9955b616f38e1105c04be1"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "花村二首  其一",
        "preface": "",
        "paragraphs": [
            "问宿花村喜可余，已拚花下倩人扶。",
            "牧童不见枝头杏，空指青帘问有无。"
        ],
        "notes": "",
        "id": "27b13cadc17d0b00299167d24797fdd5"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "花村二首  其二",
        "preface": "",
        "paragraphs": [
            "夜宿花村不见花，数间茅屋瞰溪沙。",
            "山翁不是通名姓，几认河阳令尹家。"
        ],
        "notes": "",
        "id": "35152d824c58ea4d71e750c588287eb5"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "尽日道途经曲直，连天林木见高低。",
            "况多田野迎秋稼，亦有人家报午鸡。",
            "宁觉身逾江尾外，祇疑地是海唇西。",
            "此心不解分明想，眼界多为近事迷。"
        ],
        "notes": "",
        "id": "36a5007625746e00e7611bee054fbafc"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "玉蕊花",
        "preface": "",
        "paragraphs": [
            "当年玉蕊冠京华，不独人间压万花。",
            "曾使瑶池冰雪手，亲来折向玉峰夸。"
        ],
        "notes": "",
        "id": "79ad6cdd3eabbe95d674bdd040d87a29"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "晚宿张三馆",
        "preface": "",
        "paragraphs": [
            "篮舆薄暮息烟村，回望葱葱认九门。",
            "自喜青楼无别恨，不妨孤馆欲黄昏。"
        ],
        "notes": "",
        "id": "d071dcc2cdae685a070d392e0de23342"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "部队",
        "preface": "",
        "paragraphs": [
            "约束详明曲有伦，不防农事尚占春。",
            "解教乌合三千众，来往兴居似一人。"
        ],
        "notes": "",
        "id": "063ce917491b810668591fa47cfc3835"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "钓台",
        "preface": "",
        "paragraphs": [
            "仙客乘槎学钓翁，劈波时跃锦鳞红。",
            "浮槎不到寒江上，松叶泠然自好风。"
        ],
        "notes": "",
        "id": "29271c26a56094930418ce417c8b463c"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "汪芒后至知何用，败骨空专一素车。"
        ],
        "notes": "",
        "id": "c63de664af40b812637b201c17927b40"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "南国使君归故里，霜鸿飞舞送朱轮。"
        ],
        "notes": "",
        "id": "cedd2b07c42717680639faae75fddf60"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "谢公白首乘轩地，长记沧波洗屐时。"
        ],
        "notes": "",
        "id": "3e6a6d5787f5eb314557c4ec027ae029"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "六龙未入雍州日，曾负诗书卧白云。"
        ],
        "notes": "",
        "id": "2e16fc35db34048f94fbfd8d1f23c981"
    },
    {
        "author": "华镇",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "君王旦暮方尝胆，犹筑池塘长紫鳞。"
        ],
        "notes": "",
        "id": "c1eb516ece852c92bd3d8431e8af3f55"
    }
]