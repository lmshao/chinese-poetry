[
    {
        "author": "黄水村",
        "dynasty": "宋",
        "type": "词",
        "rhythmic": "解连环",
        "title": "",
        "preface": "",
        "paragraphs": [
            "凤楼倚倦。",
            "正海棠睡足，锦香衾软。",
            "似不似、雾阁云窗，拥绝妙灵君，霎时曾见。",
            "屏里吴山，又依约、兽环半掩。",
            "到教人觑了，非假非真，一种春怨。",
            "游丝落花满院。",
            "料当时、错怪杏梁归燕。",
            "记得栩栩多情，似蝴蝶飞来，扑翻轻扇。",
            "偷眼帘帷，早不见、画眉人面。",
            "但凝红生半脸，枕痕一线。"
        ],
        "notes": "",
        "id": "d962a5092637a1ca462382d8e13dd880"
    }
]