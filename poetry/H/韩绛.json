[
    {
        "author": "韩绛",
        "dynasty": "宋",
        "type": "诗",
        "rhythmic": "",
        "title": "答寄尧夫先生",
        "preface": "",
        "paragraphs": [
            "君子志于道，出处非一端。",
            "伊尹负鼎俎，颜渊乐瓢箪。",
            "斯自理适当，匪缘情所安。",
            "超然达者致，邈矣谁可攀。",
            "嗟嗟狂若狷，狥已缺其完。",
            "轩冕死不释，山林趋不还。",
            "我爱邵夫子，醇气充见颜。",
            "群经究彼邃，古史阅而删。",
            "不为诡异行，已蹈时俗难。",
            "逃名去其奥，筑室伊洛间。",
            "抱业舍仕进，竭心奉亲欢。",
            "修竹当环堵，寒流日潺潺。",
            "问谁从之游，结驷款其关。",
            "兹予久欣慕，欲往良独艰。",
            "幸君适河内，至此解征鞍。",
            "僚友恃交旧，屈致及门阑。",
            "前迎倒我屣，布席罗雕盘。",
            "高谈未一二，长揖忽归骞。",
            "不意馈双鲤，剖腴出琅玕。",
            "何以报嘉惠，永怀金与兰。"
        ],
        "notes": "",
        "id": "658e3a466ee5ab3e6070f517bf0cb929"
    },
    {
        "author": "韩绛",
        "dynasty": "宋",
        "type": "诗",
        "rhythmic": "",
        "title": "跋文正公手书伯夷颂墨迹",
        "preface": "",
        "paragraphs": [
            "高贤忠义古今同，手笑遗编法甚工。",
            "宝轴传家当不朽，追怀余思凛生风。"
        ],
        "notes": "",
        "id": "0052a3945501cfdd14885eee8c186be2"
    },
    {
        "author": "韩绛",
        "dynasty": "宋",
        "type": "诗",
        "rhythmic": "",
        "title": "和范蜀公题蜀中花图",
        "preface": "",
        "paragraphs": [
            "径尺千余朵，矜夸古复今。",
            "锦城春物异，粉面瑞云深。",
            "赏爱难忘酒，珍奇不费金。",
            "应知色空理，梦幻即懽心。"
        ],
        "notes": "",
        "id": "e27d3eb28e0b0e0c1a25ba272fed6a7e"
    },
    {
        "author": "韩绛",
        "dynasty": "宋",
        "type": "诗",
        "rhythmic": "",
        "title": "送周知监  其一",
        "preface": "",
        "paragraphs": [
            "唐家谕巴蜀，通道至邛僰。",
            "列郡徼西南，夷居半岩壁。"
        ],
        "notes": "",
        "id": "bf9212de9313848274f31306ca6f6055"
    },
    {
        "author": "韩绛",
        "dynasty": "宋",
        "type": "诗",
        "rhythmic": "",
        "title": "送周知监  其二",
        "preface": "",
        "paragraphs": [
            "土瘠事刀耕，家无终岁蓄。",
            "所资盐井利，持易他州粟。"
        ],
        "notes": "",
        "id": "784d7b1e403fbcec920625c688738d26"
    },
    {
        "author": "韩绛",
        "dynasty": "宋",
        "type": "诗",
        "rhythmic": "",
        "title": "复修府学故事",
        "preface": "",
        "paragraphs": [
            "文翁石室已千秋，世有兴衰化自流。",
            "贤嶲相望承学粹，朝廷繇此得人优。",
            "太平典礼当传习，盛际文章正讲求。",
            "师友琢磨期不勌，岷峨秀气与云浮。"
        ],
        "notes": "",
        "id": "22b62129696ef7b1436d12d4ee21b8c2"
    },
    {
        "author": "韩绛",
        "dynasty": "宋",
        "type": "诗",
        "rhythmic": "",
        "title": "题琴台",
        "preface": "",
        "paragraphs": [
            "车骑拥客安在哉，绮琴何事有遗台。",
            "当时卒困临邛辱，异日宁知谕蜀才。",
            "园令官闲多病后，茂陵书奏侈心开。",
            "文章火燄留千古，陈迹犹存尚可哀。"
        ],
        "notes": "",
        "id": "3c08a41a74fc165f9e3c869d90f9d25d"
    },
    {
        "author": "韩绛",
        "dynasty": "宋",
        "type": "诗",
        "rhythmic": "",
        "title": "游鸿庆寺",
        "preface": "",
        "paragraphs": [
            "久旱雨初足，乐游春正深。",
            "喧阗观士女，清旷入山林。",
            "佛界云成宝，僧园地布金。",
            "方塘探子石，高阁会宾簪。",
            "沙水通溪白，松筠逐径阴。",
            "纷华从满目，幽寂自虚心。",
            "印组端为累，岩扃得暂寻。",
            "晚风吹绿野，归骑已骎骎。"
        ],
        "notes": "",
        "id": "c9d4791c6e359997b9c0e5fd475ec66f"
    },
    {
        "author": "韩绛",
        "dynasty": "宋",
        "type": "诗",
        "rhythmic": "",
        "title": "教授秘书见示学馆唱酬诗稿辄书累句以谢",
        "preface": "",
        "paragraphs": [
            "兑悦无如会友朋，况多吟咏思飞腾。",
            "埙箎雅正无它间，孔翠光华不自胜。",
            "好事僮儿歌已远，争传牋纸价还增。",
            "群居岂弟吾儒行，邹鲁风流喜重兴。"
        ],
        "notes": "",
        "id": "3022413321767b4e2e6f87123780927b"
    },
    {
        "author": "韩绛",
        "dynasty": "宋",
        "type": "诗",
        "rhythmic": "",
        "title": "奉酬宋君见诒之作",
        "preface": "",
        "paragraphs": [
            "非才衰晚玷恩荣，假节西来镇锦城。",
            "远慕文翁兴旧学，窃希何武见诸生。",
            "银袍冉冉朝先圣，玉树森森识众英。",
            "传道喜将师席正，尚称官阀礼为轻。"
        ],
        "notes": "",
        "id": "b90348992a9bdd6e8661bb685f4e1aa5"
    },
    {
        "author": "韩绛",
        "dynasty": "宋",
        "type": "诗",
        "rhythmic": "",
        "title": "谒仙翁祠书山荪亭",
        "preface": "",
        "paragraphs": [
            "玉井不可到，玉泉聊可寻。",
            "马行穿乱石，人语入深林。",
            "川迥沙明色，溪喧谷响音。",
            "我来方六月，云榭一披襟。"
        ],
        "notes": "",
        "id": "619bfc480ae609bd504c66cf5ca31c4b"
    },
    {
        "author": "韩绛",
        "dynasty": "宋",
        "type": "诗",
        "rhythmic": "",
        "title": "联句",
        "preface": "",
        "paragraphs": [
            "古木含清吹，池上增晚凉。",
            "余怀本达旷，联此傲羲皇。",
            "孤鸥可与狎，幽岸足以觞。",
            "幸有彭泽酒，尧臣便同永嘉堂。",
            "潘生起为寿，王子齐陈章。",
            "林端见新月，草际闻寒螀。",
            "照水萤影乱，拂筵蓼花香。",
            "徘徊恋嘉境，坐使归兴忘。"
        ],
        "notes": "",
        "id": "0866fe63b6b2ff95b8e0e740a9924e2d"
    },
    {
        "author": "韩绛",
        "dynasty": "宋",
        "type": "诗",
        "rhythmic": "",
        "title": "来燕堂联句",
        "preface": "",
        "paragraphs": [
            "贤侯谢郡归，从游乐吾党。",
            "林泉富余地，卜筑疏陈莽。",
            "是时春正中，来燕音下上。",
            "若贺大厦成，喜留众宾赏。",
            "得名因谈笑，挥墨粲题榜。",
            "所夸贤豪盛，岂止池榭广。",
            "人心乐且闲，鸟意颉而颃。",
            "吟罇敞花轩，醉枕酣风幌。",
            "轻云薄藻栋，初日丽珠网。",
            "红袂生暗香，清弦泛余响。",
            "林深隠飞盖，岸曲迟去桨。",
            "波光栏槛明，竹气衣巾爽。",
            "虚容凉樾入，影与文涟荡。",
            "晨飚转绿蕙，夕雨滋膏壤。",
            "嘉辰喜盍朋，命驾期屡往。",
            "觞咏陶淑真，世俗岂吾倣。",
            "得以为胜游，萧然散烦想。",
            "公子固好士，世德复可象。",
            "今此大基构，不图专奉养。",
            "美哉风流存，来叶足师仰。"
        ],
        "notes": "",
        "id": "0fd7a6461d65230e82c71db70fd830f9"
    },
    {
        "author": "韩绛",
        "dynasty": "宋",
        "type": "词",
        "rhythmic": "踏莎行",
        "title": "",
        "preface": "",
        "paragraphs": [
            "嵩峤云高，洛川波暖。",
            "举头乔木森无断。",
            "□□□雨绝风尘，小桥频过春渠满。",
            "□□离宫，□棱斗焕。",
            "万家罗绮多游伴。",
            "□□□□自风□，□□是处喧弦管。"
        ],
        "notes": "",
        "id": "c282605cf809220ae6efe82ff0a9166e"
    }
]