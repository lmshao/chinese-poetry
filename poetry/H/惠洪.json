[
    {
        "author": "惠洪",
        "dynasty": "宋",
        "type": "词",
        "rhythmic": "凤栖梧・蝶恋花",
        "title": "",
        "preface": "",
        "paragraphs": [
            "碧瓦笼晴烟雾绕。",
            "水殿西偏，小立闻啼鸟。",
            "风度女墙吹语笑。",
            "南枝破腊应开了。",
            "道骨不凡江瘴晓。",
            "春色通灵，医得花重少。",
            "爆暖酿寒空杳杳。",
            "江城画角催残照。"
        ],
        "notes": "",
        "id": "9e50a17e7091bd17c8eecb4ec46a121c"
    },
    {
        "author": "惠洪",
        "dynasty": "宋",
        "type": "词",
        "rhythmic": "千秋岁",
        "title": "",
        "preface": "",
        "paragraphs": [
            "半身屏外。",
            "睡觉唇红退。",
            "春思乱，芳心碎。",
            "空馀簪髻玉，不见流苏带。",
            "试与问，今人秀整谁宜对。",
            "湘浦曾同会。",
            "手搴轻罗盖。",
            "疑是梦，今犹在。",
            "十分春易尽，一点情难改。",
            "多少事，却随恨远连云海。"
        ],
        "notes": "",
        "id": "83dac9d510c5d775653c6c06eb377bc0"
    },
    {
        "author": "惠洪",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "日暮江空船自流。",
            "谁家院落近沧洲。",
            "一枝闲暇出墙头。",
            "数朵幽香和月暗，十分归意为春留。",
            "风撩片片是闲愁。"
        ],
        "notes": "",
        "id": "463c017708b6713a22dcddede124a987"
    },
    {
        "author": "惠洪",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "南涧茶香笑语新。",
            "西州春涨小舟横。",
            "困顿人归烂熳晴。",
            "天迥游丝长百尺，日高飞絮满重城。",
            "一番花信近清明。"
        ],
        "notes": "",
        "id": "07dc5d4f07a8b7743fda7576734272cc"
    },
    {
        "author": "惠洪",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "山径晚樵远。",
            "深壑孱颜。",
            "孙山背后泊船看。",
            "手把遗编披白帔，剩却清闲。",
            "篱落竹丛寒。",
            "渔业凋残。",
            "水痕无底照秋宽。",
            "好在夕阳凝睇处，数笔秋山。"
        ],
        "notes": "",
        "id": "56be8c066a8548cbadba74bf61546acf"
    },
    {
        "author": "惠洪",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "城里久偷闲。",
            "尘浣云衫。",
            "此身已是再眠蚕。",
            "隔岸有山归去好，万壑千岩。",
            "霜晓更凭阑。",
            "减尽晴岚。",
            "微云生处是茅庵。",
            "试问此生谁作伴，弥勒同龛。"
        ],
        "notes": "",
        "id": "6fe7cda8a7a29e0e0c5e4bda8536227a"
    },
    {
        "author": "惠洪",
        "dynasty": "宋",
        "type": "词",
        "rhythmic": "清商怨",
        "title": "",
        "preface": "",
        "paragraphs": [
            "一段文章种性。",
            "更谪仙风韵。",
            "画戟丛中，清香凝宴寝。",
            "落日清寒勒花信。",
            "愁似海、洗光词锦。",
            "后夜归舟，云涛喧醉枕。"
        ],
        "notes": "",
        "id": "f0e98f0bcbf9ecbfcd19b74e635d1994"
    },
    {
        "author": "惠洪",
        "dynasty": "宋",
        "type": "词",
        "rhythmic": "渔父词・渔父",
        "title": "",
        "preface": "",
        "paragraphs": [
            "万叠空青春杳杳。",
            "一蓑烟雨吴江晓。",
            "醉眼忽醒惊白鸟。",
            "拍手笑。",
            "清波不犯鱼吞钓。",
            "津渡有僧求法要。",
            "一桡为汝除玄妙。",
            "已去回头知不峭。",
            "犹迷照。",
            "渔舟性懆都翻了。"
        ],
        "notes": "",
        "id": "517de61f437eb7c40357c17445455816"
    },
    {
        "author": "惠洪",
        "dynasty": "宋",
        "type": "词",
        "rhythmic": "渔父词・渔父",
        "title": "",
        "preface": "",
        "paragraphs": [
            "急雨颠风花信早。",
            "枝枝叶叶春俱到。",
            "何待小桃方悟道。",
            "休迷倒。",
            "出门无限青青草。",
            "根不覆藏尘亦扫。",
            "见精明树唯心造。",
            "试借疑情看白皂。",
            "回头讨。",
            "灵云笑杀玄沙老。"
        ],
        "notes": "",
        "id": "cf96ad94452dbee912d07bfc4ed60206"
    },
    {
        "author": "惠洪",
        "dynasty": "宋",
        "type": "词",
        "rhythmic": "渔父词・渔父",
        "title": "",
        "preface": "",
        "paragraphs": [
            "讲虎天华随玉麈。",
            "波心月在那能取。",
            "旁舍老僧偷指注。",
            "回头觑。",
            "虚空特地能言语。",
            "归对学徒重自诉。",
            "从前见解都欺汝。",
            "隔岸有山横暮雨。",
            "翻然去。",
            "千岩万壑无寻处。"
        ],
        "notes": "",
        "id": "80620835303cffa1b7d90d1e421bcf43"
    },
    {
        "author": "惠洪",
        "dynasty": "宋",
        "type": "词",
        "rhythmic": "渔父词・渔父",
        "title": "",
        "preface": "",
        "paragraphs": [
            "野鹤精神云格调。",
            "逼人气韵霜天晓。",
            "松下残经看未了。",
            "当斜照。",
            "苍烟风撼流泉绕。",
            "闺阁珍奇徒照耀。",
            "光无渗漏方灵妙。",
            "活计现成谁管绍。",
            "孤峰表。",
            "一声月下闻清啸。"
        ],
        "notes": "",
        "id": "eb9c5e182fd41fd08b3a856cc9597740"
    },
    {
        "author": "惠洪",
        "dynasty": "宋",
        "type": "词",
        "rhythmic": "渔父词・渔父",
        "title": "",
        "preface": "",
        "paragraphs": [
            "画饼充饥人笑汝。",
            "一庵归扫南阳坞。",
            "击竹作声方省悟。",
            "徐回顾。",
            "本来面目无藏处。",
            "却望沩山敷坐具。",
            "老师头角浑呈露。",
            "珍重此恩逾父母。",
            "须荐取。",
            "堂堂密密声前句。"
        ],
        "notes": "",
        "id": "26110c2d3335ecbfef7127f3b4857d1f"
    },
    {
        "author": "惠洪",
        "dynasty": "宋",
        "type": "词",
        "rhythmic": "渔父词・渔父",
        "title": "",
        "preface": "",
        "paragraphs": [
            "来往独龙冈畔路。",
            "杖头落索闲家具。",
            "后事前观如目睹。",
            "非谶语。",
            "须知一念无今古。",
            "长笑老萧多病苦。",
            "笑中与药皆狼虎。",
            "蜡炬一枝非嘱付。",
            "聊戏汝。",
            "热来脱却娘生裤。"
        ],
        "notes": "",
        "id": "9cbbf451ecb663556705906f93192eda"
    },
    {
        "author": "惠洪",
        "dynasty": "宋",
        "type": "词",
        "rhythmic": "渔父词・渔父",
        "title": "",
        "preface": "",
        "paragraphs": [
            "不怕石头行路滑。",
            "归来那爱驹儿踏。",
            "言下百骸俱拨撒。",
            "无剩法。",
            "灵然昼夜光通达。",
            "古寺天寒还恶发。",
            "夜将木佛齐烧杀。",
            "炙背横眠真快活。",
            "憨抹挞。",
            "从教院主无须发。"
        ],
        "notes": "",
        "id": "c55762acf12785c775f41d4c8a437bf3"
    },
    {
        "author": "惠洪",
        "dynasty": "宋",
        "type": "词",
        "rhythmic": "渔父词・渔父",
        "title": "",
        "preface": "",
        "paragraphs": [
            "玉带云袍童顶露。",
            "一生笑傲知何故。",
            "万里归来方旦暮。",
            "休疑虑。",
            "大千捏在豪端聚。",
            "不解犁田分亩步。",
            "却能对客鸣花鼓。",
            "忽共老安相耳语。",
            "还推去。",
            "莫来拦我球门路。"
        ],
        "notes": "",
        "id": "06c699ab5e35290083b3266400fc0766"
    },
    {
        "author": "惠洪",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "入骨风流国色，透尘种性真香。",
            "为谁风鬓涴新妆。",
            "半树入村春暗。",
            "雪压枝低篱落，月高影动池塘。",
            "高情数笔寄微茫。",
            "小寝初开雾帐。"
        ],
        "notes": "",
        "id": "86c17d35b9795764bc20b3335ce97c9c"
    },
    {
        "author": "惠洪",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "大厦吞风吐月，小舟坐水眠空。",
            "雾窗春晓翠如葱。",
            "睡起云涛正涌。",
            "往事回头笑处，此生弹指声中。",
            "玉笺佳句敏惊鸿。",
            "闻道衡阳价重。"
        ],
        "notes": "",
        "id": "220badae4548bbbcf74669c616648276"
    },
    {
        "author": "惠洪",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "十指嫩抽春笋，纤纤玉软红柔。",
            "人前欲展强娇羞。",
            "微露云衣霓袖。",
            "最好洞天春晚，黄庭卷罢清幽。",
            "凡心无计奈闲愁。",
            "试拈花枝频嗅。"
        ],
        "notes": "",
        "id": "c6e36ec3e44c30819a983c7613e18053"
    },
    {
        "author": "惠洪",
        "dynasty": "宋",
        "type": "词",
        "rhythmic": "青玉案",
        "title": "",
        "preface": "",
        "paragraphs": [
            "凝祥宴罢闻歌吹。",
            "画毂走，香尘起。",
            "冠压花枝驰万骑。",
            "马行灯闹，凤楼帘卷，陆海龙鳌山对。",
            "当年曾看天颜醉。",
            "御杯举，欢声沸。",
            "时节虽同悲乐异。",
            "海风吹梦，岭猿啼月，一枕思归泪。"
        ],
        "notes": "",
        "id": "73ca0a141b579c15cd330c486a7816a0"
    },
    {
        "author": "惠洪",
        "dynasty": "宋",
        "type": "词",
        "rhythmic": "青玉案",
        "title": "",
        "preface": "",
        "paragraphs": [
            "绿槐烟柳长亭路。",
            "恨取次、分离去。",
            "日永如年愁难度。",
            "高城回首，暮云遮尽，目断人何处。",
            "解鞍旅舍天将暮。",
            "暗忆丁宁千万句。",
            "一寸柔肠情几许。",
            "薄衾孤枕，梦回人静，彻晓潇潇雨。"
        ],
        "notes": "",
        "id": "f3e06bf7c964e89c6dd4df6e38c043fc"
    },
    {
        "author": "惠洪",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "蜜烛花光清夜阑。",
            "粉衣香翅绕团团。",
            "人犹认假为真实，蛾岂将灯作火看。",
            "方叹息，为遮拦。",
            "也知爱处实难拚。",
            "忽然性命随烟焰，始觉从前被眼瞒。"
        ],
        "notes": "",
        "id": "e3c8fb8e5962b9ccc841b5fe4eb4d1ed"
    }
]