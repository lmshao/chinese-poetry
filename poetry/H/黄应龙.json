[
    {
        "author": "黄应龙",
        "dynasty": "宋",
        "type": "诗",
        "rhythmic": "",
        "title": "迎神词",
        "preface": "",
        "paragraphs": [
            "真人福地金庭宫，身佩含景苍精龙。",
            "坐朝五岳位显崇，威仪卫从行虚空。",
            "杳眇浊世尘溟蒙，神符道契浮丘公。",
            "英爽莹澈表里融，倏忽飞驭凌刚风。",
            "凤凰承翼声雝雝，胎仙舞导游方蓬。",
            "帝闵赤子颠厓中，旱干水溢{疒众}谁恫。",
            "分司百灵前丰窿，琼台琳宇环奇峰，时驾玉辂沧溟东。",
            "迩来烈日势蕴隆，稻田若枯病我农。",
            "字民所觊惟年丰，九关虎守呼莫从。",
            "高真慈念亟感通，天瓢一洒神马騣。",
            "嘉惠千里成天工，灵贶亿载垂无穷。"
        ],
        "notes": "",
        "id": "c2005baaa8574b4e30e2fee4925335ac"
    }
]