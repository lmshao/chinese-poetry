[
    {
        "author": "胡瑗",
        "dynasty": "宋",
        "type": "诗",
        "rhythmic": "",
        "title": "睢阳五老图",
        "preface": "",
        "paragraphs": [
            "始同优烈晚同闲，五福俱全戴角冠。",
            "典午山河遵大道，调元宗社对穹桓。",
            "羌夷谁敢窥中夏，朝士猜疑畏岁寒。",
            "肱股赓歌遗韵在，惟吾后进祇膺看。"
        ],
        "notes": "",
        "id": "e91991d3622439d0a0047bf8068ad0fd"
    },
    {
        "author": "胡瑗",
        "dynasty": "宋",
        "type": "诗",
        "rhythmic": "",
        "title": "石壁",
        "preface": "",
        "paragraphs": [
            "李白好溪山，浩荡旌川游。",
            "题诗汪氏壁，声动桃花洲。",
            "英辞逸无继，尔来三百秋。",
            "汪公亦蕃衍，宗支冠南州。",
            "其间新建居，林泉最清幽。",
            "竹声满道院，山光入书楼。",
            "仙气既飘飘，儒风亦悠悠。",
            "子孙多俊异，词行咸精修。",
            "我来至石壁，赏之不能休。",
            "酣味碧溪水，苦饮黄金瓯。",
            "因羡汪君居，复思汪君投。",
            "遇景清兴发，浩与天云浮。",
            "斐章异绣段，洒翰非银钩。",
            "庶与谪仙诗，千古同风流。"
        ],
        "notes": "",
        "id": "1c829e1dc05179ccea3c23340716dabb"
    }
]