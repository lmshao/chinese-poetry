[
    {
        "author": "韩宗古",
        "dynasty": "宋",
        "type": "诗",
        "rhythmic": "",
        "title": "赠佛印禅师",
        "preface": "",
        "paragraphs": [
            "云居古道场，缥缈若化土。",
            "西有卧龙洞，传闻结庵住。",
            "晓日射寒岩，翠光入窗户。"
        ],
        "notes": "",
        "id": "4ff9146bcd17d703c75e1601be837243"
    },
    {
        "author": "韩宗古",
        "dynasty": "宋",
        "type": "诗",
        "rhythmic": "",
        "title": "送程给事知越州",
        "preface": "",
        "paragraphs": [
            "东渡吴江景气清，拂云楼阁会稽城。",
            "乍辞青琐双旌拥，重驾朱轓驷马迎。",
            "应笑买臣夸郡邸，还同严助厌承明。",
            "茂林修竹山阴地，何日陪公载酒行。"
        ],
        "notes": "",
        "id": "9f6a55d97f3c3d0ac2f39d235c29e861"
    }
]