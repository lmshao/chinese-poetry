[
    {
        "author": "贺兰进明",
        "dynasty": "唐",
        "type": "诗",
        "rhythmic": "",
        "title": "杂曲歌辞 行路难五首 一",
        "preface": "",
        "paragraphs": [
            "君不见嵒下井，百尺不及泉。",
            "君不见山上蒿，数寸凌云烟。",
            "人生相命亦如此，何苦太息自忧煎。",
            "但愿亲友长含笑，相逢莫吝杖头钱。",
            "寒夜邀欢须秉烛，岂得空思花柳年。"
        ],
        "notes": "",
        "id": "877bd4fbd47a1adb0dc4c5bc5f7c8121"
    },
    {
        "author": "贺兰进明",
        "dynasty": "唐",
        "type": "诗",
        "rhythmic": "",
        "title": "杂曲歌辞 行路难五首 二",
        "preface": "",
        "paragraphs": [
            "君不见门前柳，荣曜暂时萧索久。",
            "君不见陌上花，狂风吹去落谁家。",
            "谁家思妇见之叹，蓬首不梳心历乱。",
            "盛年夫壻长别离，岁暮相逢色凋换。"
        ],
        "notes": "",
        "id": "297b308be4d6373399be6b78cda52109"
    },
    {
        "author": "贺兰进明",
        "dynasty": "唐",
        "type": "诗",
        "rhythmic": "",
        "title": "杂曲歌辞 行路难五首 三",
        "preface": "",
        "paragraphs": [
            "君不见荒树枝，春花落尽蜂不窥。",
            "君不见梁上泥，秋风始高燕不栖。",
            "荡子从军事征战，蛾眉婵娟空守闺。",
            "独宿自然堪下泪，况复时闻乌夜啼。"
        ],
        "notes": "",
        "id": "7ff05e7c03d1424297276260e57012f9"
    },
    {
        "author": "贺兰进明",
        "dynasty": "唐",
        "type": "诗",
        "rhythmic": "",
        "title": "杂曲歌辞 行路难五首 四",
        "preface": "",
        "paragraphs": [
            "君不见云间月，暂盈还复缺。",
            "君不见林下风，声远意难穷。",
            "亲故平生欲聚散，欢娱未尽尊酒空。",
            "自叹青青陵上柏，岁寒能与几人同。"
        ],
        "notes": "",
        "id": "ec1149b19d77a67b0369d79e7276836a"
    },
    {
        "author": "贺兰进明",
        "dynasty": "唐",
        "type": "诗",
        "rhythmic": "",
        "title": "杂曲歌辞 行路难五首 五",
        "preface": "",
        "paragraphs": [
            "君不见东流水，一去无穷已。",
            "君不见西郊云，日夕空氛氲。",
            "群雁裴回不能去，一雁悲鸣复失群。",
            "人生结交在终始，莫为升沈中路分。"
        ],
        "notes": "",
        "id": "6d334e1c996d4f5763db26578f6e38e4"
    },
    {
        "author": "贺兰进明",
        "dynasty": "唐",
        "type": "诗",
        "rhythmic": "",
        "title": "古意二首 一",
        "preface": "",
        "paragraphs": [
            "秦庭初指鹿，群盗满山东。",
            "忤意皆诛死，所言谁肯忠。",
            "武关犹未启，兵入望夷宫。",
            "为祟非泾水，人君道自穷。"
        ],
        "notes": "",
        "id": "312d6435705ced7c636a2f0553723af6"
    },
    {
        "author": "贺兰进明",
        "dynasty": "唐",
        "type": "诗",
        "rhythmic": "",
        "title": "古意二首 二",
        "preface": "",
        "paragraphs": [
            "崇兰生涧底，香气满幽林。",
            "采采欲为赠，何人是同心。",
            "日暮徙盈把，裴回忧思深。",
            "慨然纫杂佩，重奏丘中琴。"
        ],
        "notes": "",
        "id": "a0a725e413987536f4e5ebcb8d215aae"
    },
    {
        "author": "贺兰进明",
        "dynasty": "唐",
        "type": "诗",
        "rhythmic": "",
        "title": "行路难五首 一",
        "preface": "",
        "paragraphs": [
            "君不见岩下井，百尺不及泉。",
            "君不见山上苗，数寸凌云烟。",
            "人生赋命亦如此，何苦太息自忧煎。",
            "但愿亲友长含笑，相逢不乏杖头钱。",
            "寒夜邀欢须秉烛，岂得常思花柳年。"
        ],
        "notes": "",
        "id": "e053a0a0068626b949e2349780adf8ad"
    },
    {
        "author": "贺兰进明",
        "dynasty": "唐",
        "type": "诗",
        "rhythmic": "",
        "title": "行路难五首 二",
        "preface": "",
        "paragraphs": [
            "君不见门前柳，荣耀暂时萧索久。",
            "君不见陌上花，狂风吹去落谁家。",
            "邻家思妇见之叹，蓬首不梳心历乱。",
            "盛年夫壻长别离，岁暮相逢色已换。"
        ],
        "notes": "",
        "id": "b86ddb8de49cd7d295b8c450dbd7c06b"
    },
    {
        "author": "贺兰进明",
        "dynasty": "唐",
        "type": "诗",
        "rhythmic": "",
        "title": "行路难五首 三",
        "preface": "",
        "paragraphs": [
            "君不见芳树枝，春花落尽蜂不窥。",
            "君不见梁上泥，秋风始高燕不栖。",
            "荡子从军事征战，[蛾]眉婵娟守空闺。",
            "独宿自然堪下泪，况复时闻乌夜啼。"
        ],
        "notes": "",
        "id": "f74fae46bdb5f43e9f7e86919e3426dd"
    },
    {
        "author": "贺兰进明",
        "dynasty": "唐",
        "type": "诗",
        "rhythmic": "",
        "title": "行路难五首 四",
        "preface": "",
        "paragraphs": [
            "君不见云中月，暂盈还复缺。",
            "君不见林下风，声远意难穷。",
            "亲故平生或聚散，欢娱未尽尊酒空。",
            "叹息青青陵上柏，岁寒能有几人同。"
        ],
        "notes": "",
        "id": "1b7bc95f50778d9c5ba829de0ab96bfd"
    },
    {
        "author": "贺兰进明",
        "dynasty": "唐",
        "type": "诗",
        "rhythmic": "",
        "title": "行路难五首 五",
        "preface": "",
        "paragraphs": [
            "君不见东流水，一去无穷已。",
            "君不见西郊云，日夕空氛氲。",
            "群鴈裴回不能去，一鴈悲鸣复失群。",
            "人生结交在终始，莫以升沈中路分。"
        ],
        "notes": "",
        "id": "6d334e1c996d4f5763db26578f6e38e4"
    }
]