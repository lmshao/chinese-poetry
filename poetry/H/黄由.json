[
    {
        "author": "黄由",
        "dynasty": "宋",
        "type": "诗",
        "rhythmic": "",
        "title": "泽卿兰亭考用工深矣携攻媿大参诗见访次韵并呈放翁待制",
        "preface": "",
        "paragraphs": [
            "字入昭陵不可摹，后来仅及晋之余。",
            "识真盍向龟堂问，敢谓牵联亦得书。"
        ],
        "notes": "",
        "id": "138bc8f96b4f75de2e3b2a346dff6804"
    },
    {
        "author": "黄由",
        "dynasty": "宋",
        "type": "诗",
        "rhythmic": "",
        "title": "盘墅 共乐堂",
        "preface": "",
        "paragraphs": [
            "才到松陵即是家，满堂佳客满园花。",
            "看花揖客须清赏，休向人间俗子夸。"
        ],
        "notes": "",
        "id": "0c893729af3530d05091a90556df2721"
    },
    {
        "author": "黄由",
        "dynasty": "宋",
        "type": "诗",
        "rhythmic": "",
        "title": "盘墅 联德堂",
        "preface": "",
        "paragraphs": [
            "才到松陵即是家，便须洗盏泛流霞。",
            "软红尘里风波恶，不似江舻与海槎。"
        ],
        "notes": "",
        "id": "0c893729af3530d05091a90556df2721"
    },
    {
        "author": "黄由",
        "dynasty": "宋",
        "type": "诗",
        "rhythmic": "",
        "title": "盘墅 茅堂观弈",
        "preface": "",
        "paragraphs": [
            "才到松陵即是家，茅堂万竹绿交加。",
            "午窗睡起无他想，坐看围棋到日斜。"
        ],
        "notes": "",
        "id": "0c893729af3530d05091a90556df2721"
    },
    {
        "author": "黄由",
        "dynasty": "宋",
        "type": "诗",
        "rhythmic": "",
        "title": "盘墅 登明月台 其一",
        "preface": "",
        "paragraphs": [
            "才到松陵即是家，擎空皎月莹无瑕。",
            "自须台上分明看，拟欲呼仙泛海槎。"
        ],
        "notes": "",
        "id": "0c893729af3530d05091a90556df2721"
    },
    {
        "author": "黄由",
        "dynasty": "宋",
        "type": "诗",
        "rhythmic": "",
        "title": "盘墅 登明月台 其二",
        "preface": "",
        "paragraphs": [
            "才到松陵即是家，楼高不管绿杨遮。",
            "有书万卷时翻弄，千古兴亡几叹嗟。"
        ],
        "notes": "",
        "id": "0c893729af3530d05091a90556df2721"
    },
    {
        "author": "黄由",
        "dynasty": "宋",
        "type": "诗",
        "rhythmic": "",
        "title": "盘墅 道院独步",
        "preface": "",
        "paragraphs": [
            "才到松陵即是家，参天桧柏古槎牙。",
            "杖藜终日频来往，不羡堤边路筑沙。"
        ],
        "notes": "",
        "id": "0c893729af3530d05091a90556df2721"
    },
    {
        "author": "黄由",
        "dynasty": "宋",
        "type": "诗",
        "rhythmic": "",
        "title": "盘墅 登三清阁",
        "preface": "",
        "paragraphs": [
            "才到松陵即是家，三清阁下寂无哗。",
            "小臣愧乏丝毫报，深炷炉香静点茶。"
        ],
        "notes": "",
        "id": "0c893729af3530d05091a90556df2721"
    },
    {
        "author": "黄由",
        "dynasty": "宋",
        "type": "诗",
        "rhythmic": "",
        "title": "盘墅 入园",
        "preface": "",
        "paragraphs": [
            "才到松陵即是家，故园喜听雀喳喳。",
            "上人只为贪风月，蛮触交争笑尔蜗。"
        ],
        "notes": "",
        "id": "0c893729af3530d05091a90556df2721"
    },
    {
        "author": "黄由",
        "dynasty": "宋",
        "type": "诗",
        "rhythmic": "",
        "title": "盘墅 睦邻",
        "preface": "",
        "paragraphs": [
            "才到松陵即是家，民间何处不桑麻。",
            "欣欣老稚迎门笑，斗酒相欢亦孔嘉。"
        ],
        "notes": "",
        "id": "0c893729af3530d05091a90556df2721"
    },
    {
        "author": "黄由",
        "dynasty": "宋",
        "type": "诗",
        "rhythmic": "",
        "title": "盘墅 无题",
        "preface": "",
        "paragraphs": [
            "才到松陵即是家，休论恬淡与荣华。",
            "古来颜跖俱尘土，自有时贤定等差。"
        ],
        "notes": "",
        "id": "0c893729af3530d05091a90556df2721"
    },
    {
        "author": "黄由",
        "dynasty": "宋",
        "type": "诗",
        "rhythmic": "",
        "title": "盘墅 思亲",
        "preface": "",
        "paragraphs": [
            "才到松陵即是家，仙翁诗句发天葩。",
            "钝才不及赓余韵，留取时时罩碧纱。"
        ],
        "notes": "",
        "id": "0c893729af3530d05091a90556df2721"
    },
    {
        "author": "黄由",
        "dynasty": "宋",
        "type": "诗",
        "rhythmic": "",
        "title": "还吴江",
        "preface": "",
        "paragraphs": [
            "归来三阅月，无事一关心。",
            "刈草寻花径，开池漾柳阴。",
            "江边问明月，天际数归禽。",
            "幸有高宾至，相逢似竹林。"
        ],
        "notes": "",
        "id": "e6eb867462674c3b5ec2f2306cbb76d8"
    }
]