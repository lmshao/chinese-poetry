[
    {
        "author": "侯置",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "失脚青云何所往，故山松竹应秋。",
            "痴儿官事几时休。",
            "可怜双白鬓，斗栗尚迟留。",
            "尊酒偷闲聊放旷，夜凉河汉西流。",
            "从教孤笛喷高楼。",
            "与君同一醉，明日旋分愁。"
        ],
        "notes": "",
        "id": "f4e88b1f4925c3623644d53fd0a4a5d7"
    },
    {
        "author": "侯置",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "一抹烟林屏样展，轻花岸柳无边。",
            "连朝春雨涨平川。",
            "冬冬迎社鼓，渺渺下陂船。",
            "同事多才饶我懒，乘闲纵饮郊园。",
            "髻花敧侧醉巾偏。",
            "时丰容卒岁，游乐更明年。"
        ],
        "notes": "",
        "id": "f859ef813efb162fb6350e0616e5d542"
    },
    {
        "author": "侯置",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "春酲拚却。",
            "鶗鴂一声花雨落。",
            "密炬红残。",
            "人在青罗步障间。",
            "天公薄相。",
            "惯得柳绵高百丈。",
            "彩笔题诗。",
            "休诵骚人九辨词。"
        ],
        "notes": "",
        "id": "468b16c1efe563335f20477e7eaab213"
    },
    {
        "author": "侯置",
        "dynasty": "宋",
        "type": "词",
        "rhythmic": "凤皇台上忆吹箫・凤凰台上忆吹箫",
        "title": "",
        "preface": "",
        "paragraphs": [
            "浅染霓裳，轻匀汉额，巫山行雨方还。",
            "最好是、肌香蜡莹，萼嫩红乾。",
            "曾见金钟在列，钧天罢、笋簴都间。",
            "妖饶似，晓镜乍开，绿沁眉山。",
            "休夸瘦枝疏影，湘裙窄、一钩龙麝随鞍。",
            "便更做、山人倦赏，畏冷无欢。",
            "争奈冰瓯彩笔，题诗处、珠琲斓斑。",
            "清宵永，相对莫放杯寒。"
        ],
        "notes": "",
        "id": "056cd754d6f46eb57034d69d45b88d78"
    },
    {
        "author": "侯置",
        "dynasty": "宋",
        "type": "词",
        "rhythmic": "凤皇台上忆吹箫・凤凰台上忆吹箫",
        "title": "",
        "preface": "",
        "paragraphs": [
            "浴雪精神，倚风情态，百端邀勒春还。",
            "记旧隐、溪桥日暮，驿路泥乾。",
            "曾伴先生蕙帐，香细细、粉瘦琼间。",
            "伤牢落，一夜梦回，肠断家山。",
            "空教映溪带月，供游客无情，折满雕鞍。",
            "便忘了、明窗静几，笔研同欢。",
            "莫向高楼喷笛，花似我、蓬鬓霜斑。",
            "都休说，今夜倍觉清寒。"
        ],
        "notes": "",
        "id": "2e2d568695868d7338a90ea8f1097991"
    },
    {
        "author": "侯置",
        "dynasty": "宋",
        "type": "词",
        "rhythmic": "凤皇台上忆吹箫・凤凰台上忆吹箫",
        "title": "",
        "preface": "",
        "paragraphs": [
            "尘暗双凫，菊明山径，何妨倦羽知还。",
            "最好是，诗翁醉后，瓶罄罍乾。",
            "一笑东风打耳，心无竞、远与春间。",
            "时时地，觅伴访梅，寻胜登山。",
            "清时俊材定用，看捧诏春郊，月露濡鞍。",
            "况表识、买臣贵骨，琴瑟逾欢。",
            "好向玉堂视草，金章映、莱子衣斑。",
            "山人去，蕙帐夜雨空寒。"
        ],
        "notes": "",
        "id": "738d2ac5fbeae5568785413a14f1c2f8"
    },
    {
        "author": "侯置",
        "dynasty": "宋",
        "type": "词",
        "rhythmic": "凤皇台上忆吹箫・凤凰台上忆吹箫",
        "title": "",
        "preface": "",
        "paragraphs": [
            "玉管灰飞，云台珥笔，东君飚驭将还。",
            "又正是、霜花□剪，梅粉初乾。",
            "窈窕红窗髻影，添一线、组绣工间。",
            "潇湘好，雪意尚遥，绿占群山。",
            "应思少年壮气，贪游乐、追随玉勒雕鞍。",
            "更化日舒长，赢得觅醉谋欢。",
            "老去桑榆趁暖，任从教、潘鬓先斑。",
            "犹狂在，挥翰快写春寒。"
        ],
        "notes": "",
        "id": "0fe75fe8936ebf9a9b546c9e36b8013e"
    },
    {
        "author": "侯置",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "菊润初经雨，橙香独占秋。",
            "碧琳仙酿试新篘。",
            "内集熙熙休试、蚁浮瓯。",
            "家世传黄阁，功名起黑头。",
            "双凫聊傍故人舟。",
            "咫尺青云岐路、看英游。"
        ],
        "notes": "",
        "id": "51f644add68107f2449cb5ad694f0286"
    },
    {
        "author": "侯置",
        "dynasty": "宋",
        "type": "词",
        "rhythmic": "四犯令",
        "title": "",
        "preface": "",
        "paragraphs": [
            "月破轻云淡注。",
            "夜悄花无语。",
            "莫听阳关牵离绪。",
            "拚酩酊、花深处。",
            "明日江郊芳草路。",
            "春逐行人去。",
            "不似酴醿开独步。",
            "能著意、留春住。"
        ],
        "notes": "",
        "id": "393437ba787babdf4ecbc1a12da6d38b"
    },
    {
        "author": "侯置",
        "dynasty": "宋",
        "type": "词",
        "rhythmic": "多丽",
        "title": "",
        "preface": "",
        "paragraphs": [
            "帝城春，玉堂深处飞烟。",
            "想圣人、恩隆内职，左珰押赐传宣。",
            "彩衣明、瑶觞膝下，花昼永、锦瑟尊前。",
            "富贵从来，功名馀事，鼎彝勒遍笔如椽。",
            "向中禁、琐窗偷觑，王母语当年。",
            "清平世，衣冠是谁，三世甘泉。",
            "记年时、翘才献寿，小诗曾涴苔笺。",
            "望三槐、云霞交映，照五彩、衮绣相鲜。",
            "当日非谀，如今方信，门人称颂是师言。",
            "况自有、两宫醲眷，卜梦亦徒然。",
            "看指日，鼎新化炉，一气陶甄。"
        ],
        "notes": "",
        "id": "5d5d9ea81db97537edd6079669c2ece9"
    },
    {
        "author": "侯置",
        "dynasty": "宋",
        "type": "词",
        "rhythmic": "天仙子",
        "title": "",
        "preface": "",
        "paragraphs": [
            "暖日丽晴春正好。",
            "杨柳池塘风弄晓。",
            "露桃云杏一番新，花窈窕。",
            "香飘缈。",
            "玉帐靓深闻语笑。",
            "新赐绣鞯花映照。",
            "须信浓恩春共到。",
            "汉家飞将久宣劳，迎禁诏。",
            "瞻天表。",
            "入卫帝庭常不老。"
        ],
        "notes": "",
        "id": "7b3e5e24d0d4de7847b9d9ea6c59451b"
    },
    {
        "author": "侯置",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "衰翁憨甚，向尊前、手拈一枝寒玉。",
            "想见梅台花更好，一片琼田栖绿。",
            "短辔轻舆，大家同去，取酒偿醲馥。",
            "元来春晚，万包空间黄竹。",
            "休恨雪小云娇，出群风韵，已觉桃花俗。",
            "羯鼓声高回笑脸，怎得天公来促。",
            "江上风平，岭南人远，谁度单于曲。",
            "明朝酒醒，但馀诗兴天北。"
        ],
        "notes": "",
        "id": "2471396bfc846d1eb4cc18984fb458ec"
    },
    {
        "author": "侯置",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "竞春台榭，媚东风、迤逦繁红成簇。",
            "方霁溪南帘绣卷，和气充盈华屋。",
            "金暖香彝，玉鸣舞佩，春笋调丝竹。",
            "乌衣宴会，远追王谢高躅。",
            "籍甚四海声名，林泉活计，未许翁知足。",
            "日日江边沙露静，人徯东来雕毂。",
            "八锦行持，五禽游戏，已受长生箓。",
            "衮衣蝉冕，最宜双鬓凝绿。"
        ],
        "notes": "",
        "id": "24163f0eb73fadc57c2ea5bcdbe6fa99"
    },
    {
        "author": "侯置",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "沧浪万顷，厌尘缨、手掬清流频洗。",
            "落日孤云烟渚净，鸥没澄波心里。",
            "一舸横秋，两桡开浪，霜竹醒烦耳。",
            "萧萧风露，梦回月照船尾。",
            "须信闲少忙多，壶觞并赋咏，莫辜云水。",
            "乘兴前溪溪转□，隐约归帆天际。",
            "红蓼丹枫，黄芦白竹，总胜春桃李。",
            "浮丘何在，与君共跨琴鲤。"
        ],
        "notes": "",
        "id": "9289f19c678528098f0702cb652db3eb"
    },
    {
        "author": "侯置",
        "dynasty": "宋",
        "type": "词",
        "rhythmic": "新荷叶",
        "title": "",
        "preface": "",
        "paragraphs": [
            "柳幄飞绵，风池暖泛新萍。",
            "燕垒泥香，玉麟堂外春深。",
            "晴云丽日，花浓处、蜂蝶纷纷。",
            "偿春一醉，管弦声里欢声。",
            "况是清时，锦衣重到台城。",
            "故国江山，向人依旧多情。",
            "趁闲行乐，休辜负、冶叶繁英。",
            "彤庭归觐，恁时难驻前旌。"
        ],
        "notes": "",
        "id": "49ce6236e76dd17131f4989fe2198885"
    },
    {
        "author": "侯置",
        "dynasty": "宋",
        "type": "词",
        "rhythmic": "昭君怨",
        "title": "",
        "preface": "",
        "paragraphs": [
            "晴日烘香花睡。",
            "花艳浮杯人醉。",
            "杨柳绿丝风。",
            "水溶溶。",
            "留恋芳丛深处。",
            "懒上锦鞯归去。",
            "待得牡丹开。",
            "更同来。"
        ],
        "notes": "",
        "id": "5d15d8731fc980da58c06aadb3f2c1e9"
    },
    {
        "author": "侯置",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "年年重午近佳辰。",
            "符艾一番新。",
            "满酌九霞奇酝，寿君两鬓长春。",
            "闺中秀美，何如赋得，林下精神。",
            "早办荆钗布袖，共为云水闲人。"
        ],
        "notes": "",
        "id": "46d5925a1b72a36c07f436ff48472bef"
    },
    {
        "author": "侯置",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "年来玉帐罢兵筹。",
            "灯市小迟留。",
            "花外香随金勒，酒边人倚红楼。",
            "沙堤此去，传柑侍宴，天上风流。",
            "还记月华小队，春风十里潭州。"
        ],
        "notes": "",
        "id": "1d0e0981780bcf595af363c051c606bf"
    },
    {
        "author": "侯置",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "风帘交翠篆香飘。",
            "却暑卷轻绡。",
            "最好佳辰相近，寿觞对饮连宵。",
            "仙翁未老，云中跨凤，台上吹箫。",
            "看取他年荣事，鱼轩入侍涂椒。"
        ],
        "notes": "",
        "id": "0b7e20c22c99dbe87be77a99fe2ec3c2"
    },
    {
        "author": "侯置",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "依微春绿遍江干。",
            "烟水小屏寒。",
            "惆怅雁行南北，新词不忍拈看。",
            "从今寄取，临风把酒，役梦忘飧。",
            "飞絮落花时候，扁舟也到孤山。"
        ],
        "notes": "",
        "id": "24019d790310baf17593859299467b78"
    },
    {
        "author": "侯置",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "露英云萼一般清。",
            "揉雪更雕琼。",
            "预喜重阳登览，大家插帽浮觥。",
            "分香减翠，殷勤远寄，珍重多情。",
            "不似绮窗双艳，向人解语倾城。"
        ],
        "notes": "",
        "id": "343717ffb6b40c24ec024e723480be40"
    },
    {
        "author": "侯置",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "漏云初见六花开。",
            "惊巧妒江梅。",
            "飘洒元戎小队，玉妆旌旆归来。",
            "恩同化手，春回陇亩，欢到尊罍。",
            "记取明朝登览，绿漪惟有秦淮。"
        ],
        "notes": "",
        "id": "c93298364e33b479d44670f31e28b654"
    },
    {
        "author": "侯置",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "翻阶红药竞芬芳。",
            "著意巧成双。",
            "须信扬州国艳，旧时曾在昭阳。",
            "盈盈背立，同心对绾，联萼飞香。",
            "牢贮深沈金屋，任教蝶困蜂忙。"
        ],
        "notes": "",
        "id": "98d277b75e74655bff9eda0951dde4e3"
    },
    {
        "author": "侯置",
        "dynasty": "宋",
        "type": "词",
        "rhythmic": "杏花天",
        "title": "",
        "preface": "",
        "paragraphs": [
            "宝钗整鬓双鸾斗。",
            "睡未醒、熏风襟袖。",
            "彩丝皓腕宜清昼。",
            "更艾虎、衫儿新就。",
            "玉杯共饮菖蒲酒。",
            "愿耐夏、宜春厮守。",
            "榴花故意红添皱。",
            "映得人来越瘦。"
        ],
        "notes": "",
        "id": "2256fdd31f535264d03f73c1646e4218"
    },
    {
        "author": "侯置",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "楚天清绝。",
            "苇岸兰汀，素秋时节。",
            "帘卷湘鬟，香飞云篆，叵看轻别。",
            "明朝底处关山，算总是、愁花恨月。",
            "白马江寒，黄牛峡静，小梅初彻。"
        ],
        "notes": "",
        "id": "759f80600ce8496a21f98df8d52ccb54"
    },
    {
        "author": "侯置",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "小院轻寒，酒浓香软，深沈帘幕。",
            "我辈相逢，欢然一笑，春在杯酌。",
            "家山辜负猿鹤。",
            "轩冕意、秋云似薄。",
            "我自西风，扁舟归去，看君寥廓。"
        ],
        "notes": "",
        "id": "c968eb032dd302eb94314e420ea01ce6"
    },
    {
        "author": "侯置",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "白鹤到时节，霜信满南州。",
            "金盘露重，银潢波浪载天流。",
            "岳渎千龄锺秀，赋出人间英气，清照洞庭秋。",
            "烈日严霜操，竹简万年留。",
            "苏属国，二千秩，若为酬。",
            "杜园阴密，未央前席动宸旒。",
            "入践紫薇郎省，擢赞绿槐公位，指日凤池游。",
            "千顷玉芝熟，准备饭青牛。"
        ],
        "notes": "",
        "id": "580efe04d307a2299b99560a751749fa"
    },
    {
        "author": "侯置",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "天地孕冲气，霜雪实嘉平。",
            "粹然经世材具，应为圣时生。",
            "妙处为仁受用。",
            "颠倒纵横无壅。",
            "一笑泮春冰。",
            "袖手无一语，四海已倾情。",
            "紫岩老，游戏事，悟诚明。",
            "当年夷夏高仰，玉振更金声。",
            "家有渊骞高第。",
            "可但闻诗闻礼。",
            "衣钵要相承。",
            "周扆绚馀彩，商鼎味新羹。"
        ],
        "notes": "",
        "id": "cda2bf68cc876f325f5a96f0a23d147e"
    },
    {
        "author": "侯置",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "湘水照秋碧，衡岳际天高。",
            "绣衣玉节，清晓欢颂拥旌旄。",
            "本是紫庭梁栋，暂借云台耳目，驿传小游遨。",
            "五管与三楚，醲爱胜春醪。",
            "扫材枪，苏耄倪，载弓櫜。",
            "远民流恋，须信寰海待甄陶。",
            "坐享龟龄鹤算，稳佩金鱼玉带，常近赭黄袍。",
            "岁岁秋月底，沈醉紫檀槽。"
        ],
        "notes": "",
        "id": "8cc7454de8c9afb2fd46145be3fce8b0"
    },
    {
        "author": "侯置",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "凉吹送溪雨，落日散汀鸥。",
            "暮天空阔无际，层巘绿蛾浮。",
            "上印初辞藩寄，拂袖欣还故里，归骑及中秋。",
            "倚杖饱山阁，回首翠微楼。",
            "一区宅，千里客，旧从游。",
            "甘棠空有馀荫，谁解挽公留。",
            "翰墨文章独步，富贵功名馀事，当代仰风流。",
            "暂蜡登山屐，终作济川舟。"
        ],
        "notes": "",
        "id": "be6df09871d888d4e9bb7b3f611b259c"
    },
    {
        "author": "侯置",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "晓雾散晴渚，秋色满湘山。",
            "青鞋黄帽，忺与名士共跻攀。",
            "窈窕深林幽谷，诘曲危亭飞观，俯首视尘寰。",
            "长啸望天末，馀响下云端。",
            "白鹤去，荒井在，汲清寒。",
            "醒然毛骨，浮丘招我御风还。",
            "拂拭苍崖苔鲜，一写胸中豪气，渺渺洞庭宽。",
            "山鬼善呵护，千载照层峦。"
        ],
        "notes": "",
        "id": "f3d6b721a1f763095574b0dd550128b8"
    },
    {
        "author": "侯置",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "夜来霜拂帘旌，淡云丽日开清晓。",
            "香猊金暖，冰壶玉嫩，佳辰寒早。",
            "橘绿橙黄，袖红裙翠，一堂欢笑。",
            "正梅妃月姊，雪肌粉面，争妆点、潇湘好。",
            "莫惜芳尊屡倒。",
            "拥群仙、醉游蓬岛。",
            "东床俊选，南溟归信，一时俱到。",
            "鬓影摇春，命书纡锦，子孙环绕。",
            "看他时归去，飞觞石涧，侍甘泉老。"
        ],
        "notes": "",
        "id": "45575f3ae85432ed3a1556cce8970fe7"
    },
    {
        "author": "侯置",
        "dynasty": "宋",
        "type": "词",
        "rhythmic": "江城子",
        "title": "",
        "preface": "",
        "paragraphs": [
            "萍蓬踪迹几时休。",
            "尽飘浮。",
            "为君留。",
            "共话当年，年少气横秋。",
            "莫叹两翁俱白发，今古事，尽悠悠。",
            "西风吹梦入江楼。",
            "故山幽。",
            "谩回头。",
            "又是手遮，西日望皇州。",
            "欲向西湖重载酒，君不去，与谁游。"
        ],
        "notes": "",
        "id": "e2882b4c6ea759f4a0cc2dfaf81cc383"
    },
    {
        "author": "侯置",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "春梦惊回谢氏塘。",
            "箧中消尽旧家香。",
            "休文多病怯秋光。",
            "空对金盘承瑞露，竟无玉杵碎玄霜。",
            "醉魂飞度月宫凉。"
        ],
        "notes": "",
        "id": "b7505ed0a7694190afc9f888be0303cd"
    },
    {
        "author": "侯置",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "倚醉怀春翠黛长。",
            "肉红衫子半窥墙。",
            "兰汤浴困嫩匀妆。",
            "应为长年餐绛雪，故教丹颊耐清霜。",
            "弄晴飞馥笑冯唐。"
        ],
        "notes": "",
        "id": "796ad14eef171a0190242d3e76ed0881"
    },
    {
        "author": "侯置",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "客里忽忽梦帝州。",
            "故人相遇一杯休。",
            "疏梅些子最清幽。",
            "双绾香螺春意浅，缓歌金缕楚云留。",
            "不知妆镜若为俦。"
        ],
        "notes": "",
        "id": "59c7e5cb2b4e5d77c973cab19f5fa7e0"
    },
    {
        "author": "侯置",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "晓日掠轻云。",
            "霜瓦鳞鳞。",
            "六朝山色俨如新。",
            "家在洞庭南畔住，身在江滨。",
            "华发照乌巾。",
            "无意寻春。",
            "空将两袖拂飞尘。",
            "可惜梅花开近路，恼尽行人。"
        ],
        "notes": "",
        "id": "2d2f98023f766b3cbcbbd10e8572657c"
    },
    {
        "author": "侯置",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "忍寒情味。",
            "枝染蔷薇水。",
            "搅照清溪花影碎。",
            "笑杀小桃秾李。",
            "一生占断春妍。",
            "偏宜月露娟娟。",
            "欲寄江南春去，乱鸦点破云笺。"
        ],
        "notes": "",
        "id": "9c88023d5a9fdf41503be1a6a4af5de1"
    },
    {
        "author": "侯置",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "缕金剪彩。",
            "茸绾同心带。",
            "整整云鬟宜簇戴。",
            "雪柳闹蛾难赛。",
            "休夸结实炎州。",
            "且看指面纤柔。",
            "试问苦人滋味，何如插鬓风流。"
        ],
        "notes": "",
        "id": "1a19f0552481cbd9b8893b9da1f89634"
    },
    {
        "author": "侯置",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "本是潇湘渔艇客。",
            "钱塘江上铺帆席。",
            "两处烟波天一色。",
            "云幂幂。",
            "吴山不似湘山碧。",
            "休费精神劳梦役。",
            "鸥凫难上铜驼陌。",
            "扰扰红尘人似织。",
            "山头石。",
            "潮生月落今如昔。"
        ],
        "notes": "",
        "id": "b14d92473d648d90aebe5c9f3e53c1d0"
    },
    {
        "author": "侯置",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "过尽百花芳草满。",
            "柳丝舞困阑干暖。",
            "柳外秋千裙影乱。",
            "人逐伴。",
            "旧家心性如今懒。",
            "斗帐宝香凝不散。",
            "黄昏院落莺声晚。",
            "红叶不来音信断。",
            "疏酒盏。",
            "东阳瘦损无人管。"
        ],
        "notes": "",
        "id": "c66fd7fb5a7876482ad035bcd87f5866"
    },
    {
        "author": "侯置",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "甚矣吾衰，徒是苦、饥肠为孽。",
            "嗟寸禄、区区留恋，形疲心竭。",
            "江海一生真可羡，尘埃永昼何堪说。",
            "似钝刀、终岁斫空山，宁无缺。",
            "拚放浪，休豪杰。",
            "秋水涨，归期决。",
            "尽凫长鹤短，任渠分别。",
            "芒屩夜寻溪上酒，葛巾晓挂松间月。",
            "向丹霄、传语旧交游，慵非拙。"
        ],
        "notes": "",
        "id": "d5a33aaf00efaa35365ab9b9804a6f20"
    },
    {
        "author": "侯置",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "老矣何堪，随处是、春衫酒滴。",
            "醉狂时、一挥千字，贝光玉色。",
            "失意险为湘岸鬼，浩歌又作长安客。",
            "且乘流、除却五侯门，无车迹。",
            "惊人句，天外得。",
            "医国手，尘中识。",
            "问鼎槐何似，卧云敧石。",
            "梦里略无轩冕念，眼前岂是江湖窄。",
            "拚蝇头、蜗角去来休，休姑息。"
        ],
        "notes": "",
        "id": "f8849f9e52aec88f2918305c39e1ba8c"
    },
    {
        "author": "侯置",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "重到西湖，春拆信、露花酥滴。",
            "倚危栏、湖山佳处，短屏著色。",
            "拟泛一舟苍莽岸，恐伤万里羁游客。",
            "赖款门、修竹有高人，留狂迹。",
            "倾盖意，真相得。",
            "诗句里，曾相识。",
            "看戛然飞动，笔端金石。",
            "照眼光浮琼液满，断肠翠拥宫靴窄。",
            "问多情、还肯借青鸾，通消息。"
        ],
        "notes": "",
        "id": "414a36bb0386189293aee64c41fec99d"
    },
    {
        "author": "侯置",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "困顿春眠，无情思、梦魂飘泊。",
            "檐外雨、霏霏冉冉，乍睛还落。",
            "山黛四围频入眼，柳丝一缕低萦阁。",
            "念沈郎、多感更伤春，腰如削。",
            "风入户，香穿箔。",
            "花似旧，人非昨。",
            "任游蜂双燕，经营拂掠。",
            "海阔锦鱼传不到，洞深紫凤期难约。",
            "谩彩笺、牙管倚西窗，题红叶。"
        ],
        "notes": "",
        "id": "2aea72917f90d224a4464c43becbefdf"
    },
    {
        "author": "侯置",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "天阔江南，秋未老、空江澄碧。",
            "江外月、飞来千丈，水天同色。",
            "万屋覆银清不寐，一城踏雪寒无迹。",
            "况楚风、连陌竞张灯，如元夕。",
            "山獠静，棠阴寂。",
            "秋稼盛，香醪直。",
            "听子城吹角，青楼横笛。",
            "君不见、苏仙翻醉墨，一篇水调锵金石。",
            "念良辰美景赏心时，诚难得。"
        ],
        "notes": "",
        "id": "0fe422f62208af8a3f33cbe7d7fc93da"
    },
    {
        "author": "侯置",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "约莫香来，倚阑低瞰花如雪。",
            "怨深愁绝。",
            "瘦似年时节。",
            "岁一相逢，常是匆匆别。",
            "歌壶缺。",
            "又还吹彻。",
            "笛里关山月。"
        ],
        "notes": "",
        "id": "f3e8ad0670a7257ec051db1c40899cfc"
    },
    {
        "author": "侯置",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "春日迟迟，柳丝金淡东风软。",
            "绿娇红浅。",
            "帘幕飞新燕。",
            "玉帐优游，赢得花间宴。",
            "香尘远。",
            "暂停歌扇。",
            "□醉深深院。"
        ],
        "notes": "",
        "id": "650048e5804c0c4354b17149987eb836"
    },
    {
        "author": "侯置",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "今秋中月逢馀闰。",
            "月姊重来风露静。",
            "未劳玉斧整蟾宫，又见冰轮浮桂影。",
            "寻常经岁睽佳景。",
            "阅月那知还赏咏。",
            "庾楼江阔碧天高，遥想飞觞清夜永。"
        ],
        "notes": "",
        "id": "b31d9509a667a77dc1c2316cfb5258dd"
    },
    {
        "author": "侯置",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "市桥灯火春星碎。",
            "街鼓催归人未醉。",
            "半嗔还笑眼回波，欲去更留眉敛翠。",
            "归来短烛馀红泪。",
            "月淡天高梅影细。",
            "北风休遣雁南来，断送不成今夜睡。"
        ],
        "notes": "",
        "id": "7297c65e5d5d7ff3fdf1510701bc7f77"
    },
    {
        "author": "侯置",
        "dynasty": "宋",
        "type": "词",
        "rhythmic": "瑞鹤仙",
        "title": "",
        "preface": "",
        "paragraphs": [
            "春风无检束。",
            "放倡条冶叶，恣情丹绿。",
            "□莺喧燕宿。",
            "似东邻北里，都无贞淑。",
            "高情恨蹙。",
            "欢何时、重见桂菊。",
            "又谁知、天上黄姑，扫尽晚春馀俗。",
            "幽独。",
            "铅华不御，翡翠帷深，郁金裙蔌。",
            "长眉了目。",
            "嫣然态，倚修竹。",
            "纵青门瓜美，江陵橘老，怎比无穷剩馥。",
            "最难禁、扇底横枝，恼人睡足。"
        ],
        "notes": "",
        "id": "91cd61d5ba8a1edf217b8de4a8685d05"
    },
    {
        "author": "侯置",
        "dynasty": "宋",
        "type": "词",
        "rhythmic": "瑞鹤仙",
        "title": "",
        "preface": "",
        "paragraphs": [
            "溥天氛祲廓。",
            "看庆绵鸿祚，勋昭麟阁。",
            "蕃宣换符钥。",
            "占西南襟带，遍□油幕。",
            "湘流绕郭。",
            "蔼一城、和气雾薄。",
            "听嘈嘈、比屋欢声，共说吏闲民乐。",
            "遥想芗霏凫暖，翠拥屏深，晓风传乐。",
            "琼腴缓酌。",
            "花阴淡，柳丝弱。",
            "任松凋鹤瘦，莲敧龟老，丹颊常如旧渥。",
            "趁天申、去押西班，奉觞御幄。"
        ],
        "notes": "",
        "id": "0a267f791e3405b917d5cc95179b5712"
    },
    {
        "author": "侯置",
        "dynasty": "宋",
        "type": "词",
        "rhythmic": "瑞鹤仙",
        "title": "",
        "preface": "",
        "paragraphs": [
            "楚山无际碧。",
            "湛一溪晴绿，四郊寒色。",
            "霜华弄初日。",
            "看玉明遥草，金铺平碛。",
            "天涯倦翼。",
            "更何堪、临岐送客。",
            "念飞蓬、断梗无踪，把酒后期难觅。",
            "愁寂。",
            "梅花憔悴，茅舍萧疏，倍添凄恻。",
            "维舟岸侧。",
            "留君饮，醉休惜。",
            "想柯山春晚，还家应对，菊老松坚旧宅。",
            "叹宦游、索寞情怀，甚时去得。"
        ],
        "notes": "",
        "id": "587e39fd89c83ab3dcedc8fc38bd652a"
    },
    {
        "author": "侯置",
        "dynasty": "宋",
        "type": "词",
        "rhythmic": "瑞鹧鸪",
        "title": "",
        "preface": "",
        "paragraphs": [
            "遥天拍水共空明。",
            "玉镜开奁特地晴。",
            "极目秋容无限好，举头醉眼暂须醒。",
            "白眉公子催行急，碧落仙人著句清。",
            "后夜萧萧葭苇岸，一尊独酌见离情。"
        ],
        "notes": "",
        "id": "3889aafe8a0f9691355b053d77b1a454"
    },
    {
        "author": "侯置",
        "dynasty": "宋",
        "type": "词",
        "rhythmic": "眼儿媚",
        "title": "",
        "preface": "",
        "paragraphs": [
            "花信风高雨又收。",
            "风雨互迟留。",
            "无端燕子，怯寒归晚，闲损帘钩。",
            "弹棋打马心都懒，撺掇上春愁。",
            "推书就枕，凫烟淡淡，蝶梦悠悠。"
        ],
        "notes": "",
        "id": "944a516cee131ddf0f2675beddbaaa09"
    },
    {
        "author": "侯置",
        "dynasty": "宋",
        "type": "词",
        "rhythmic": "秦楼月・忆秦娥",
        "title": "",
        "preface": "",
        "paragraphs": [
            "天一色。",
            "玉盘冷浸潇湘碧。",
            "潇湘碧。",
            "短亭系缆，隔江闻笛。",
            "胡床对坐凉生腋。",
            "通宵说尽狂踪迹。",
            "狂踪迹。",
            "少年心事，老来难得。"
        ],
        "notes": "",
        "id": "7e4957959b2141825d9a3810aa057181"
    },
    {
        "author": "侯置",
        "dynasty": "宋",
        "type": "词",
        "rhythmic": "苏武慢",
        "title": "",
        "preface": "",
        "paragraphs": [
            "暗雨收梅，晴波摇柳，万顷水精宫冷。",
            "桥森画栋，岸列红楼，两岸翠帘交映。",
            "天上行舟，鉴中开户，人在蕊珠仙境。",
            "况吟烟啸月，弹丝吹竹，太平歌咏。",
            "人尽说、铜虎分贤，银潢储秀，巩固行都藩屏。",
            "棠阴散暑，鼎篆凝香，永日一庭虚静。",
            "红袖持觞，彩笺挥翰，适意酒豪诗俊。",
            "看飞云丹诏，行沙金勒，待公归觐。"
        ],
        "notes": "",
        "id": "c93644561177eb735f8f1827360bebf3"
    },
    {
        "author": "侯置",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "揉香嗅蕊朝还暮。",
            "无端却被西风误。",
            "底死欲留伊。",
            "金尘蔌蔌飞。",
            "茂陵头已白。",
            "新聘谁相得。",
            "耐久莫相思。",
            "年年秋与期。"
        ],
        "notes": "",
        "id": "3daa1bfc2d2833f677cd9cb4a9504570"
    },
    {
        "author": "侯置",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "霓裳舞罢难留住。",
            "湘裙缓若轻烟去。",
            "动是隔年期。",
            "生绡傅艳姿。",
            "精神浑似旧。",
            "碧暗黄金瘦。",
            "永夜对西窗。",
            "何缘襟袖香。"
        ],
        "notes": "",
        "id": "4e0e797b9ad4b44441f8f936cae71d27"
    },
    {
        "author": "侯置",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "午庭栩栩花间蝶。",
            "翅添金粉穿琼叶。",
            "曾见羽衣黄。",
            "瑶台淡薄妆。",
            "醒来魂欲断。",
            "掺掺芳英满。",
            "梦里尚偷香。",
            "何堪秋夜长。"
        ],
        "notes": "",
        "id": "2396e94d40f6f5467c3a5a01809997a5"
    },
    {
        "author": "侯置",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "黄姑青女交相忌。",
            "眼看尘土占芳蕊。",
            "急埽满阑金。",
            "小奁熏水沈。",
            "博山银叶透。",
            "浓馥穿罗袖。",
            "犹欲问鸿都。",
            "太真安稳无。"
        ],
        "notes": "",
        "id": "eb8498cf6240d7b5e242d516fe43b8d4"
    },
    {
        "author": "侯置",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "交刀剪碎琉璃碧。",
            "深黄一穗珑松色。",
            "玉蕊纵妖娆。",
            "恐无能样娇。",
            "绿窗初睡起。",
            "堕马慵梳髻。",
            "斜插紫鸾钗。",
            "香从鬓底来。"
        ],
        "notes": "",
        "id": "61a68b7f75ddc0aa79bc552e96df29e7"
    },
    {
        "author": "侯置",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "休文多病疏杯酌。",
            "被花恼得心情恶。",
            "碧树又惊秋。",
            "追欢怀旧游。",
            "与君聊一醉。",
            "醉倒花阴里。",
            "斜日下阑干。",
            "满身金屑寒。"
        ],
        "notes": "",
        "id": "0dfeac45c27d26591ab1d4dd97686cff"
    },
    {
        "author": "侯置",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "黄昏曾见凌波步。",
            "无端暝色催人去。",
            "一夜露华浓。",
            "香销兰菊丛。",
            "缕金衣易湿。",
            "莫对西风泣。",
            "洗尽夜来妆。",
            "温泉初赐汤。"
        ],
        "notes": "",
        "id": "e426e8bbadfc5a51804eb042fe8e62fb"
    },
    {
        "author": "侯置",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "江梅占尽江头雪。",
            "忍寒玉骨夸清绝。",
            "不似杜秋娘。",
            "婆娑秋水傍。",
            "波光涵晚日。",
            "照影从教密。",
            "隐隐认遥黄。",
            "隔溪十里香。"
        ],
        "notes": "",
        "id": "e9b8ad04749dfeb14c68480290a8335b"
    },
    {
        "author": "侯置",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "靓妆金翠盈盈晚。",
            "凝情有恨无人管。",
            "何处一帘风。",
            "故人天际逢。",
            "从教香扑鬓。",
            "只怕繁华尽。",
            "牢落正悲秋。",
            "非□谁解愁。"
        ],
        "notes": "",
        "id": "0cd14bdf57db6530dacb39faffc1a9f6"
    },
    {
        "author": "侯置",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "绿帷剪剪黄金碎。",
            "西风庭院清如水。",
            "月姊更多情。",
            "与人无际明。",
            "浓阴遮玉砌。",
            "桂影冰壶里。",
            "灭烛且徜徉。",
            "夜深应更香。"
        ],
        "notes": "",
        "id": "019e3b4474c6ee29fbbb1be1911918c6"
    },
    {
        "author": "侯置",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "东风卷尽欺花雨。",
            "月明皎纸庭前路。",
            "月底且论诗。",
            "从教露湿衣。",
            "明朝愁入绪。",
            "各自东归去。",
            "后夜月明中。",
            "绿尊谁与同。"
        ],
        "notes": "",
        "id": "2bd7362ff5045cdbccfdc7a2d32bf295"
    },
    {
        "author": "侯置",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "东君管尽闲花草。",
            "红红白白知多少。",
            "末后一奁香。",
            "绿庭春昼长。",
            "道人心似海。",
            "梦冷屏山里。",
            "莫剪最长条。",
            "从教玉步摇。"
        ],
        "notes": "",
        "id": "f5f884e2abe86cf3fd55ed9819f1583a"
    },
    {
        "author": "侯置",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "江风漠漠寒山碧。",
            "孤鸿声里霜花白。",
            "画舸且停桡。",
            "有人魂欲销。",
            "相从能几日。",
            "总是天涯客。",
            "尺素好频裁。",
            "休言无雁来。"
        ],
        "notes": "",
        "id": "a3d17eaa9ebae6c1df5efd17eeaa8e22"
    },
    {
        "author": "侯置",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "东风吹梦春酲恶。",
            "琐窗淡淡花阴薄。",
            "一夜曲池平。",
            "小窗云样明。",
            "绿轻眉懒晕。",
            "香浅罗衣润。",
            "未见海棠开。",
            "卷帘双燕来。"
        ],
        "notes": "",
        "id": "5b2dc56ae93c86fd3e24c65283b54539"
    },
    {
        "author": "侯置",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "楼前曲浪归桡急。",
            "楼中细雨春风湿。",
            "终日倚危阑。",
            "故人湖上山。",
            "高情浑似旧。",
            "只枉东阳瘦。",
            "薄晚去来休。",
            "装成一段愁。"
        ],
        "notes": "",
        "id": "bd975bbd0a3e06174a0fa1978e52a65f"
    },
    {
        "author": "侯置",
        "dynasty": "宋",
        "type": "词",
        "rhythmic": "蓦山溪",
        "title": "",
        "preface": "",
        "paragraphs": [
            "玉麟春晚，绿遍甘棠荫。",
            "可是惜花深，旋移得、翻阶红影。",
            "朱帘卷处，如在古扬州，宝璎珞，玉盘盂，娇艳交相映。",
            "蓬莱殿里，几样春风鬓。",
            "生怕逐朝云，更罗幕、重重遮定。",
            "多情绛蜡，常见醉时容，萦舞袖，蔌歌尘，莫负良宵永。"
        ],
        "notes": "",
        "id": "ead6ca1187022c1f1faed8e12739cc9e"
    },
    {
        "author": "侯置",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "雪压小桥溪路断。",
            "独立无言，雾鬓风鬟乱。",
            "拂拭冰霜君试看。",
            "一枝堪寄天涯远。",
            "拟向南邻寻酒伴。",
            "折得花归，醉著歌声缓。",
            "姑射梦回星斗转。",
            "依然月下重相见。"
        ],
        "notes": "",
        "id": "983801ef61c176adb3d7dec7230c5af4"
    },
    {
        "author": "侯置",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "豆蔻梢头年纪，芙蓉水上精神。",
            "幼云娇玉两眉春。",
            "京洛当时风韵。",
            "金缕深深劝客，雕梁蔌蔌飞尘。",
            "主人从得董双成。",
            "应忘瑶池宴饮。"
        ],
        "notes": "",
        "id": "90948f1a3a62b56cd1eff39073c9dfe2"
    },
    {
        "author": "侯置",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "金鼎香销沈麝，碧梧影转阑干。",
            "可庭明月绮窗闲。",
            "帘幕低垂不卷。",
            "一自高唐人去，秋风几许摧残。",
            "拂檐修竹韵珊珊。",
            "梦断山长水远。"
        ],
        "notes": "",
        "id": "cb2f44f99c16f235abee0ef7946d2de9"
    },
    {
        "author": "侯置",
        "dynasty": "宋",
        "type": "词",
        "rhythmic": "踏莎行",
        "title": "",
        "preface": "",
        "paragraphs": [
            "雪意初浓，云情已厚。",
            "黄昏散尽扶头酒。",
            "不知墙外夜来梅，忍寒添得疏花否。",
            "休更熏香，且同携手。",
            "从教策策轻寒透。",
            "亭儿直下玉生烟，暗香归去沾襟袖。"
        ],
        "notes": "",
        "id": "686b656bf3a4cc9e20fa790cb3b4c3b4"
    },
    {
        "author": "侯置",
        "dynasty": "宋",
        "type": "词",
        "rhythmic": "踏莎行",
        "title": "",
        "preface": "",
        "paragraphs": [
            "元夕风光，中兴时候。",
            "东风著意催梅柳。",
            "谁家银字小笙簧，倚阑度曲黄昏后。",
            "拨雪张灯，解衣贳酒。",
            "觚稜金碧闻依旧。",
            "明年何处看升平，景龙门下灯如昼。"
        ],
        "notes": "",
        "id": "217eb1335b42d98414c764cae27ca2a8"
    },
    {
        "author": "侯置",
        "dynasty": "宋",
        "type": "词",
        "rhythmic": "遥天奉翠华引",
        "title": "",
        "preface": "",
        "paragraphs": [
            "雪消楼外山。",
            "正秦淮、翠溢回澜。",
            "香梢豆蔻，红轻犹怕春寒。",
            "晓光浮画戟，卷绣帘、风暖玉钩间。",
            "紫府仙人，花园羽帔星冠。",
            "蓬莱阆苑，意倦游、常戏世间。",
            "佩麟旧都，江左襦裤歌欢。",
            "只恐催归觐，剩宴都、休诉酒杯宽。",
            "明岁应看，钧容舞袖歌鬟。"
        ],
        "notes": "",
        "id": "77badae15da16bc3ab3b10a55cf33458"
    },
    {
        "author": "侯置",
        "dynasty": "宋",
        "type": "词",
        "rhythmic": "醉落魄・一斛珠",
        "title": "",
        "preface": "",
        "paragraphs": [
            "玉钩珠箔。",
            "夜凉庭院天垂幕。",
            "好风吹动纶巾角。",
            "羽扇休挥，已怯絺衣薄。",
            "扁舟明日清溪泊。",
            "归来依旧情怀恶。",
            "为君唤月骖鸾鹤。",
            "天近多寒，满引金凿落。"
        ],
        "notes": "",
        "id": "a1b8ba6c9382d57563f9b5a3609557e4"
    },
    {
        "author": "侯置",
        "dynasty": "宋",
        "type": "词",
        "rhythmic": "醉落魄・一斛珠",
        "title": "",
        "preface": "",
        "paragraphs": [
            "梅花似雪。",
            "雪花却似梅清绝。",
            "小窗低映梅梢月。",
            "常记良宵，吹酒共攀折。",
            "如今客里都休说。",
            "潇潇洒洒情怀别。",
            "夜阑火冷孤灯灭。",
            "雪意梅情，分付漆园蝶。"
        ],
        "notes": "",
        "id": "108b429599f696f1c91a173b1e0d3139"
    },
    {
        "author": "侯置",
        "dynasty": "宋",
        "type": "词",
        "rhythmic": "醉落魄・一斛珠",
        "title": "",
        "preface": "",
        "paragraphs": [
            "铜壶漏歇。",
            "纱窗倒挂梅梢月。",
            "玉人酒晕消香雪。",
            "促轸调弦，弹个古离别。",
            "雏莺小凤交飞说。",
            "嘈嘈软语丁宁切。",
            "相如敧枕推红氎。",
            "脉脉无言，还记旧时节。"
        ],
        "notes": "",
        "id": "32247bd4848d69a40bbaec75c75f243e"
    },
    {
        "author": "侯置",
        "dynasty": "宋",
        "type": "词",
        "rhythmic": "阮郎归",
        "title": "",
        "preface": "",
        "paragraphs": [
            "薰风吹尽不多云。",
            "晓天如水清。",
            "哦松庭院忽闻笙。",
            "帘疏香篆明。",
            "兰玉盛，凤和鸣。",
            "家声留汉庭。",
            "狨鞍长傍九重城。",
            "年年双鬓青。"
        ],
        "notes": "",
        "id": "d300e9f48ba6eee3d72ce9546f699294"
    },
    {
        "author": "侯置",
        "dynasty": "宋",
        "type": "词",
        "rhythmic": "阮郎归",
        "title": "",
        "preface": "",
        "paragraphs": [
            "美人小字称春娇。",
            "云鬟玉步摇。",
            "淡妆浓态楚宫腰。",
            "梅枝雪未消。",
            "拚恼乱，尽妖娆。",
            "微窝生脸潮。",
            "算来虚度怜宵。",
            "醉魂谁与招。"
        ],
        "notes": "",
        "id": "91bd2c62074c95e1ffc56bc42836c0d2"
    },
    {
        "author": "侯置",
        "dynasty": "宋",
        "type": "词",
        "rhythmic": "阮郎归",
        "title": "",
        "preface": "",
        "paragraphs": [
            "莫欺骑省鬓边华。",
            "曾眠苏小家。",
            "彩丝萦腕剪轻霞。",
            "菖蒲酒更嘉。",
            "人别后，叹飞花。",
            "云山和梦遮。",
            "吴笺小字写流沙。",
            "几行秋雁斜。"
        ],
        "notes": "",
        "id": "5337a94fe5efe0828ff47aab806f8a0d"
    },
    {
        "author": "侯置",
        "dynasty": "宋",
        "type": "词",
        "rhythmic": "青玉案",
        "title": "",
        "preface": "",
        "paragraphs": [
            "三年牢落荒江路。",
            "忍明日、轻帆去。",
            "冉冉年光真暗度。",
            "江山无助，风波有险，不是留君处。",
            "梅花万里伤迟暮。",
            "驿使来时望佳句。",
            "我拚归休心已许。",
            "短篷孤棹，绿蓑青笠，稳泛潇湘雨。"
        ],
        "notes": "",
        "id": "948e3914071e1b41f46bb5ea8984890f"
    },
    {
        "author": "侯置",
        "dynasty": "宋",
        "type": "词",
        "rhythmic": "青玉案",
        "title": "",
        "preface": "",
        "paragraphs": [
            "年年寓屋称觞处。",
            "陪彩绶、尊前舞。",
            "牢落潇湘归去未。",
            "蜡梅开遍，冰蟾圆后，梦断灵溪路。",
            "长年厚福天分付。",
            "算四海、今独步。",
            "涧竹岩花如旧否。",
            "与翁相伴，岁寒庭户，尽占闲中趣。"
        ],
        "notes": "",
        "id": "014b7cc0314a89485e539f0f48fc0a0a"
    },
    {
        "author": "侯置",
        "dynasty": "宋",
        "type": "词",
        "rhythmic": "青玉案",
        "title": "",
        "preface": "",
        "paragraphs": [
            "东风一夜吹晴雨。",
            "小园里、春如许。",
            "桃李无言情难诉。",
            "阳关车马，灞桥风月，移入江天暮。",
            "双旌明日留难住。",
            "今夕清觞且频举。",
            "咫尺清明三月暮。",
            "寻芳宾客，对花杯酌，回首西江路。"
        ],
        "notes": "",
        "id": "42095e25df5c518fe8cbcc5b4fb26d8b"
    },
    {
        "author": "侯置",
        "dynasty": "宋",
        "type": "词",
        "rhythmic": "风入松",
        "title": "",
        "preface": "",
        "paragraphs": [
            "霏霏小雨恼春光。",
            "烟水更弥茫。",
            "昨宵把酒高歌处，任一声、鸡唱清江。",
            "憔悴杏花如许，情怀应似东阳。",
            "宿酲犹在莫传觞。",
            "消闷苦无方。",
            "几时玉杵蓝桥路，约云英、同捣玄霜。",
            "冷落黄昏庭院，梦回家在三湘。"
        ],
        "notes": "",
        "id": "84a7c565f8f671f77cd2670482ab77ee"
    },
    {
        "author": "侯置",
        "dynasty": "宋",
        "type": "词",
        "rhythmic": "风入松",
        "title": "",
        "preface": "",
        "paragraphs": [
            "东楼烟重暗山光。",
            "春意堕微茫。",
            "小红嫩绿匀如剪，黯无言、云渡澄江。",
            "没处与人消遣，倚阑情寄斜阳。",
            "共君今夜举清觞。",
            "投老各殊方。",
            "痴儿官事何时了，恨花时、潘鬓先霜。",
            "唤取客帆聊住，将予同下潇湘。"
        ],
        "notes": "",
        "id": "4f2ad076a7f65e3222d804f467153b26"
    },
    {
        "author": "侯置",
        "dynasty": "宋",
        "type": "词",
        "rhythmic": "风入松",
        "title": "",
        "preface": "",
        "paragraphs": [
            "少年心醉杜韦娘。",
            "曾格外疏狂。",
            "锦笺预约西湖上，共幽深、竹院松窗。",
            "愁夜黛眉颦翠，惜归罗帕分香。",
            "重来一梦觉黄梁。",
            "空烟水微茫。",
            "如今眼底无姚魏，记旧游、凝伫凄凉。",
            "入扇柳风残酒，点衣花雨斜阳。"
        ],
        "notes": "",
        "id": "4c1dbc9e0f7a0b675a217baf693e87ab"
    },
    {
        "author": "侯置",
        "dynasty": "宋",
        "type": "词",
        "rhythmic": "鹊桥仙",
        "title": "",
        "preface": "",
        "paragraphs": [
            "鹤发萧森，玉颜腴润，养就黄芽金鼎。",
            "一区松菊老湘滨，但心远、何妨人境。",
            "衮衣家世，鸣鸾歌舞，到了春冰消尽。",
            "不须惆怅梦中身，这彩选、输赢谁省。"
        ],
        "notes": "",
        "id": "e2a35f37a1ba1ab1bf74c403fd8993d8"
    },
    {
        "author": "侯置",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "只有梅花是故人。",
            "岁寒情分更相亲。",
            "红鸾跨碧江头路，紫府分香月下身。",
            "君既去，我离群。",
            "天涯白发怕逢春。",
            "西湖苍莽烟波里，来岁梅时痛忆君。"
        ],
        "notes": "",
        "id": "7c19bf17547c9a956c60c06ca3177428"
    },
    {
        "author": "侯置",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "梦想当年姚魏家。",
            "尊前重见旧时花。",
            "双檠分焰交红影，四座春回粲晚霞。",
            "杯潋滟，帽敧斜。",
            "夜深绝艳愈清佳。",
            "天明恐逐行云去，更著重重翠幕遮。"
        ],
        "notes": "",
        "id": "d569f72b7491c23a687c67cab03591a8"
    },
    {
        "author": "侯置",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "蜀锦吴绫剪染成。",
            "东皇花令一番新。",
            "风帘不碍寻巢燕，雨叶偏禁斗草人。",
            "非病酒，不关春。",
            "恨如芳草思连云。",
            "西楼角畔双桃树，几许浓苞等露匀。"
        ],
        "notes": "",
        "id": "5b31d41cd9e8bd9bd74bdca02bebdf65"
    },
    {
        "author": "侯置",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "万点胭脂落日烘。",
            "坐间酒面散微红。",
            "谁教艳质撩潘鬓，生怕朝云逐楚风。",
            "寻画烛，照芳容。",
            "夜深两行锦灯笼。",
            "朱唇翠袖休凝伫，几许春情睡思中。"
        ],
        "notes": "",
        "id": "bb535caf36c4142d2b118d8667d6a666"
    }
]