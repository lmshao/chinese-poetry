[
    {
        "author": "韩仲宣",
        "dynasty": "唐",
        "type": "诗",
        "rhythmic": "",
        "title": "晦日宴高氏林亭",
        "preface": "",
        "paragraphs": [
            "欲知行有乐，芳尊对物华。",
            "地接安仁县，园是季伦家。",
            "柳处云疑叶，梅间雪似花。",
            "日落归途远，留兴伴烟霞。"
        ],
        "notes": "",
        "id": "9481afea09f7e6e02d610152ec1e182f"
    },
    {
        "author": "韩仲宣",
        "dynasty": "唐",
        "type": "诗",
        "rhythmic": "",
        "title": "晦日重宴",
        "preface": "",
        "paragraphs": [
            "凤苑先吹晚，龙楼夕照披。",
            "陈遵已投辖，山公正坐池。",
            "落日催金奏，飞霞送玉巵。",
            "此时陪绮席，不醉欲何为。"
        ],
        "notes": "",
        "id": "b18048e63621c31e709aa78f6248c007"
    },
    {
        "author": "韩仲宣",
        "dynasty": "唐",
        "type": "诗",
        "rhythmic": "",
        "title": "上元夜效小庾体",
        "preface": "",
        "paragraphs": [
            "他乡月夜人，相伴看灯轮。",
            "光随九华出，影共百枝新。",
            "歌钟盛北里，车马沸南邻。",
            "今宵何处好？惟有洛城春。"
        ],
        "notes": "",
        "id": "765e1b37d51adc18da6ecd818aaf2e2f"
    },
    {
        "author": "韩仲宣",
        "dynasty": "唐",
        "type": "诗",
        "rhythmic": "",
        "title": "三月三日宴王明府山亭",
        "preface": "",
        "paragraphs": [
            "河滨上巳，洛汭春华。",
            "碧池涵日，翠斝澄霞。",
            "沟垂细柳，岸拥平沙。",
            "歌莺响树，舞蝶惊花。",
            "云浮宝马，水韵香车。",
            "熟记行乐，淹留景斜。"
        ],
        "notes": "",
        "id": "9806893db65dc0df90d095b0947fae7e"
    }
]