[
    {
        "author": "黄圭",
        "dynasty": "宋",
        "type": "诗",
        "rhythmic": "",
        "title": "太湖山",
        "preface": "",
        "paragraphs": [
            "一带回环底处山，势如飞楫下平川。",
            "须知欲到菩提岸，好是常悬般若船。",
            "缆向龙湖宏利济，撑从苦海度人天。",
            "当年普照如乘此，无复须巾撒向前。"
        ],
        "notes": "",
        "id": "3d1a59c39794c3baf18af25754f6b0f9"
    },
    {
        "author": "黄圭",
        "dynasty": "宋",
        "type": "诗",
        "rhythmic": "",
        "title": "宿仪林寺",
        "preface": "",
        "paragraphs": [
            "探幽适兴访仪林，休听春蛙说雨深。",
            "翠竹黄花新般若，青山绿水旧知音。",
            "禅盟苏晋情相契，酒恋渊明醉且斟。",
            "此去雪峰应不远，肯容杖履谩相寻。"
        ],
        "notes": "",
        "id": "602766bab9ced1e72bb8aba92d039c6a"
    },
    {
        "author": "黄圭",
        "dynasty": "宋",
        "type": "诗",
        "rhythmic": "",
        "title": "题汪水云诗卷",
        "preface": "",
        "paragraphs": [
            "十日不得出，坐窗窥古音。",
            "五言臣武泪，百咏阿雄心。",
            "对雪遂忘夜，看诗如听琴。",
            "年时尘稿在，便拟石头沉。"
        ],
        "notes": "",
        "id": "6b8fcf9660d75c24dab2758179f8ce6a"
    }
]