[
    {
        "author": "黄子信",
        "dynasty": "宋",
        "type": "诗",
        "rhythmic": "",
        "title": "投杨帅长孺",
        "preface": "",
        "paragraphs": [
            "六年两度拜宸旒，换得青衫白上头。",
            "飞鹊祇因无树绕，穷猿何暇择林投。",
            "明知著脚当来误，几欲抽身不自由。",
            "安得有钱了官债，便无三径也归休。"
        ],
        "notes": "",
        "id": "8c2164da53002bd7051a83eb0091d75a"
    },
    {
        "author": "黄子信",
        "dynasty": "宋",
        "type": "诗",
        "rhythmic": "",
        "title": "归时作",
        "preface": "",
        "paragraphs": [
            "笑倩西风拂旧埃，归时行李似初来。",
            "也知三载清贫好，博得一家强健回。"
        ],
        "notes": "",
        "id": "ddc896f7416cf2b4af5aaf865c9046b2"
    }
]