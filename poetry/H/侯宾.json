[
    {
        "author": "侯宾",
        "dynasty": "宋",
        "type": "诗",
        "rhythmic": "",
        "title": "雍千秋有东岩诗信师古和之矣次其韵",
        "preface": "",
        "paragraphs": [
            "漥山插曾云，古诗荫修柏。",
            "琅玕缭疏垣，为供窗户碧。",
            "地灵轻俗驾，尽扫尘埃迹。",
            "一新堂殿容，共诧今胜昔。",
            "朅来厕嘉践，深衣曳方舄。",
            "荒□障□风，积润藓侵壁。",
            "可人茶供甘，乳窦出寒液。",
            "□龛明石像，断碑摸铁画。",
            "湍江激崩岸，道路几更易。",
            "群山碧参差，眼境多克获。",
            "穷幽老不能，负我登山屐。",
            "狂歌击唾壶，醉墨纷狼藉。"
        ],
        "notes": "",
        "id": "f2a0367e6d3fdb502e4c48f12db57f30"
    }
]