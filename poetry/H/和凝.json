[
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "杂曲歌辞 杨柳枝 一",
        "preface": "",
        "paragraphs": [
            "软碧摇烟似送人，映花时把翠眉嚬。",
            "青青自是风流主，漫飐金丝待洛神。"
        ],
        "notes": "",
        "id": "d6dab507f723aa0e974f8eeeb30496a4"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "杂曲歌辞 杨柳枝 二",
        "preface": "",
        "paragraphs": [
            "瑟瑟罗裙金缕腰，黛眉偎破未重描。",
            "醉来咬损新花子，拽住仙郎尽放娇。"
        ],
        "notes": "",
        "id": "334e8f881e3f262b7e46572e42aea4f8"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "杂曲歌辞 杨柳枝 三",
        "preface": "",
        "paragraphs": [
            "鹊桥初就咽银河，今夜仙郎自性和。",
            "不是昔年攀桂树，岂能月里索姮娥。"
        ],
        "notes": "",
        "id": "41c858cc7a59fd011728e0c4d1c9c598"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "杂歌谣辞 渔父歌",
        "preface": "",
        "paragraphs": [
            "白芷汀寒立鹭[鸶]，苹风轻翦浪花时。",
            "烟幂幂，日迟迟，香引芙蓉惹钓丝。"
        ],
        "notes": "",
        "id": "3f9093b748f35f42b4f94731f2ba82e1"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 一",
        "preface": "",
        "paragraphs": [
            "紫燎光销大驾归，御楼初见赭黄衣。",
            "千声鼓定将宣赦，竿上金鸡翅欲飞。"
        ],
        "notes": "",
        "id": "5fe62029a1582d439c1b63f9630bb40f"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 二",
        "preface": "",
        "paragraphs": [
            "北阙晴分五凤楼，嵩山秀色护神州。",
            "洛河自契千年运，更拟波中出九畴。"
        ],
        "notes": "",
        "id": "dc6b8b9c7c5495c5b35f31b539186e41"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 三",
        "preface": "",
        "paragraphs": [
            "中兴殿上晓光融，一炷天香舞瑞风。",
            "百辟虔心齐稽首，卷帘遥见御衣红。"
        ],
        "notes": "",
        "id": "100427412c47352febc604f9f46ef0dc"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 四",
        "preface": "",
        "paragraphs": [
            "日和风暖御楼时，万姓齐瞻八彩眉。",
            "瑞气祥烟笼细仗，合门宣赦四方知。"
        ],
        "notes": "",
        "id": "c9fd4357e094e070ff974558067c8397"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 五",
        "preface": "",
        "paragraphs": [
            "凤吹鸾歌晓日明，丰年观稼出神京。",
            "封人争献南山寿，五色云中御辇平。"
        ],
        "notes": "",
        "id": "1e8509d127f4189691e52cfb331b8306"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 六",
        "preface": "",
        "paragraphs": [
            "圣主临轩待晓时，穿花宫漏正迟迟。",
            "鸡人一唱乾坤晓，百辟分班俨羽仪。"
        ],
        "notes": "",
        "id": "6a2c65f2d31e80e054e30b3b560015f2"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 七",
        "preface": "",
        "paragraphs": [
            "朦胧西月照池亭，初夜椒房掩画屏。",
            "宫女相呼有何事，上楼同看老人星。"
        ],
        "notes": "",
        "id": "5c138e565df07b922fef92106eb4ef4a"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 八",
        "preface": "",
        "paragraphs": [
            "红泥椒殿缀珠珰，帐蹙金龙窣地长。",
            "红兽慢然天色暖，凤炉时复𦶟沈香。"
        ],
        "notes": "",
        "id": "5050b5946b86dfe60319f9d52e25dae9"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 九",
        "preface": "",
        "paragraphs": [
            "九重楼殿簇丹青，高柳含烟覆井亭。",
            "宫内不知今日几，自来阶下数尧蓂。"
        ],
        "notes": "",
        "id": "7e3989049db3cc7af2cbee7e501bc73c"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 十",
        "preface": "",
        "paragraphs": [
            "寝殿香浓玉漏严，云随凉月下西南。",
            "帐前宫女低声道，主上还应梦傅岩。"
        ],
        "notes": "",
        "id": "2defe06f0ddfd6d012c5df488d0e3648"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 十一",
        "preface": "",
        "paragraphs": [
            "遶殿钩栏压玉阶，内人轻语凭葱苔。",
            "皆言明主垂衣理，不假朱云傍槛来。"
        ],
        "notes": "",
        "id": "e72ce97ae9434f403365c8ca6bec551b"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 十二",
        "preface": "",
        "paragraphs": [
            "颟顸冰面莹池心，风刮瑶阶腊雪深。",
            "怪得宫中无兽炭，步摇钗是辟寒金。"
        ],
        "notes": "",
        "id": "758b28bb62efce621c244a9ccbfa04b5"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 十三",
        "preface": "",
        "paragraphs": [
            "兰殿春融自靘笙，玉颜风透象纱明。",
            "金簧如语莺声滑，可使云和独得名。"
        ],
        "notes": "",
        "id": "67fd504512543cd0189b0af66fc8b4c4"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 十四",
        "preface": "",
        "paragraphs": [
            "兰烛时将凤髓添，寒星遥映夜光帘。",
            "龙楼露著鸳鸯瓦，谁近螭头掷玉签。"
        ],
        "notes": "",
        "id": "7c403c52d30097a619ca165f12b62aa1"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 十五",
        "preface": "",
        "paragraphs": [
            "玉甃莲池春水平，小鱼双竝锦鳞行。",
            "内中知是黄河样，九曲今年彻底清。"
        ],
        "notes": "",
        "id": "c5c503e491439798b33bc1a262b97244"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 十六",
        "preface": "",
        "paragraphs": [
            "真珠帘外静无尘，耿耿凉天景象新。",
            "金殿夜深银烛晃，宫嫔来奏月重轮。"
        ],
        "notes": "",
        "id": "e3bd56ab0dfd036f922c3c0cf438ef49"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 十七",
        "preface": "",
        "paragraphs": [
            "鱼犀月掌夜通头，自著盘莺锦臂鞲。",
            "多把沈檀配龙麝，宫中掌浸十香油。"
        ],
        "notes": "",
        "id": "8198019a4641323a856a3f46beac9522"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 十八",
        "preface": "",
        "paragraphs": [
            "香云双飐玉蝉轻，侍从君王苑里行。",
            "嘉瑞忽逢连理木，一时跪拜贺文明。"
        ],
        "notes": "",
        "id": "d3277cc8cc5de3c6bc71187759b724e9"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 十九",
        "preface": "",
        "paragraphs": [
            "金鸾双立紫檀槽，暖殿无风韵自高。",
            "含笑试弹红蘂调，君王宣赐酪樱桃。"
        ],
        "notes": "",
        "id": "9c9233350d06d4fba465e074aabfcf75"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 二十",
        "preface": "",
        "paragraphs": [
            "斑簟如霞可殿铺，更开新进瑞莲图。",
            "谁人筑损珊瑚架，子细看时认沥苏。"
        ],
        "notes": "",
        "id": "bc130a0fa9e9d873e86f8b26052c5e43"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 二十一",
        "preface": "",
        "paragraphs": [
            "金盆初晓洗纤纤，银鸭香焦特地添。",
            "出户忽看春雪下，六宫齐卷水晶帘。"
        ],
        "notes": "",
        "id": "786ff3edfacec553ce2503266fc75b82"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 二十二",
        "preface": "",
        "paragraphs": [
            "暖金盘里点酥山，拟望君王子细看。",
            "更向眉中分晓黛，岩边染出碧琅玕。"
        ],
        "notes": "",
        "id": "35f6c64ba6d87b59146675279872a40c"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 二十三",
        "preface": "",
        "paragraphs": [
            "云母屏前绣柱衣，龙床闲卷谏书帏。",
            "黄金槛外螭头活，日照红兰露未晞。"
        ],
        "notes": "",
        "id": "fc3c120b8b24e790d98e1ae99f94239d"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 二十四",
        "preface": "",
        "paragraphs": [
            "楼西残月尚胧明，中禁鸡人报晓声。",
            "清旦司天台进状，夜来晴霁泰阶平。"
        ],
        "notes": "",
        "id": "53d0192a61be9ac06528c26ba3cf21ec"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 二十五",
        "preface": "",
        "paragraphs": [
            "纤辔摩轩响佩环，银台门外集鸳鸾。",
            "三钟五鼓祥烟歛，日照仙人捧露盘。"
        ],
        "notes": "",
        "id": "8c4b2fbc67f95202f7f5159cc667bb8b"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 二十六",
        "preface": "",
        "paragraphs": [
            "司膳厨中也禁烟，春宫相对画秋千。",
            "清明节日颁新火，蜡炬星飞下九天。"
        ],
        "notes": "",
        "id": "126de0cea1510502d6d2e7dc574dab11"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 二十七",
        "preface": "",
        "paragraphs": [
            "宫木交芳色尽深，和风轻舞早莺吟。",
            "侍臣不异东方朔，应喜仙桃满禁林。"
        ],
        "notes": "",
        "id": "a6b94e0ccd817f0bfb90c10954717eb0"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 二十八",
        "preface": "",
        "paragraphs": [
            "贡橘香匀䩋𩉙容，星光初满小金笼。",
            "近臣押赐诸王宅，拜了方开敕字封。"
        ],
        "notes": "",
        "id": "663847c47fd5a480a9b52ddff429e8be"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 二十九",
        "preface": "",
        "paragraphs": [
            "献寿朝元欲偃戈，航深梯险竞骈罗。",
            "若论万国来朝日，比竝涂山更较多。"
        ],
        "notes": "",
        "id": "32d88a211ddec911050040efcd289319"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 三十",
        "preface": "",
        "paragraphs": [
            "艳阳风景簇神州，杏蘂桃心照凤楼。",
            "遥望青青河畔草，几多归马与休牛。"
        ],
        "notes": "",
        "id": "bfcc735fe8c7476115989237b5072c3a"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 三十一",
        "preface": "",
        "paragraphs": [
            "銮舆观稼晚方归，日月旗中见御衣。",
            "万姓焚香惟顶礼，瑞雪随繖入宫闱。"
        ],
        "notes": "",
        "id": "9d56b68374653b689001066f86aae551"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 三十二",
        "preface": "",
        "paragraphs": [
            "宫庭皆应紫微垣，壮丽宸居显至尊。",
            "赤子颙颙瞻父母，已将仁德比乾坤。"
        ],
        "notes": "",
        "id": "f959c78706e5e4294bc6498beecf1b29"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 三十三",
        "preface": "",
        "paragraphs": [
            "三农皆已辟田畴，又见金门出土牛。",
            "块雨条风符圣化，嘉禾看却报新秋。"
        ],
        "notes": "",
        "id": "95f89c08a2e938b63b4661ecf361b7d8"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 三十四",
        "preface": "",
        "paragraphs": [
            "进食门前水陆陈，大官斋洁贡时新。",
            "明君宵旰分甘处，便索金盘赐重臣。"
        ],
        "notes": "",
        "id": "e6445ab8189dcfd07ab87b3f6d743a18"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 三十五",
        "preface": "",
        "paragraphs": [
            "层台金碧惹红霞，仙掌亭亭对月华。",
            "昨夜盘中甘露满，婕妤争去奏官家。"
        ],
        "notes": "",
        "id": "f84a615a13dc288f01ca846da2c66bf3"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 三十六",
        "preface": "",
        "paragraphs": [
            "水殿垂帘冷色凝，一床珍簟展春冰。",
            "才人侍立持团扇，金缕双龙贴碧藤。"
        ],
        "notes": "",
        "id": "c8eb850ee63443b2339798d1653b63a6"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 三十七",
        "preface": "",
        "paragraphs": [
            "香鸭烟轻𦶟水沈，云鬟闲坠凤犀簪。",
            "珠帘半卷开花雨，又见芭蕉展半心。"
        ],
        "notes": "",
        "id": "34d7cae3e22c8593aa1ce8a7cb08ed3e"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 三十八",
        "preface": "",
        "paragraphs": [
            "莺锦蝉罗撒麝脐，狻猊轻喷瑞烟迷。",
            "红酥点得香山小，卷上珠帘日未西。"
        ],
        "notes": "",
        "id": "843c33b930ba8f0e102003aa59894aa1"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 三十九",
        "preface": "",
        "paragraphs": [
            "锦褥花明满殿铺，宫娥分坐学樗蒲。",
            "欲教官马冲关过，呪愿纤纤早掷卢。"
        ],
        "notes": "",
        "id": "074fb8e4e09f450012bb2fcfcab7d827"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 四十",
        "preface": "",
        "paragraphs": [
            "小楼花簇钿山低，金雉双来蹋马齐。",
            "夸向傍人能彩戏，朝来赢得鹭鸶犀。"
        ],
        "notes": "",
        "id": "426b4a7b227e154e6f92d9c25cd66c76"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 四十一",
        "preface": "",
        "paragraphs": [
            "红鬃白马嫩龙飞，天廐供来入紫微。",
            "遥见玉阶嘶不已，应缘识得赭黄衣。"
        ],
        "notes": "",
        "id": "2a79680e9a52c0fc48f7a0c7cebcb2d2"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 四十二",
        "preface": "",
        "paragraphs": [
            "班定千牛立受宣，佩刀搢笏凤墀前。",
            "一声不坐祥云合，鸳鹭依行拜两边。"
        ],
        "notes": "",
        "id": "0616c21e494bda37c98f8c087551d315"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 四十三",
        "preface": "",
        "paragraphs": [
            "三殿香浓晓色来，祥鸾威凤待门开。",
            "锵金佩玉趋丹陛，总是和羹作砺才。"
        ],
        "notes": "",
        "id": "c70588fa22a758d19f41c8dd9d630324"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 四十四",
        "preface": "",
        "paragraphs": [
            "两番供奉打毬时，鸾凤分厢锦绣衣。",
            "虎骤龙腾宫殿响，骅骝争趂一星飞。"
        ],
        "notes": "",
        "id": "e1a70c1211b573f48da372a4b3b0c665"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 四十五",
        "preface": "",
        "paragraphs": [
            "凤池冰泮岸莎匀，柳眼花心雪里新。",
            "都是九重和暖地，东风先报禁园春。"
        ],
        "notes": "",
        "id": "95eebc932f3bf862d811c6acfdd5456c"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 四十六",
        "preface": "",
        "paragraphs": [
            "紫气氤氲满帝都，映楼明月锁金铺。",
            "银泥殿里嫌红烛，教近龙床著火珠。"
        ],
        "notes": "",
        "id": "c55ace2e3aacb229194514fb4369d6c5"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 四十七",
        "preface": "",
        "paragraphs": [
            "地衣初展瑞霞融，绣帽金铃舞舜风。",
            "吹竹弹丝珠殿响，坠仙双降五云中。"
        ],
        "notes": "",
        "id": "016e4d642578e2b0f5df84a6880a48b6"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 四十八",
        "preface": "",
        "paragraphs": [
            "锦策匀铺寒玉齐，星锤高运日通犀。",
            "铿金曲罢春冰碎，跪拜君王粉面低。"
        ],
        "notes": "",
        "id": "8d13156919c696640d179a69394ce65a"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 四十九",
        "preface": "",
        "paragraphs": [
            "珠帘静卷水亭凉，玉蘂风飘小槛香。",
            "几处按歌齐入破，双双雏燕出宫墙。"
        ],
        "notes": "",
        "id": "12f3df3fa6862b1303505593f799fd12"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 五十",
        "preface": "",
        "paragraphs": [
            "宫娥解禊艳阳时，鹢舸兰桡满凤池。",
            "春水如蓝垂柳醉，和风无力褭金丝。"
        ],
        "notes": "",
        "id": "896623c916bcdec1c8d49657f35d259e"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 五十一",
        "preface": "",
        "paragraphs": [
            "白玉阶前菊蘂香，金杯仙酝赏重阳。",
            "层台云集梨园乐，献寿声声祝万康。"
        ],
        "notes": "",
        "id": "4364010b02ae6d73bbd22b51ea4eb479"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 五十二",
        "preface": "",
        "paragraphs": [
            "天籁吟风社燕归，渚莲香老碧苔肥。",
            "夜来霜坠梧桐叶，诸殿平明进御衣。"
        ],
        "notes": "",
        "id": "6fdc707135444f07d25874fd9d7f501e"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 五十三",
        "preface": "",
        "paragraphs": [
            "𬬻𦶟香檀兽炭痴，真珠帘外雪花飞。",
            "六宫进酒尧眉寿，舞凤盘龙满御衣。"
        ],
        "notes": "",
        "id": "b038e59ff2194d9994265a4c9e1954d1"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 五十四",
        "preface": "",
        "paragraphs": [
            "云行风静早秋天，竞遶盆池蹋采莲。",
            "罨画披袍从窣地，更寻宫柳看鸣蝉。"
        ],
        "notes": "",
        "id": "eb8ff40093d3908203d2cb9047b814ec"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 五十五",
        "preface": "",
        "paragraphs": [
            "阑珊星斗缀珠光，七夕宫嫔乞巧忙。",
            "总上穿针楼上去，竞看银汉洒琼桨。"
        ],
        "notes": "",
        "id": "2fe3d94d992011c0e992632bc5d35a93"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 五十六",
        "preface": "",
        "paragraphs": [
            "宝瑟凄锵夜漏余，玉阶闲作对蟾蜍。",
            "秋光寂历银河转，已见宫花露滴疎。"
        ],
        "notes": "",
        "id": "7560a508a4dd659347932f943a3a1da1"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 五十七",
        "preface": "",
        "paragraphs": [
            "春风金褭万年枝，簇白团红烂熳时。",
            "宫女竞思游御苑，大家齐奏圣人知。"
        ],
        "notes": "",
        "id": "5b540b48fce014ff70bf1bb52505f5b5"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 五十八",
        "preface": "",
        "paragraphs": [
            "干文初见泰阶平，日月常遵阁道行。",
            "昨夜仰观垂象正，拱辰星宿转分明。"
        ],
        "notes": "",
        "id": "487d6f3f08c43bf211fa60b960c344ac"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 五十九",
        "preface": "",
        "paragraphs": [
            "锵锵济济赴延英，渐近重瞳目转明。",
            "君圣臣贤鱼水契，鸿基须贺永清平。"
        ],
        "notes": "",
        "id": "7b28ae7dfc714ef44c2604566e400013"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 六十",
        "preface": "",
        "paragraphs": [
            "天廐骖𬴂集嫩龙，雪光相照晓嘶风。",
            "昂头步步金鞍稳，掌扇花前御路中。"
        ],
        "notes": "",
        "id": "baf3898036e32c314644c50af480bec7"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 六十一",
        "preface": "",
        "paragraphs": [
            "金吾细仗俨威仪，圣旨凝旒对远夷。",
            "晓日曈昽瞻玉案，丁冬环珮满彤墀。"
        ],
        "notes": "",
        "id": "351869fc30c70ef3b02fc7b3de411205"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 六十二",
        "preface": "",
        "paragraphs": [
            "正旦垂旒御八方，蛮夷无不奉梯航。",
            "群臣舞蹈称觞处，雷动山呼万岁长。"
        ],
        "notes": "",
        "id": "52bd3bf77a2fbd0defe0a162a9d52f40"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 六十三",
        "preface": "",
        "paragraphs": [
            "圣主躬耕在籍田，公卿环卫待丰年。",
            "五风十雨余粮在，金殿惟闻奏舜弦。"
        ],
        "notes": "",
        "id": "cdc60b55ca45070d6cc8f6eeb924693a"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 六十四",
        "preface": "",
        "paragraphs": [
            "圣日垂科委所司，英才咸喜遇明时。",
            "春宫进榜莺离谷，月殿香残桂魄枝。"
        ],
        "notes": "",
        "id": "11ce8fccd06d1a6d25601f6474d9008d"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 六十五",
        "preface": "",
        "paragraphs": [
            "天街香满瑞云生，红繖凝空景日明。",
            "先遣五坊排猎骑，为民除害出神京。"
        ],
        "notes": "",
        "id": "2d48e51d4ec495eccff4a93f25535bcd"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 六十六",
        "preface": "",
        "paragraphs": [
            "内宴初开锦绣攒，教坊齐奏万年欢。",
            "箫韶响亮春云合，日照尧阶舞瑞鸾。"
        ],
        "notes": "",
        "id": "bc6250af0b8223e34d8f7d673b33cfdb"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 六十七",
        "preface": "",
        "paragraphs": [
            "视草词臣直玉堂，对来新赐锦袍香。",
            "班资最在云霄上，长是先迎日月光。"
        ],
        "notes": "",
        "id": "813eceeb69e2d68ceb75be5aad61aecf"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 六十八",
        "preface": "",
        "paragraphs": [
            "玉殿朦胧散晓光，金龙高喷九天香。",
            "摵鞭声定初开扇，百辟齐呼万岁长。"
        ],
        "notes": "",
        "id": "679fe16f2b42d37da4d1d0e6e3761b21"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 六十九",
        "preface": "",
        "paragraphs": [
            "五色卿云复九重，香烟高舞御𬬻中。",
            "含元殿里行仁德，四海车书已混同。"
        ],
        "notes": "",
        "id": "a0cd2833a946dbf8e334ba6e50f7e287"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 七十",
        "preface": "",
        "paragraphs": [
            "欲封丹诏紫泥香，朱篆龙文御印光。",
            "汗涣丝纶出丹禁，便从天上凤衔将。"
        ],
        "notes": "",
        "id": "72ce93173c7210203e75a36cb08bba03"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 七十一",
        "preface": "",
        "paragraphs": [
            "越溪姝丽入深宫，俭素皆持马后风。",
            "尽道君王修圣德，不劳辞辇与当熊。"
        ],
        "notes": "",
        "id": "61a5caa91db8a4b6200810443795b9de"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 七十二",
        "preface": "",
        "paragraphs": [
            "早梅初向雪中明，风惹奇香粉蘂轻。",
            "谁道落花堪𫖃面，竞来枝上采繁英。"
        ],
        "notes": "",
        "id": "3f72e1585d943ef52a162d04c874b4af"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 七十三",
        "preface": "",
        "paragraphs": [
            "暖殿奇香馥绮罗，窗间初学绣金鹅。",
            "才经冬至阳生后，今日工夫一线多。"
        ],
        "notes": "",
        "id": "30a5d1eadd951a9eb1981cc5258ad3b4"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 七十四",
        "preface": "",
        "paragraphs": [
            "金井澄泉玉液香，瑠璃深殿自清凉。",
            "温汤头进瓜初熟，后至宫嫔未得尝。"
        ],
        "notes": "",
        "id": "51292c9279a0cb9ea21f4708bd62b30b"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 七十五",
        "preface": "",
        "paragraphs": [
            "绣闼雕甍列锦闺，珍奇惟待凤凰栖。",
            "杏梁烜赫晴霞展，时见空虚坠燕泥。"
        ],
        "notes": "",
        "id": "7683d9dff2056663e4b329e9f760a117"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 七十六",
        "preface": "",
        "paragraphs": [
            "龙凤金鞍软玉缏，雪花光照锦连干。",
            "驾头直指西郊去，晓日寒生讲武天。"
        ],
        "notes": "",
        "id": "9c161ae1bdc3ec52cd22a13eb8dba446"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 七十七",
        "preface": "",
        "paragraphs": [
            "戛云楼上定风盘，雀跃猨跳总不难。",
            "要对君王逞轻捷，御楼时拟上鸡竿。"
        ],
        "notes": "",
        "id": "d61b8ce59043484392ae1becc2b154c8"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 七十八",
        "preface": "",
        "paragraphs": [
            "停稳春衫窣地长，通天犀带缀金章。",
            "近臣衔命离丹禁，高捧恩波洒万方。"
        ],
        "notes": "",
        "id": "fb3af1d6012e6e378f61468a251cdd13"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 七十九",
        "preface": "",
        "paragraphs": [
            "垂黎玉押春帘卷，不夜珠楼晓鉴开。",
            "袍袴宫人走迎驾，东风吹送御香来。"
        ],
        "notes": "",
        "id": "c8730fcc1aa4d4901ab919e6be27e059"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 八十",
        "preface": "",
        "paragraphs": [
            "金吾勘契自通宫，楼上初闻唱刻闲。",
            "金殿香高初唤仗，数行鸳鹭各趋班。"
        ],
        "notes": "",
        "id": "7197995169ccc12647f6e06067fd62d7"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 八十一",
        "preface": "",
        "paragraphs": [
            "螺髻凝香晓黛浓，水精㶉𫛶飐轻风。",
            "金钗斜戴宜春胜，万岁千秋遶鬓红。"
        ],
        "notes": "",
        "id": "b39ee4fab1abbbc6a6efb30505ee3bcf"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 八十二",
        "preface": "",
        "paragraphs": [
            "缕金团扇对纤𫄨，正是深宫捧日时。",
            "要对君王说幽意，低头佯念婕妤诗。"
        ],
        "notes": "",
        "id": "ce102159ed5d2813528557894fb25100"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 八十三",
        "preface": "",
        "paragraphs": [
            "结金冠子学梳蝉，碾玉蜻蜓缀鬓偏。",
            "寝殿垂帘悄无事，试香闲立御炉前。"
        ],
        "notes": "",
        "id": "f687726005f0b638f01fe990ac5c79dd"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 八十四",
        "preface": "",
        "paragraphs": [
            "金马词臣夜受宣，授毫交直八花砖。",
            "白麻草了初呈进，称旨丝纶下九天。"
        ],
        "notes": "",
        "id": "42f7df2ef9d6cd4811588b701a23a7fa"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 八十五",
        "preface": "",
        "paragraphs": [
            "平明光政便门开，已见忠臣早入来。",
            "自是枢机符造化，大罗天上曜三台。"
        ],
        "notes": "",
        "id": "943eb17020a55cdf606e57d8b94b5f21"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 八十六",
        "preface": "",
        "paragraphs": [
            "红罗窗里绣偏慵，亸袖闲隈碧玉笼。",
            "兰殿春晴鹦鹉睡，结条钗飐落花风。"
        ],
        "notes": "",
        "id": "053c129d29c935a8c51974b22fd955aa"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 八十七",
        "preface": "",
        "paragraphs": [
            "晓光初入右银台，鸳鹭分班启沃来。",
            "如水如鱼何际会，尽言金鼎得盐梅。"
        ],
        "notes": "",
        "id": "fcec3d590b99c07eb3f9c99f0f7b3cd9"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 八十八",
        "preface": "",
        "paragraphs": [
            "立名金马近尧阶，尽是家传八斗才。",
            "麻尾尚犹龙字湿，便从天上凤衔来。"
        ],
        "notes": "",
        "id": "985cee242f72c7eaf36aa322579d1c7f"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 八十九",
        "preface": "",
        "paragraphs": [
            "狻猊镇角舞筵张，鸾凤花分十六行。",
            "轻动玉纤歌遍慢，时时偷眼看君王。"
        ],
        "notes": "",
        "id": "c7a49eba5504e3dedf2bd80cb2a0ca71"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 九十",
        "preface": "",
        "paragraphs": [
            "边藩□宴贺休征，细仗初排舜日明。",
            "坐定两军呈百戏，乐臣低折贺升平。"
        ],
        "notes": "",
        "id": "e494aa827558132d155005287c84ed6c"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 九十一",
        "preface": "",
        "paragraphs": [
            "碧罗冠子簇香莲，结胜双衔利市钱。",
            "花下贪忙寻百草，不知遗却蹙金蝉。"
        ],
        "notes": "",
        "id": "eda3382bca84b85fa7f3b7a358a2106d"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 九十二",
        "preface": "",
        "paragraphs": [
            "兰省初除傅粉郎，静端霜简入鸳行。",
            "明庭转制浑无事，朝下空余鸡舌香。"
        ],
        "notes": "",
        "id": "7f88ce19f30c01923e7e01c7f388007b"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 九十三",
        "preface": "",
        "paragraphs": [
            "采访宁遗草泽人，诏搜无不降蒲轮。",
            "集贤殿里开炉冶，待把黄金铸重臣。"
        ],
        "notes": "",
        "id": "3aeacf7899cfffbd71f887d9b38075d4"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 九十四",
        "preface": "",
        "paragraphs": [
            "红玉纤纤捧暖笙，绛唇呼吸引春莺。",
            "霓裳曲罢君王笑，宜近前来与改名。"
        ],
        "notes": "",
        "id": "39588d85318e4ca57f2b0366d239004a"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 九十五",
        "preface": "",
        "paragraphs": [
            "绣额朱门插艾人，羞将角黍近香唇。",
            "平明朝下夸宣赐，五色香丝系臂新。"
        ],
        "notes": "",
        "id": "65d5be62f2486c1d1b92422d8f560388"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 九十六",
        "preface": "",
        "paragraphs": [
            "芙蓉冠子水精簪，闲对君王理玉琴。",
            "鹭颈莺唇胜仙子，步虚声细象窗深。"
        ],
        "notes": "",
        "id": "6ef4d19d41c404aa45560200c0c9a12b"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 九十七",
        "preface": "",
        "paragraphs": [
            "金马门开侍从归，御香犹惹赐来衣。",
            "晓光满院金鱼冷，红药花擎宿露飞。"
        ],
        "notes": "",
        "id": "10cd9f8df34f779cf02fdb8671c5f263"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 九十八",
        "preface": "",
        "paragraphs": [
            "便殿朝回卸玉簪，竞来芳槛摘花心。",
            "风和难捉花中蝶，却向窗间弄绣针。"
        ],
        "notes": "",
        "id": "53fbd604e79b4728c39020d99fc15360"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 九十九",
        "preface": "",
        "paragraphs": [
            "君王朝下未梳头，长晕残眉侍鉴楼。",
            "扼臂交光红玉软，起来重拟理箜篌。"
        ],
        "notes": "",
        "id": "68b524d7a994e6fd45e9353d330c6d6c"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 一百",
        "preface": "",
        "paragraphs": [
            "九重天上实难知，空遣微臣役梦思。",
            "葵藿一心期捧日，强搜狂斐拟宫词。"
        ],
        "notes": "",
        "id": "01d117ac3626ab493d50901dc39a2746"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "渔父歌",
        "preface": "",
        "paragraphs": [
            "白芷汀寒立鹭鸶，苹风轻翦浪花时。",
            "烟羃羃，日迟迟，香引芙蓉惹钓丝。"
        ],
        "notes": "",
        "id": "3f9093b748f35f42b4f94731f2ba82e1"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "杨柳枝 一",
        "preface": "",
        "paragraphs": [
            "软碧摇烟似送人，映花时把翠眉嚬。",
            "青青自是风流主，慢飐金丝待洛神。"
        ],
        "notes": "",
        "id": "d6dab507f723aa0e974f8eeeb30496a4"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "杨柳枝 二",
        "preface": "",
        "paragraphs": [
            "瑟瑟罗裙金缕腰，黛眉隈破未重描。",
            "醉来𫜪损新花子，拽住仙郎尽放娇。"
        ],
        "notes": "",
        "id": "334e8f881e3f262b7e46572e42aea4f8"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "杨柳枝 三",
        "preface": "",
        "paragraphs": [
            "鹊桥初就咽银河，今夜仙郎自姓和。",
            "不是昔年攀桂树，岂能月里索姮娥。"
        ],
        "notes": "",
        "id": "41c858cc7a59fd011728e0c4d1c9c598"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "解红歌",
        "preface": "",
        "paragraphs": [
            "百戏罢，五音清，解红一曲新教成。",
            "两个瑶池小仙子，此时夺却柘枝名。"
        ],
        "notes": "",
        "id": "4794bc132ecd4cfd5e1faef0896ea317"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "题鹰猎兔画",
        "preface": "",
        "paragraphs": [
            "虽是丹青物，沈吟亦可伤。",
            "君夸鹰眼疾，我悯兔心忙。",
            "岂动骚人兴，惟增猎客狂。",
            "鲛绡百余尺，争及制衣裳。"
        ],
        "notes": "",
        "id": "7a2fb38fb61e5eeb9202612c4fa28239"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "醴泉院",
        "preface": "",
        "paragraphs": [
            "万山岚霭簇洋城，数处禅斋尽有名。",
            "古柏八株堆翠色，灵泉一派逗寒声。",
            "暂游颇爱闲滋味，久住翻嫌俗性情。",
            "珍重支公每相勉，我于儒行也修行。"
        ],
        "notes": "",
        "id": "f702b41dbc042a8627cb4f1528661d7f"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "兴势观",
        "preface": "",
        "paragraphs": [
            "山名兴势镇梁洋，俨有真风福此方。",
            "瘦柏握盘笼殿紫，灵泉澄洁浸花香。",
            "暂游颇爱闲人少，久住翻嫌白日忙。",
            "只向五千文字内，愿成金骨住仙乡。"
        ],
        "notes": "",
        "id": "ca7071adf8f0034afd9fcb8f333cce82"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "洋川",
        "preface": "",
        "paragraphs": [
            "华夷图上见洋川，知在青山绿水边。",
            "官闲最好游僧舍，江近应须买钓船。"
        ],
        "notes": "",
        "id": "4474f8c67c8091bd1965b2023e3bd648"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "先生自舞琴。",
            "波上人如潘玉儿，掌中花似赵飞燕。"
        ],
        "notes": "",
        "id": "ddcc4ad67289ebaaee413fff6f549328"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "渔父",
        "preface": "",
        "paragraphs": [
            "白芷汀寒立鹭鸶，苹风轻翦浪花时。",
            "烟幂幂，日迟迟，香引芙蓉惹钓丝。"
        ],
        "notes": "",
        "id": "3f9093b748f35f42b4f94731f2ba82e1"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "天仙子 一",
        "preface": "",
        "paragraphs": [
            "柳色披衫金缕凤，纤手轻拈红豆弄。",
            "翠蛾双敛正含情，桃花洞，瑶台梦，一片春愁谁与共。"
        ],
        "notes": "",
        "id": "f418c0ac503f631c6c46e686fc9ab5df"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "天仙子 二",
        "preface": "",
        "paragraphs": [
            "洞口春红飞䔩䔩，仙子含愁眉黛绿。",
            "阮郎何事不归来，嬾烧金，慵篆玉，流水桃花空断续。"
        ],
        "notes": "",
        "id": "3ef19d5395557ad8380563d2886482cd"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "江城子 一",
        "preface": "",
        "paragraphs": [
            "初夜含娇入洞房，理残妆，柳眉长。",
            "翡翠屏中，亲𦶟玉炉香。",
            "整顿金钿呼小玉，排红烛，待潘郎。"
        ],
        "notes": "",
        "id": "520247978200726b7902bd9f8be88f2d"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "江城子 二",
        "preface": "",
        "paragraphs": [
            "竹里风生月上门，理秦筝，对云屏。",
            "轻拨朱弦，恐乱马嘶声。",
            "含恨含娇独自语，今夜约，太迟生。"
        ],
        "notes": "",
        "id": "19e63cb87c21ed52c8fc5c684e886586"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "江城子 三",
        "preface": "",
        "paragraphs": [
            "斗转星移玉漏频，已三更，对栖莺。",
            "历历花间，似有马蹄声。",
            "含笑整衣开绣户，斜敛手，下阶迎。"
        ],
        "notes": "",
        "id": "99741fd3f7710a20ebbba9bf33d8a1e8"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "江城子 四",
        "preface": "",
        "paragraphs": [
            "迎得郎来入绣闱，语相思，连理枝。",
            "鬓乱钗垂，梳堕印山眉。",
            "娅姹含情娇不语，纤玉手，抚郎衣。"
        ],
        "notes": "",
        "id": "d4c79796389fc757561c6333a10a3f1d"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "江城子 五",
        "preface": "",
        "paragraphs": [
            "帐里鸳鸯交颈情，恨鸡声，天已明。",
            "愁见街前，还是说归程。",
            "临上马时期后会，待梅绽，月初生。"
        ],
        "notes": "",
        "id": "3a5e92317cc47e28e8810ab72233e330"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "何满子 一",
        "preface": "",
        "paragraphs": [
            "正是破瓜年几，含情惯得人饶。",
            "桃李精神鹦鹉舌，可堪虚度良宵。",
            "却爱蓝罗帬子，羡他长束纤腰。"
        ],
        "notes": "",
        "id": "4ab515629640067dad83fd8bd17a68b1"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "何满子 二",
        "preface": "",
        "paragraphs": [
            "写得鱼牋无限，其如花锁春晖。",
            "目断巫山云雨，空教残梦依依。",
            "却爱熏香小鸭，羡他长在屏帷。"
        ],
        "notes": "",
        "id": "924be4e49782dcea0104c7906013345a"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "望梅花",
        "preface": "",
        "paragraphs": [
            "春草全无消息，腊雪犹余踪迹。",
            "越岭寒枝香自折，冷艳奇芳堪惜。",
            "何事寿阳无处觅，吹入谁家横笛。"
        ],
        "notes": "",
        "id": "d21145f2379f1b5f9489f864713954cc"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "薄命女",
        "preface": "",
        "paragraphs": [
            "天欲晓，宫漏穿花声缭绕。",
            "窗里星光少。",
            "冷露寒侵帐额，残月光沈树杪。",
            "梦断锦帷空悄悄，彊起愁眉小。"
        ],
        "notes": "",
        "id": "b0379d2576b9be438dcf4922186d1806"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "春光好 一",
        "preface": "",
        "paragraphs": [
            "纱窗暖，画屏闲，亸云鬟。",
            "睡起四肢无力，半春[间]。",
            "玉指翦裁罗胜，金盘点缀酥山。",
            "窥宋深心无限事，小眉弯。"
        ],
        "notes": "",
        "id": "f59c3b70c83aa3a4379c9ea001dcadca"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "春光好 二",
        "preface": "",
        "paragraphs": [
            "苹叶輭，杏花明，画船轻。",
            "双浴鸳鸯出绿汀，櫂歌声。",
            "春水无风无浪，春天半雨半晴。",
            "红粉相随南浦晚，几含情。"
        ],
        "notes": "",
        "id": "fe5950a3a9d3b6a152355b514492c3b1"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "采桑子",
        "preface": "",
        "paragraphs": [
            "蝤蛴领上诃梨子，绣带双垂。",
            "椒户闲时，竞学摴蒲赌荔支。",
            "丛头鞋子红编细，帬窣金丝。",
            "无事嚬眉，春思翻教阿母疑。"
        ],
        "notes": "",
        "id": "c1d329fec363e9ef28a7d90c06e56588"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "菩萨蛮",
        "preface": "",
        "paragraphs": [
            "越梅半拆轻寒里，冰清澹薄笼蓝水。",
            "暖觉杏梢红，游丝狂惹风。",
            "闲阶莎径碧，远梦犹堪惜。",
            "离恨又迎春，相思难重陈。"
        ],
        "notes": "",
        "id": "d574ac897684a0530e0f5e254dbfaf32"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "喜迁莺",
        "preface": "",
        "paragraphs": [
            "晓月坠，宿云披，银烛锦屏帷。",
            "建章钟动玉绳低，宫漏出花迟。",
            "春态浅，来双燕，红日渐长一线。",
            "严妆欲罢转黄鹂，飞上万年枝。"
        ],
        "notes": "",
        "id": "86f1d6a051abf1661a1db5c8535b091b"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "山花子 一",
        "preface": "",
        "paragraphs": [
            "莺锦蝉縠馥麝脐，轻裾花草晓烟迷。",
            "㶉𫛶战金红掌坠，翠云低。",
            "星靥笑偎霞脸畔，蹙金开襜衬银泥。",
            "春思半和芳草嫩，碧萋萋。"
        ],
        "notes": "",
        "id": "615623575579e7682dfede03d378cedc"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "山花子 二",
        "preface": "",
        "paragraphs": [
            "银字笙寒调正长，水文簟冷画屏凉。",
            "玉腕重，金扼臂，淡梳妆。",
            "几度试香纤手暖，一回尝酒绛唇光。",
            "佯弄红丝绳拂子，打檀郎。"
        ],
        "notes": "",
        "id": "fe409860fc064cd5a369e6745631bf2b"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "临江仙 一",
        "preface": "",
        "paragraphs": [
            "海棠香老春江晚，小楼雾縠空蒙。",
            "翠鬟初出绣帘中，麝烟鸾佩惹苹风。",
            "碾玉钗摇㶉𫛶战，雪肌云鬓将融。",
            "含情遥指碧波东，越王台殿蓼花红。"
        ],
        "notes": "",
        "id": "2d62d9a6c2e6cac3fe576356301a74e3"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "临江仙 二",
        "preface": "",
        "paragraphs": [
            "披袍窣地红宫锦，莺语时转轻音。",
            "碧罗冠子稳犀簪，凤凰双飐步摇金。",
            "肌骨细匀红玉輭，脸波微送春心。",
            "娇羞不肯入鸳衾，兰膏光里两情深。"
        ],
        "notes": "",
        "id": "184bb805db5a6f2aae0bcc51c7dc0cf8"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "小重山 一",
        "preface": "",
        "paragraphs": [
            "春入神京万木芳，禁林莺语滑，蝶飞狂。",
            "晓花擎露妒啼妆，红日永，风和百花香。",
            "烟锁柳丝长，御沟澄碧水，转池塘。",
            "时时微雨洗风光，天衢远，到处引笙篁。"
        ],
        "notes": "",
        "id": "97070f597deae79e8b459dce169f67d6"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "小重山 二",
        "preface": "",
        "paragraphs": [
            "正是神京烂熳时，群仙初折得，郄诜枝。",
            "乌犀白纻最相宜，精神出，御陌袖鞭垂。",
            "柳色展愁眉，管弦分响亮，探花期。",
            "光阴占断曲江池，新牓上，名姓彻丹墀。"
        ],
        "notes": "",
        "id": "bc1b60b379c489a61bd7f199def14db3"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "麦秀两岐",
        "preface": "",
        "paragraphs": [
            "凉簟铺斑竹，鸳枕竝红玉。",
            "脸莲红，眉柳绿。",
            "胸雪宜新浴，淡黄衫子裁春縠，异香芬馥。",
            "羞道交回烛，未惯双双宿。",
            "树连枝，鱼比目。",
            "掌上腰如束，娇娆不争人拳跼，黛眉微蹙。"
        ],
        "notes": "",
        "id": "595e14903d2e990bf5928f073aad627c"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "洋川",
        "preface": "",
        "paragraphs": [
            "自陪台斾到洋川，两载优游汉水边。",
            "官闲最好游僧舍，江近应须买钓船。",
            "更待浃旬无事后，遍题清景作诗仙。",
            "（此处拼合未妥，另详《全唐诗续拾》卷四二。",
            "）。"
        ],
        "notes": "",
        "id": "61bb4bbff02698d8222abd836e493795"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "题真符县（句）",
        "preface": "",
        "paragraphs": [
            "虽有黄金额，其如赤子贫。",
            "（以上《舆地纪胜》一九○《洋州》）。"
        ],
        "notes": "",
        "id": "3dc91f3d71c9dbec2ff3d6fe2e3f17bf"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "放鱼歌",
        "preface": "",
        "paragraphs": [
            "骨鳞骨□皆龙子。",
            "（见宋龚鼎臣《东原录》。",
            "）。"
        ],
        "notes": "",
        "id": "44045b9d4f9132c47eb94d2c35bea6bb"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词（第九十首）",
        "preface": "",
        "paragraphs": [
            "边藩开宴贺休征，细仗初排舜日明。",
            "坐定两重呈百戏，乐臣低折贺升平。",
            "（《全五代诗》卷十一。",
            "）（按：《全唐诗》卷七三五录此诗缺一字，今重录。",
            "）。"
        ],
        "notes": "",
        "id": "3d4585e41aff85e94bc4f03117ab9ba5"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "洋川 一",
        "preface": "",
        "paragraphs": [
            "华夷图上见洋川，知在青山绿水边。",
            "[□□□□□□□，□□□□□□□]。",
            "官闲最好游僧舍，江近应须买钓船，更待浃旬无事后，徧题清景作诗仙。",
            "（见王象之《舆地纪胜》卷一九○。",
            "）。"
        ],
        "notes": "",
        "id": "4474f8c67c8091bd1965b2023e3bd648"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "洋川 二",
        "preface": "",
        "paragraphs": [
            "自陪台旆到洋川，两载优游汉水边。",
            "（同前。",
            "）（按：《全唐诗》卷七三五以「华夷」、「官闲」二联为七绝一首，系据《唐音戊签余》四转录，后者又系辑自宋祝穆《方舆胜览》卷六八。",
            "今据《舆地纪胜》所载及诗律推之，原诗当为七律，颔联二句已佚。",
            "《全唐诗续补遗》卷十四将「自陪」二句接于「官闲」四句前，实误，今重录之。",
            "）。"
        ],
        "notes": "",
        "id": "9f9b06c7f62fe20c529208c1ef1e7dee"
    }
]