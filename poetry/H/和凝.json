[
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "杂曲歌辞 杨柳枝 一",
        "preface": "",
        "paragraphs": [
            "软碧摇烟似送人，映花时把翠眉嚬。",
            "青青自是风流主，漫飐金丝待洛神。"
        ],
        "notes": "",
        "id": "22d50b3e25184269ac40c37373f65cd3"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "杂曲歌辞 杨柳枝 二",
        "preface": "",
        "paragraphs": [
            "瑟瑟罗裙金缕腰，黛眉偎破未重描。",
            "醉来咬损新花子，拽住仙郎尽放娇。"
        ],
        "notes": "",
        "id": "7a55aede1dc3b7676aedfce5fc506128"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "杂曲歌辞 杨柳枝 三",
        "preface": "",
        "paragraphs": [
            "鹊桥初就咽银河，今夜仙郎自性和。",
            "不是昔年攀桂树，岂能月里索姮娥。"
        ],
        "notes": "",
        "id": "a156a47fce327b10bb1000344cc34fbe"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "杂歌谣辞 渔父歌",
        "preface": "",
        "paragraphs": [
            "白芷汀寒立鹭[鸶]，苹风轻翦浪花时。",
            "烟幂幂，日迟迟，香引芙蓉惹钓丝。"
        ],
        "notes": "",
        "id": "d76e01409b4c04e18b3a6c6f4475971c"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 一",
        "preface": "",
        "paragraphs": [
            "紫燎光销大驾归，御楼初见赭黄衣。",
            "千声鼓定将宣赦，竿上金鸡翅欲飞。"
        ],
        "notes": "",
        "id": "c7ea0c2cc5bebed5b046471ff97a29bb"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 二",
        "preface": "",
        "paragraphs": [
            "北阙晴分五凤楼，嵩山秀色护神州。",
            "洛河自契千年运，更拟波中出九畴。"
        ],
        "notes": "",
        "id": "b8790f431a5ac0db8b17ab1fbd0fa742"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 三",
        "preface": "",
        "paragraphs": [
            "中兴殿上晓光融，一炷天香舞瑞风。",
            "百辟虔心齐稽首，卷帘遥见御衣红。"
        ],
        "notes": "",
        "id": "de94c49455b258a3ea1aca409b456602"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 四",
        "preface": "",
        "paragraphs": [
            "日和风暖御楼时，万姓齐瞻八彩眉。",
            "瑞气祥烟笼细仗，合门宣赦四方知。"
        ],
        "notes": "",
        "id": "8ea575f2299e254531399f8d233b6cf8"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 五",
        "preface": "",
        "paragraphs": [
            "凤吹鸾歌晓日明，丰年观稼出神京。",
            "封人争献南山寿，五色云中御辇平。"
        ],
        "notes": "",
        "id": "5aab0c670685ee04fbeea1e936b68acc"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 六",
        "preface": "",
        "paragraphs": [
            "圣主临轩待晓时，穿花宫漏正迟迟。",
            "鸡人一唱乾坤晓，百辟分班俨羽仪。"
        ],
        "notes": "",
        "id": "7a68195ea0618feceff7c91af3147937"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 七",
        "preface": "",
        "paragraphs": [
            "朦胧西月照池亭，初夜椒房掩画屏。",
            "宫女相呼有何事，上楼同看老人星。"
        ],
        "notes": "",
        "id": "e039b11a9969faae5137236a4870f835"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 八",
        "preface": "",
        "paragraphs": [
            "红泥椒殿缀珠珰，帐蹙金龙窣地长。",
            "红兽慢然天色暖，凤炉时复𦶟沈香。"
        ],
        "notes": "",
        "id": "5a161d48e1e71e2c0bc64419a96c79dc"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 九",
        "preface": "",
        "paragraphs": [
            "九重楼殿簇丹青，高柳含烟覆井亭。",
            "宫内不知今日几，自来阶下数尧蓂。"
        ],
        "notes": "",
        "id": "b40c9aee7d3b04b1c3ce289d50c539a0"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 十",
        "preface": "",
        "paragraphs": [
            "寝殿香浓玉漏严，云随凉月下西南。",
            "帐前宫女低声道，主上还应梦傅岩。"
        ],
        "notes": "",
        "id": "04ed6f37590fb08217db3ceb594bdfaa"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 十一",
        "preface": "",
        "paragraphs": [
            "遶殿钩栏压玉阶，内人轻语凭葱苔。",
            "皆言明主垂衣理，不假朱云傍槛来。"
        ],
        "notes": "",
        "id": "2252ef46d0fb12f54dc3b3ce9816f5a7"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 十二",
        "preface": "",
        "paragraphs": [
            "颟顸冰面莹池心，风刮瑶阶腊雪深。",
            "怪得宫中无兽炭，步摇钗是辟寒金。"
        ],
        "notes": "",
        "id": "60364a8b479184465d225203750ec92b"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 十三",
        "preface": "",
        "paragraphs": [
            "兰殿春融自靘笙，玉颜风透象纱明。",
            "金簧如语莺声滑，可使云和独得名。"
        ],
        "notes": "",
        "id": "c369a82a5e3a90b58d53e9512aa945af"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 十四",
        "preface": "",
        "paragraphs": [
            "兰烛时将凤髓添，寒星遥映夜光帘。",
            "龙楼露著鸳鸯瓦，谁近螭头掷玉签。"
        ],
        "notes": "",
        "id": "61bfe6da4938d4f7ff99cbfa50c06651"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 十五",
        "preface": "",
        "paragraphs": [
            "玉甃莲池春水平，小鱼双竝锦鳞行。",
            "内中知是黄河样，九曲今年彻底清。"
        ],
        "notes": "",
        "id": "4f19a9c0b74fdf411239329ff7162376"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 十六",
        "preface": "",
        "paragraphs": [
            "真珠帘外静无尘，耿耿凉天景象新。",
            "金殿夜深银烛晃，宫嫔来奏月重轮。"
        ],
        "notes": "",
        "id": "58ad4228f2e0711e3955fd5e17ebc132"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 十七",
        "preface": "",
        "paragraphs": [
            "鱼犀月掌夜通头，自著盘莺锦臂鞲。",
            "多把沈檀配龙麝，宫中掌浸十香油。"
        ],
        "notes": "",
        "id": "b07acc06d366018cb729fd13967f200c"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 十八",
        "preface": "",
        "paragraphs": [
            "香云双飐玉蝉轻，侍从君王苑里行。",
            "嘉瑞忽逢连理木，一时跪拜贺文明。"
        ],
        "notes": "",
        "id": "d2db2fab7add14ab02e6a53157006a02"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 十九",
        "preface": "",
        "paragraphs": [
            "金鸾双立紫檀槽，暖殿无风韵自高。",
            "含笑试弹红蘂调，君王宣赐酪樱桃。"
        ],
        "notes": "",
        "id": "d49f2a99d570672c6832771848bc4103"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 二十",
        "preface": "",
        "paragraphs": [
            "斑簟如霞可殿铺，更开新进瑞莲图。",
            "谁人筑损珊瑚架，子细看时认沥苏。"
        ],
        "notes": "",
        "id": "0cf68df1c6cf4f1a1cf3e227909c3ffd"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 二十一",
        "preface": "",
        "paragraphs": [
            "金盆初晓洗纤纤，银鸭香焦特地添。",
            "出户忽看春雪下，六宫齐卷水晶帘。"
        ],
        "notes": "",
        "id": "143546fdac1fa0811b074b3027d9acab"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 二十二",
        "preface": "",
        "paragraphs": [
            "暖金盘里点酥山，拟望君王子细看。",
            "更向眉中分晓黛，岩边染出碧琅玕。"
        ],
        "notes": "",
        "id": "ef383d34e3d6c21c35e0ef07fef70899"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 二十三",
        "preface": "",
        "paragraphs": [
            "云母屏前绣柱衣，龙床闲卷谏书帏。",
            "黄金槛外螭头活，日照红兰露未晞。"
        ],
        "notes": "",
        "id": "0bf95aff28c889d105e8cb64914fa3c8"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 二十四",
        "preface": "",
        "paragraphs": [
            "楼西残月尚胧明，中禁鸡人报晓声。",
            "清旦司天台进状，夜来晴霁泰阶平。"
        ],
        "notes": "",
        "id": "aa64b553122953dfcbcd7186ea07bcfc"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 二十五",
        "preface": "",
        "paragraphs": [
            "纤辔摩轩响佩环，银台门外集鸳鸾。",
            "三钟五鼓祥烟歛，日照仙人捧露盘。"
        ],
        "notes": "",
        "id": "b7dbbf2095da28305b386b41f8afd2f5"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 二十六",
        "preface": "",
        "paragraphs": [
            "司膳厨中也禁烟，春宫相对画秋千。",
            "清明节日颁新火，蜡炬星飞下九天。"
        ],
        "notes": "",
        "id": "9f3f7e30d7222579e091875ff5fd5229"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 二十七",
        "preface": "",
        "paragraphs": [
            "宫木交芳色尽深，和风轻舞早莺吟。",
            "侍臣不异东方朔，应喜仙桃满禁林。"
        ],
        "notes": "",
        "id": "20defa6ebe9e72d2e9a09e31e2114910"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 二十八",
        "preface": "",
        "paragraphs": [
            "贡橘香匀䩋𩉙容，星光初满小金笼。",
            "近臣押赐诸王宅，拜了方开敕字封。"
        ],
        "notes": "",
        "id": "9f1cfe533adb13f7a9b310fb086e5f8e"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 二十九",
        "preface": "",
        "paragraphs": [
            "献寿朝元欲偃戈，航深梯险竞骈罗。",
            "若论万国来朝日，比竝涂山更较多。"
        ],
        "notes": "",
        "id": "88ea28a0c76605754e263a23a7c0ec34"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 三十",
        "preface": "",
        "paragraphs": [
            "艳阳风景簇神州，杏蘂桃心照凤楼。",
            "遥望青青河畔草，几多归马与休牛。"
        ],
        "notes": "",
        "id": "4b30c5b1ceb91a0947a5bde75c8f3564"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 三十一",
        "preface": "",
        "paragraphs": [
            "銮舆观稼晚方归，日月旗中见御衣。",
            "万姓焚香惟顶礼，瑞雪随繖入宫闱。"
        ],
        "notes": "",
        "id": "094d6483ac3d2e8e749489bf64888020"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 三十二",
        "preface": "",
        "paragraphs": [
            "宫庭皆应紫微垣，壮丽宸居显至尊。",
            "赤子颙颙瞻父母，已将仁德比乾坤。"
        ],
        "notes": "",
        "id": "120356eff9163936b5c20b8189392ad1"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 三十三",
        "preface": "",
        "paragraphs": [
            "三农皆已辟田畴，又见金门出土牛。",
            "块雨条风符圣化，嘉禾看却报新秋。"
        ],
        "notes": "",
        "id": "faa9fbcc3cc520da0365084b38199669"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 三十四",
        "preface": "",
        "paragraphs": [
            "进食门前水陆陈，大官斋洁贡时新。",
            "明君宵旰分甘处，便索金盘赐重臣。"
        ],
        "notes": "",
        "id": "ff26777f12a831cd0e35d0e5b8686c6f"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 三十五",
        "preface": "",
        "paragraphs": [
            "层台金碧惹红霞，仙掌亭亭对月华。",
            "昨夜盘中甘露满，婕妤争去奏官家。"
        ],
        "notes": "",
        "id": "d1f7955f69931eba9c9879006a6bbd66"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 三十六",
        "preface": "",
        "paragraphs": [
            "水殿垂帘冷色凝，一床珍簟展春冰。",
            "才人侍立持团扇，金缕双龙贴碧藤。"
        ],
        "notes": "",
        "id": "86c550c0989d46a30d7108eb9dd6f05d"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 三十七",
        "preface": "",
        "paragraphs": [
            "香鸭烟轻𦶟水沈，云鬟闲坠凤犀簪。",
            "珠帘半卷开花雨，又见芭蕉展半心。"
        ],
        "notes": "",
        "id": "c710b045258cd6302c6ead07be54d694"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 三十八",
        "preface": "",
        "paragraphs": [
            "莺锦蝉罗撒麝脐，狻猊轻喷瑞烟迷。",
            "红酥点得香山小，卷上珠帘日未西。"
        ],
        "notes": "",
        "id": "7948ae202466bf368459559795727735"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 三十九",
        "preface": "",
        "paragraphs": [
            "锦褥花明满殿铺，宫娥分坐学樗蒲。",
            "欲教官马冲关过，呪愿纤纤早掷卢。"
        ],
        "notes": "",
        "id": "3a4f1b04cd2730302b4061fb6213972a"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 四十",
        "preface": "",
        "paragraphs": [
            "小楼花簇钿山低，金雉双来蹋马齐。",
            "夸向傍人能彩戏，朝来赢得鹭鸶犀。"
        ],
        "notes": "",
        "id": "329a5c45cc6b5024aa8189d54a2258cb"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 四十一",
        "preface": "",
        "paragraphs": [
            "红鬃白马嫩龙飞，天廐供来入紫微。",
            "遥见玉阶嘶不已，应缘识得赭黄衣。"
        ],
        "notes": "",
        "id": "2aa59788f46e603da315b66412cb93b0"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 四十二",
        "preface": "",
        "paragraphs": [
            "班定千牛立受宣，佩刀搢笏凤墀前。",
            "一声不坐祥云合，鸳鹭依行拜两边。"
        ],
        "notes": "",
        "id": "e5bf4b07ee5d4fd8f57b5f0096bd5eef"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 四十三",
        "preface": "",
        "paragraphs": [
            "三殿香浓晓色来，祥鸾威凤待门开。",
            "锵金佩玉趋丹陛，总是和羹作砺才。"
        ],
        "notes": "",
        "id": "3a399c491d4fa89deb82b76c8df3baca"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 四十四",
        "preface": "",
        "paragraphs": [
            "两番供奉打毬时，鸾凤分厢锦绣衣。",
            "虎骤龙腾宫殿响，骅骝争趂一星飞。"
        ],
        "notes": "",
        "id": "62c2a2b6ed5b8d901533c1f5851b2e3e"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 四十五",
        "preface": "",
        "paragraphs": [
            "凤池冰泮岸莎匀，柳眼花心雪里新。",
            "都是九重和暖地，东风先报禁园春。"
        ],
        "notes": "",
        "id": "df0950d921851fd9b397cfe2287da9fe"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 四十六",
        "preface": "",
        "paragraphs": [
            "紫气氤氲满帝都，映楼明月锁金铺。",
            "银泥殿里嫌红烛，教近龙床著火珠。"
        ],
        "notes": "",
        "id": "8a75f04f81e93c3327c1fecc05e74882"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 四十七",
        "preface": "",
        "paragraphs": [
            "地衣初展瑞霞融，绣帽金铃舞舜风。",
            "吹竹弹丝珠殿响，坠仙双降五云中。"
        ],
        "notes": "",
        "id": "b7bdb78643ad7f38e25b007b3dba8f44"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 四十八",
        "preface": "",
        "paragraphs": [
            "锦策匀铺寒玉齐，星锤高运日通犀。",
            "铿金曲罢春冰碎，跪拜君王粉面低。"
        ],
        "notes": "",
        "id": "6756286bd72b8cb89e11323a8c0b552c"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 四十九",
        "preface": "",
        "paragraphs": [
            "珠帘静卷水亭凉，玉蘂风飘小槛香。",
            "几处按歌齐入破，双双雏燕出宫墙。"
        ],
        "notes": "",
        "id": "d0a1517be6030bf914fde46c56507194"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 五十",
        "preface": "",
        "paragraphs": [
            "宫娥解禊艳阳时，鹢舸兰桡满凤池。",
            "春水如蓝垂柳醉，和风无力褭金丝。"
        ],
        "notes": "",
        "id": "9d830f70d8bad146ae56c4a6a2f1fb2f"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 五十一",
        "preface": "",
        "paragraphs": [
            "白玉阶前菊蘂香，金杯仙酝赏重阳。",
            "层台云集梨园乐，献寿声声祝万康。"
        ],
        "notes": "",
        "id": "9dd753033c9592c939aa799feefd23b8"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 五十二",
        "preface": "",
        "paragraphs": [
            "天籁吟风社燕归，渚莲香老碧苔肥。",
            "夜来霜坠梧桐叶，诸殿平明进御衣。"
        ],
        "notes": "",
        "id": "8ad57356212873753aa09198f61c3f1d"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 五十三",
        "preface": "",
        "paragraphs": [
            "𬬻𦶟香檀兽炭痴，真珠帘外雪花飞。",
            "六宫进酒尧眉寿，舞凤盘龙满御衣。"
        ],
        "notes": "",
        "id": "a334f207ed85b41383cc60cfee931e45"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 五十四",
        "preface": "",
        "paragraphs": [
            "云行风静早秋天，竞遶盆池蹋采莲。",
            "罨画披袍从窣地，更寻宫柳看鸣蝉。"
        ],
        "notes": "",
        "id": "9a20eef03544873b114a09b32f818694"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 五十五",
        "preface": "",
        "paragraphs": [
            "阑珊星斗缀珠光，七夕宫嫔乞巧忙。",
            "总上穿针楼上去，竞看银汉洒琼桨。"
        ],
        "notes": "",
        "id": "0c3d7e7ef32f4632265c245a068de9fb"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 五十六",
        "preface": "",
        "paragraphs": [
            "宝瑟凄锵夜漏余，玉阶闲作对蟾蜍。",
            "秋光寂历银河转，已见宫花露滴疎。"
        ],
        "notes": "",
        "id": "43522fdbb8bbfbcf82810a4aa6ca553a"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 五十七",
        "preface": "",
        "paragraphs": [
            "春风金褭万年枝，簇白团红烂熳时。",
            "宫女竞思游御苑，大家齐奏圣人知。"
        ],
        "notes": "",
        "id": "318ba473f46e2be0cb9fb670151ef4e2"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 五十八",
        "preface": "",
        "paragraphs": [
            "干文初见泰阶平，日月常遵阁道行。",
            "昨夜仰观垂象正，拱辰星宿转分明。"
        ],
        "notes": "",
        "id": "9709af7f549db4e4ed0b72f574150136"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 五十九",
        "preface": "",
        "paragraphs": [
            "锵锵济济赴延英，渐近重瞳目转明。",
            "君圣臣贤鱼水契，鸿基须贺永清平。"
        ],
        "notes": "",
        "id": "5a1ef18020b0cdd0b193cadd009658bf"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 六十",
        "preface": "",
        "paragraphs": [
            "天廐骖𬴂集嫩龙，雪光相照晓嘶风。",
            "昂头步步金鞍稳，掌扇花前御路中。"
        ],
        "notes": "",
        "id": "25e70d46be5649531735a8d8b871b55b"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 六十一",
        "preface": "",
        "paragraphs": [
            "金吾细仗俨威仪，圣旨凝旒对远夷。",
            "晓日曈昽瞻玉案，丁冬环珮满彤墀。"
        ],
        "notes": "",
        "id": "fe51fc976cdb0ed3621cb5d69a13c38f"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 六十二",
        "preface": "",
        "paragraphs": [
            "正旦垂旒御八方，蛮夷无不奉梯航。",
            "群臣舞蹈称觞处，雷动山呼万岁长。"
        ],
        "notes": "",
        "id": "94dc1c1caee5c69d5d9f2ee496b9b84a"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 六十三",
        "preface": "",
        "paragraphs": [
            "圣主躬耕在籍田，公卿环卫待丰年。",
            "五风十雨余粮在，金殿惟闻奏舜弦。"
        ],
        "notes": "",
        "id": "60d62863ffc3797ffe5b5a09241ae405"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 六十四",
        "preface": "",
        "paragraphs": [
            "圣日垂科委所司，英才咸喜遇明时。",
            "春宫进榜莺离谷，月殿香残桂魄枝。"
        ],
        "notes": "",
        "id": "d8fa616f6ec7b2a6fd6e514107bf791e"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 六十五",
        "preface": "",
        "paragraphs": [
            "天街香满瑞云生，红繖凝空景日明。",
            "先遣五坊排猎骑，为民除害出神京。"
        ],
        "notes": "",
        "id": "5662189698311c4c34460230765b11b7"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 六十六",
        "preface": "",
        "paragraphs": [
            "内宴初开锦绣攒，教坊齐奏万年欢。",
            "箫韶响亮春云合，日照尧阶舞瑞鸾。"
        ],
        "notes": "",
        "id": "6bb427c6b414b629e63484ba5c4fd34d"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 六十七",
        "preface": "",
        "paragraphs": [
            "视草词臣直玉堂，对来新赐锦袍香。",
            "班资最在云霄上，长是先迎日月光。"
        ],
        "notes": "",
        "id": "4f01ca54e9defc95adaecea8823a62a7"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 六十八",
        "preface": "",
        "paragraphs": [
            "玉殿朦胧散晓光，金龙高喷九天香。",
            "摵鞭声定初开扇，百辟齐呼万岁长。"
        ],
        "notes": "",
        "id": "98521c058ce4a6d0dc20bbea9cf71ecb"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 六十九",
        "preface": "",
        "paragraphs": [
            "五色卿云复九重，香烟高舞御𬬻中。",
            "含元殿里行仁德，四海车书已混同。"
        ],
        "notes": "",
        "id": "f36a167170cdcc83b07b3a3c4c21d8d7"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 七十",
        "preface": "",
        "paragraphs": [
            "欲封丹诏紫泥香，朱篆龙文御印光。",
            "汗涣丝纶出丹禁，便从天上凤衔将。"
        ],
        "notes": "",
        "id": "36865567cc1d4c5f368557feef29e473"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 七十一",
        "preface": "",
        "paragraphs": [
            "越溪姝丽入深宫，俭素皆持马后风。",
            "尽道君王修圣德，不劳辞辇与当熊。"
        ],
        "notes": "",
        "id": "7ba82cf6d72cec3979f63f8c4b45a4c3"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 七十二",
        "preface": "",
        "paragraphs": [
            "早梅初向雪中明，风惹奇香粉蘂轻。",
            "谁道落花堪𫖃面，竞来枝上采繁英。"
        ],
        "notes": "",
        "id": "fe4ea0dfc3f208b920f167837123cd7b"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 七十三",
        "preface": "",
        "paragraphs": [
            "暖殿奇香馥绮罗，窗间初学绣金鹅。",
            "才经冬至阳生后，今日工夫一线多。"
        ],
        "notes": "",
        "id": "039caa9adba8cf7b9b9677aea11f507d"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 七十四",
        "preface": "",
        "paragraphs": [
            "金井澄泉玉液香，瑠璃深殿自清凉。",
            "温汤头进瓜初熟，后至宫嫔未得尝。"
        ],
        "notes": "",
        "id": "694528e1e8c36a3df3aad8f5e29b5b50"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 七十五",
        "preface": "",
        "paragraphs": [
            "绣闼雕甍列锦闺，珍奇惟待凤凰栖。",
            "杏梁烜赫晴霞展，时见空虚坠燕泥。"
        ],
        "notes": "",
        "id": "6e612a4f08bd1539a7aad9d8cf9eacaf"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 七十六",
        "preface": "",
        "paragraphs": [
            "龙凤金鞍软玉缏，雪花光照锦连干。",
            "驾头直指西郊去，晓日寒生讲武天。"
        ],
        "notes": "",
        "id": "2be1ed5101694ed390779b946b895705"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 七十七",
        "preface": "",
        "paragraphs": [
            "戛云楼上定风盘，雀跃猨跳总不难。",
            "要对君王逞轻捷，御楼时拟上鸡竿。"
        ],
        "notes": "",
        "id": "a7e63974fbc0598c3e012b82eb9a6588"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 七十八",
        "preface": "",
        "paragraphs": [
            "停稳春衫窣地长，通天犀带缀金章。",
            "近臣衔命离丹禁，高捧恩波洒万方。"
        ],
        "notes": "",
        "id": "281b787beb496d856150e6e49334c921"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 七十九",
        "preface": "",
        "paragraphs": [
            "垂黎玉押春帘卷，不夜珠楼晓鉴开。",
            "袍袴宫人走迎驾，东风吹送御香来。"
        ],
        "notes": "",
        "id": "17fe087e3e5efb1741fbb4d369e63452"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 八十",
        "preface": "",
        "paragraphs": [
            "金吾勘契自通宫，楼上初闻唱刻闲。",
            "金殿香高初唤仗，数行鸳鹭各趋班。"
        ],
        "notes": "",
        "id": "020448fa66df9a22792f0f27479bcab5"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 八十一",
        "preface": "",
        "paragraphs": [
            "螺髻凝香晓黛浓，水精㶉𫛶飐轻风。",
            "金钗斜戴宜春胜，万岁千秋遶鬓红。"
        ],
        "notes": "",
        "id": "d1422fcaf9fbe4bfe3fc6b6e0073c138"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 八十二",
        "preface": "",
        "paragraphs": [
            "缕金团扇对纤𫄨，正是深宫捧日时。",
            "要对君王说幽意，低头佯念婕妤诗。"
        ],
        "notes": "",
        "id": "c73beafd9ab4cb6eff2a0cd0d94181e3"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 八十三",
        "preface": "",
        "paragraphs": [
            "结金冠子学梳蝉，碾玉蜻蜓缀鬓偏。",
            "寝殿垂帘悄无事，试香闲立御炉前。"
        ],
        "notes": "",
        "id": "99788c0c0e531d6e820c62a77dcf91f4"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 八十四",
        "preface": "",
        "paragraphs": [
            "金马词臣夜受宣，授毫交直八花砖。",
            "白麻草了初呈进，称旨丝纶下九天。"
        ],
        "notes": "",
        "id": "b396557217cfc903c5f09d34f18e8ff1"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 八十五",
        "preface": "",
        "paragraphs": [
            "平明光政便门开，已见忠臣早入来。",
            "自是枢机符造化，大罗天上曜三台。"
        ],
        "notes": "",
        "id": "01711a6ceab9edd529dd2a25fa136120"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 八十六",
        "preface": "",
        "paragraphs": [
            "红罗窗里绣偏慵，亸袖闲隈碧玉笼。",
            "兰殿春晴鹦鹉睡，结条钗飐落花风。"
        ],
        "notes": "",
        "id": "f98a660d8bdba74dc4dada93d4f58ae6"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 八十七",
        "preface": "",
        "paragraphs": [
            "晓光初入右银台，鸳鹭分班启沃来。",
            "如水如鱼何际会，尽言金鼎得盐梅。"
        ],
        "notes": "",
        "id": "a7bcbbe66f15286d08eecf067aedd321"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 八十八",
        "preface": "",
        "paragraphs": [
            "立名金马近尧阶，尽是家传八斗才。",
            "麻尾尚犹龙字湿，便从天上凤衔来。"
        ],
        "notes": "",
        "id": "1df15b9b5e3c35210786b40c8e97f725"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 八十九",
        "preface": "",
        "paragraphs": [
            "狻猊镇角舞筵张，鸾凤花分十六行。",
            "轻动玉纤歌遍慢，时时偷眼看君王。"
        ],
        "notes": "",
        "id": "54c6c2e6f523c7341ec03c9df2735b0f"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 九十",
        "preface": "",
        "paragraphs": [
            "边藩□宴贺休征，细仗初排舜日明。",
            "坐定两军呈百戏，乐臣低折贺升平。"
        ],
        "notes": "",
        "id": "80cc934341214c27edcbf0a7710bc848"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 九十一",
        "preface": "",
        "paragraphs": [
            "碧罗冠子簇香莲，结胜双衔利市钱。",
            "花下贪忙寻百草，不知遗却蹙金蝉。"
        ],
        "notes": "",
        "id": "b957cede697f78d9c2cbba43fe2c5f36"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 九十二",
        "preface": "",
        "paragraphs": [
            "兰省初除傅粉郎，静端霜简入鸳行。",
            "明庭转制浑无事，朝下空余鸡舌香。"
        ],
        "notes": "",
        "id": "21966d57b58a176d668157495b880680"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 九十三",
        "preface": "",
        "paragraphs": [
            "采访宁遗草泽人，诏搜无不降蒲轮。",
            "集贤殿里开炉冶，待把黄金铸重臣。"
        ],
        "notes": "",
        "id": "e848e7fa958ed983e55961d9d133184d"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 九十四",
        "preface": "",
        "paragraphs": [
            "红玉纤纤捧暖笙，绛唇呼吸引春莺。",
            "霓裳曲罢君王笑，宜近前来与改名。"
        ],
        "notes": "",
        "id": "3364a55bc2255fb59b563cad5370d1e2"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 九十五",
        "preface": "",
        "paragraphs": [
            "绣额朱门插艾人，羞将角黍近香唇。",
            "平明朝下夸宣赐，五色香丝系臂新。"
        ],
        "notes": "",
        "id": "fe0bccbd45c90c4f29454fa805fc643a"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 九十六",
        "preface": "",
        "paragraphs": [
            "芙蓉冠子水精簪，闲对君王理玉琴。",
            "鹭颈莺唇胜仙子，步虚声细象窗深。"
        ],
        "notes": "",
        "id": "865021e69c3cd683c59603a6fe6cb3af"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 九十七",
        "preface": "",
        "paragraphs": [
            "金马门开侍从归，御香犹惹赐来衣。",
            "晓光满院金鱼冷，红药花擎宿露飞。"
        ],
        "notes": "",
        "id": "094872631b0fa49912f52a026f61e0e5"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 九十八",
        "preface": "",
        "paragraphs": [
            "便殿朝回卸玉簪，竞来芳槛摘花心。",
            "风和难捉花中蝶，却向窗间弄绣针。"
        ],
        "notes": "",
        "id": "2d50f2297df02d093df0c374b34d34b8"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 九十九",
        "preface": "",
        "paragraphs": [
            "君王朝下未梳头，长晕残眉侍鉴楼。",
            "扼臂交光红玉软，起来重拟理箜篌。"
        ],
        "notes": "",
        "id": "c6fb859a51ca833e0eee241a9c4f7505"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词百首 一百",
        "preface": "",
        "paragraphs": [
            "九重天上实难知，空遣微臣役梦思。",
            "葵藿一心期捧日，强搜狂斐拟宫词。"
        ],
        "notes": "",
        "id": "7764185c0e13c0d8025565bc4949f2f0"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "渔父歌",
        "preface": "",
        "paragraphs": [
            "白芷汀寒立鹭鸶，苹风轻翦浪花时。",
            "烟羃羃，日迟迟，香引芙蓉惹钓丝。"
        ],
        "notes": "",
        "id": "1e68d46f8312e62c844ad78448294a30"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "杨柳枝 一",
        "preface": "",
        "paragraphs": [
            "软碧摇烟似送人，映花时把翠眉嚬。",
            "青青自是风流主，慢飐金丝待洛神。"
        ],
        "notes": "",
        "id": "22d50b3e25184269ac40c37373f65cd3"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "杨柳枝 二",
        "preface": "",
        "paragraphs": [
            "瑟瑟罗裙金缕腰，黛眉隈破未重描。",
            "醉来𫜪损新花子，拽住仙郎尽放娇。"
        ],
        "notes": "",
        "id": "8aa830f04b7262e1440edad6bc302684"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "杨柳枝 三",
        "preface": "",
        "paragraphs": [
            "鹊桥初就咽银河，今夜仙郎自姓和。",
            "不是昔年攀桂树，岂能月里索姮娥。"
        ],
        "notes": "",
        "id": "a156a47fce327b10bb1000344cc34fbe"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "解红歌",
        "preface": "",
        "paragraphs": [
            "百戏罢，五音清，解红一曲新教成。",
            "两个瑶池小仙子，此时夺却柘枝名。"
        ],
        "notes": "",
        "id": "b3573a0663322e70450990fdbdb03f8a"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "题鹰猎兔画",
        "preface": "",
        "paragraphs": [
            "虽是丹青物，沈吟亦可伤。",
            "君夸鹰眼疾，我悯兔心忙。",
            "岂动骚人兴，惟增猎客狂。",
            "鲛绡百余尺，争及制衣裳。"
        ],
        "notes": "",
        "id": "ae23badf466ce588423728149158710b"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "醴泉院",
        "preface": "",
        "paragraphs": [
            "万山岚霭簇洋城，数处禅斋尽有名。",
            "古柏八株堆翠色，灵泉一派逗寒声。",
            "暂游颇爱闲滋味，久住翻嫌俗性情。",
            "珍重支公每相勉，我于儒行也修行。"
        ],
        "notes": "",
        "id": "24dfcb20fbd8c365723abcdd8d3af3b8"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "兴势观",
        "preface": "",
        "paragraphs": [
            "山名兴势镇梁洋，俨有真风福此方。",
            "瘦柏握盘笼殿紫，灵泉澄洁浸花香。",
            "暂游颇爱闲人少，久住翻嫌白日忙。",
            "只向五千文字内，愿成金骨住仙乡。"
        ],
        "notes": "",
        "id": "179a789d618933b462655c674841fd96"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "洋川",
        "preface": "",
        "paragraphs": [
            "华夷图上见洋川，知在青山绿水边。",
            "官闲最好游僧舍，江近应须买钓船。"
        ],
        "notes": "",
        "id": "9443503046d39e9967ebcab585838240"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "先生自舞琴。",
            "波上人如潘玉儿，掌中花似赵飞燕。"
        ],
        "notes": "",
        "id": "c97bcc226ae6226874191d1417640899"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "渔父",
        "preface": "",
        "paragraphs": [
            "白芷汀寒立鹭鸶，苹风轻翦浪花时。",
            "烟幂幂，日迟迟，香引芙蓉惹钓丝。"
        ],
        "notes": "",
        "id": "1e68d46f8312e62c844ad78448294a30"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "天仙子 一",
        "preface": "",
        "paragraphs": [
            "柳色披衫金缕凤，纤手轻拈红豆弄。",
            "翠蛾双敛正含情，桃花洞，瑶台梦，一片春愁谁与共。"
        ],
        "notes": "",
        "id": "776d0d31d19d93d6ed62aa5a84d309d8"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "天仙子 二",
        "preface": "",
        "paragraphs": [
            "洞口春红飞䔩䔩，仙子含愁眉黛绿。",
            "阮郎何事不归来，嬾烧金，慵篆玉，流水桃花空断续。"
        ],
        "notes": "",
        "id": "63b1f06b35a17ceaf2988a61be061596"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "江城子 一",
        "preface": "",
        "paragraphs": [
            "初夜含娇入洞房，理残妆，柳眉长。",
            "翡翠屏中，亲𦶟玉炉香。",
            "整顿金钿呼小玉，排红烛，待潘郎。"
        ],
        "notes": "",
        "id": "a80e22b9d5ed211d9f175b2a3d728517"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "江城子 二",
        "preface": "",
        "paragraphs": [
            "竹里风生月上门，理秦筝，对云屏。",
            "轻拨朱弦，恐乱马嘶声。",
            "含恨含娇独自语，今夜约，太迟生。"
        ],
        "notes": "",
        "id": "7e9b0e4bf5796c23820ae2ce6474b87a"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "江城子 三",
        "preface": "",
        "paragraphs": [
            "斗转星移玉漏频，已三更，对栖莺。",
            "历历花间，似有马蹄声。",
            "含笑整衣开绣户，斜敛手，下阶迎。"
        ],
        "notes": "",
        "id": "12e3d743e1053b8b202c06abfa9f15fc"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "江城子 四",
        "preface": "",
        "paragraphs": [
            "迎得郎来入绣闱，语相思，连理枝。",
            "鬓乱钗垂，梳堕印山眉。",
            "娅姹含情娇不语，纤玉手，抚郎衣。"
        ],
        "notes": "",
        "id": "f6e29004e1ad5aa583f62a8438d96fb9"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "江城子 五",
        "preface": "",
        "paragraphs": [
            "帐里鸳鸯交颈情，恨鸡声，天已明。",
            "愁见街前，还是说归程。",
            "临上马时期后会，待梅绽，月初生。"
        ],
        "notes": "",
        "id": "cdb11f81294d0b16e89dfec51f19c76c"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "何满子 一",
        "preface": "",
        "paragraphs": [
            "正是破瓜年几，含情惯得人饶。",
            "桃李精神鹦鹉舌，可堪虚度良宵。",
            "却爱蓝罗帬子，羡他长束纤腰。"
        ],
        "notes": "",
        "id": "06a2f708eecefd283c742cf6c0c7f6e3"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "何满子 二",
        "preface": "",
        "paragraphs": [
            "写得鱼牋无限，其如花锁春晖。",
            "目断巫山云雨，空教残梦依依。",
            "却爱熏香小鸭，羡他长在屏帷。"
        ],
        "notes": "",
        "id": "a115808c634bc4524458999c4527ac8d"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "望梅花",
        "preface": "",
        "paragraphs": [
            "春草全无消息，腊雪犹余踪迹。",
            "越岭寒枝香自折，冷艳奇芳堪惜。",
            "何事寿阳无处觅，吹入谁家横笛。"
        ],
        "notes": "",
        "id": "11fe9db4706e0e5de8cd89b4b0efa712"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "薄命女",
        "preface": "",
        "paragraphs": [
            "天欲晓，宫漏穿花声缭绕。",
            "窗里星光少。",
            "冷露寒侵帐额，残月光沈树杪。",
            "梦断锦帷空悄悄，彊起愁眉小。"
        ],
        "notes": "",
        "id": "b0643aa8f83516b140c2c8e9192cf7ec"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "春光好 一",
        "preface": "",
        "paragraphs": [
            "纱窗暖，画屏闲，亸云鬟。",
            "睡起四肢无力，半春[间]。",
            "玉指翦裁罗胜，金盘点缀酥山。",
            "窥宋深心无限事，小眉弯。"
        ],
        "notes": "",
        "id": "6842431d1008bb09bdb846246b2132f1"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "春光好 二",
        "preface": "",
        "paragraphs": [
            "苹叶輭，杏花明，画船轻。",
            "双浴鸳鸯出绿汀，櫂歌声。",
            "春水无风无浪，春天半雨半晴。",
            "红粉相随南浦晚，几含情。"
        ],
        "notes": "",
        "id": "fb55611606f0ed4c598abfbd87f27c76"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "采桑子",
        "preface": "",
        "paragraphs": [
            "蝤蛴领上诃梨子，绣带双垂。",
            "椒户闲时，竞学摴蒲赌荔支。",
            "丛头鞋子红编细，帬窣金丝。",
            "无事嚬眉，春思翻教阿母疑。"
        ],
        "notes": "",
        "id": "c46bcf9b9b1e3c487f61e31e1e8237a5"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "菩萨蛮",
        "preface": "",
        "paragraphs": [
            "越梅半拆轻寒里，冰清澹薄笼蓝水。",
            "暖觉杏梢红，游丝狂惹风。",
            "闲阶莎径碧，远梦犹堪惜。",
            "离恨又迎春，相思难重陈。"
        ],
        "notes": "",
        "id": "40e9f68b49e0f000947874dc2c331c5a"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "喜迁莺",
        "preface": "",
        "paragraphs": [
            "晓月坠，宿云披，银烛锦屏帷。",
            "建章钟动玉绳低，宫漏出花迟。",
            "春态浅，来双燕，红日渐长一线。",
            "严妆欲罢转黄鹂，飞上万年枝。"
        ],
        "notes": "",
        "id": "288d6bfac2d3af73e99b64823ca30fcd"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "山花子 一",
        "preface": "",
        "paragraphs": [
            "莺锦蝉縠馥麝脐，轻裾花草晓烟迷。",
            "㶉𫛶战金红掌坠，翠云低。",
            "星靥笑偎霞脸畔，蹙金开襜衬银泥。",
            "春思半和芳草嫩，碧萋萋。"
        ],
        "notes": "",
        "id": "2d3ff755e38d390c99fa43d6ae18af40"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "山花子 二",
        "preface": "",
        "paragraphs": [
            "银字笙寒调正长，水文簟冷画屏凉。",
            "玉腕重，金扼臂，淡梳妆。",
            "几度试香纤手暖，一回尝酒绛唇光。",
            "佯弄红丝绳拂子，打檀郎。"
        ],
        "notes": "",
        "id": "07b988dd14dee744c412b7188fed00ef"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "临江仙 一",
        "preface": "",
        "paragraphs": [
            "海棠香老春江晚，小楼雾縠空蒙。",
            "翠鬟初出绣帘中，麝烟鸾佩惹苹风。",
            "碾玉钗摇㶉𫛶战，雪肌云鬓将融。",
            "含情遥指碧波东，越王台殿蓼花红。"
        ],
        "notes": "",
        "id": "a06dbcd085f2636db533b226f2e8b982"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "临江仙 二",
        "preface": "",
        "paragraphs": [
            "披袍窣地红宫锦，莺语时转轻音。",
            "碧罗冠子稳犀簪，凤凰双飐步摇金。",
            "肌骨细匀红玉輭，脸波微送春心。",
            "娇羞不肯入鸳衾，兰膏光里两情深。"
        ],
        "notes": "",
        "id": "64cf7cf3137e40b65b6cd3b2f2f28c89"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "小重山 一",
        "preface": "",
        "paragraphs": [
            "春入神京万木芳，禁林莺语滑，蝶飞狂。",
            "晓花擎露妒啼妆，红日永，风和百花香。",
            "烟锁柳丝长，御沟澄碧水，转池塘。",
            "时时微雨洗风光，天衢远，到处引笙篁。"
        ],
        "notes": "",
        "id": "7f3d0a177ba026f0a8d6a0de740cfff9"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "小重山 二",
        "preface": "",
        "paragraphs": [
            "正是神京烂熳时，群仙初折得，郄诜枝。",
            "乌犀白纻最相宜，精神出，御陌袖鞭垂。",
            "柳色展愁眉，管弦分响亮，探花期。",
            "光阴占断曲江池，新牓上，名姓彻丹墀。"
        ],
        "notes": "",
        "id": "4342cfe7145e8232280595734af08ed4"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "麦秀两岐",
        "preface": "",
        "paragraphs": [
            "凉簟铺斑竹，鸳枕竝红玉。",
            "脸莲红，眉柳绿。",
            "胸雪宜新浴，淡黄衫子裁春縠，异香芬馥。",
            "羞道交回烛，未惯双双宿。",
            "树连枝，鱼比目。",
            "掌上腰如束，娇娆不争人拳跼，黛眉微蹙。"
        ],
        "notes": "",
        "id": "162480107ec3881074a565f29024e8cf"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "洋川",
        "preface": "",
        "paragraphs": [
            "自陪台斾到洋川，两载优游汉水边。",
            "官闲最好游僧舍，江近应须买钓船。",
            "更待浃旬无事后，遍题清景作诗仙。",
            "（此处拼合未妥，另详《全唐诗续拾》卷四二。",
            "）。"
        ],
        "notes": "",
        "id": "52b05c656763c3eb48e257a6e3a9d80f"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "题真符县（句）",
        "preface": "",
        "paragraphs": [
            "虽有黄金额，其如赤子贫。",
            "（以上《舆地纪胜》一九〇《洋州》）。"
        ],
        "notes": "",
        "id": "1120c9d963bf6b3c43df5df9c04a7fc3"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "放鱼歌",
        "preface": "",
        "paragraphs": [
            "骨鳞骨□皆龙子。",
            "（见宋龚鼎臣《东原录》。",
            "）。"
        ],
        "notes": "",
        "id": "8aaf35e6a96a3e2acc0d1616b90d9606"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "宫词（第九十首）",
        "preface": "",
        "paragraphs": [
            "边藩开宴贺休征，细仗初排舜日明。",
            "坐定两重呈百戏，乐臣低折贺升平。",
            "（《全五代诗》卷十一。",
            "）（按：《全唐诗》卷七三五录此诗缺一字，今重录。",
            "）。"
        ],
        "notes": "",
        "id": "03a023abb74b81d18d50e4a6b7b4220c"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "洋川 一",
        "preface": "",
        "paragraphs": [
            "华夷图上见洋川，知在青山绿水边。",
            "[□□□□□□□，□□□□□□□]。",
            "官闲最好游僧舍，江近应须买钓船，更待浃旬无事后，徧题清景作诗仙。",
            "（见王象之《舆地纪胜》卷一九〇。",
            "）。"
        ],
        "notes": "",
        "id": "9443503046d39e9967ebcab585838240"
    },
    {
        "author": "和凝",
        "dynasty": "唐",
        "type": "诗",
        "rhythmic": "",
        "title": "洋川 二",
        "preface": "",
        "paragraphs": [
            "自陪台旆到洋川，两载优游汉水边。",
            "（同前。",
            "）（按：《全唐诗》卷七三五以「华夷」、「官闲」二联为七绝一首，系据《唐音戊签余》四转录，后者又系辑自宋祝穆《方舆胜览》卷六八。",
            "今据《舆地纪胜》所载及诗律推之，原诗当为七律，颔联二句已佚。",
            "《全唐诗续补遗》卷十四将「自陪」二句接于「官闲」四句前，实误，今重录之。",
            "）。"
        ],
        "notes": "",
        "id": "bbbb1c94848c86d9b2e669fcc32f8dfc"
    }
]