[
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "春寒",
        "preface": "",
        "paragraphs": [
            "博山熏尽鹧鸪斑，罗带同心不忍看。",
            "莫近栏干听花雨，楼高无处着春寒。"
        ],
        "notes": "",
        "id": "d95716456dabd2555c7beeb283be83f5"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "客怀",
        "preface": "",
        "paragraphs": [
            "客怀处处不宜秋，秋到梧桐动客愁。",
            "想得故人无字到，鴈声远过夕阳楼。"
        ],
        "notes": "",
        "id": "6f1edf71d56c03dae636e07a50edca4d"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "写情",
        "preface": "",
        "paragraphs": [
            "洒泪题春墨晕干，东风无便寄郎难。",
            "青箱再展牋云看，蠹却相思字不完。"
        ],
        "notes": "",
        "id": "a4cef46164e5d295fdcea571d5e487f0"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "寄胡雪江",
        "preface": "",
        "paragraphs": [
            "借得官亭小似船，六桥风月友三贤。",
            "芙蓉未发荷花老，一点诗情若个边。"
        ],
        "notes": "",
        "id": "0798f08e978b90453317c4cdbddb8cae"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "旅中示同辈",
        "preface": "",
        "paragraphs": [
            "与君同出已多时，费尽囊金典尽衣。",
            "只待春江烟浪暖，小舟先趁白鸥归。"
        ],
        "notes": "",
        "id": "81e7eeb111287a313c8a98365f9e1d27"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "清晓",
        "preface": "",
        "paragraphs": [
            "清晓轻传一信风，花添红粉草添茸。",
            "画楼十二栏干曲，春在珠帘第几重。"
        ],
        "notes": "",
        "id": "3f7f8063c8d62b7a7befa190eeec41eb"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "笋",
        "preface": "",
        "paragraphs": [
            "泥中莫怪出头迟，历尽冰霜祇自知。",
            "昨夜震雷轰渭亩，请君来看化龙枝。"
        ],
        "notes": "",
        "id": "08f34e84655d3108010345debd6cd2ff"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "过垂虹",
        "preface": "",
        "paragraphs": [
            "垂虹桥下水连天，一带青山落照边。",
            "三十六陂烟浦冷，鹭鸶飞上钓渔船。"
        ],
        "notes": "",
        "id": "28aa1d07ae0ffb449a26230275add49a"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "吴蚕",
        "preface": "",
        "paragraphs": [
            "正是吴蚕出火时，交交窗外一禽啼。",
            "溪西有叶高难采，遥见青裙上竹梯。"
        ],
        "notes": "",
        "id": "7167764df976b131ece85107c625ca9d"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "效香奁体",
        "preface": "",
        "paragraphs": [
            "云幕重重雨未收，嫩寒先到玉帘钩。",
            "一杯晚酒无人共，羞带双花下小楼。"
        ],
        "notes": "",
        "id": "769c26e3c8e72268a2771557ccdcf321"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "木犀",
        "preface": "",
        "paragraphs": [
            "露粟藏金一半开，层层碧玉映楼台。",
            "西风昨夜吹香过，人在栏干待月来。"
        ],
        "notes": "",
        "id": "55d7224a107d0c33604d50a1430f3dcf"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "夏日即事",
        "preface": "",
        "paragraphs": [
            "野土生烟草树焦，彤彤日脚火云烧。",
            "池边自拗青荷叶，分付山童盖药苗。"
        ],
        "notes": "",
        "id": "dbb217007e9a5842f1054c5a1210dcb1"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "题骆秀才葺故庐疏",
        "preface": "",
        "paragraphs": [
            "家在西湖合涧桥，短篱围得数椽茅。",
            "归来颇费支撑力，羞见春风燕子巢。"
        ],
        "notes": "",
        "id": "91231eac36c0998b8a9c21c445db2d2e"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "有别",
        "preface": "",
        "paragraphs": [
            "楼上佳人唱渭城，楼前杨柳识离情。",
            "一声未是难听处，最是难听第四声。"
        ],
        "notes": "",
        "id": "821abd8f544d57a3a243fb950c717b2f"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "春词",
        "preface": "",
        "paragraphs": [
            "玉纤轻揭绣帘开，行到花前泪满腮。",
            "正尔春心无处托，一双胡蝶忽飞来。"
        ],
        "notes": "",
        "id": "a1a85748e76d456a51fe8a455459e3c6"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "有所思",
        "preface": "",
        "paragraphs": [
            "曾倚空屏唱柳枝，一声娇逐暮云低。",
            "重来只见流鶑在，立尽斜阳不肯啼。"
        ],
        "notes": "",
        "id": "6955af32a427a847df617c78ef7ecc26"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "小园",
        "preface": "",
        "paragraphs": [
            "地占方方十丈宽，巳栽花木四时看。",
            "客来莫笑生涯薄，窗外新添竹数竿。"
        ],
        "notes": "",
        "id": "2cab9e9895f7125f8f6e3f3c2d3bed1c"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "为客",
        "preface": "",
        "paragraphs": [
            "初秋为客暮秋归，一檐轻囊半是诗。",
            "试问客情何处恶，五更孤店酒醒时。"
        ],
        "notes": "",
        "id": "5c360e5e9c8eccf82fa43fbd06146b9c"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "东风",
        "preface": "",
        "paragraphs": [
            "和彻诗篇得暂闲，落梅香里立栏干。",
            "新裁白纻春衫薄，犹怯东风一阵寒。"
        ],
        "notes": "",
        "id": "bc14e1547cbfce0b8a2adf2c73f74ee6"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "有所见",
        "preface": "",
        "paragraphs": [
            "不着画罗金缕衣，寻常打扮最相宜。",
            "春风燕子楼前过，飘落梨花雪一枝。"
        ],
        "notes": "",
        "id": "83a224f4accb25a0010cb067bed47504"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "晓窗",
        "preface": "",
        "paragraphs": [
            "桃花落尽李花残，女伴相期看牡丹。",
            "二十四番花信后，晓窗犹带几分寒。"
        ],
        "notes": "",
        "id": "9f818f95fa10e511e8cea71f1e4e109a"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "居家",
        "preface": "",
        "paragraphs": [
            "居家到底胜居官，啼鸟声中昼掩关。",
            "待得小园花落尽，更须移酒对青山。"
        ],
        "notes": "",
        "id": "76d523bc499e8b9b8027c2ebcd1123a3"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "采莲曲",
        "preface": "",
        "paragraphs": [
            "采莲时节懒匀妆，日到波心拨棹忙。",
            "莫向荷花深处去，荷花深处有鸳鸯。"
        ],
        "notes": "",
        "id": "6361fb59da528e0b12bb8b899c41efa3"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "盆中四时木犀",
        "preface": "",
        "paragraphs": [
            "一树婆娑月里栽，是谁移种下天来。",
            "金英恰似清霄月，一度圆时一度开。"
        ],
        "notes": "",
        "id": "68b51a6c83ff18a04b5a5a3bbfbb8474"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "相思",
        "preface": "",
        "paragraphs": [
            "二月春风杨柳青，闻郎系马到长亭。",
            "相思情味如中酒，折尽梨花嗅不醒。"
        ],
        "notes": "",
        "id": "220106810589590317a0f1d4bc9f8c3f"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "江上有感",
        "preface": "",
        "paragraphs": [
            "江上秋深客未归，荻花枫叶两依依。",
            "伤心最是长桥路，落日西风一鴈飞。"
        ],
        "notes": "",
        "id": "03df9e6000dd043f49781b92446c26e3"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "见梅",
        "preface": "",
        "paragraphs": [
            "云遶前冈水遶村，忽惊空谷有佳人。",
            "天寒日暮吹香去，尽是冰霜不是春。"
        ],
        "notes": "",
        "id": "cd29c219b384571a4b2ec33a36ca88d7"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "舟中偶成",
        "preface": "",
        "paragraphs": [
            "黄帽招呼急下船，天明仅可过涵山。",
            "朦朦一枕梅花梦，犹在寒窗纸帐间。"
        ],
        "notes": "",
        "id": "fe6ae82c376280531fddcf652945bf72"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "题临安僦楼",
        "preface": "",
        "paragraphs": [
            "过了烧灯望燕归，春寒刬地勒芳期。",
            "杏花深巷无人卖，细雨空帘尽日垂。"
        ],
        "notes": "",
        "id": "b40736c36cdf68036bf15b1ba026bd07"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "粉蝶",
        "preface": "",
        "paragraphs": [
            "宿粉栖香乐最深，暂依芳草避春禽。",
            "晚来风起还无定，舞入梨花何处寻。"
        ],
        "notes": "",
        "id": "1435d52a3c07079d8b3e15fd846a02e3"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "活计",
        "preface": "",
        "paragraphs": [
            "三间茅屋盖头颅，除却吟篇事事无。",
            "拟把十年穷活计，一时倾倒向江湖。"
        ],
        "notes": "",
        "id": "93f8e1497e4f5e1ed60078a5005a23b8"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "无愁",
        "preface": "",
        "paragraphs": [
            "世间惟我最无愁，才是无愁得自由。",
            "午睡觉来门半掩，一池春水看鱼游。"
        ],
        "notes": "",
        "id": "d913d3aa022972b5cbd71867b7525073"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "春阴",
        "preface": "",
        "paragraphs": [
            "密雨流酥入翠苔，春阴日日鏁楼台。",
            "女郎未有寻芳约，辜负樱桃一半开。"
        ],
        "notes": "",
        "id": "2453940d1a81da57f5934223e8a2c4f0"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "老翁",
        "preface": "",
        "paragraphs": [
            "八十昂藏一老翁，得钱长是醉春风。",
            "杏花村酒家家好，莫向桥边问牧童。"
        ],
        "notes": "",
        "id": "7aee88b8e78e72f6852290394d683cba"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "清明",
        "preface": "",
        "paragraphs": [
            "踏歌槌鼓近清明，小雨霏霏欲弄晴。",
            "唤起十年心上事，春风楼下卖花声。"
        ],
        "notes": "",
        "id": "de7561ea0430735f625db1a24ef49b0f"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "杜鹃",
        "preface": "",
        "paragraphs": [
            "君若思归可便归，故乡祇在锦江西。",
            "不知何事留君住，却向空山日夜啼。"
        ],
        "notes": "",
        "id": "7455d6973287531f713c1cdf1a397623"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "赠友人",
        "preface": "",
        "paragraphs": [
            "我向诗中为活计，君于酒里作生涯。",
            "世间乐事惟诗酒，各自风流占一家。"
        ],
        "notes": "",
        "id": "8d72af66b8a7c4ac0365be8bf9257ad2"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "帘",
        "preface": "",
        "paragraphs": [
            "半窣香波护曲栏，缬花红映玉钩闲。",
            "晓来几阵轻风过，时见溪南罨画山。"
        ],
        "notes": "",
        "id": "92bc7cb4df484c2dd4c7a983c1951b64"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "碧桃",
        "preface": "",
        "paragraphs": [
            "玉僊同驾玉鸾飞，天上曾攀带露枝。",
            "一片不知何处落，晓来流到涌金池。"
        ],
        "notes": "",
        "id": "3fd048b44783ed961b73b2336c4e2f82"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "芍药",
        "preface": "",
        "paragraphs": [
            "金蕊丝头茜染成，五云楼映玉盘倾。",
            "谢郎一入中书后，二十四桥空月明。"
        ],
        "notes": "",
        "id": "e902c2d3c5f9b2cf1ccd30693a96810e"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "伤春",
        "preface": "",
        "paragraphs": [
            "荷叶初浮水上钱，柳花飘尽岸头绵。",
            "不知春色归何处，欲向空山问杜鹃。"
        ],
        "notes": "",
        "id": "5ee4a696e3cd94e79931087f0bee5486"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "效无题体",
        "preface": "",
        "paragraphs": [
            "玉钗风断扇云深，砌冷帘空月易沉。",
            "流水落花无处问，一年春事一年心。"
        ],
        "notes": "",
        "id": "c0aa909abd279e7ee8ebc29c1691dba3"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "腊梅",
        "preface": "",
        "paragraphs": [
            "晴日烘开小蜜房，紫檀心里认蜂黄。",
            "一冬不被风吹落，却讶江梅易断肠。"
        ],
        "notes": "",
        "id": "7f8f0839279bd4eb04f445e09b441009"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "行人",
        "preface": "",
        "paragraphs": [
            "柳花吹断晚寒轻，草色拖裙罨岸青。",
            "解识行人今古恨，路边惟有短长亭。"
        ],
        "notes": "",
        "id": "d94072c1aaf45c2bd8a54d4c73a51b37"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "柴门",
        "preface": "",
        "paragraphs": [
            "何必逢人尽说贫，自来求己胜求人。",
            "梅花落尽青山远，深掩柴门过一春。"
        ],
        "notes": "",
        "id": "5c1e09e1b0c5f5277e13a4c791742fee"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "落花",
        "preface": "",
        "paragraphs": [
            "南浦云归春亦归，绿杨枝上鸟空啼。",
            "落花满地无人管，一半和香作燕泥。"
        ],
        "notes": "",
        "id": "07d468e6eeb55262525f8f5f530d1249"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "元夕戏题",
        "preface": "",
        "paragraphs": [
            "从教香月转亭西，贪看灯毬忘却归。",
            "挨得玉梅零落尽，蛾儿犹傍鬓边飞。"
        ],
        "notes": "",
        "id": "0d7ec75140c7969c558af11c42354e9d"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "元夕书怀",
        "preface": "",
        "paragraphs": [
            "去岁有灯仍有月，今年无月亦无灯。",
            "谁知此夕吟怀里，看尽寒梅一涧冰。"
        ],
        "notes": "",
        "id": "02ffcdb35baa66f1740bc46707a3ae23"
    }
]