[
    {
        "author": "何锄翁",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "二气旋还，三宫升降，往来於是无穷。",
            "透关神水，铅汞过三峰。",
            "返复周流八脉，戊己炼、阴虎阳龙。",
            "凝情处，金光朗朗，身外见形容。",
            "灵光，真造化，天机深远，推测难通。",
            "算利名酒色，恰似秋风。",
            "大道玄炉进火，三田内养出神功。",
            "功成后，金书来诏，平步赴瑶宫。"
        ],
        "notes": "",
        "id": "06d0afa0dc73c91a8598c331c4cb6b96"
    }
]