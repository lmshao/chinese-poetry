[
    {
        "author": "寰普",
        "dynasty": "唐",
        "type": "诗",
        "rhythmic": "",
        "title": "心珠歌",
        "preface": "",
        "paragraphs": [
            "山僧自达空门久，淬炼心珠功已构。",
            "珠迥玲珑主客分，往往声如师子吼。",
            "师子吼，非常久，皆明佛性真如理。",
            "有时往往自思惟，豁然大意心欢喜。",
            "或造经，或造论，或说渐兮或说顿。",
            "若在诸佛运神通，或在凡夫兴鄙恡。",
            "此心珠，如水月，地角天涯无殊别。",
            "祇因迷悟有参差，所以如来多种说。",
            "地狱趣，饿鬼趣，多种轮回无暂住。",
            "此非诸佛不慈悲，岂非阎王配交做。",
            "劝时流，深体悉，见在心珠勿浪失。",
            "五蕴身全尚不知，百骸散后何处觅。",
            "（见《景德传灯录》卷三十）。"
        ],
        "notes": "",
        "id": "151223cd00a4102ea07e23874498054b"
    }
]