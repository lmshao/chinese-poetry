[
    {
        "author": "何希尧",
        "dynasty": "唐",
        "type": "诗",
        "rhythmic": "",
        "title": "操莲曲",
        "preface": "",
        "paragraphs": [
            "锦莲浮处水粼粼，风外香生袜底尘。",
            "荷叶荷裙相映色，闻歌不见采莲人。"
        ],
        "notes": "",
        "id": "59dda8a8de4a0337134bde8c84bf139d"
    },
    {
        "author": "何希尧",
        "dynasty": "唐",
        "type": "诗",
        "rhythmic": "",
        "title": "一枝花",
        "preface": "",
        "paragraphs": [
            "几树晴葩映水开，乱红狼籍点苍苔。",
            "东风留得残枝在，为惜余芳独看来。"
        ],
        "notes": "",
        "id": "5f6d6e6e29b12eb51d6d7089e52f9053"
    },
    {
        "author": "何希尧",
        "dynasty": "唐",
        "type": "诗",
        "rhythmic": "",
        "title": "柳枝词",
        "preface": "",
        "paragraphs": [
            "大堤杨柳雨沈沈，万缕千条惹恨深。",
            "飞絮满天人去远，东风无力系春心。"
        ],
        "notes": "",
        "id": "9bea559ee965e9f5c2f86208adc1925b"
    },
    {
        "author": "何希尧",
        "dynasty": "唐",
        "type": "诗",
        "rhythmic": "",
        "title": "海棠",
        "preface": "",
        "paragraphs": [
            "著雨胭脂点点消，半开时节最妖娆。",
            "谁家更有黄金屋，深锁东风贮阿娇。"
        ],
        "notes": "",
        "id": "61235273496c8f9db4293360d5960602"
    }
]