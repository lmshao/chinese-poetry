[
    {
        "author": "浑惟明",
        "dynasty": "唐",
        "type": "诗",
        "rhythmic": "",
        "title": "谒圣容",
        "preface": "",
        "paragraphs": [
            "法雨震天雷，祁山一半颓。",
            "鳞鳞碧玉色，寂寂现如来。",
            "缧髻从烟合，圆光满月开。",
            "从兹一顶谒，永劫去尘埃。"
        ],
        "notes": "",
        "id": "f411ba6fc03d0e66500029713521742a"
    },
    {
        "author": "浑惟明",
        "dynasty": "唐",
        "type": "诗",
        "rhythmic": "",
        "title": "吐蕃党舍人临刑",
        "preface": "",
        "paragraphs": [
            "生死谁能免，嗟君最可怜。",
            "幼男犹在抱，老母未终年。",
            "为复冥徒任，为当命合然。",
            "设将泉下事，时向梦中传。",
            "（均见伯三六一九卷，原署「浑维明」）。"
        ],
        "notes": "",
        "id": "757975b1981fd4dbdc54f7c27d1a44c9"
    }
]