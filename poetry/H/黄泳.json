[
    {
        "author": "黄泳",
        "dynasty": "宋",
        "type": "诗",
        "rhythmic": "",
        "title": "题昼寝宫人图应制",
        "preface": "",
        "paragraphs": [
            "御手指婵娟，春风昼日眠。",
            "粉匀香汗湿，髻压鬓云偏。",
            "柳妬眉间绿，桃惊脸上鲜。",
            "梦魂何处是，应绕帝王边。"
        ],
        "notes": "",
        "id": "9e2581443e1dcdc60cbe4b474da1e991"
    },
    {
        "author": "黄泳",
        "dynasty": "宋",
        "type": "诗",
        "rhythmic": "",
        "title": "为师宪兄悼侍儿倩倩  其一",
        "preface": "",
        "paragraphs": [
            "兰质蕙心何所在，风魂云魄去难招。",
            "子规叫断黄昏月，疑是佳人恨未消。"
        ],
        "notes": "",
        "id": "deeb2e8ad8b6f92164252f5747f50749"
    },
    {
        "author": "黄泳",
        "dynasty": "宋",
        "type": "诗",
        "rhythmic": "",
        "title": "为师宪兄悼侍儿倩倩  其二",
        "preface": "",
        "paragraphs": [
            "含怨衔辛情脉脉，家人强遣试春衫。",
            "也知不作坚牢玉，祇向人间三十三。"
        ],
        "notes": "",
        "id": "4b251e1b8a25b30b30958de7af32f58e"
    }
]