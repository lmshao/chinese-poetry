[
    {
        "author": "黄觉",
        "dynasty": "宋",
        "type": "诗",
        "rhythmic": "",
        "title": "送梅昌言出镇太原",
        "preface": "",
        "paragraphs": [
            "五马雍容出镇时，都人争看好风仪。",
            "文章一代喧高价，忠直三朝受圣知。",
            "帐下军容生剑戟，门前行色拥旌旗。",
            "云笼古戍黄榆暗，雪满长郊白草衰。",
            "出去暂开貔虎幕，归来须占凤皇池。",
            "鬓间未有一茎白，陶铸苍生固不迟。"
        ],
        "notes": "",
        "id": "096d5acd548e9ceb49baef6a09e6fcc0"
    },
    {
        "author": "黄觉",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "床头历日无多字，屈指明年七十三。"
        ],
        "notes": "",
        "id": "a4ed9dc792f4851a16cb3bbf891b5132"
    }
]