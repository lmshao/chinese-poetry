[
    {
        "author": "韩应",
        "dynasty": "宋",
        "type": "诗",
        "rhythmic": "",
        "title": "陈素斋席上",
        "preface": "",
        "paragraphs": [
            "自得沧洲趣，门开接钓矶。",
            "江光翻夕照，岚气上秋衣。",
            "心苦一官冷，吟多万事违。",
            "何如明月夜，有客扣林扉。"
        ],
        "notes": "",
        "id": "e8b4faf9ea0b3164d3ab20bf8f52956c"
    },
    {
        "author": "韩应",
        "dynasty": "宋",
        "type": "诗",
        "rhythmic": "",
        "title": "李介山席上",
        "preface": "",
        "paragraphs": [
            "野屋与僧邻，萧然隔市尘。",
            "好山晴入户，幽鸟晚依人。",
            "雨歇竹光润，风生荷气新。",
            "故人同此趣，来往日相亲。"
        ],
        "notes": "",
        "id": "a5f43863579ba2e11d5dc1342636c086"
    },
    {
        "author": "韩应",
        "dynasty": "宋",
        "type": "诗",
        "rhythmic": "",
        "title": "丁氏宅",
        "preface": "",
        "paragraphs": [
            "接竹引山泉，菖阳满石盆。",
            "秋高松落子，岁久鹤生孙。",
            "古壁寒藤上，前人旧墨存。",
            "平生箕颍兴，风度有谁尊。"
        ],
        "notes": "",
        "id": "b77efe17877b86c571f81412664d8ecf"
    }
]