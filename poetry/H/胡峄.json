[
    {
        "author": "胡峄",
        "dynasty": "宋",
        "type": "诗",
        "rhythmic": "",
        "title": "昆山夜泊舟中遣怀",
        "preface": "",
        "paragraphs": [
            "念昔扶衰别故城，敢期身见稍休兵。",
            "连年防患秋更急，此节浮家夜亦行。",
            "梦里不应追昨梦，生前聊复且偷生。",
            "空中鸟迹谁能记，万古由来一妄情。"
        ],
        "notes": "",
        "id": "16d0ee715df64164f0c01e15eab85c30"
    },
    {
        "author": "胡峄",
        "dynasty": "宋",
        "type": "诗",
        "rhythmic": "",
        "title": "泊昆山",
        "preface": "",
        "paragraphs": [
            "疾风欺雨透蓬船，拥被和衣昼亦眠。",
            "儿女登临余脚力，更随明月遶山前。"
        ],
        "notes": "",
        "id": "1706749c5c3642d6fb72b25fd57e3f6d"
    },
    {
        "author": "胡峄",
        "dynasty": "宋",
        "type": "诗",
        "rhythmic": "",
        "title": "同仲南弟游慧聚寺",
        "preface": "",
        "paragraphs": [
            "政欲相携紫翠间，不堪风雨径催还。",
            "何时更上月华阁，细认真山与假山。"
        ],
        "notes": "",
        "id": "fc97be560e6cba8f5036a22fa635deb8"
    },
    {
        "author": "胡峄",
        "dynasty": "宋",
        "type": "诗",
        "rhythmic": "",
        "title": "过百家瀼",
        "preface": "",
        "paragraphs": [
            "风雨留人阻去程，扶衰上冢过清明。",
            "百家瀼里犹掀簸，那得江神不世情。"
        ],
        "notes": "",
        "id": "9fb7d0adfcd85a6f2e87caa80fce7798"
    }
]