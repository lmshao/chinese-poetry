[
    {
        "author": "黄子功",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "绾纤钓台下，敛任谒严陵。",
            "石矶封藓，一笑挟策独先登。",
            "山献修蛾几抹，江绕青罗千顷，今古富春声。",
            "行有二三子，心迹喜双清。",
            "吊羊裘，追往躅，尚仪型。",
            "丹青洒落三反，谁动紫垣星。",
            "重袖调元大手，归傲纶巾一线，志不在寒鲸。",
            "千载仰风节，鸿鹄自冥冥。"
        ],
        "notes": "",
        "id": "a5a5c212c41e92248e40905d75844d1d"
    }
]