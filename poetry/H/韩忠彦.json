[
    {
        "author": "韩忠彦",
        "dynasty": "宋",
        "type": "诗",
        "rhythmic": "",
        "title": "题江干初雪图",
        "preface": "",
        "paragraphs": [
            "诸公当日聚岩廊，半谪南荒半已亡。",
            "唯有紫枢黄阁老，再开图画看潇湘。"
        ],
        "notes": "",
        "id": "eb9ef57134aba251fa7ea921af0a80e3"
    },
    {
        "author": "韩忠彦",
        "dynasty": "宋",
        "type": "诗",
        "rhythmic": "",
        "title": "驾幸太学",
        "preface": "",
        "paragraphs": [
            "恢崇儒教顿生光，天子亲来幸上庠。",
            "星弁煌煌环帝座，霜袍密密缀周行。",
            "庙祠稽首尊先圣，书义终篇劝嗣王。",
            "学道深惭非入室，此辰荣事亦升堂。"
        ],
        "notes": "",
        "id": "7de01da9e9caa80d5d28a590ec2b1ed9"
    },
    {
        "author": "韩忠彦",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "风开笑颊轻桃艳，雨带啼痕白玉容。",
            "蝶舞只疑残雪压，月明惟觉异香浓。"
        ],
        "notes": "",
        "id": "14f5de42449f9ab43e2767ea6cbda815"
    }
]