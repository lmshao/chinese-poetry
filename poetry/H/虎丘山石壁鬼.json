[
    {
        "author": "虎丘山石壁鬼",
        "dynasty": "唐",
        "type": "诗",
        "rhythmic": "",
        "title": "诗二首 一",
        "preface": "",
        "paragraphs": [
            "高松多悲风，萧萧清且哀。",
            "南山接幽垅，幽垅空崔嵬。",
            "白日徒昭昭，不照长夜台。",
            "虽知生者乐，魂魄安能回。",
            "况复念所亲，恸哭心肝摧。",
            "恸哭更何言，哀哉复哀哉。"
        ],
        "notes": "",
        "id": "c4fe23bec42d008df6f883e47f84ead4"
    },
    {
        "author": "虎丘山石壁鬼",
        "dynasty": "唐",
        "type": "诗",
        "rhythmic": "",
        "title": "诗二首 二",
        "preface": "",
        "paragraphs": [
            "神仙不可学，形化空游魂。",
            "白日非我朝，青松为我门。",
            "虽复隔幽显，犹知念子孙。",
            "何以遣悲惋，万物归其根。",
            "寄语世上人，莫厌临芳尊。",
            "庄生问枯骨，三乐成虚言。"
        ],
        "notes": "",
        "id": "d325805200f703e9fec57f2b2de0bd30"
    },
    {
        "author": "虎丘山石壁鬼",
        "dynasty": "唐",
        "type": "诗",
        "rhythmic": "",
        "title": "祭后见石上诗",
        "preface": "",
        "paragraphs": [
            "幽明虽异路，平昔忝攻文。",
            "欲知潜昧处，山北两孤坟。"
        ],
        "notes": "",
        "id": "74867ae93cf79d742a8880bcdf77684e"
    }
]