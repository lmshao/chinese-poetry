[
    {
        "author": "胡则",
        "dynasty": "宋",
        "type": "诗",
        "rhythmic": "",
        "title": "别方岩",
        "preface": "",
        "paragraphs": [
            "寓居峰顶寺，不觉度炎天。",
            "山叟频为约，林僧每出禅。",
            "虚怀思往事，宴坐息诸缘。",
            "照像龛镫暗，通宵磬韵传。",
            "宴心资寂寞，琢句极幽玄。",
            "拾菌寒云外，烹茶翠竹前。",
            "远阴临岳树，清响落岩泉。",
            "僻道无来客，深秋足乱蝉。",
            "松风生井浪，溪雨长苔钱。",
            "自省浮尘世，终难住永年。",
            "徧游曾宛转，欲别重留连。",
            "明日东西路，依依独黯然。"
        ],
        "notes": "",
        "id": "c9d33e69089353daf03a9fd6c9bb7843"
    },
    {
        "author": "胡则",
        "dynasty": "宋",
        "type": "诗",
        "rhythmic": "",
        "title": "及第",
        "preface": "",
        "paragraphs": [
            "金榜名传四海知，太平时合称男儿。",
            "五言似剑裁鳞角，七字如刀斫桂枝。",
            "御苑得题朝帝日，家乡佩印拜亲时。",
            "小花桥畔人人爱，一带清风雨露随。"
        ],
        "notes": "",
        "id": "5554536b17c65608f79f732f96e282dd"
    },
    {
        "author": "胡则",
        "dynasty": "宋",
        "type": "诗",
        "rhythmic": "",
        "title": "题紫霄观",
        "preface": "",
        "paragraphs": [
            "绮霞重叠武陵溪，溪岭相逢路不迷。",
            "白石洞天人不到，碧桃花下马频嘶。",
            "深倾玉液琴声细，旋煮胡麻月色低。",
            "犹恨此身闲未得，好同刘阮灌芝畦。"
        ],
        "notes": "",
        "id": "3f0a7723e488234311f40bdc22232be4"
    },
    {
        "author": "胡则",
        "dynasty": "宋",
        "type": "诗",
        "rhythmic": "",
        "title": "酬和二章拜呈慈云大师伏惟采览 和桂子",
        "preface": "",
        "paragraphs": [
            "孤峰耸高桂，千载同一日。",
            "秋气正飞霜，天风落丹实。",
            "纷纷宝砌傍，颗颗露珠密。",
            "始自月中来，又从骊颔出。",
            "香浮古佛刹，光照高僧室。",
            "吴越饶珍异，金玉非俦匹。",
            "尝咏贤人诗，未载史臣笔。",
            "至矣天竺山，山灵诞奇物。"
        ],
        "notes": "",
        "id": "1f9b5b0447d1c7c54cb5767794636f51"
    },
    {
        "author": "胡则",
        "dynasty": "宋",
        "type": "诗",
        "rhythmic": "",
        "title": "酬和二章拜呈慈云大师伏惟采览 和种桂",
        "preface": "",
        "paragraphs": [
            "累累丹桂子，秋落古禅关。",
            "乍到圆蟾窟，潜依灵鹫山。",
            "始知尘外有，会向月中攀。",
            "千载孤峰上，清阴与客闲。"
        ],
        "notes": "",
        "id": "823ea0f7e2636fc0c410b96f0269572c"
    },
    {
        "author": "胡则",
        "dynasty": "宋",
        "type": "诗",
        "rhythmic": "",
        "title": "奏免衢婺丁钱",
        "preface": "",
        "paragraphs": [
            "六十年来见弊由，仰蒙龙勅降南州。",
            "丁钱永免无拘束，苗米常宜有限收。",
            "青嶂瀑泉呼万岁，碧天星月照千秋。",
            "臣今未恨生身晚，长喜王民绍见休。"
        ],
        "notes": "",
        "id": "83c6a7859f80876a54d0be88853d3bb8"
    },
    {
        "author": "胡则",
        "dynasty": "宋",
        "type": "诗",
        "rhythmic": "",
        "title": "题严子陵祠堂",
        "preface": "",
        "paragraphs": [
            "占断烟波七里滩，渔蓑轻拂汉衣冠。",
            "高踪磨出云涯碧，清节照开秋水寒。",
            "泽国几家供庙食，客星千载落云墩。",
            "我来亦有沙洲兴，愿借先生旧钓竿。"
        ],
        "notes": "",
        "id": "e9e26a0ae4d83a690348670e9707e5c8"
    },
    {
        "author": "胡则",
        "dynasty": "宋",
        "type": "诗",
        "rhythmic": "",
        "title": "存目  其一",
        "preface": "",
        "paragraphs": [
            "诗题：水村首句：画桡两两枕汀沙。"
        ],
        "notes": "",
        "id": "e9278559473339f227637ad1f742e513"
    },
    {
        "author": "胡则",
        "dynasty": "宋",
        "type": "诗",
        "rhythmic": "",
        "title": "存目  其二",
        "preface": "",
        "paragraphs": [
            "诗题：夜坐闻竹声示姪首句：室明窗有灯。"
        ],
        "notes": "",
        "id": "d96b31b500ded15ad4af781d2710bedd"
    }
]