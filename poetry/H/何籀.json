[
    {
        "author": "何籀",
        "dynasty": "宋",
        "type": "词",
        "rhythmic": "宴清都",
        "title": "",
        "preface": "",
        "paragraphs": [
            "细草沿阶软。",
            "迟日薄，蕙风轻蔼微暖。",
            "春工靳惜，桃红尚小，柳芽犹短。",
            "罗帏绣幕高卷。",
            "又早是、歌慵笑懒。",
            "凭画楼，那更天远，山远，水远，人远。",
            "堪叹。",
            "傅粉疏狂，窃香俊雅，无计拘管。",
            "青丝绊马，红巾寄泪，甚处迷恋。",
            "无言泪珠零乱。",
            "翠袖滴、重重渍遍。",
            "故要知、别后思量。",
            "归时觑见。"
        ],
        "notes": "",
        "id": "0e4774799639952abf7991f0fb0c901b"
    }
]