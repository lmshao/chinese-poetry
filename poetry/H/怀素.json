[
    {
        "author": "怀素",
        "dynasty": "唐",
        "type": "诗",
        "rhythmic": "",
        "title": "题张僧繇醉僧图",
        "preface": "",
        "paragraphs": [
            "人人送酒不曾沽，终日松间挂一壶。",
            "草圣欲成狂便发，真堪画入醉僧图。"
        ],
        "notes": "",
        "id": "b74dbf3bb90c691bd1888da27992800a"
    },
    {
        "author": "怀素",
        "dynasty": "唐",
        "type": "诗",
        "rhythmic": "",
        "title": "寄衡岳僧",
        "preface": "",
        "paragraphs": [
            "祝融高座对寒峰，云水昭丘几万重。",
            "五月衲衣犹近火，起来白鹤冷青松。"
        ],
        "notes": "",
        "id": "fea75310401bb46ce3d671a1bd773d21"
    },
    {
        "author": "怀素",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "人人来问此中妙，怀素自云初不知。",
            "（见明汪珂玉《汪氏珊瑚网法书题跋》卷二《藏真草书清净经》附刘世昌跋引）（按：《全唐诗》卷八○八收怀素诗二首，传云：「怀素，京兆人，从玄奘法师出家，上元三年，诏住西太原寺，寻归西京。",
            "以草书名。",
            "」此传实将同名之另一僧事迹误入。",
            "玄奘法嗣怀素，事迹详《开元释教录》卷九，《宋高僧传》卷十四，精于四分律，未闻其能诗善书。",
            "所收二诗，皆以草书名世之长沙僧怀素作。",
            "《题张僧繇醉僧图》，出《图画见闻志》卷五：「又僧繇曾作《醉僧图》传于世，长沙僧怀素有诗云〖略。",
            "〗」又米芾《书史》云：「怀素草书『祝融高座对寒峰』绿绢帖两行，此字最佳，石紫微常刻石。",
            "」所引一句，即《寄衡岳僧》之首句。",
            "《沅湘耆旧集》卷十收二诗归长沙草书僧，是。",
            "）。"
        ],
        "notes": "",
        "id": "9c45101a5b4fb470f1ef01e6d2db0c0d"
    }
]