[
    {
        "author": "胡权",
        "dynasty": "唐",
        "type": "诗",
        "rhythmic": "",
        "title": "济川用舟檝",
        "preface": "",
        "paragraphs": [
            "渺渺水连天，归程想几千。",
            "孤舟辞曲岸，轻檝济长川。",
            "迥指波涛雪，回瞻岛屿烟。",
            "心迷沧海上，目断白云边。",
            "泛滥虽无定，维持且自专。",
            "还如圣明代，理国用英贤。"
        ],
        "notes": "",
        "id": "678c827418801482e7ca3197749b7295"
    },
    {
        "author": "胡权",
        "dynasty": "宋",
        "type": "诗",
        "rhythmic": "",
        "title": "殊圣寺",
        "preface": "",
        "paragraphs": [
            "不是等闲到，须知会合稀。",
            "水行清骨髪，云卧冷裳衣。",
            "桐挂秋阴薄，松寒露气肥。",
            "共吟有佳致，何苦只言归。"
        ],
        "notes": "",
        "id": "d04fce521147f72de17e86d847fed90c"
    }
]