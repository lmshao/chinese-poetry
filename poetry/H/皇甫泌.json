[
    {
        "author": "皇甫泌",
        "dynasty": "宋",
        "type": "诗",
        "rhythmic": "",
        "title": "送梵才上人归天台  其一",
        "preface": "",
        "paragraphs": [
            "昔在童蒙岁，学礼暨诗书。",
            "肃肃秉庭训，罔敢宁斯须。",
            "积习将一纪，心目多勤劬。",
            "本此修拙辞，阶之登仕途。",
            "得以施所学，闻者谓之迂。",
            "吾道固未行，或嗤为腐儒。",
            "腐诚如所云，儒非吾敢居。",
            "时英贱民政，亦诮官之麄。",
            "嘉言屡诒勗，周旋画伟谟。",
            "胡不事章句，清贵无加于。",
            "我闻今学者，为人不自图。",
            "六朝文物壅，化源由是枯。",
            "华文媿不能，迷深甘守株。",
            "古人不得见，临风重欷歔。"
        ],
        "notes": "",
        "id": "6fcd769c1b31ec5321801555039581fd"
    },
    {
        "author": "皇甫泌",
        "dynasty": "宋",
        "type": "诗",
        "rhythmic": "",
        "title": "送梵才上人归天台  其二",
        "preface": "",
        "paragraphs": [
            "美玉不自贵，贵之者良工。",
            "高才不自明，明之者至公。",
            "和璞文未刻，他山石正同。",
            "子虚赋未行，相如车不东。",
            "我今征此词，亦将拟未通。",
            "粤有空门子，孕秀赤城中。",
            "性静不欲俗，诗癖俄在躬。",
            "意淳自高古，言雅思变风。",
            "劳劳不称年，名尚高远聪。",
            "我来山月乡，即貌知困蒙。",
            "吾师道虽否，天子方文崇。",
            "一旦因得意，诵之于六宫。"
        ],
        "notes": "",
        "id": "c69c0d5633d7ca047e9b0ce1a18752c7"
    }
]