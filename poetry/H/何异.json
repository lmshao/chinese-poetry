[
    {
        "author": "何异",
        "dynasty": "宋",
        "type": "诗",
        "rhythmic": "",
        "title": "玉笥山邓仙",
        "preface": "",
        "paragraphs": [
            "有怀霁月光风度，出宰青山绿水乡。",
            "羽檄交驰公事了，一铺真画一炉香。"
        ],
        "notes": "",
        "id": "e1f4a9333081aa6e77e908c914711a93"
    },
    {
        "author": "何异",
        "dynasty": "宋",
        "type": "诗",
        "rhythmic": "",
        "title": "一犁春雨图",
        "preface": "",
        "paragraphs": [
            "负郭先畴二顷余，饱看雨后著耕夫。",
            "软红尘里家山梦，却就君家阅画图。"
        ],
        "notes": "",
        "id": "2235d8327b2f83f384df63cad6d4a205"
    },
    {
        "author": "何异",
        "dynasty": "宋",
        "type": "诗",
        "rhythmic": "",
        "title": "章少机建小阁用陈伯强韵",
        "preface": "",
        "paragraphs": [
            "楼居草草假三间，便觉星辰手可攀。",
            "最喜坐中先得月，不妨睡处也看山。",
            "林疏啼鸟秋弹曲，天阔飞鸿晓卷班。",
            "对镜清吟无限好，典衣冷债几时还。"
        ],
        "notes": "",
        "id": "827248c62c810d520bd603592e950e9b"
    },
    {
        "author": "何异",
        "dynasty": "宋",
        "type": "诗",
        "rhythmic": "",
        "title": "题李国博东园",
        "preface": "",
        "paragraphs": [
            "东园吟思玉蟾清，园客开门古意生。",
            "冰砚云灯深洞宇，春花秋草旧宫城。",
            "人藏密树寻声见，鹭下寒池照影惊。",
            "三十分司泉石主，马蹄尘外得闻名。"
        ],
        "notes": "",
        "id": "31fdbe93c93a06fe3a9087624eab8b78"
    },
    {
        "author": "何异",
        "dynasty": "宋",
        "type": "诗",
        "rhythmic": "",
        "title": "题环翠阁",
        "preface": "",
        "paragraphs": [
            "环翠阁边无点埃，尽收清致助吟才。",
            "溪头月落渔烟散，岸口城低野色来。",
            "斜槛半依秋树出，小窗知为北山开。",
            "沙禽古水闲相趁，悮入疏帘静却回。"
        ],
        "notes": "",
        "id": "df22dd36b477e75c41295d45b578291d"
    },
    {
        "author": "何异",
        "dynasty": "宋",
        "type": "诗",
        "rhythmic": "",
        "title": "宗老堂",
        "preface": "",
        "paragraphs": [
            "岿然独存灵光殿，再世袭封康乐公。",
            "此堂宗老正类此，尽在相传衣钵中。",
            "佳人一笑粲玉齿，愿公寿考仍欢喜。",
            "子如父，父如子，灯灯接续无穷已。"
        ],
        "notes": "",
        "id": "2b56260bcd5be16057fbf167aa5bf1e8"
    },
    {
        "author": "何异",
        "dynasty": "宋",
        "type": "诗",
        "rhythmic": "",
        "title": "控巴台  其一",
        "preface": "",
        "paragraphs": [
            "阅武弓刀劲利，留宾歌舞清妍。",
            "红映连樯灯火，翠浮隔岸人烟。"
        ],
        "notes": "",
        "id": "752317fa46f5475f1701afeebdd73a81"
    },
    {
        "author": "何异",
        "dynasty": "宋",
        "type": "诗",
        "rhythmic": "",
        "title": "控巴台  其二",
        "preface": "",
        "paragraphs": [
            "台上小留归客，台前稳系扁舟。",
            "三宿翠微阁上，一程白帝城头。"
        ],
        "notes": "",
        "id": "399cb0a80663e220eb2e7d32e35ebbb2"
    },
    {
        "author": "何异",
        "dynasty": "宋",
        "type": "诗",
        "rhythmic": "",
        "title": "浮石山庄",
        "preface": "",
        "paragraphs": [
            "天巧不易觑，觑巧不难著。",
            "狐裘或反衣，铸铁真成错。",
            "此亭对此石，层层水初落。",
            "凭高得其要，他景皆可略。",
            "苍波绕庐阜，白浪萦衡霍。",
            "鱼龙出变怪，鳞鬣纷拏攫。",
            "初疑海上来，根株相连络。",
            "又疑泗滨渡，清润可磨琢。",
            "水石两奇特，宾主一笑乐。",
            "犹想岘山亭，清名与山托。"
        ],
        "notes": "",
        "id": "e0a3ec9e5e59a6fec703caa7d2363b85"
    },
    {
        "author": "何异",
        "dynasty": "宋",
        "type": "诗",
        "rhythmic": "",
        "title": "高峰山",
        "preface": "",
        "paragraphs": [
            "快登十里坛，望极千里眼。",
            "天近风转清，地高日难晚。",
            "禽声自圆熟，山色真平远。",
            "再来除荆棘，踏月归路稳。"
        ],
        "notes": "",
        "id": "008fc74dda03fb81f29bcec9d0da5da4"
    },
    {
        "author": "何异",
        "dynasty": "宋",
        "type": "诗",
        "rhythmic": "",
        "title": "安源院",
        "preface": "",
        "paragraphs": [
            "施田乐贰卿，读书吴吏部。",
            "石迹犹可寻，青山亦如故。",
            "春深笋蕨香，岁熟仓箱富。",
            "坐久遂忘归，更问钟山路。"
        ],
        "notes": "",
        "id": "68e536fd342d287db6caae825dff6eed"
    },
    {
        "author": "何异",
        "dynasty": "宋",
        "type": "诗",
        "rhythmic": "",
        "title": "钟山寺",
        "preface": "",
        "paragraphs": [
            "贰卿追绿野，一壑饱清泉。",
            "诗到永嘉上，山如灵隠前。",
            "生涯归古寺，遗照对枯禅。",
            "二百余年话，来同三月天。"
        ],
        "notes": "",
        "id": "fbbf02820095338242e9fe64440c9158"
    },
    {
        "author": "何异",
        "dynasty": "宋",
        "type": "诗",
        "rhythmic": "",
        "title": "大华山",
        "preface": "",
        "paragraphs": [
            "地灵推宝盖，奇崛跨三州。",
            "帝座联枢极，星躔值斗牛。",
            "江南夸绝胜，仙伯揖浮邱。",
            "旧观依山脚，崇坛冠岭头。",
            "怀哉二真意，特地一时留。",
            "争谓神丹熟，谁知瑞气浮。",
            "妄传异人气，遽遣老臣收。",
            "云外尝交战，风前枉运筹。",
            "利锋皆瓦砾，勇锐失貔貅。",
            "歛帜惊逋伏，还兵敢逗遛。",
            "桂司归内府，芝检动前旒。",
            "遗镞砮牙细，缠滩马迹稠。",
            "一承丹凰诏，双拥翠云裘。",
            "功满三千行，神参八极游。",
            "后先鸾与鹤，乘跨虎兼虬。",
            "仙乐宣新响，文枰化故楸。",
            "玄坛开豁敞，紫洞锁深幽。",
            "鸡豢余空窦，龙投按旧湫。",
            "斩妖留血树，化石望仙舟。",
            "鹅垍晴飞雪，茶凹暑挟秋。",
            "退心披峻岭，浄手掬寒流。",
            "石锐矛头似，山长剑脊侔。",
            "路危行九曲，台险过三休。",
            "灵药从人乞，薰炉足意谋。",
            "三庐腾瑞相，五岳记真游。",
            "雷电归驱使，云天托庇庥。",
            "遗踪难纪载，著句欠旁搜。",
            "四万八千岁，五城十二楼。",
            "近疑连绛阙，远想接沧洲。",
            "招隠仙翁意，吾簪此可投。"
        ],
        "notes": "",
        "id": "36ebf734f5cee6b816def4b2e1014697"
    }
]