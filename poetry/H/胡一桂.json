[
    {
        "author": "胡一桂",
        "dynasty": "宋",
        "type": "诗",
        "rhythmic": "",
        "title": "冬至寓建阳作",
        "preface": "",
        "paragraphs": [
            "绣日添汉宫，书云纪晋观。",
            "山家独奚为，刚肠占易彖。",
            "幽人意欣然，起坐视晴汉。",
            "大化回初阳，漫漫今已旦。",
            "川泳有游鱼，云飞见翔雁。",
            "滞留本何心，永怀发孤叹。",
            "诚哉利攸往，观辞思过半。"
        ],
        "notes": "",
        "id": "10ddef65b27e07af2cb41f6ba760002a"
    },
    {
        "author": "胡一桂",
        "dynasty": "宋",
        "type": "诗",
        "rhythmic": "",
        "title": "至日建中次季真韵",
        "preface": "",
        "paragraphs": [
            "尽日劳劳烟雨里，此行谁识是欤非。",
            "翩然芒𪨗相随处，正见梅花欲放时。",
            "太极便堪窥易蕴，黄钟初可验葭飞。",
            "天心子半无移改，细玩尧夫至日诗。"
        ],
        "notes": "",
        "id": "4c42619faa1e1da82fe06654947e28fc"
    }
]