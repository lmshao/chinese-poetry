[
    {
        "author": "韩丕",
        "dynasty": "宋",
        "type": "诗",
        "rhythmic": "",
        "title": "禁林䜩会之什",
        "preface": "",
        "paragraphs": [
            "鼇宫明丽倚春寒，䜩会群仙喜纵观。",
            "圣作照临新日月，御书飞动集龙鸾。",
            "绮谈雅似闻天乐，琼夜香胜饮露盘。",
            "坐久杳同玄圃外，吟余飘若碧云端。",
            "演纶视草微才怯，□□□□霈泽宽。",
            "因想前贤倍知幸，多云遭值太平难。"
        ],
        "notes": "",
        "id": "44769deeb3524832f9b98984b5bef17b"
    },
    {
        "author": "韩丕",
        "dynasty": "宋",
        "type": "诗",
        "rhythmic": "",
        "title": "寄岳阳刘从事",
        "preface": "",
        "paragraphs": [
            "秋来忆故人，寓目临大野。",
            "远近闻清商，依稀奏豳雅。",
            "经霜树半红，无风叶自下。",
            "一片洞庭心，聊凭塞鸿写。"
        ],
        "notes": "",
        "id": "3fff5ceec14ce676912e9cd6b46440ab"
    },
    {
        "author": "韩丕",
        "dynasty": "宋",
        "type": "诗",
        "rhythmic": "",
        "title": "菊",
        "preface": "",
        "paragraphs": [
            "造化功夫异异端，自缘开晚少人看。",
            "若教总似陶潜眼，肯向芳春赏牡丹。"
        ],
        "notes": "",
        "id": "03784afaf6a50d24fd21a380451fd2d9"
    }
]