[
    {
        "author": "胡清",
        "dynasty": "宋",
        "type": "诗",
        "rhythmic": "",
        "title": "压云轩",
        "preface": "",
        "paragraphs": [
            "谁建危亭压翠微，画簷直与暮云齐。",
            "有时一片岩隈起，带与老僧山下归。"
        ],
        "notes": "",
        "id": "6f255ee51a2319f7869f1887eb6ee946"
    },
    {
        "author": "胡清",
        "dynasty": "宋",
        "type": "诗",
        "rhythmic": "",
        "title": "轩旁小柏",
        "preface": "",
        "paragraphs": [
            "栽傍岩隈未足看，为言斤斧莫无端。",
            "它时直入抡材手，不独青青保岁寒。"
        ],
        "notes": "",
        "id": "39024316b9fa3dcb08594b8cb7853f89"
    }
]