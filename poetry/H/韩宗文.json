[
    {
        "author": "韩宗文",
        "dynasty": "宋",
        "type": "诗",
        "rhythmic": "",
        "title": "醉眠亭三首  其一",
        "preface": "",
        "paragraphs": [
            "万虑中来搅不眠，醉时一觉自陶然。",
            "冥冥固已忘天地，岂向杯中觅圣贤。"
        ],
        "notes": "",
        "id": "3009be52c19c371b4cdfb2182c50be79"
    },
    {
        "author": "韩宗文",
        "dynasty": "宋",
        "type": "诗",
        "rhythmic": "",
        "title": "醉眠亭三首  其二",
        "preface": "",
        "paragraphs": [
            "得酒休论饮得仙，醉中遗物为神全。",
            "世闲反复无穷事，吏部难忘抱瓮眠。"
        ],
        "notes": "",
        "id": "4d7e603ffbffa6d3a4210d852f051c02"
    },
    {
        "author": "韩宗文",
        "dynasty": "宋",
        "type": "诗",
        "rhythmic": "",
        "title": "醉眠亭三首  其三",
        "preface": "",
        "paragraphs": [
            "昔有遗贤世所怜，沧浪亭下醉时眠。",
            "松江变酒终难待，却对残灯理短编。"
        ],
        "notes": "",
        "id": "bf30a4de9e78b320d4a0bc4a944f6b8b"
    }
]