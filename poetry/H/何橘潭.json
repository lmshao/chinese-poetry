[
    {
        "author": "何橘潭",
        "dynasty": "宋",
        "type": "诗",
        "rhythmic": "",
        "title": "木犀",
        "preface": "",
        "paragraphs": [
            "露洗金虫一半开，层层碧玉映楼台。",
            "西风昨夜吹香过，人在栏干待月来。"
        ],
        "notes": "",
        "id": "02bc66b5e5df23a0b933de23542f5713"
    },
    {
        "author": "何橘潭",
        "dynasty": "宋",
        "type": "诗",
        "rhythmic": "",
        "title": "咏梅",
        "preface": "",
        "paragraphs": [
            "千古甘心冷淡中，却于春事不相同。",
            "东风祇解吹花落，吹得花开是北风。"
        ],
        "notes": "",
        "id": "5d93c8de755a7ace549c6393651207a2"
    }
]