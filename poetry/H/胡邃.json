[
    {
        "author": "胡邃",
        "dynasty": "宋",
        "type": "诗",
        "rhythmic": "",
        "title": "建炎丞相成国吕忠穆公退老堂诗  其一",
        "preface": "",
        "paragraphs": [
            "名重功高服搢绅，精神图画在麒麟。",
            "去提黼扆还天子，归与园林作主人。",
            "三径松筠供啸傲，一堂风月替嚣尘。",
            "时平自有无穷事，谁解如公早退身。"
        ],
        "notes": "",
        "id": "101dedab168fcc1628dc8fa087aed117"
    },
    {
        "author": "胡邃",
        "dynasty": "宋",
        "type": "诗",
        "rhythmic": "",
        "title": "建炎丞相成国吕忠穆公退老堂诗  其二",
        "preface": "",
        "paragraphs": [
            "戡定兵戈古所难，盛名何啻重于山。",
            "收身矢石征诛外，放意林泉杳霭间。",
            "曾是神龙犹解蛰，岂惟飞鸟会知还。",
            "上方当宁思元老，正恐询谋未许闲。"
        ],
        "notes": "",
        "id": "c3cf963c4f258d8c1b3c65414c920792"
    }
]