[
    {
        "author": "贺兰暹",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "玉貌自宜双黛翠，桃花独笑一枝春。",
            "秋水未鸣游女佩，寒云空满望夫山。",
            "黄阁暮虫罗户牗，紫庭春草遍阶墀。",
            "绿耳半蔓湘浦竹，骊文乱点武陵花。",
            "辽阳客路千峰引，蓟北乡心片月知。",
            "山云渺渺川程远，木叶萧萧鴈过初。",
            "回鴈不传乡信去，秋风偏向客衣寒。",
            "千峰黛色因晴出，百谷泉声欲暮寒。",
            "黛色迥临沧海上，泉声遥落白云中。",
            "喜遇近臣杨得意，慙非词客马相如。",
            "秋迎晓月鸿声早，日暎深山水气寒。"
        ],
        "notes": "",
        "id": "facca6c1d3b916826b52a3c332100b64"
    }
]