[
    {
        "author": "胡安国",
        "dynasty": "宋",
        "type": "诗",
        "rhythmic": "",
        "title": "春日书怀",
        "preface": "",
        "paragraphs": [
            "一气本无息，春风花又开。",
            "景多闲后见，诗好静中来。",
            "午枕庄周梦，东轩靖节杯。",
            "不须篱畔菊，能制暮龄颓。"
        ],
        "notes": "",
        "id": "2e357e294bec0b6667c26433cd815d45"
    },
    {
        "author": "胡安国",
        "dynasty": "宋",
        "type": "诗",
        "rhythmic": "",
        "title": "首夏言怀",
        "preface": "",
        "paragraphs": [
            "白日延清景，红芳转绿阴。",
            "川云长淡荡，鱼鸟自高深。",
            "静养中和气，闲消忿欲心。",
            "此情虽不语，沙界总知音。"
        ],
        "notes": "",
        "id": "923f8dc9eac88ffe78b12a55c2f77e0f"
    },
    {
        "author": "胡安国",
        "dynasty": "宋",
        "type": "诗",
        "rhythmic": "",
        "title": "重过丫头岩思先大夫  其一",
        "preface": "",
        "paragraphs": [
            "道旁山色古犹今，绿鬓偏惊白发侵。",
            "回想临岐分袂处，更谁能会此时心。"
        ],
        "notes": "",
        "id": "9fa9ac7ebe9626c739d9021ea7fe6c93"
    },
    {
        "author": "胡安国",
        "dynasty": "宋",
        "type": "诗",
        "rhythmic": "",
        "title": "重过丫头岩思先大夫  其二",
        "preface": "",
        "paragraphs": [
            "慈颜何在杳难承，教子生来重一经。",
            "谩向人间拾青紫，岂胜衣彩日趋庭。"
        ],
        "notes": "",
        "id": "115305aa3ea8c1f1a2907f1cb737ff67"
    },
    {
        "author": "胡安国",
        "dynasty": "宋",
        "type": "诗",
        "rhythmic": "",
        "title": "黄石山",
        "preface": "",
        "paragraphs": [
            "凤吹鸾舆向戚姬，满朝无策定倾危。",
            "直须致得商山老，能遣君王意自移。"
        ],
        "notes": "",
        "id": "6de8cb49eb37f6e9c56d688e9f2c1a9f"
    },
    {
        "author": "胡安国",
        "dynasty": "宋",
        "type": "诗",
        "rhythmic": "",
        "title": "过凤林关",
        "preface": "",
        "paragraphs": [
            "马首西南二十年，每经关左重留连。",
            "殷勤拂石临流水，邂逅凭栏倚暮烟。",
            "千古物情吟不尽，四时风景画难传。",
            "何人可作隆中伴，待结比邻买钓船。"
        ],
        "notes": "",
        "id": "ab023531ddf0c5e0041e3362a4e48c09"
    },
    {
        "author": "胡安国",
        "dynasty": "宋",
        "type": "诗",
        "rhythmic": "",
        "title": "奉次朱子发稧饮碧泉",
        "preface": "",
        "paragraphs": [
            "不牵春草咏池塘，且对山泉共举觞。",
            "碧玉涌波清见底，戏鳞依荇款成行。",
            "杯盘草草情逾厚，淡话平平味更长。",
            "亦有浯溪耸天石，待镌佳颂压元郎。"
        ],
        "notes": "",
        "id": "ee5327afe59214a5fbc861ddef942764"
    },
    {
        "author": "胡安国",
        "dynasty": "宋",
        "type": "诗",
        "rhythmic": "",
        "title": "舟入荆江东赴建康",
        "preface": "",
        "paragraphs": [
            "长江渺渺接天浮，万古朝宗日夜流。",
            "洲在尚传鹦鹉赋，台高应见凤凰游。",
            "路经赤壁怀公瑾，水到柴桑忆仲谋。",
            "白日幸无云物蔽，好看澄景对高秋。"
        ],
        "notes": "",
        "id": "709b46f9600e120ba4c4c457445f9dac"
    },
    {
        "author": "胡安国",
        "dynasty": "宋",
        "type": "诗",
        "rhythmic": "",
        "title": "元日",
        "preface": "",
        "paragraphs": [
            "竞装祓木饯余寒，颂遂椒花上彩笺。",
            "览镜自惊非昔貌，举杯回喜得新年。"
        ],
        "notes": "",
        "id": "d8328da1ce534ffdaeb772978b7367cd"
    },
    {
        "author": "胡安国",
        "dynasty": "宋",
        "type": "诗",
        "rhythmic": "",
        "title": "十二月立春",
        "preface": "",
        "paragraphs": [
            "未临除夕气先交，玉嶂朝来见日消。",
            "冰自解围回木色，花能传信满梅梢。",
            "人家剪彩应书字，天仗迎春尽广郊。",
            "北望寒云魂梦断，任从飞莫相招。"
        ],
        "notes": "",
        "id": "0c2cd3cb4b5e7b5fd34dcfddd6cdbc6f"
    },
    {
        "author": "胡安国",
        "dynasty": "宋",
        "type": "诗",
        "rhythmic": "",
        "title": "牡丹秋开",
        "preface": "",
        "paragraphs": [
            "秀出群芳照碧栏，世间颜色比应难。",
            "晓来露采光先泛，晚得云阴叶未残。",
            "艳质易迷人竞赏，道心无染兴终闲。",
            "使君认取真消息，同向樽前笑里看。"
        ],
        "notes": "",
        "id": "8566dd82fd13d8cd6d761a5078674ed6"
    },
    {
        "author": "胡安国",
        "dynasty": "宋",
        "type": "诗",
        "rhythmic": "",
        "title": "雪",
        "preface": "",
        "paragraphs": [
            "彤云无际朔风高，万窍嘘声正怒号。",
            "梅径有香迷皓萼，渔舟堪画压洪涛。",
            "樵家束桂邀行祝，村馆论钱吝薄醪。",
            "破腊莫嫌寒色□，会看禾黍满东皋。"
        ],
        "notes": "",
        "id": "41eb258554f5374262ce40e4598319ad"
    },
    {
        "author": "胡安国",
        "dynasty": "宋",
        "type": "诗",
        "rhythmic": "",
        "title": "严陵钓台",
        "preface": "",
        "paragraphs": [
            "归隐桐江知几春，静看浮世一沤轻。",
            "此心有处元无着，误说持竿作钓名。"
        ],
        "notes": "",
        "id": "231c90ad47814d2627d55428cf446360"
    },
    {
        "author": "胡安国",
        "dynasty": "宋",
        "type": "诗",
        "rhythmic": "",
        "title": "赤壁",
        "preface": "",
        "paragraphs": [
            "片语能令孙仲谋，气如山涌剑横秋。",
            "莫言诸葛成何事，万古忠言第一流。"
        ],
        "notes": "",
        "id": "a325a93487f9b2b446c0cafd3d9bd88b"
    },
    {
        "author": "胡安国",
        "dynasty": "宋",
        "type": "诗",
        "rhythmic": "",
        "title": "赠云居僧明公五首  其一",
        "preface": "",
        "paragraphs": [
            "手握乾坤杀活机，纵横施设在临时。",
            "满堂兔马非龙象，大用堂堂总不知。"
        ],
        "notes": "",
        "id": "38d2c0a84f74febc6b50314a64ef235d"
    },
    {
        "author": "胡安国",
        "dynasty": "宋",
        "type": "诗",
        "rhythmic": "",
        "title": "赠云居僧明公五首  其二",
        "preface": "",
        "paragraphs": [
            "踏遍江南春寺苔，野云纵迹去还来。",
            "如今□□□峰顶，无法可传心似灰。"
        ],
        "notes": "",
        "id": "2860808d6cd26fdabc714bf22bf9433e"
    },
    {
        "author": "胡安国",
        "dynasty": "宋",
        "type": "诗",
        "rhythmic": "",
        "title": "赠云居僧明公五首  其三",
        "preface": "",
        "paragraphs": [
            "祝融峰似在城天，万古江山在目前。",
            "须信死心元不死，夜来明月又重圆。"
        ],
        "notes": "",
        "id": "59a24c697571bb0ab26329961fcca03f"
    },
    {
        "author": "胡安国",
        "dynasty": "宋",
        "type": "诗",
        "rhythmic": "",
        "title": "赠云居僧明公五首  其四",
        "preface": "",
        "paragraphs": [
            "明公从小便超群，佳句流传继碧云。",
            "问道别来诸念息，定将何法退魔军。"
        ],
        "notes": "",
        "id": "43c7d0f55716a2ee24fbcde61eb7ba3a"
    },
    {
        "author": "胡安国",
        "dynasty": "宋",
        "type": "诗",
        "rhythmic": "",
        "title": "赠云居僧明公五首  其五",
        "preface": "",
        "paragraphs": [
            "十年音信断鸿鳞，梦想云居顶上人。",
            "香饭可能长自饱，也应分济百千身。"
        ],
        "notes": "",
        "id": "2b4f158bf9a15e03b2fc38bf4f249906"
    },
    {
        "author": "胡安国",
        "dynasty": "宋",
        "type": "诗",
        "rhythmic": "",
        "title": "竹园书屋",
        "preface": "",
        "paragraphs": [
            "四壁无图画，推窻尽简书。",
            "真吾何所寄，深处乐如如。"
        ],
        "notes": "",
        "id": "444462d8abcee5539bce6489bf178654"
    },
    {
        "author": "胡安国",
        "dynasty": "宋",
        "type": "诗",
        "rhythmic": "",
        "title": "题崔白喧晴图",
        "preface": "",
        "paragraphs": [
            "黑头禽笑白头禽，头白多因计虑深。",
            "栖向柳条犹不稳，从风斜折更关心。"
        ],
        "notes": "",
        "id": "852324e44efa75e393625901e65eae26"
    },
    {
        "author": "胡安国",
        "dynasty": "宋",
        "type": "诗",
        "rhythmic": "",
        "title": "移居碧泉",
        "preface": "",
        "paragraphs": [
            "买山固是为深幽，况有名泉例可求。",
            "短梦正须依白石，澹情好与结清流。",
            "庭栽疏竹客驯鹤，月满前川寺补楼。",
            "十里乡邻渐相识，醉歌田舍即丹邱。"
        ],
        "notes": "",
        "id": "b2c55c4c6bf3218ffc4cc6f871aadabe"
    },
    {
        "author": "胡安国",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "爱日尚贪毛义檄，望云长绕仲宣楼。"
        ],
        "notes": "",
        "id": "c0b25bbf4ce41c054647aa0eeee3c567"
    },
    {
        "author": "胡安国",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "此邦若有诛茆地。"
        ],
        "notes": "",
        "id": "9a2b9eab50fafcea1cdc4643de963e1b"
    }
]