[
    {
        "author": "黄大舆",
        "dynasty": "宋",
        "type": "诗",
        "rhythmic": "",
        "title": "华亭山房象山",
        "preface": "",
        "paragraphs": [
            "客游厌城市，僧房见岩壑。",
            "伟石罗众峰，寒砂结层堮。",
            "为谷既窈窕，置岭复绵邈。",
            "溪源互相注，花草纷已错。",
            "空闻先王梦，徒观楚臣作。",
            "行云在俛仰，北渚应酬酢。",
            "天机契如幻，意匠起冥漠。",
            "周流属多豫，寤寐欣所托。",
            "有怀山中人，从尔芳杜若。"
        ],
        "notes": "",
        "id": "8953cc591608a34f5f0bf565190eefd9"
    },
    {
        "author": "黄大舆",
        "dynasty": "宋",
        "type": "词",
        "rhythmic": "更漏子",
        "title": "",
        "preface": "",
        "paragraphs": [
            "怜宋玉、许王昌。",
            "东西邻短墙。"
        ],
        "notes": "",
        "id": "97caeb62b77969bf9d17dbdc4294dcbc"
    },
    {
        "author": "黄大舆",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "世间离恨何时了。",
            "不为英雄少。",
            "楚歌声起霸图休。",
            "玉帐佳人血泪、满东流。",
            "葛荒葵老芜城暮。",
            "玉貌知何处。",
            "至今芳草解婆娑。",
            "只有当时魂魄、未消磨。"
        ],
        "notes": "",
        "id": "e24c3d114c6576f4e23cba8a4736395a"
    }
]