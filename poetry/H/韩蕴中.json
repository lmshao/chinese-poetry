[
    {
        "author": "韩蕴中",
        "dynasty": "唐",
        "type": "诗",
        "rhythmic": "",
        "title": "火记歌（幷序） 一",
        "preface": "",
        "paragraphs": [
            "复始才阳发，循环顺节移。",
            "龙潜腾未得，虎伏叫声希。",
            "二炁相方会，三花兆启期。",
            "火盈临九数，亏折却来归。"
        ],
        "notes": "",
        "id": "9efd46da5c91617266ee7df2e577a128"
    },
    {
        "author": "韩蕴中",
        "dynasty": "唐",
        "type": "诗",
        "rhythmic": "",
        "title": "火记歌（幷序） 二",
        "preface": "",
        "paragraphs": [
            "二九临𬬻日，乾坤气正交。",
            "金童来克木，土镇水胎胞。",
            "感应相吞噉，和同在意调。",
            "进时加刻漏，退即卦依爻。"
        ],
        "notes": "",
        "id": "ee1c73362cd886445f589dfa0769e2d0"
    },
    {
        "author": "韩蕴中",
        "dynasty": "唐",
        "type": "诗",
        "rhythmic": "",
        "title": "火记歌（幷序） 三",
        "preface": "",
        "paragraphs": [
            "道泰亲承候，阳和始发生。",
            "律移衤孟月，斗建守寅行。",
            "君子心干惕，阴阳顺节萌。",
            "三旬终出户，捣治再还烹。"
        ],
        "notes": "",
        "id": "328c919e13392eda8133bfd88e344924"
    },
    {
        "author": "韩蕴中",
        "dynasty": "唐",
        "type": "诗",
        "rhythmic": "",
        "title": "火记歌（幷序） 四",
        "preface": "",
        "paragraphs": [
            "榆死魁临卯，三无正是时。",
            "日魂和月魄，（此两精合为大道也。",
            "）龙虎自相持。",
            "大壮成䂓矩，花开向桂枝。",
            "罢𬬻停火候，青色转光辉。"
        ],
        "notes": "",
        "id": "3bbea8bc34dd0a0c067cedae2bfabf69"
    },
    {
        "author": "韩蕴中",
        "dynasty": "唐",
        "type": "诗",
        "rhythmic": "",
        "title": "火记歌（幷序） 五",
        "preface": "",
        "paragraphs": [
            "万木尽含阳，花开满路香。",
            "金鸡乘大火，（朱火精。",
            "）玉兔却亏伤。",
            "（水精。",
            "）至士忧生死，尊卑倐忽亡。",
            "药成朝大帝，服饵灭灾殃。",
            "。"
        ],
        "notes": "",
        "id": "ca7e20f8990a2475543d4e537b018008"
    },
    {
        "author": "韩蕴中",
        "dynasty": "唐",
        "type": "诗",
        "rhythmic": "",
        "title": "火记歌（幷序） 六",
        "preface": "",
        "paragraphs": [
            "苦节炼成干，修丹在志坚。",
            "虎伤龙带血，金杀木无烟。",
            "阳盛阴将至，荣来衰自然。",
            "撃声同磬响，观视得延年。"
        ],
        "notes": "",
        "id": "b91c001111054d022b6e8f2e51b7a1f1"
    },
    {
        "author": "韩蕴中",
        "dynasty": "唐",
        "type": "诗",
        "rhythmic": "",
        "title": "火记歌（幷序） 七",
        "preface": "",
        "paragraphs": [
            "初六到南宫，阴升姤启蒙。",
            "刻频移律吕，持节递相攻。",
            "五日才亏折，三花运数供。",
            "取来临户看，血点几千重。"
        ],
        "notes": "",
        "id": "308593428b14a4cf5ceeedec71adcf03"
    },
    {
        "author": "韩蕴中",
        "dynasty": "唐",
        "type": "诗",
        "rhythmic": "",
        "title": "火记歌（幷序） 八",
        "preface": "",
        "paragraphs": [
            "小吉柄天符，阴来遁积孚。",
            "金公凑筋髓，朱鸟握机枢。",
            "道体同天地，冲和药在𬬻。",
            "莫将为变化，服饵死皆苏。"
        ],
        "notes": "",
        "id": "29a026de735e3729cfdfc2cfd4c88bd7"
    },
    {
        "author": "韩蕴中",
        "dynasty": "唐",
        "type": "诗",
        "rhythmic": "",
        "title": "火记歌（幷序） 九",
        "preface": "",
        "paragraphs": [
            "否闭三阴降，将军杀炁多。",
            "牵牛星汉会，织女渡天河。",
            "甲乙变伤木，庚辛劎始磨。",
            "令行廵节候，寒暑緫经过。"
        ],
        "notes": "",
        "id": "fbe247531f19410cd7caa056b8bcbde5"
    },
    {
        "author": "韩蕴中",
        "dynasty": "唐",
        "type": "诗",
        "rhythmic": "",
        "title": "火记歌（幷序） 十",
        "preface": "",
        "paragraphs": [
            "月合天刚至，风生荠麦芽。",
            "土公亲祭祀，埏埴养金砂。",
            "桂影圆霄汉，曦和韵紫霞。",
            "鸿来玄鸟去，将见水中楂。"
        ],
        "notes": "",
        "id": "615177a69b5b3f8d8283433a103c3492"
    },
    {
        "author": "韩蕴中",
        "dynasty": "唐",
        "type": "诗",
        "rhythmic": "",
        "title": "火记歌（幷序） 十一",
        "preface": "",
        "paragraphs": [
            "冷炁伤时物，阴来万木凋。",
            "菊花寻戊已，赤血斩龙腰。",
            "剥烂将为土，离铅见即消。",
            "苦心修至道，莫恨路迢迢。"
        ],
        "notes": "",
        "id": "4937b11ea094cda2155d3743410d409e"
    },
    {
        "author": "韩蕴中",
        "dynasty": "唐",
        "type": "诗",
        "rhythmic": "",
        "title": "火记歌（幷序） 十二",
        "preface": "",
        "paragraphs": [
            "上六居坤位，阴阳括始终。",
            "帝男精作髓，离女血殷红。",
            "二八当交合，三人义不同。",
            "开𬬻看至宝，服即变衰翁。"
        ],
        "notes": "",
        "id": "e30cdeac7710b193b3608c54d5813347"
    },
    {
        "author": "韩蕴中",
        "dynasty": "唐",
        "type": "诗",
        "rhythmic": "",
        "title": "火记歌（幷序） 十三",
        "preface": "",
        "paragraphs": [
            "重历纯元地，阳潜造六寒。",
            "三旬攻荐至，六九始成丹。",
            "金牓书名字，仙宫立醮坛。",
            "厌离人世患，羽化去乘鸾。",
            "（盐胆未左味，煮帝男帝女，三日三夜，左味调黄作匮，养一七日也。",
            "○元阳子《还丹歌诀》卷上。",
            "）（按：元阳子《还丹歌诀》，《郡斋读书志》〖《文献通考·经籍考》引〗引《李氏书目》有此书，知为宋仁宗前著作。",
            "然其中《古神仙身事歌》中提及洞宾、图南，则又已入宋。",
            "五代后蜀时人著《大还丹照鉴》引韩蕴中此歌序为口诀，因知其应为唐时人，生活年代待考。",
            "）。"
        ],
        "notes": "",
        "id": "5fb332fc1fd9c08cff691e8a905f7366"
    }
]