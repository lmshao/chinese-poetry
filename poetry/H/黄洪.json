[
    {
        "author": "黄洪",
        "dynasty": "宋",
        "type": "诗",
        "rhythmic": "",
        "title": "宁皇御舟",
        "preface": "",
        "paragraphs": [
            "龙舟大半没西湖，此是先皇节俭图。",
            "三十六年安静里，櫂歌一曲在康衢。"
        ],
        "notes": "",
        "id": "d4104e4e70ebd0546da670d50acfb5f0"
    },
    {
        "author": "黄洪",
        "dynasty": "宋",
        "type": "诗",
        "rhythmic": "",
        "title": "淳祐七年丁未十一月朔蔡久轩自江东提刑归抵家时三馆诸公以风霜随气节河汉下文章分韵赋诗得霜字",
        "preface": "",
        "paragraphs": [
            "恋阙心逾赤，乘轺鬓未霜。",
            "祇家将六学，综国劄三章。",
            "眷近花明路，风驰锦过乡。",
            "临分不成饮，相对独凄凉。"
        ],
        "notes": "",
        "id": "a4fa7f9b2d9119d6ef5cedb328cdd401"
    }
]