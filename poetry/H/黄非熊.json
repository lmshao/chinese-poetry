[
    {
        "author": "黄非熊",
        "dynasty": "宋",
        "type": "诗",
        "rhythmic": "",
        "title": "玉泉洞",
        "preface": "",
        "paragraphs": [
            "百尺寒泉潄玉鸣，洞门斜入石廊横。",
            "烟霞不改古今色，山水无闲朝暮声。",
            "窥洞野猿悬树立，惊人呦鹿上岩行。",
            "有时写尽琴中趣，风定千林月正明。"
        ],
        "notes": "",
        "id": "77aa35a3b87c4f701ffb7cb3a3070c60"
    },
    {
        "author": "黄非熊",
        "dynasty": "宋",
        "type": "诗",
        "rhythmic": "",
        "title": "瑞松坞",
        "preface": "",
        "paragraphs": [
            "谁种灵松近佛家，根盘深坞鬭狞蛇。",
            "风吹碧落双龙动，月照黄昏两盖斜。",
            "千里雨声喧洞壑，半空清影浸云霞。",
            "山僧长日频来赏，只恐春来起爪牙。"
        ],
        "notes": "",
        "id": "7a5906f35f6bc44fe99f3d984118986f"
    },
    {
        "author": "黄非熊",
        "dynasty": "宋",
        "type": "诗",
        "rhythmic": "",
        "title": "望仙台",
        "preface": "",
        "paragraphs": [
            "台前高岳宅神仙，叠石诛茅对碧巅。",
            "云雾不分人去路，管弦长动雨来天。",
            "彩鸾呼侣归残照，野鹤□□下紫烟。",
            "谁识蟠桃最深处，刘郎风骨已双全。"
        ],
        "notes": "",
        "id": "c98672d5799e05845d4685c871c0a9be"
    },
    {
        "author": "黄非熊",
        "dynasty": "宋",
        "type": "诗",
        "rhythmic": "",
        "title": "龙树岩",
        "preface": "",
        "paragraphs": [
            "碧岩孤立啸□峰，高状藤萝十里松。",
            "三面石山横叠嶂，一株松树倒蟠龙。",
            "风雷聒地涛声烈，日月摩空翠影重。",
            "凭仗高僧好珍重，看他雷雨化灵踪。"
        ],
        "notes": "",
        "id": "7b5967bd2dfdb923049fe5cf159de3f0"
    },
    {
        "author": "黄非熊",
        "dynasty": "宋",
        "type": "诗",
        "rhythmic": "",
        "title": "龙尾泉",
        "preface": "",
        "paragraphs": [
            "龙头何在尾犹存，定向天中饮汉源。",
            "且注灵泉清洞府，未呵甘雨活乾坤。",
            "半空飞下珠千颗，平地澄来玉一盆。",
            "寂寞云山非我宅，九霄高处是吾门。"
        ],
        "notes": "",
        "id": "3f14a0cafd7b8d5070bb8a7ca8d83b4a"
    },
    {
        "author": "黄非熊",
        "dynasty": "宋",
        "type": "诗",
        "rhythmic": "",
        "title": "钟磬石",
        "preface": "",
        "paragraphs": [
            "一双钟磬本天成，垂在云中左右屏。",
            "平地望来分大小，上方敲处震雷霆。",
            "名从得后声还异，景欲彰时物自灵。",
            "几度夜深催月落，满林妖怪立泉扃。"
        ],
        "notes": "",
        "id": "42e6de776b62b50b009eebe93eef9700"
    },
    {
        "author": "黄非熊",
        "dynasty": "宋",
        "type": "诗",
        "rhythmic": "",
        "title": "听泉岩",
        "preface": "",
        "paragraphs": [
            "万濑澄空天地秋，清音不断下悠悠。",
            "山前一片月留影，石上几番僧白头。",
            "未必素琴方理性，何须芳草始忘忧。",
            "堪嗤朝市区区者，祗听笙歌醉则休。"
        ],
        "notes": "",
        "id": "ed1a11df21e2d055dc89adf444dc07d9"
    },
    {
        "author": "黄非熊",
        "dynasty": "宋",
        "type": "诗",
        "rhythmic": "",
        "title": "灵羊窟",
        "preface": "",
        "paragraphs": [
            "灵羊别去几何春，尚有悬岩旧窟存。",
            "左右莫知归穴路，高低惟见去蹄痕。",
            "千寻飞瀑垂峰顶，一洞寒云锁石门。",
            "好是月明群籁寂，几声闲答树头猿。"
        ],
        "notes": "",
        "id": "b929b4127b25d4e0682bd466f2b5d8a1"
    },
    {
        "author": "黄非熊",
        "dynasty": "宋",
        "type": "诗",
        "rhythmic": "",
        "title": "清音洞",
        "preface": "",
        "paragraphs": [
            "群山如削水如渑，一洞清音气味凝。",
            "风送松声归远壑，日移猿影下垂藤。",
            "林僧倚杖看泉脉，野客横琴坐石棱。",
            "回首碧岩钟动处，云台犹在最高层。"
        ],
        "notes": "",
        "id": "183851db6e2cd26c19aa9dd93dfb56f8"
    },
    {
        "author": "黄非熊",
        "dynasty": "宋",
        "type": "诗",
        "rhythmic": "",
        "title": "瀑布泉",
        "preface": "",
        "paragraphs": [
            "万丈岩头瀑布垂，玉泉拖地雪霏霏。",
            "听来如讶青天漏，望去还惊白练飞。",
            "一洞清音喧碧落，千岩寒色逗斜晖。",
            "终归大海成波浪，权借山僧濯布衣。"
        ],
        "notes": "",
        "id": "bd85d8676b9da7636cd6c10bfd66eaca"
    }
]