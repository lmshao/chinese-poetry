[
    {
        "author": "黄祁",
        "dynasty": "宋",
        "type": "诗",
        "rhythmic": "",
        "title": "题玉笥山邓仙  其一",
        "preface": "",
        "paragraphs": [
            "百年萧渚旧风流，明府重拈此话头。",
            "摘出涪翁诗里画，展开贺老鉴中秋。",
            "天空地迥红尘少，月白风清古调幽。",
            "莫遣双凫便飞去，试听欵乃在沧洲。"
        ],
        "notes": "",
        "id": "b96dbfe6a542095a75cc54f1fdb227f9"
    },
    {
        "author": "黄祁",
        "dynasty": "宋",
        "type": "诗",
        "rhythmic": "",
        "title": "题玉笥山邓仙  其二",
        "preface": "",
        "paragraphs": [
            "作县古难今更难，凿空无计借雕残。",
            "长教眼对葛峰碧，便觉胸如楚泽宽。",
            "几为掀髯得佳句，未应拄颊事遐观。",
            "三诗一赋严如律，真是江西道院官。"
        ],
        "notes": "",
        "id": "dc1fc6cd37d173d70563649694c26def"
    }
]