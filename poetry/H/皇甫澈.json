[
    {
        "author": "皇甫澈",
        "dynasty": "唐",
        "type": "诗",
        "rhythmic": "",
        "title": "赋四相诗 中书令汉阳王张柬之",
        "preface": "",
        "paragraphs": [
            "周历革元命，天步值艰阻。",
            "烈烈张汉阳，左袒清诸武。",
            "休明神器正，文物旧仪覩。",
            "南向翊大君，西宫朝圣母。",
            "茂勋镂钟鼎，鸿劳食茅土。",
            "至今称五王，卓立迈万古。"
        ],
        "notes": "",
        "id": "8ee530a34e6e53856f3997f87278690a"
    },
    {
        "author": "皇甫澈",
        "dynasty": "唐",
        "type": "诗",
        "rhythmic": "",
        "title": "赋四相诗 中书令钟绍京",
        "preface": "",
        "paragraphs": [
            "景龙仙驾远，中禁奸衅结。",
            "谋猷叶圣朝，披鳞奋英节。",
            "青宫阊阖启，涤秽氛沴灭。",
            "紫气重昭回，皇天新日月。",
            "从容庙堂上，肃穆人神悦。",
            "唐元佐命功，辉焕何烈烈。"
        ],
        "notes": "",
        "id": "aa7aceca7b9409bd88f431f20b4a3e0d"
    },
    {
        "author": "皇甫澈",
        "dynasty": "唐",
        "type": "诗",
        "rhythmic": "",
        "title": "赋四相诗 礼部尚书门下侍郎平章事李岘",
        "preface": "",
        "paragraphs": [
            "时来遇明圣，道济宁邦国。",
            "猗欤瑚琏器，竭我股肱力。",
            "进贤黜不肖，错枉举诸直。",
            "宦官既却坐，权奸亦移职。",
            "载践每若惊，三已无愠色。",
            "昭昭垂宪章，来世实作则。"
        ],
        "notes": "",
        "id": "7cdb95bfeed9ac04a7b51ad80d5e65e0"
    },
    {
        "author": "皇甫澈",
        "dynasty": "唐",
        "type": "诗",
        "rhythmic": "",
        "title": "赋四相诗 门下侍郎平章事王缙",
        "preface": "",
        "paragraphs": [
            "舟檝济巨川，山河资秀气。",
            "服膺究儒业，屈指取高位。",
            "北征戮骄悍，东守辑携贰。",
            "论道致巍巍，持衡无事事。",
            "知己不易遇，宰相固有器。",
            "瞻事华壁中，来者谁其嗣。"
        ],
        "notes": "",
        "id": "635d62f99d7acc6e2c97119b1403b1f6"
    }
]