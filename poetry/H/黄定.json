[
    {
        "author": "黄定",
        "dynasty": "宋",
        "type": "诗",
        "rhythmic": "",
        "title": "参政谢公挽词  其一",
        "preface": "",
        "paragraphs": [
            "落落朋良会，千龄际遇难。",
            "鸡香初坐帐，獬豸即峩冠。",
            "自抗囊封疏，长开黼座颜。",
            "西枢东府事，施设未全殚。"
        ],
        "notes": "",
        "id": "b3ebff6fc170570adc406833cdffe8a8"
    },
    {
        "author": "黄定",
        "dynasty": "宋",
        "type": "诗",
        "rhythmic": "",
        "title": "参政谢公挽词  其二",
        "preface": "",
        "paragraphs": [
            "一自参机政，居然重本兵。",
            "尤优文与武，谥重敏兼荣。",
            "行矣跻三府，天乎梦两楹。",
            "鄱阳当日谶，端的付唐生。"
        ],
        "notes": "",
        "id": "cb7b756495c24b7a2cb83c5e11bdce05"
    },
    {
        "author": "黄定",
        "dynasty": "宋",
        "type": "诗",
        "rhythmic": "",
        "title": "舍人崔公挽词  其一",
        "preface": "",
        "paragraphs": [
            "昭代培英俊，皇天独不仁。",
            "儒林埋鸑鷟，翰苑失麒麟。",
            "青史空遗字，黄麻半掩尘。",
            "惟余忠荩语，分付义方人。"
        ],
        "notes": "",
        "id": "8b3efba7b34455434021a2cc270d11b4"
    },
    {
        "author": "黄定",
        "dynasty": "宋",
        "type": "诗",
        "rhythmic": "",
        "title": "舍人崔公挽词  其二",
        "preface": "",
        "paragraphs": [
            "昔会钱同舍，钦闻玉润姿。",
            "公时尚萦服，我亦去持麾。",
            "再起风斯下，重来雾怯披。",
            "方图问奇字，抆泪赋哀词。"
        ],
        "notes": "",
        "id": "04130880fc389493c75ab27a7c7d0c02"
    },
    {
        "author": "黄定",
        "dynasty": "宋",
        "type": "诗",
        "rhythmic": "",
        "title": "侍郎李公挽词  其一",
        "preface": "",
        "paragraphs": [
            "昭代论人物，如公实罕俦。",
            "行藏一无愧，才业两俱优。",
            "矜式新韦布，封章动冕旒。",
            "持荷簪笔地，犹想旧风流。"
        ],
        "notes": "",
        "id": "82c644318d3555fa3ff945099c6731b3"
    },
    {
        "author": "黄定",
        "dynasty": "宋",
        "type": "诗",
        "rhythmic": "",
        "title": "侍郎李公挽词  其二",
        "preface": "",
        "paragraphs": [
            "吏绩今无匹，邦人合去思。",
            "筑隄防水患，振廪粒民饥。",
            "历历新安戒，洋洋近古诗。",
            "经纶曾未究，空有典刑遗。"
        ],
        "notes": "",
        "id": "185c2c42f474a496f867b12cc2b45104"
    }
]