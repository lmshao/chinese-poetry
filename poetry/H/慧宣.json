[
    {
        "author": "慧宣",
        "dynasty": "唐",
        "type": "诗",
        "rhythmic": "",
        "title": "奉和窦使君同恭法师咏高僧二首 竺佛图澄",
        "preface": "",
        "paragraphs": [
            "大誓悯涂炭，乘机入生死。",
            "中州法既弘，葛陂暴亦止。",
            "乳孔光一室，掌镜彻千里。",
            "道盛咒莲华，灾生吟棘子。",
            "埋石缘虽谢，流沙化方始。"
        ],
        "notes": "",
        "id": "e99494fbe619dd7f01d9fe8e3d39bc9f"
    },
    {
        "author": "慧宣",
        "dynasty": "唐",
        "type": "诗",
        "rhythmic": "",
        "title": "奉和窦使君同恭法师咏高僧二首 释僧肇",
        "preface": "",
        "paragraphs": [
            "般若唯绝凿，湼槃固无名。",
            "先贤未始觉，之子唱希声。",
            "秦王嗟理诣，童寿揖词清。",
            "徽音闻庐岳，精难动中京。",
            "适验方袍里，奇才复挺生。"
        ],
        "notes": "",
        "id": "e6b629aad801f3f464e5ab7758eac2f4"
    },
    {
        "author": "慧宣",
        "dynasty": "唐",
        "type": "诗",
        "rhythmic": "",
        "title": "秋日游东山寺寻殊昙二法师",
        "preface": "",
        "paragraphs": [
            "木落树萧椮，水清流㵳寂。",
            "属此悲哉气，复兹羁旅戚。",
            "奚用写烦忧，山泉恣游历。",
            "万丈窥深涧，千寻仰绝壁。",
            "傍岭竹参差，缘崖藤幂{罓/历}。",
            "行行极幽邃，去去逾空寂。",
            "果值息心侣，乔枝方挂锡。",
            "围遶悉栴檀，纯良岂沙砾。",
            "妙法诚无比，深经解怨敌。",
            "心欢即顶礼，道存仍目击。",
            "慧刀幸已逢，疑网于焉析。",
            "岂直却烦恼，方期拯沈溺。"
        ],
        "notes": "",
        "id": "f30d1a4339d5201a0e2e68ff62da47df"
    },
    {
        "author": "慧宣",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "如蒙一被服，方堪称福田。"
        ],
        "notes": "",
        "id": "fef8619f958876f8af3606d5f13d0ceb"
    }
]