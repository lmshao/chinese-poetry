[
    {
        "author": "何平仲",
        "dynasty": "宋",
        "type": "诗",
        "rhythmic": "",
        "title": "赠周茂叔",
        "preface": "",
        "paragraphs": [
            "及物仁心称物情，更将和气助春荣。",
            "智深大易知幽赜，乐本咸池得正声。",
            "竹箭生来元有节，冰壶此外更无清。",
            "几年天下闻名久，今日逢君眼倍明。"
        ],
        "notes": "",
        "id": "85674dea708d11205b8226d13c62751b"
    },
    {
        "author": "何平仲",
        "dynasty": "宋",
        "type": "诗",
        "rhythmic": "",
        "title": "闻周茂叔中年有嗣以诗贺之",
        "preface": "",
        "paragraphs": [
            "庆门崇构已多时，五百年方是此期。",
            "树长琼枝生较晚，珠根骊颔得来迟。",
            "桓温贵骨天然别，韦相传经道不衰。",
            "衡岳维高湘水阔，共知长与福为基。"
        ],
        "notes": "",
        "id": "c56a8d448f5cf3e131a8c046a6505321"
    },
    {
        "author": "何平仲",
        "dynasty": "宋",
        "type": "诗",
        "rhythmic": "",
        "title": "题周茂叔拙赋",
        "preface": "",
        "paragraphs": [
            "伪者劳其心，关机有时阙。",
            "诚者任其真，安知拙为拙。",
            "舍伪以存诚，何须俟词说。"
        ],
        "notes": "",
        "id": "c12212e2218edc988fa5fae1988ea7c8"
    }
]