[
    {
        "author": "何昌弼",
        "dynasty": "宋",
        "type": "诗",
        "rhythmic": "",
        "title": "寄题寿师塔南轩",
        "preface": "",
        "paragraphs": [
            "焚修七十载，内外已圆成。",
            "教相论因果，冥心契死生。",
            "纸窗应自白，花砌本无情。",
            "燕坐观浮世，谁非走利名。"
        ],
        "notes": "",
        "id": "5b5973c70b6082f87811d4ef4c412ef8"
    },
    {
        "author": "何昌弼",
        "dynasty": "宋",
        "type": "诗",
        "rhythmic": "",
        "title": "寿公禅老游宴",
        "preface": "",
        "paragraphs": [
            "不学参禅不学文，百年知乐任天真。",
            "曾闻神定逾三日，疑是今生再世人。"
        ],
        "notes": "",
        "id": "d9118f52cc29956ab93b9976afb0e4ca"
    },
    {
        "author": "何昌弼",
        "dynasty": "宋",
        "type": "诗",
        "rhythmic": "",
        "title": "横塘道中",
        "preface": "",
        "paragraphs": [
            "一舸凌风去，萦纡几度村。",
            "水清鱼引子，田美稻生孙。",
            "山近尘埃远，秋晴枕席温。",
            "悠悠迷处所，疑是武陵源。"
        ],
        "notes": "",
        "id": "47ba920bc4823bba6563d0f588e1a79a"
    }
]