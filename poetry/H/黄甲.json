[
    {
        "author": "黄甲",
        "dynasty": "宋",
        "type": "诗",
        "rhythmic": "",
        "title": "炼丹观",
        "preface": "",
        "paragraphs": [
            "天地为炉变化间，丹砂点石石成丹。",
            "丹成遗灶空陈迹，留与高人图画看。"
        ],
        "notes": "",
        "id": "92bd6e4f24376adf9d6f510e14b429c0"
    },
    {
        "author": "黄甲",
        "dynasty": "宋",
        "type": "诗",
        "rhythmic": "",
        "title": "石城峰",
        "preface": "",
        "paragraphs": [
            "岧峨第二石城峰，雉堞天然不费工。",
            "妙典飞升何处是，城头咫尺紫霞宫。"
        ],
        "notes": "",
        "id": "7510f8fe65ecb04e6838bd062a3db9f0"
    },
    {
        "author": "黄甲",
        "dynasty": "宋",
        "type": "诗",
        "rhythmic": "",
        "title": "桂林峰",
        "preface": "",
        "paragraphs": [
            "第八峰高是桂林，安期曾度马明生。",
            "个中自有通仙路，拂袖天香影里行。"
        ],
        "notes": "",
        "id": "fefae282709e91d2d8aaf697a071578b"
    },
    {
        "author": "黄甲",
        "dynasty": "宋",
        "type": "诗",
        "rhythmic": "",
        "title": "第七渡",
        "preface": "",
        "paragraphs": [
            "仙源七渡更流长，鹅管瓶头滴乳香。",
            "触处岩前如雨泻，举瓢挹处讶天浆。"
        ],
        "notes": "",
        "id": "67c05365c8160e164a0f9364521a96c4"
    },
    {
        "author": "黄甲",
        "dynasty": "宋",
        "type": "诗",
        "rhythmic": "",
        "title": "第八渡",
        "preface": "",
        "paragraphs": [
            "八渡凉生五月秋，琼花六出似浮沤。",
            "掬来睥睨真如雪，不觉轻寒动玉楼。"
        ],
        "notes": "",
        "id": "13d0aaf9d2792cb8c47c94bc4bcd7920"
    },
    {
        "author": "黄甲",
        "dynasty": "宋",
        "type": "诗",
        "rhythmic": "",
        "title": "永福寺",
        "preface": "",
        "paragraphs": [
            "永福丛林古道场，烟霞深处白云堂。",
            "木鱼堂下常虚设，击动龙王无处藏。"
        ],
        "notes": "",
        "id": "4dbbc8a9e62d1b82f895fbc268b55a7f"
    },
    {
        "author": "黄甲",
        "dynasty": "宋",
        "type": "诗",
        "rhythmic": "",
        "title": "鲁女观",
        "preface": "",
        "paragraphs": [
            "见说当年鲁女冠，长年向此饵金丹。",
            "一朝羽化无人识，野鹤孤猿绕紫坛。"
        ],
        "notes": "",
        "id": "1ff8e793953bf5d13474a8a6a6eb3b4d"
    },
    {
        "author": "黄甲",
        "dynasty": "宋",
        "type": "诗",
        "rhythmic": "",
        "title": "玉琯岩",
        "preface": "",
        "paragraphs": [
            "桥山往日葬衣冠，玉琯深藏在此山。",
            "料得当时十二牧，也随龙驾到其间。"
        ],
        "notes": "",
        "id": "374adb5bcefbb815b6e39e66fa6e8ae0"
    },
    {
        "author": "黄甲",
        "dynasty": "宋",
        "type": "诗",
        "rhythmic": "",
        "title": "月帔岩",
        "preface": "",
        "paragraphs": [
            "仙翁骑鹤上青冥，月帔空留松桂林。",
            "遮断世尘无点污，横拖一抹翠烟深。"
        ],
        "notes": "",
        "id": "4fccc7be5aef9e26ebd7931a2e624973"
    },
    {
        "author": "黄甲",
        "dynasty": "宋",
        "type": "诗",
        "rhythmic": "",
        "title": "羊权山",
        "preface": "",
        "paragraphs": [
            "闻道仙人萼绿华，曾来此地访仙家。",
            "青衣数十随行处，环珮纷纷香雾车。"
        ],
        "notes": "",
        "id": "3c22d96b3cd870b97644ca42fbac798f"
    },
    {
        "author": "黄甲",
        "dynasty": "宋",
        "type": "诗",
        "rhythmic": "",
        "title": "白孩儿莲",
        "preface": "",
        "paragraphs": [
            "玉质冰姿出淤泥，花间朶朶簇孩儿。",
            "不因洁白身清净，安得灵根孕九疑。"
        ],
        "notes": "",
        "id": "fdc12c9460ca3d6cc7089b87222da08a"
    },
    {
        "author": "黄甲",
        "dynasty": "宋",
        "type": "诗",
        "rhythmic": "",
        "title": "龙须草",
        "preface": "",
        "paragraphs": [
            "龙卧寒潭漾碧虚，风云变化只须臾。",
            "奋髯骧首无人问，错认岩头草似须。"
        ],
        "notes": "",
        "id": "d52d93972d54d68c89e279aded844910"
    }
]