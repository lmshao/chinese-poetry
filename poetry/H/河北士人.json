[
    {
        "author": "河北士人",
        "dynasty": "唐",
        "type": "诗",
        "rhythmic": "",
        "title": "寄内诗",
        "preface": "",
        "paragraphs": [
            "握笔题诗易，荷戈征戍难。",
            "惯从鸳被暖，怯向鴈门寒。",
            "瘦尽宽衣带，啼多渍枕檀。",
            "试留青黛著，回日画眉看。"
        ],
        "notes": "",
        "id": "0e561e6ea6967dd0d8908432f566f96c"
    },
    {
        "author": "河北士人",
        "dynasty": "唐",
        "type": "诗",
        "rhythmic": "",
        "title": "代妻荅诗",
        "preface": "",
        "paragraphs": [
            "蓬鬓荆钗世所稀，布裙犹是嫁时衣。",
            "胡麻好种无人种，合是归时底不归。"
        ],
        "notes": "",
        "id": "c849fb0bf909d3b12e1eb9ebfb7e73ba"
    }
]