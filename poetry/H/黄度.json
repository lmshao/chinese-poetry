[
    {
        "author": "黄度",
        "dynasty": "宋",
        "type": "诗",
        "rhythmic": "",
        "title": "梅岭冈",
        "preface": "",
        "paragraphs": [
            "梅冈丘垄已难寻，堪恨吴儿太忍心。",
            "闻道土山标擘处，原头丛薄不成阴。"
        ],
        "notes": "",
        "id": "a2a268af3d5086b6a8c85705ce9d24ec"
    },
    {
        "author": "黄度",
        "dynasty": "宋",
        "type": "诗",
        "rhythmic": "",
        "title": "玄武湖  其一",
        "preface": "",
        "paragraphs": [
            "玄武湖中春草生，依稀想见竹篱城。",
            "后来万堞如云起，方恨图王事不成。"
        ],
        "notes": "",
        "id": "d257834de5971d852ad729948df0d0fd"
    },
    {
        "author": "黄度",
        "dynasty": "宋",
        "type": "诗",
        "rhythmic": "",
        "title": "玄武湖  其二",
        "preface": "",
        "paragraphs": [
            "万骑连山噪虎熊，千艘激浪泣鱼龙。",
            "变迁陵谷有如此，应笑铜驼无定踪。"
        ],
        "notes": "",
        "id": "61820bbb5f8e7e44af86acd95bf22548"
    },
    {
        "author": "黄度",
        "dynasty": "宋",
        "type": "诗",
        "rhythmic": "",
        "title": "冶城楼  其一",
        "preface": "",
        "paragraphs": [
            "果然当国擅功名，著屐闲来上冶城。",
            "久欲乘风还海道，江山佳处尚关情。"
        ],
        "notes": "",
        "id": "3749794bc97de7c95fdec4ce3743575b"
    },
    {
        "author": "黄度",
        "dynasty": "宋",
        "type": "诗",
        "rhythmic": "",
        "title": "冶城楼  其二",
        "preface": "",
        "paragraphs": [
            "春秋将绝书刘子，汉史虽终述武侯。",
            "旧国不知遗烈在，我来偶作冶城楼。"
        ],
        "notes": "",
        "id": "112b07a92cf4e7507d8de479a00f2d3e"
    },
    {
        "author": "黄度",
        "dynasty": "宋",
        "type": "诗",
        "rhythmic": "",
        "title": "青溪阁",
        "preface": "",
        "paragraphs": [
            "江家旧宅枕溪头，谁向溪湾著小楼。",
            "无奈当年亡国恨，潮生潮落几时休。"
        ],
        "notes": "",
        "id": "0336584e31310e68a66b3abe4029f412"
    },
    {
        "author": "黄度",
        "dynasty": "宋",
        "type": "诗",
        "rhythmic": "",
        "title": "白鹭亭",
        "preface": "",
        "paragraphs": [
            "白鹭亭前白鹭飞，定知公子未忘机。",
            "我来犹识难驯意，江际翩翩趁落晖。"
        ],
        "notes": "",
        "id": "e1a3079527c3039f333c3ecc3f8761c3"
    },
    {
        "author": "黄度",
        "dynasty": "宋",
        "type": "诗",
        "rhythmic": "",
        "title": "凤凰台",
        "preface": "",
        "paragraphs": [
            "江淮表里拱神州，底事干戈不肯休。",
            "试上凤凰台上望，定山尽处是瓜洲。"
        ],
        "notes": "",
        "id": "e296c39d9418201f90da0952e2cb7bb6"
    },
    {
        "author": "黄度",
        "dynasty": "宋",
        "type": "诗",
        "rhythmic": "",
        "title": "隆荫堂",
        "preface": "",
        "paragraphs": [
            "意得壶觞外，心清杖屦间。",
            "簿书休吏早，花鸟向人闲。"
        ],
        "notes": "",
        "id": "bc1d3e9047a4efd5f747a6d8685d00df"
    }
]