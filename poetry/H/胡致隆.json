[
    {
        "author": "胡致隆",
        "dynasty": "宋",
        "type": "诗",
        "rhythmic": "",
        "title": "藕",
        "preface": "",
        "paragraphs": [
            "平生冰雪姿，七星罗心胸。",
            "岂无有丝毫，上裨天子聪。",
            "而不自荐达，胡为乎泥中。",
            "沈疴政无頼，安得君从容。",
            "其子亦可怜，风味如乃翁。"
        ],
        "notes": "",
        "id": "57c9d7f980bba87a24dd88fc508071ba"
    },
    {
        "author": "胡致隆",
        "dynasty": "宋",
        "type": "诗",
        "rhythmic": "",
        "title": "瘗鹤铭诗",
        "preface": "",
        "paragraphs": [
            "当年谁为裹玄黄，潮打孤城草木荒。",
            "华表竟无新信息，断碑空有碎文章。",
            "云埋紫盖峰何在，烟锁青田道正长。",
            "遥想华亭披道氅，夜随明月过钱塘。"
        ],
        "notes": "",
        "id": "22fb25189446bd857bb7b02c2a064d45"
    },
    {
        "author": "胡致隆",
        "dynasty": "宋",
        "type": "诗",
        "rhythmic": "",
        "title": "题吴生画桃源图",
        "preface": "",
        "paragraphs": [
            "王宰五日画一石，左思十年赋三都。",
            "谁似今时吴道子，咄嗟能办武陵图。",
            "武陵不与人间隔，可怜旧日无寻觅。",
            "苍苍烟水只依然，试倩渔舟问消息。"
        ],
        "notes": "",
        "id": "2e5898bd111f2ab59ddbc32866761e61"
    },
    {
        "author": "胡致隆",
        "dynasty": "宋",
        "type": "诗",
        "rhythmic": "",
        "title": "冬寒",
        "preface": "",
        "paragraphs": [
            "倚天松骨冷，背日海云高。",
            "淮上人垂櫜，阁中客赠袍。"
        ],
        "notes": "",
        "id": "b7748d73820d8df4c97ac2f13d893e8e"
    },
    {
        "author": "胡致隆",
        "dynasty": "宋",
        "type": "诗",
        "rhythmic": "",
        "title": "登铁瓮城",
        "preface": "",
        "paragraphs": [
            "雉堞巍然岁月长，古今知阅几兴亡。",
            "吴王殿里笙歌罢，炀帝城边草木荒。",
            "万里烟霞归洞急，一川风月渡江忙。"
        ],
        "notes": "",
        "id": "1de0976336ba543bdbf0e45157e087ac"
    },
    {
        "author": "胡致隆",
        "dynasty": "宋",
        "type": "诗",
        "rhythmic": "",
        "title": "星子楼",
        "preface": "",
        "paragraphs": [
            "葛中藤杖竹籧篨，静夜江楼纵目初。",
            "海兽擎山出彭蠡，玉龙衔水下匡庐。",
            "三更云尽猿啼露，十里月寒人捕鱼。",
            "已问湖山借圭角，他年来此老渔樵。"
        ],
        "notes": "",
        "id": "1becebe88e7189a4e33fa960d8eee309"
    },
    {
        "author": "胡致隆",
        "dynasty": "宋",
        "type": "诗",
        "rhythmic": "",
        "title": "仰山",
        "preface": "",
        "paragraphs": [
            "山下清泉迸石流，山前松竹自春秋。",
            "猿吟古寺偏深处，云集诸峰最上头。",
            "一老有灵飞窣堵，二神无语锁寒湫。",
            "诸天更在藤萝外，欲到峰前恨未由。"
        ],
        "notes": "",
        "id": "09e452a86253e7974e73a78339b9a9b5"
    },
    {
        "author": "胡致隆",
        "dynasty": "宋",
        "type": "诗",
        "rhythmic": "",
        "title": "玉山道中",
        "preface": "",
        "paragraphs": [
            "江南江北水茫茫，水阔山遥道路长。",
            "细雨来时麋角解，春风归去马蹄香。",
            "市桥落日明官柳，古渡行人上野航。",
            "景物端宜入图画，孤城回首带斜阳。"
        ],
        "notes": "",
        "id": "129d12aee0482938f9da60d188e81870"
    },
    {
        "author": "胡致隆",
        "dynasty": "宋",
        "type": "诗",
        "rhythmic": "",
        "title": "喜曹刘二从事见过",
        "preface": "",
        "paragraphs": [
            "萧萧细雨锁柴门，喜见风流二使君。",
            "俊逸万春犹录事，清新子建尚参军。",
            "飘零世路诗千首，寥落江湖酒一尊。",
            "多病扬雄谢来往，暮年谁更可论文。"
        ],
        "notes": "",
        "id": "4eb7688be9618a136b8be44d8d06ca70"
    },
    {
        "author": "胡致隆",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "金山顶上看回雁，铁瓮城西听杜鹃。"
        ],
        "notes": "",
        "id": "15bd3c3a6db64f0896806b9e0b96490e"
    },
    {
        "author": "胡致隆",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "细雨滕王阁，春风孺子亭。"
        ],
        "notes": "",
        "id": "f0fd82c5c9f00871ca4e8f36287b9cc9"
    }
]