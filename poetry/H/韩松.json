[
    {
        "author": "韩松",
        "dynasty": "宋",
        "type": "诗",
        "rhythmic": "",
        "title": "崇寿院霜钟双阁",
        "preface": "",
        "paragraphs": [
            "吾闻海上多云气，万状千形各殊异。",
            "人间亦有亦等奇，二钟之山盖其类。",
            "高崖凌空上摩云，下有岩隙颇幽邃。",
            "料应自古水泷濯，弹空蜂房悬师鼻。",
            "玲珑断续瘦入骨，奇怪嶙峋复苍翠。",
            "身如抵掌在灵谷，又若謦咳发深隧。",
            "笙竽金石不一音，风浪翻腾随所寄。",
            "我来天晴江面平，遂得优游访天秘。",
            "低昂𡒄坎或欹侧，藤蔓盘旋青覆被。",
            "遥知蓬莱隔沧海，毛羽不航人莫至。",
            "归来困卧小蓬窗，梦想高天三十二。"
        ],
        "notes": "",
        "id": "24e01f68b7def07dc6e2bac14e40da89"
    },
    {
        "author": "韩松",
        "dynasty": "宋",
        "type": "诗",
        "rhythmic": "",
        "title": "游栖真洞",
        "preface": "",
        "paragraphs": [
            "黄冠具竹舆，邀我游栖真。",
            "山家杂水树，野径横荆榛。",
            "长松卧苍蛟，乱石错紫鳞。",
            "委曲至洞府，积雪开双门。",
            "结顶宝盖高，下可容百人。",
            "神仙独何之，棋局今犹存。",
            "翠子拂不落，衣袖生清芬。",
            "山间局未终，浮世三千春。",
            "安得从之游，一笑凌层云。"
        ],
        "notes": "",
        "id": "635c4803c838e69457e7c33748c2a689"
    },
    {
        "author": "韩松",
        "dynasty": "宋",
        "type": "诗",
        "rhythmic": "",
        "title": "游洞霄",
        "preface": "",
        "paragraphs": [
            "去城十里蔚山川，欲界仙都自古传。",
            "一□孤撑青突兀，群峰九锁翠盘旋。",
            "能通玄盖分精路，未数仇池小有天。",
            "欲洗积年尘土恨，重来大涤访流泉。"
        ],
        "notes": "",
        "id": "cf3c11d7e7f0e782ad6f782a176a8803"
    },
    {
        "author": "韩松",
        "dynasty": "宋",
        "type": "诗",
        "rhythmic": "",
        "title": "游洞霄宫  其一",
        "preface": "",
        "paragraphs": [
            "苔封九锁碧琅玕，中有仙宫玉佩寒。",
            "阊阖忽闻呼案吏，来乘灏气跨青鸾。"
        ],
        "notes": "",
        "id": "9aac5f3baa50af1d0c008bd0b8bbee9b"
    },
    {
        "author": "韩松",
        "dynasty": "宋",
        "type": "诗",
        "rhythmic": "",
        "title": "游洞霄宫  其二",
        "preface": "",
        "paragraphs": [
            "万木森秋晃碧宫，灵霞栖断憬晨钟。",
            "道人志矣黄庭界，心眼惊旧天柱峰。"
        ],
        "notes": "",
        "id": "66b2e56b6806ad8fbe1ea6d67eadf307"
    },
    {
        "author": "韩松",
        "dynasty": "宋",
        "type": "诗",
        "rhythmic": "",
        "title": "游洞霄宫  其三",
        "preface": "",
        "paragraphs": [
            "芒鞋踏明月，入谷闻泉声。",
            "了知非人间，泠然毛骨轻。",
            "夜投羽士宫，道话留三更。",
            "凌晨访幽洞，岩穴何峥嵘。",
            "仙凡隔几尘，无由问霓旌。",
            "旧闻九锁峰，忽此眼界明。",
            "跻攀不可上，势与龙虎争。",
            "凭栏试抚掌，碧甃波纹生。",
            "尘缘苦未断，世路犹遐征。",
            "题诗来贤岩，岁晚当再行。"
        ],
        "notes": "",
        "id": "590ed6f4f8abfb85a46f5e1ac6e650c6"
    },
    {
        "author": "韩松",
        "dynasty": "宋",
        "type": "诗",
        "rhythmic": "",
        "title": "游洞霄宫  其四",
        "preface": "",
        "paragraphs": [
            "玄冥相我作山行，卷却重阴放晓晴。",
            "但见峰峦互扃锁，不见宫阙隠峥嵘。",
            "云根洞穴篝灯入，井底波澜抚掌生。",
            "唤客入山还送客，淙琤犹记石泉声。"
        ],
        "notes": "",
        "id": "9d768b581197309d51afb53f16637c85"
    },
    {
        "author": "韩松",
        "dynasty": "宋",
        "type": "诗",
        "rhythmic": "",
        "title": "游大涤假宿鸣玉馆成",
        "preface": "",
        "paragraphs": [
            "风动归云清，日落众山楚。",
            "重来兴弥深，托宿此何所。",
            "浪浪鸣玉泉，恍恍对床雨。",
            "梦断身高低，尘劳深夜语。"
        ],
        "notes": "",
        "id": "36749bcbaa7a0e25c528e8ec80999754"
    }
]