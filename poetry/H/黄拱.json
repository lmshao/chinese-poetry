[
    {
        "author": "黄拱",
        "dynasty": "宋",
        "type": "诗",
        "rhythmic": "",
        "title": "伏睹适公诗赞观世音菩萨果应所恳具述于前拱不揆浅拙谨吟一章同赞圣德",
        "preface": "",
        "paragraphs": [
            "菩萨慈悲行愿深，徧游沙界拯枯沉。",
            "众生得度随形化，说法开迷震梵音。",
            "眉现毫光同率土，手持杨柳摄群心。",
            "我今稽首虔诚礼，愿赐慈光与照临。"
        ],
        "notes": "",
        "id": "31f8f00278ebe1e8b7f20490a2b36a31"
    },
    {
        "author": "黄拱",
        "dynasty": "宋",
        "type": "诗",
        "rhythmic": "",
        "title": "还乡偶书  其一",
        "preface": "",
        "paragraphs": [
            "离别家乡岁月多，归来人事半消磨。",
            "惟有门前鉴湖水，春风不减旧时波。"
        ],
        "notes": "",
        "id": "e94b389e715eb5f48472d6bda0a23e9c"
    },
    {
        "author": "黄拱",
        "dynasty": "宋",
        "type": "诗",
        "rhythmic": "",
        "title": "还乡偶书  其二",
        "preface": "",
        "paragraphs": [
            "少小离家老大回，乡音难改鬓毛衰。",
            "儿童相见不相识，借问客从何处来。"
        ],
        "notes": "",
        "id": "dc7474f1ee3ad820f6eea610d861205f"
    }
]