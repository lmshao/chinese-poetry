[
    {
        "author": "慧忠",
        "dynasty": "唐",
        "type": "诗",
        "rhythmic": "",
        "title": "答智威偈（题拟） 一",
        "preface": "",
        "paragraphs": [
            "念想由来幻，性自无终始。",
            "若得此中意，长波当自止。",
            "。"
        ],
        "notes": "",
        "id": "6acdd123ca91cc728a0baa022468fff6"
    },
    {
        "author": "慧忠",
        "dynasty": "唐",
        "type": "诗",
        "rhythmic": "",
        "title": "答智威偈（题拟） 二",
        "preface": "",
        "paragraphs": [
            "虚无是实体，人我何所存。",
            "妄情不须息，即泛般若船。",
            "（见《五灯会元》卷二）。"
        ],
        "notes": "",
        "id": "7b65c43ef984260f385624b98db9168d"
    },
    {
        "author": "慧忠",
        "dynasty": "唐",
        "type": "诗",
        "rhythmic": "",
        "title": "偈 一",
        "preface": "",
        "paragraphs": [
            "雪后始知松柏操，云收方见济淮（《五灯会元》作「河」）分。",
            "不因世主令（《五灯会元》作「教」）还俗，那辨鸡群与鹤群。",
            "多年尘土（《五灯会元》作「事」）谩腾腾，虽著伽黎（《五灯会元》作「方袍」）未是僧。",
            "今日归来酬本志，不妨留发候然灯。",
            "（《五灯会元》作「仪」）虽变道常存，混俗心源亦不昏。",
            "试读善财巡礼偈，当时岂例是（《五灯会元》作「作」）沙门。",
            "（见《禅林僧宝传》卷十、《五灯会元》卷十四。",
            "）。"
        ],
        "notes": "",
        "id": "845a53fe7af2b42e2e124f74a1a10462"
    },
    {
        "author": "慧忠",
        "dynasty": "唐",
        "type": "诗",
        "rhythmic": "",
        "title": "送士濂弟之京",
        "preface": "",
        "paragraphs": [
            "行色翩翩入帝都，壮怀此去莫踌躇。",
            "昔曾故国登高第，今向新朝再上书。",
            "汝负才猷堪济世，我惭衰朽合闲居。",
            "[鸰]（鸽）原今日常相望，衣锦还乡常有余。",
            "（见光绪廿六年刊翁昭泰纂《浦城县志》卷三九引《章氏会谱》。",
            "）（按：题下原注：「士濂，得象祖。",
            "」宋祁《景文集》卷五九《文宪章公墓志铭》：「曾祖仁嵩，仕李昪为驾部郎中。",
            "……祖士廉，汀州宁化令。",
            "」）。"
        ],
        "notes": "",
        "id": "45938d2b12b388827af8be491898af1e"
    }
]