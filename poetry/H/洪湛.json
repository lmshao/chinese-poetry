[
    {
        "author": "洪湛",
        "dynasty": "宋",
        "type": "诗",
        "rhythmic": "",
        "title": "送新知永州陈秘丞瞻赴任",
        "preface": "",
        "paragraphs": [
            "零陵古郡枕湘川，太守南归得意年。",
            "茶味欲过衡岳寺，橘香先上洞庭船。",
            "锦衣照耀维桑地，石燕翻飞欲雨天。",
            "若到浯溪须舣棹，次山遗颂想依然。"
        ],
        "notes": "",
        "id": "bb85c18aaceb1d9b676d637ace8d233b"
    },
    {
        "author": "洪湛",
        "dynasty": "宋",
        "type": "诗",
        "rhythmic": "",
        "title": "寄陈希夷",
        "preface": "",
        "paragraphs": [
            "华山高万丈，莲峰映初日。",
            "中有希夷子，默坐养神谧。",
            "芝术无外求，巢由乃共匹。",
            "形迹任化迁，元枢守贞一。",
            "望岫群息心，清谈讵能悉。"
        ],
        "notes": "",
        "id": "636f02a76c672e8f85379f4c6dee9189"
    }
]