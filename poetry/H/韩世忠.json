[
    {
        "author": "韩世忠",
        "dynasty": "宋",
        "type": "诗",
        "rhythmic": "",
        "title": "奉诏讨范汝为过宁德西陂访阮大成",
        "preface": "",
        "paragraphs": [
            "万顷琉璃到底清，寒光不动海门平。",
            "鉴开波面一天净，虹吸潮头万里声。",
            "吹断海风渔笛远，载归秋月落帆轻。",
            "芍陂曾上孤舟看，何似今朝双眼明。"
        ],
        "notes": "",
        "id": "c1ae67898535fce21ac244b7b3cf0edd"
    },
    {
        "author": "韩世忠",
        "dynasty": "宋",
        "type": "诗",
        "rhythmic": "",
        "title": "题云居壁",
        "preface": "",
        "paragraphs": [
            "芒鞋行杖是生涯，老鬓今年玩物华。",
            "为爱云居松桧好，不须更看牡丹花。"
        ],
        "notes": "",
        "id": "84445a99df4170020c7621a774d98dd4"
    },
    {
        "author": "韩世忠",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "冬看山林萧疏净，春来地润花浓。",
            "少年衰老与山同。",
            "世间争名利，富贵与贫穷。",
            "荣贵非干长生药，清闲是不死门风。",
            "劝君识取主人公。",
            "单方只一味，尽在不言中。"
        ],
        "notes": "",
        "id": "f0a287a484d333430fec4c62620946f7"
    },
    {
        "author": "韩世忠",
        "dynasty": "宋",
        "type": "词",
        "rhythmic": "南乡子",
        "title": "",
        "preface": "",
        "paragraphs": [
            "人有几何般。",
            "富贵荣华总是闲。",
            "自古英雄都如梦，为官。",
            "宝玉妻男宿业缠。",
            "年迈衰残。",
            "鬓发苍浪骨髓乾。",
            "不道山林有好处，贪欢。",
            "只恐痴迷误了贤。"
        ],
        "notes": "",
        "id": "7cb35959db518b0df5bbffb65881031f"
    }
]