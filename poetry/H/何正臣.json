[
    {
        "author": "何正臣",
        "dynasty": "宋",
        "type": "诗",
        "rhythmic": "",
        "title": "送程给事知越州  其一",
        "preface": "",
        "paragraphs": [
            "史君承诏出黄扉，急浆翩翩画鹢飞。",
            "天上鹓鸾猿鹤喜频归。",
            "列城将吏瞻戎节，夹道乡人看锦衣。",
            "今古蓬莱足吟咏，更留风月待珠玑。"
        ],
        "notes": "",
        "id": "127e46badabc11caff74ef7326b98177"
    },
    {
        "author": "何正臣",
        "dynasty": "宋",
        "type": "诗",
        "rhythmic": "",
        "title": "送程给事知越州  其二",
        "preface": "",
        "paragraphs": [
            "立就金城漳海边，从来经制祇茫然。",
            "一千里候无宵警，十万人家自晏眠。",
            "异城早闻回阵马，将军从此罢楼船。",
            "功成事往翻然去，用舍如公信可贤。"
        ],
        "notes": "",
        "id": "852ebbaf7b776afd58234079498b1b5a"
    }
]