[
    {
        "author": "黄虚舟",
        "dynasty": "宋",
        "type": "诗",
        "rhythmic": "",
        "title": "五更枕上",
        "preface": "",
        "paragraphs": [
            "睡觉愁无奈，难禁冬夜长。",
            "才听晓钟动，又是世人忙。",
            "入市船撑月，朝天马踏霜。",
            "布衾绵样软，切莫笑寻常。"
        ],
        "notes": "",
        "id": "b89cc83877e686c9e4616244f66fcd30"
    },
    {
        "author": "黄虚舟",
        "dynasty": "宋",
        "type": "诗",
        "rhythmic": "",
        "title": "蛾眉亭",
        "preface": "",
        "paragraphs": [
            "浩荡长流浪拍天，貔貅十万坐楼船。",
            "年年春满江南岸，夜夜风传塞北烟。",
            "中界灵祇藏水府，六朝废寝落山边。",
            "秋来留得唐时月，捉月今谁是谪仙。"
        ],
        "notes": "",
        "id": "96b19950f7cd4ad460bf2afd247e2af8"
    }
]