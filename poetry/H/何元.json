[
    {
        "author": "何元",
        "dynasty": "唐",
        "type": "诗",
        "rhythmic": "",
        "title": "看花",
        "preface": "",
        "paragraphs": [
            "莫怪出门先骤马，暮年常怨看花迟。",
            "可怜尽日春山下，似雪如云一万枝。"
        ],
        "notes": "",
        "id": "d9c8b9eeac13333b3fc60dab68fc5e2f"
    },
    {
        "author": "何元",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "一望白云千万断，筝声日暮出花林。",
            "门外夕阳寒映竹，洞中秋水暗连山。",
            "钟声半夜香山雨，散入前林枫叶秋。",
            "寺临飞鸟青山远，径转幽萝白日长。",
            "黄昏人到钟声里，云起龙池不见山。",
            "客来惆怅僧禅后，月出松门满地霜。",
            "朔风寒日笳声急，万里辽城一段云。",
            "满山月色连溪下，林叶萧萧一夜霜。",
            "秦客访花惊出洞，庾公看月误登楼。"
        ],
        "notes": "",
        "id": "b623a54b6d052ac821d75f08b6ed5b83"
    }
]