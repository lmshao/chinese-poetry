[
    {
        "author": "黄登",
        "dynasty": "宋",
        "type": "诗",
        "rhythmic": "",
        "title": "万峰庵",
        "preface": "",
        "paragraphs": [
            "上到山巅晓色分，眼看残月待朝昕。",
            "望迷四顾浑如海，立欲移时祇是云。",
            "隠隠楼台平地见，行行钟磬半天闻。",
            "举头顿觉青霄近，我欲乘风谒帝君。"
        ],
        "notes": "",
        "id": "451d283f57083cea95bc37f868a7bd04"
    },
    {
        "author": "黄登",
        "dynasty": "宋",
        "type": "诗",
        "rhythmic": "",
        "title": "题三岩  其一",
        "preface": "",
        "paragraphs": [
            "占断烟霞老一丘，玉岩阅历几春秋。",
            "削成四壁开三面，比似他山出一头。",
            "几欲登临寻胜概，偶然休沐得佳游。",
            "醉磨浓墨书岩石，恨不携琴更少留。"
        ],
        "notes": "",
        "id": "280e74aff4061c3bc1772ebd6be6d470"
    },
    {
        "author": "黄登",
        "dynasty": "宋",
        "type": "诗",
        "rhythmic": "",
        "title": "题三岩  其二",
        "preface": "",
        "paragraphs": [
            "飘然投绂卧云林，一片平生铁石心。",
            "不是遗文能动我，谁令吊古便沾襟。",
            "身同逝水几寒暑，名在空山无古今。",
            "仰止高风琴床下，还教三叹薄朝簪。"
        ],
        "notes": "",
        "id": "e2b865f80dfc48717517fe6de37f4956"
    }
]