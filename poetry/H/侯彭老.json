[
    {
        "author": "侯彭老",
        "dynasty": "宋",
        "type": "诗",
        "rhythmic": "",
        "title": "建炎丞相成国吕忠穆公退老堂  其一",
        "preface": "",
        "paragraphs": [
            "姓名已冠凌烟阁，杖屦初临退老堂。",
            "任重晋公游绿野，放怀忠献醉安阳。",
            "园林选胜规模远，丘壑偷闲气味长。",
            "借箸更资恢复策，始应归此乐时康。"
        ],
        "notes": "",
        "id": "389d85fbc543ab208fe8258cb51f8800"
    },
    {
        "author": "侯彭老",
        "dynasty": "宋",
        "type": "诗",
        "rhythmic": "",
        "title": "建炎丞相成国吕忠穆公退老堂  其二",
        "preface": "",
        "paragraphs": [
            "扶出离明一洗光，懔然忠义合穹苍。",
            "天教世祖中兴汉，人服汾阳再造唐。",
            "道大耕莘同至乐，功成钓渭踵遗芳。",
            "身为天下安危寄，未许清闲事退藏。"
        ],
        "notes": "",
        "id": "53e4c3e80c7e07fedd632d4aa142f086"
    },
    {
        "author": "侯彭老",
        "dynasty": "宋",
        "type": "诗",
        "rhythmic": "",
        "title": "人日立春",
        "preface": "",
        "paragraphs": [
            "朝来煮菜往鞭牛，已觉江边雪意休。",
            "习习东风收雨脚，暄暄晓日绽云头。",
            "尊前未放梅花老，鬓上先看柳带柔。",
            "及取春花时一醉，莫教沈瘦更清秋。"
        ],
        "notes": "",
        "id": "43ea471ab1aee681b684545ba01fd5c5"
    },
    {
        "author": "侯彭老",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "清绝洗妖氛。"
        ],
        "notes": "",
        "id": "d4b075df0ce644a2b5357c6fb6f93a23"
    }
]