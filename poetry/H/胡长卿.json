[
    {
        "author": "胡长卿",
        "dynasty": "宋",
        "type": "诗",
        "rhythmic": "",
        "title": "和经略焕章朱公千叶白梅诗",
        "preface": "",
        "paragraphs": [
            "天怜素质太柔轻，不奈西风雪片凝。",
            "故与红颜如美玉，尚余清影似寒冰。",
            "黄香仅可追多叶，重萼堪怜只两层。",
            "欲问园官分此贴，宜楼深远叹难应。"
        ],
        "notes": "",
        "id": "3d2939ff451c2cbc7a2364b616b3f9d3"
    },
    {
        "author": "胡长卿",
        "dynasty": "宋",
        "type": "诗",
        "rhythmic": "",
        "title": "禁烟日陪经略焕章丈游白龙洞得所赋新诗次韵以呈",
        "preface": "",
        "paragraphs": [
            "悬崖怪石水潺潺，宜有神龙隠此间。",
            "穷胜不妨穿险洞，寻春那止看群山。",
            "攀龙行即天边去，跃马聊同野外还。",
            "好景良辰适相会，一尊且共水云闲。"
        ],
        "notes": "",
        "id": "767a1bacae90d4422b98c9a330dfbb3e"
    },
    {
        "author": "胡长卿",
        "dynasty": "宋",
        "type": "诗",
        "rhythmic": "",
        "title": "容州闻雁",
        "preface": "",
        "paragraphs": [
            "旧闻雁不到衡阳，今复南飞入瘴乡。",
            "天阔随阳皆可去，未应为界限潇湘。"
        ],
        "notes": "",
        "id": "d1fea171d97d714b92abe42dacb3489b"
    },
    {
        "author": "胡长卿",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "闻道嘉鱼出火山，我来那得一鳞看。"
        ],
        "notes": "",
        "id": "f1e66f18a222e2fbbb3addda3f4e96e0"
    }
]