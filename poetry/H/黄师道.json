[
    {
        "author": "黄师道",
        "dynasty": "宋",
        "type": "诗",
        "rhythmic": "",
        "title": "赠陈公衮",
        "preface": "",
        "paragraphs": [
            "玉皇诏我自旴城，下车期年微政声。",
            "唯得奇童颖川子，年始七岁业老成。",
            "手挥椽笔书大字，口诵五经富强记。",
            "君非祖德积余庆，来裔安能具神智。",
            "一见降羡增嗟呼，寄言昭武元正夫。",
            "长歌大轴贻褒赞，比拟刘晏李泌徒。",
            "近来诗思复清峻，辞赡格老实奇俊。",
            "居尝亲试一一精，奏达帝聪彰圣运。",
            "英庙激赏人中祥，俞旨颁降政事堂。",
            "临轩未暇召入对，龙驾俄闻升上苍。",
            "举世才命各有待，俊气尚幼佳名在。"
        ],
        "notes": "",
        "id": "56346e269fc56a8760187b143fba120a"
    }
]