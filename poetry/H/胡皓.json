[
    {
        "author": "胡皓",
        "dynasty": "唐",
        "type": "诗",
        "rhythmic": "",
        "title": "奉和圣制同二相以下群官乐游园宴",
        "preface": "",
        "paragraphs": [
            "五酺终宴集，三锡又欢娱。",
            "仙阜崇高异，神州眺览殊。",
            "南山临皓雪，北阙对明珠。",
            "广座鹓鸿满，昌庭驷马趋。",
            "绮罗含草树，丝竹吐郊衢。",
            "衔杯不能罢，歌舞乐唐虞。"
        ],
        "notes": "",
        "id": "dd46bdfa364eea1101d0d7c0c5b191ed"
    },
    {
        "author": "胡皓",
        "dynasty": "唐",
        "type": "诗",
        "rhythmic": "",
        "title": "奉和圣制送张尚书巡边",
        "preface": "",
        "paragraphs": [
            "燕公为汉将，武德奉文思。",
            "利用经戎莽，英图叶圣诒。",
            "塞沙制长策，穷石卷摇旗。",
            "万里要相贺，三边又在兹。",
            "棱威方逐逐，谈笑坐怡怡。",
            "宠饯纷郊道，充厨竭御司。",
            "尝醪企行迈，听乐罢涟洏。",
            "衮旒垂翰墨，缨蕤迭赋诗。",
            "金山无积阻，玉树有华滋。",
            "请迨炎风暮，归旌候此时。"
        ],
        "notes": "",
        "id": "28dd2a3d1d1f3eac4b51955c4f2225dc"
    },
    {
        "author": "胡皓",
        "dynasty": "唐",
        "type": "诗",
        "rhythmic": "",
        "title": "和宋之问寒食题临江驿",
        "preface": "",
        "paragraphs": [
            "闻道山阴会，仍为火忌辰。",
            "途中甘弃日，江上苦伤春。",
            "流水飜催泪，寒灰更伴人。",
            "丹心终不改，白发为谁新。"
        ],
        "notes": "",
        "id": "3008fa56891853fd0d224310de405c21"
    },
    {
        "author": "胡皓",
        "dynasty": "唐",
        "type": "诗",
        "rhythmic": "",
        "title": "出峡",
        "preface": "",
        "paragraphs": [
            "巴东三峡尽，旷望九江开。",
            "楚塞云中出，荆门水上来。",
            "鱼龙潜啸雨，凫雁动成雷。",
            "南国秋风晚，客思几悠哉。"
        ],
        "notes": "",
        "id": "2f1cfea9ff0910fb0e41b6fc071ac2c0"
    },
    {
        "author": "胡皓",
        "dynasty": "唐",
        "type": "诗",
        "rhythmic": "",
        "title": "同蔡孚起居咏鹦鹉",
        "preface": "",
        "paragraphs": [
            "鹦鹉殊姿致，鸾皇得比肩。",
            "常寻金殿里，每话玉阶前。",
            "贾谊才方达，扬雄老未迁。",
            "能言既有地，何惜为闻天。"
        ],
        "notes": "",
        "id": "c82844242e9b6d898cb40e49809322e2"
    },
    {
        "author": "胡皓",
        "dynasty": "唐",
        "type": "诗",
        "rhythmic": "",
        "title": "大漠行",
        "preface": "",
        "paragraphs": [
            "单于犯蓟堧，虏骑略萧边。",
            "南山木叶飞下地，北海蓬根乱上天。",
            "科斗连营太原道，鱼丽合阵武威川。",
            "三军遥倚伏，万里相驰逐。",
            "旌斾悠悠静潮源，鼙鼓喧喧动卢谷。",
            "穷徼出幽陵，吁嗟倦寝兴。",
            "马蹄冻溜石，胡毳煖生冰。",
            "云沙泱漭天光闭，河塞阴沈海色凝。",
            "崆峒北国谁能托，萧索边心常不乐。",
            "近见行人畏白龙，遥闻公主愁黄鹤。",
            "阳春半，岐路间，瑶台苑，玉门关。",
            "百花芳树红将歇，二月兰臯绿未还。",
            "阵云不散鱼龙水，雨雪犹飞鸿鹄山。",
            "山嶂緜连那可极，路远辛勤梦颜色。",
            "北堂萱草不寄来，东园桃李长相忆。",
            "汉将纷纭攻战盈，胡寇萧条幽朔清。",
            "韩昌拜节偏知送，郑吉驱旌坐见迎。",
            "火绝烟沈左西极，谷静山空右北平。",
            "但得将军能百胜，不须天子筑长城。"
        ],
        "notes": "",
        "id": "28ba7585f495d3c822b7b94da82d0b7f"
    },
    {
        "author": "胡皓",
        "dynasty": "唐",
        "type": "诗",
        "rhythmic": "",
        "title": "奉使松府（伯三七七一。下同）",
        "preface": "",
        "paragraphs": [
            "蜀山固地险，（项云「固」当作「匝」，形近而讹。",
            "）汉水接天平。",
            "波涛去东别[一]，林嶂隐西倾[二]。",
            "露白蓬根断，风秋草叶鸣。",
            "孤舟忽不见，垂泪坐盈盈。",
            "（[一]刘云：「东别谓大别也。",
            "《禹贡》汉水又区为沧浪之水，至于大别。",
            "」[二]刘云：「西倾谓西倾山。",
            "」）。"
        ],
        "notes": "",
        "id": "7577c5b0eca3cfcd4593f732cdc4a677"
    },
    {
        "author": "胡皓",
        "dynasty": "唐",
        "type": "诗",
        "rhythmic": "",
        "title": "夜行黄花川",
        "preface": "",
        "paragraphs": [
            "的的（旳旳）夜绵绵，斜斗历高天。",
            "露浩空山月，风秋洞壑泉。",
            "饥鼯啼远树，暗鸟宿长川。"
        ],
        "notes": "",
        "id": "56ab6e82dc1868dbec427164c4b1423e"
    },
    {
        "author": "胡皓",
        "dynasty": "唐",
        "type": "诗",
        "rhythmic": "",
        "title": "奉天田明府席饯别",
        "preface": "",
        "paragraphs": [
            "属城富才雄，文园饯席同。",
            "此席何所饯？徭役五原中。",
            "疾沙乱飞雪，连车条转蓬。",
            "雁归寒塞近，客散祖亭空。",
            "日夕不遑次，萧条鸣朔风。"
        ],
        "notes": "",
        "id": "344213995ce079b02e60a3742be2a652"
    },
    {
        "author": "胡皓",
        "dynasty": "唐",
        "type": "诗",
        "rhythmic": "",
        "title": "答徐四萧关别醉后见投",
        "preface": "",
        "paragraphs": [
            "萧关城南陇入云，萧关城北海生荒[一]。",
            "（蒋云：「荒」即「尘」字草书之误。",
            "）咄嗟塞外同为客，满酌杯中一送君。",
            "（[一]刘云：「『荒』字不叶韵，不知是何字误？",
            "」）。"
        ],
        "notes": "",
        "id": "9a86d5e670c8bf3447a4742e2963c441"
    },
    {
        "author": "胡皓",
        "dynasty": "唐",
        "type": "诗",
        "rhythmic": "",
        "title": "春悲行（伯三七七一下同）",
        "preface": "",
        "paragraphs": [
            "夜鹊南飞倦，鸣鸡屡送晨，忽闻芳岁道（到），今日故园春。",
            "试上亭台望，葐蒀（氛氲）江树新。",
            "（项云「葐蒀」为草木茂盛之貌，不烦改。",
            "）旳旳韶阳蕚，迢迢佳丽人，音容旷不接，景物徒相因。",
            "别怨如流水，移恩念积薪，垂泪三危露，心斵[一]（「斵」，原卷作「断」。",
            "）二京尘。",
            "远役鸿为伴，荒亭鬼作隣，吾生殊卉木，顦顇此江滨。",
            "（[一]俞云：「『心斵』疑『心断』。",
            "」）。"
        ],
        "notes": "",
        "id": "a2bb9338248a52463530f37dcf9bb70c"
    },
    {
        "author": "胡皓",
        "dynasty": "唐",
        "type": "诗",
        "rhythmic": "",
        "title": "渝州逢故人（「渝州」，原作「滁州」，从原卷改。）",
        "preface": "",
        "paragraphs": [
            "共是他乡客，俱为失路人。",
            "自怜蓬髪改，不掩柳条春。"
        ],
        "notes": "",
        "id": "ac886ca07a69041ee44662d0f6926462"
    },
    {
        "author": "胡皓",
        "dynasty": "唐",
        "type": "诗",
        "rhythmic": "",
        "title": "感春",
        "preface": "",
        "paragraphs": [
            "试登高台春，伏槛弄阳旭。",
            "纡寂融密思，韶和洗纷瞩。",
            "林暖花意红，墀薰草情绿。",
            "感物深自负，萋萋杨□□。",
            "（〖1〗右三首，载于伯三七七一《珠英集》残卷的开端。",
            "原共五首，不著撰人。",
            "第四首《奉天田明府席饯别》第五首《答徐四萧关别醉后见投》与后重出。",
            "已据重出部份的题名载入胡皓诗内。",
            "因疑前三首亦胡皓所作，故附于此。",
            "即非胡皓所作，亦必为其他《珠英》学士的作品。",
            "）。"
        ],
        "notes": "",
        "id": "e0a224674430582bdf3f34908e0633c3"
    }
]