[
    {
        "author": "贺朝",
        "dynasty": "唐",
        "type": "诗",
        "rhythmic": "",
        "title": "南山",
        "preface": "",
        "paragraphs": [
            "湖北雨初晴，湖南山尽见。",
            "岩岩石帆影，如得海风便。",
            "仙穴茅山峰，彩云时一见。",
            "邀君共探此，异箓残几卷。"
        ],
        "notes": "",
        "id": "0b4fc60d37737cc8cb444beeab07138d"
    },
    {
        "author": "贺朝",
        "dynasty": "唐",
        "type": "诗",
        "rhythmic": "",
        "title": "孤兴",
        "preface": "",
        "paragraphs": [
            "晴日暖珠箔，夭桃色正新。",
            "红粉青镜中，娟娟可怜嚬。",
            "君子在遐险，蕙心谁见珍。",
            "罗幕空掩昼，玉颜静移春。",
            "江瑟语幽独，再三情未申。",
            "黄鹄千里翅，芳音迟所因。"
        ],
        "notes": "",
        "id": "78f4b1fa8e137d8e52bca116c66ca127"
    },
    {
        "author": "贺朝",
        "dynasty": "唐",
        "type": "诗",
        "rhythmic": "",
        "title": "从军行",
        "preface": "",
        "paragraphs": [
            "朔胡乘月寇边城，军书插羽刺中京。",
            "天子金坛拜飞将，单于玉塞振佳兵。",
            "骑射先鸣推任侠，龙韬决胜伫时英。",
            "闻有河湟客，愔愔理帷帟。",
            "常山启霸图，汜水先天策。",
            "衔珠浴铁向桑干，衅旗膏劒指乌丸。",
            "鸣鸡已报关山晓，来雁遥传沙塞寒。",
            "直为甘心从苦节，陇头流水鸣呜咽。",
            "边树萧萧不觉春，天山漠漠长飞雪。",
            "鱼丽阵接塞云平，雁翼营通海月明。",
            "始看晋幕飞鹅入，旋闻齐垒啼乌声。",
            "自从一戍燕支山，春光几度晋阳关。",
            "金河未转青丝骑，玉筯应啼红粉颜。",
            "鸿归燕相续，池边芳草绿。",
            "已见氛清细柳营，莫更春歌落梅曲。",
            "烽沈灶减静边亭，海[晏]山空肃已宁。",
            "行望凤京旋凯捷，重来麟阁画丹青。"
        ],
        "notes": "",
        "id": "df743c83fbff6ce5183085a4b101edb9"
    },
    {
        "author": "贺朝",
        "dynasty": "唐",
        "type": "诗",
        "rhythmic": "",
        "title": "赋得游人久不归",
        "preface": "",
        "paragraphs": [
            "乡关眇天末，引领怅怀归。",
            "羇旅久淫滞，物色屡芳菲。",
            "稍觉出意尽，行看蓬鬓稀。",
            "如何千里外，伫立沾裳衣。"
        ],
        "notes": "",
        "id": "c545021d2ec9bde188038e4cb8628660"
    },
    {
        "author": "贺朝",
        "dynasty": "唐",
        "type": "诗",
        "rhythmic": "",
        "title": "宿香山阁",
        "preface": "",
        "paragraphs": [
            "暝上春山阁，梯云宿半空。",
            "轩窗闭潮海，枕席拂烟虹。",
            "朱网防栖鸽，纱灯护夕虫。",
            "一闻鸡唱晓，已见日曈曈。"
        ],
        "notes": "",
        "id": "e53ae51c5b1bbeaa29f996abd19e26d6"
    },
    {
        "author": "贺朝",
        "dynasty": "唐",
        "type": "诗",
        "rhythmic": "",
        "title": "赠酒店胡姬",
        "preface": "",
        "paragraphs": [
            "胡姬春酒店，弦管夜锵锵。",
            "红毾铺新月，貂裘坐薄霜。",
            "玉盘初鲙鲤，金鼎正烹羊。",
            "上客无劳散，听歌乐世娘。"
        ],
        "notes": "",
        "id": "bf23af740d6f4f8123caa94852a2a8be"
    },
    {
        "author": "贺朝",
        "dynasty": "唐",
        "type": "诗",
        "rhythmic": "",
        "title": "赋得春莺送友人二首 一",
        "preface": "",
        "paragraphs": [
            "翅掩飞莺舞，啼恼婕妤悲。",
            "料取金闺意，因君问所思。"
        ],
        "notes": "",
        "id": "49255c6702caca3be5fa015ed735e81d"
    },
    {
        "author": "贺朝",
        "dynasty": "唐",
        "type": "诗",
        "rhythmic": "",
        "title": "赋得春莺送友人二首 二",
        "preface": "",
        "paragraphs": [
            "流莺拂绣羽，二月上林期。",
            "待雪销金禁，衔花向玉墀。"
        ],
        "notes": "",
        "id": "12afdaf4af00f3c417da119cbceaf620"
    }
]