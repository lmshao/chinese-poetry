[
    {
        "author": "怀楚",
        "dynasty": "唐",
        "type": "诗",
        "rhythmic": "",
        "title": "谢友人见访留诗",
        "preface": "",
        "paragraphs": [
            "轩车谁肯到，泉石自相亲。",
            "暮雨凋残寺，秋风怅望人。",
            "庭新一片叶，衣故十年尘。",
            "赖有瑶华赠，清吟愈病身。"
        ],
        "notes": "",
        "id": "ce4d28577ece4223dc0e37adf32c9046"
    },
    {
        "author": "怀楚",
        "dynasty": "唐",
        "type": "诗",
        "rhythmic": "",
        "title": "送新平故人",
        "preface": "",
        "paragraphs": [
            "常听仓庚思旧友，又因蝴蝶梦生涯。",
            "一千余里河连郭，三十六峰寒到家。",
            "阴岛直分东虢雁，晴楼高入上阳鸦。",
            "姜嫄庙北与君别，应笑薄寒悲落花。"
        ],
        "notes": "",
        "id": "3603afaf5036744257e14f7bff192539"
    }
]