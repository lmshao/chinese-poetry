[
    {
        "author": "后主煜",
        "dynasty": "唐",
        "type": "诗",
        "rhythmic": "",
        "title": "渔父 一",
        "preface": "",
        "paragraphs": [
            "浪花有意千里雪，桃花无言一队春。",
            "一壶酒，一竿身，快活如侬有几人。"
        ],
        "notes": "",
        "id": "d50707eb6a2c947773ef56237ab7da70"
    },
    {
        "author": "后主煜",
        "dynasty": "唐",
        "type": "诗",
        "rhythmic": "",
        "title": "渔父 二",
        "preface": "",
        "paragraphs": [
            "一櫂春风一叶舟，一纶茧缕一轻钩。",
            "花满渚，酒满瓯，万顷波中得自由。"
        ],
        "notes": "",
        "id": "7808b7c56f1708b25e6a39fb0f6aa7d9"
    },
    {
        "author": "后主煜",
        "dynasty": "唐",
        "type": "诗",
        "rhythmic": "",
        "title": "忆江南 一",
        "preface": "",
        "paragraphs": [
            "多少恨，昨夜梦魂中。",
            "还似旧时游上苑，车如流水马如龙，花月正春风。"
        ],
        "notes": "",
        "id": "ce69fbb3085371176ece5d77505ce751"
    },
    {
        "author": "后主煜",
        "dynasty": "唐",
        "type": "诗",
        "rhythmic": "",
        "title": "忆江南 二",
        "preface": "",
        "paragraphs": [
            "多少泪，沾袖复横颐。",
            "心事莫将和泪滴，凤笙休向月明吹，肠断更无疑。"
        ],
        "notes": "",
        "id": "bbd415b278e414b20b7b0aaec13dacbf"
    },
    {
        "author": "后主煜",
        "dynasty": "唐",
        "type": "诗",
        "rhythmic": "",
        "title": "忆江南 三",
        "preface": "",
        "paragraphs": [
            "闲梦远，南国正芳春。",
            "船上管弦江面绿，满城飞絮混轻尘，愁杀看花人。"
        ],
        "notes": "",
        "id": "902fb0b0ef76b14e6546f9450588997f"
    },
    {
        "author": "后主煜",
        "dynasty": "唐",
        "type": "诗",
        "rhythmic": "",
        "title": "忆江南 四",
        "preface": "",
        "paragraphs": [
            "闲梦远，南国正清秋。",
            "千里江山寒色暮，芦花深处泊孤舟，笛在月明楼。"
        ],
        "notes": "",
        "id": "9396e581a2885c798861a2b39ea4fc4f"
    },
    {
        "author": "后主煜",
        "dynasty": "唐",
        "type": "诗",
        "rhythmic": "",
        "title": "捣练子 一",
        "preface": "",
        "paragraphs": [
            "深院静，小庭空，断续寒砧断续风。",
            "无奈夜长人不寐，数声和月到帘栊。"
        ],
        "notes": "",
        "id": "5b4199726fb40fb2ec1e4d01d94462b7"
    },
    {
        "author": "后主煜",
        "dynasty": "唐",
        "type": "诗",
        "rhythmic": "",
        "title": "捣练子 二",
        "preface": "",
        "paragraphs": [
            "云鬟乱，晚妆残，带恨眉儿远岫攒。",
            "斜托香顋春笋嬾，为谁和泪倚阑干。"
        ],
        "notes": "",
        "id": "24d5ee528a2bd2d5835d8af098939a93"
    },
    {
        "author": "后主煜",
        "dynasty": "唐",
        "type": "诗",
        "rhythmic": "",
        "title": "相见欢 一",
        "preface": "",
        "paragraphs": [
            "林花谢了春红，太悤悤。",
            "无奈朝来寒雨，晚来风。",
            "胭脂泪，相留醉，几时重。",
            "自是人生长恨，水长东。"
        ],
        "notes": "",
        "id": "2b270bbe7eb9079900f73866f61bbe16"
    },
    {
        "author": "后主煜",
        "dynasty": "唐",
        "type": "诗",
        "rhythmic": "",
        "title": "相见欢 二",
        "preface": "",
        "paragraphs": [
            "无言独上西楼，月如钩。",
            "寂寞梧桐深院，锁清秋。",
            "翦不断，理还乱，是离愁。",
            "别是一般滋味，在心头。"
        ],
        "notes": "",
        "id": "064e148858730428fa2b5ad5bdeb4255"
    },
    {
        "author": "后主煜",
        "dynasty": "唐",
        "type": "诗",
        "rhythmic": "",
        "title": "长相思 一",
        "preface": "",
        "paragraphs": [
            "一重山，两重山。",
            "山远天高烟水寒，相思枫叶丹。",
            "菊花开，菊花残。",
            "塞雁高飞人未还，一帘风月闲。"
        ],
        "notes": "",
        "id": "44fad651d81b09bc12eac9631894cd41"
    },
    {
        "author": "后主煜",
        "dynasty": "唐",
        "type": "诗",
        "rhythmic": "",
        "title": "长相思 二",
        "preface": "",
        "paragraphs": [
            "云一緺，玉一梭。",
            "澹澹衫儿薄薄罗，轻颦双黛螺。",
            "秋风多，雨如和。",
            "帘外芭蕉三两窠，夜长人奈何。"
        ],
        "notes": "",
        "id": "61fafe72ea167ae1d47527f27f534acc"
    },
    {
        "author": "后主煜",
        "dynasty": "唐",
        "type": "诗",
        "rhythmic": "",
        "title": "浣溪沙 一",
        "preface": "",
        "paragraphs": [
            "红日已高三丈透，金𬬻次第添香兽，红锦地衣随步皱。",
            "佳人舞点金钗溜，酒恶时拈花蘂齅，别殿遥闻箫鼓奏。"
        ],
        "notes": "",
        "id": "e8bb2f3c42fa986f3102410bd11bd800"
    },
    {
        "author": "后主煜",
        "dynasty": "唐",
        "type": "诗",
        "rhythmic": "",
        "title": "浣溪沙 二",
        "preface": "",
        "paragraphs": [
            "转烛飘蓬一梦归，欲寻陈迹怅人非，天教心愿与身违。",
            "待月池台空逝水，荫花楼阁漫斜晖，登临不惜更沾衣。"
        ],
        "notes": "",
        "id": "6bbee7b97a86ca59629f2a804bd9df3d"
    },
    {
        "author": "后主煜",
        "dynasty": "唐",
        "type": "诗",
        "rhythmic": "",
        "title": "采桑子 一",
        "preface": "",
        "paragraphs": [
            "辘轳金井梧桐晚，几树惊秋，昼雨如愁，百尺虾须上玉钩。",
            "琼窗春断双蛾皱，回首边头，欲寄鳞游，九曲寒波不溯流。"
        ],
        "notes": "",
        "id": "a9ef2dc0cffd1d4b316e63f7b65dd314"
    },
    {
        "author": "后主煜",
        "dynasty": "唐",
        "type": "诗",
        "rhythmic": "",
        "title": "采桑子 二",
        "preface": "",
        "paragraphs": [
            "亭前春逐红英尽，舞态徘徊，细雨霏微，不放双眉时暂开。",
            "绿窗冷静芳音断，香印成灰，可奈情怀，欲睡朦胧入梦来。"
        ],
        "notes": "",
        "id": "9d00f15fd8b5c88fc33d3dca4512cfb6"
    },
    {
        "author": "后主煜",
        "dynasty": "唐",
        "type": "诗",
        "rhythmic": "",
        "title": "菩萨蛮 一",
        "preface": "",
        "paragraphs": [
            "花明月暗笼轻雾，今宵好向郎边去。",
            "刬韤步香阶，手提金缕鞋。",
            "画堂南畔见，一晌偎人颤。",
            "好为出来难，教君恣意怜。"
        ],
        "notes": "",
        "id": "0ec9407bcc76e362f4fe5b051c7b79be"
    },
    {
        "author": "后主煜",
        "dynasty": "唐",
        "type": "诗",
        "rhythmic": "",
        "title": "菩萨蛮 二",
        "preface": "",
        "paragraphs": [
            "蓬莱院闭天台女，画堂昼寝无人语。",
            "抛枕翠云光，绣衣闻异香。",
            "潜来珠锁动，惊觉鸳鸯梦。",
            "慢脸笑盈盈，相看无限情。"
        ],
        "notes": "",
        "id": "89ebd4e92164d8fd120a8b1dde1f0e17"
    },
    {
        "author": "后主煜",
        "dynasty": "唐",
        "type": "诗",
        "rhythmic": "",
        "title": "菩萨蛮 三",
        "preface": "",
        "paragraphs": [
            "铜簧韵脆锵寒竹，新声慢奏移纤玉。",
            "眼色暗相钩，秋波横欲流。",
            "雨云深绣户，来便谐衷素。",
            "宴罢又成空，梦迷春睡中。"
        ],
        "notes": "",
        "id": "153d747b6cc8e5fe5e526f0204e3e8e6"
    },
    {
        "author": "后主煜",
        "dynasty": "唐",
        "type": "诗",
        "rhythmic": "",
        "title": "菩萨蛮 四",
        "preface": "",
        "paragraphs": [
            "人生愁恨何能免，消魂独我情何限。",
            "故国梦重归，觉来双泪垂。",
            "高楼谁与上，长记秋晴望。",
            "往事已成空，还如一梦中。"
        ],
        "notes": "",
        "id": "309b32f13560dad46dfc82d97cb91d49"
    },
    {
        "author": "后主煜",
        "dynasty": "唐",
        "type": "诗",
        "rhythmic": "",
        "title": "清平乐",
        "preface": "",
        "paragraphs": [
            "别来春半，触目愁肠断。",
            "砌下落梅如雪乱，拂了一身还满。",
            "雁来音信无凭，路遥归梦难成。",
            "离恨却如春草，更行更远还生。"
        ],
        "notes": "",
        "id": "cd5c6bb3c7bf41a5b6c28ff06a840e5e"
    },
    {
        "author": "后主煜",
        "dynasty": "唐",
        "type": "诗",
        "rhythmic": "",
        "title": "喜迁莺",
        "preface": "",
        "paragraphs": [
            "晓月坠，宿云微，无语枕频欹。",
            "梦回芳草思依依，天远雁声稀。",
            "啼莺散，余花乱，寂寞画堂深院。",
            "片红休埽尽从伊，留待舞人归。"
        ],
        "notes": "",
        "id": "53309c0f65f865c5868cef119b48be24"
    },
    {
        "author": "后主煜",
        "dynasty": "唐",
        "type": "诗",
        "rhythmic": "",
        "title": "阮郎归",
        "preface": "",
        "paragraphs": [
            "东风吹水日衔山，春来长是闲。",
            "落花狼藉酒阑珊，笙歌醉梦间。",
            "春睡觉，晚妆残，无人整翠鬟。",
            "留连光景惜朱颜，黄昏独倚阑。"
        ],
        "notes": "",
        "id": "664c302289b59f5c3f9092193af9e192"
    },
    {
        "author": "后主煜",
        "dynasty": "唐",
        "type": "诗",
        "rhythmic": "",
        "title": "锦堂春",
        "preface": "",
        "paragraphs": [
            "昨夜风兼雨，帘帏飒飒秋声。",
            "烛残漏滴频欹枕，起坐不能平。",
            "世事漫随流水，算来一梦浮生。",
            "醉乡路稳宜频到，此外不堪行。"
        ],
        "notes": "",
        "id": "3b00e9112aff06bfec94044ce705c913"
    },
    {
        "author": "后主煜",
        "dynasty": "唐",
        "type": "诗",
        "rhythmic": "",
        "title": "应天长",
        "preface": "",
        "paragraphs": [
            "一钩初月临妆镜，蝉鬓凤钗慵不整。",
            "重帘静，层楼迥，惆怅落花风不定。",
            "柳堤芳草径，梦断辘轳金井。",
            "昨夜更阑酒醒，春愁过却病。"
        ],
        "notes": "",
        "id": "f8522c1ee0c821ee6f2285f4ea07be40"
    },
    {
        "author": "后主煜",
        "dynasty": "唐",
        "type": "诗",
        "rhythmic": "",
        "title": "望远行",
        "preface": "",
        "paragraphs": [
            "碧砌花光照眼明，朱扉长日镇长扃。",
            "余寒欲去梦难成，炉香烟冷自亭亭。",
            "辽阳月，秣陵砧，不传消息但传情。",
            "黄金台下忽然惊，征人归日二毛生。"
        ],
        "notes": "",
        "id": "1e116a5ddbb77738755dd9c8e60a360f"
    },
    {
        "author": "后主煜",
        "dynasty": "唐",
        "type": "诗",
        "rhythmic": "",
        "title": "浪淘沙 一",
        "preface": "",
        "paragraphs": [
            "帘外雨潺潺，春意阑珊。",
            "罗衾不耐五更寒，梦里不知身是客，一晌贪欢。",
            "独自暮凭阑，无限江山。",
            "别时容易见时难，流水落花春去也，天上人间。"
        ],
        "notes": "",
        "id": "e73127432a457a914b98f6aff1e4d091"
    },
    {
        "author": "后主煜",
        "dynasty": "唐",
        "type": "诗",
        "rhythmic": "",
        "title": "浪淘沙 二",
        "preface": "",
        "paragraphs": [
            "往事只堪哀，对景难排。",
            "秋风庭院藓侵阶，一桁珠帘闲不卷，终日谁来。",
            "金劒已沈埋，壮气蒿莱。",
            "晚凉天净月华开，想得玉楼瑶殿影，空照秦淮。"
        ],
        "notes": "",
        "id": "e2b2790f260b46781fc87306c557d730"
    },
    {
        "author": "后主煜",
        "dynasty": "唐",
        "type": "诗",
        "rhythmic": "",
        "title": "木兰花",
        "preface": "",
        "paragraphs": [
            "晓妆初了明肌雪，春殿嫔娥鱼贯列。",
            "凤箫声断水云闲，重按霓裳歌徧彻。",
            "临风谁更飘香屑，醉拍阑干情未切。",
            "归时休放烛花红，待蹋马蹄清夜月。"
        ],
        "notes": "",
        "id": "6e1d7c9b3b310e43449f78fbe93e4702"
    },
    {
        "author": "后主煜",
        "dynasty": "唐",
        "type": "诗",
        "rhythmic": "",
        "title": "虞美人 一",
        "preface": "",
        "paragraphs": [
            "风回小院庭芜绿，柳眼春相续。",
            "凭阑半日独无言，依旧竹声新月，似当年。",
            "笙歌未散尊罍在，池面冰初解。",
            "烛明香暗画楼深，满鬓清霜残雪，思难禁。"
        ],
        "notes": "",
        "id": "ba8078b5368e13a621ac65fb35655b07"
    },
    {
        "author": "后主煜",
        "dynasty": "唐",
        "type": "诗",
        "rhythmic": "",
        "title": "虞美人 二",
        "preface": "",
        "paragraphs": [
            "春花秋月何时了，往事知多少。",
            "小楼昨夜又东风，故国不堪回首，月明中。",
            "雕阑玉砌应犹在，只是朱颜改。",
            "问君能有几多愁，恰似一江春水，向东流。"
        ],
        "notes": "",
        "id": "33c5b9d1d4b90a1cd72a8fc20789287d"
    },
    {
        "author": "后主煜",
        "dynasty": "唐",
        "type": "诗",
        "rhythmic": "",
        "title": "一斛珠",
        "preface": "",
        "paragraphs": [
            "晚妆初过，沈檀轻注些儿个，向人微露丁香颗。",
            "一曲清歌，暂引樱桃破。",
            "罗袖裛残殷色可，杯深旋被香醪涴，绣床斜凭娇无那。",
            "烂嚼红茸，笑向檀郎唾。"
        ],
        "notes": "",
        "id": "ee620310f20237da626122219d0db881"
    },
    {
        "author": "后主煜",
        "dynasty": "唐",
        "type": "诗",
        "rhythmic": "",
        "title": "临江仙",
        "preface": "",
        "paragraphs": [
            "樱桃落尽春归去，蝶飜轻粉双飞。",
            "子规啼月小楼西，玉钩罗幕，惆怅暮烟垂。",
            "别巷寂寥人散后，望残烟草低迷。",
            "炉香闲袅凤皇儿，空持罗带，回首恨依依。"
        ],
        "notes": "",
        "id": "0eee635b54174c80c7f39a0961db68fd"
    },
    {
        "author": "后主煜",
        "dynasty": "唐",
        "type": "诗",
        "rhythmic": "",
        "title": "蝶恋花",
        "preface": "",
        "paragraphs": [
            "遥夜亭臯闲信步，才过清明，渐觉伤春暮。",
            "数点雨声风约住，朦胧澹月云来去。",
            "桃李依依香暗度，谁在秋千，笑里轻轻语。",
            "一片芳心千万绪，人间没个安排处。"
        ],
        "notes": "",
        "id": "cede8df831524506c945038d2f6ebed8"
    },
    {
        "author": "后主煜",
        "dynasty": "唐",
        "type": "诗",
        "rhythmic": "",
        "title": "破陈子",
        "preface": "",
        "paragraphs": [
            "四十年来家国，三千里地山河。",
            "凤阙龙楼连霄汉，玉树琼枝作烟萝，几曾识干戈？",
            "一旦归为臣虏，沈腰潘鬓销磨。",
            "最是苍黄辞庙日，教坊独奏别离歌，垂泪对宫娥。"
        ],
        "notes": "",
        "id": "72f2519175cb988eb2b593502464ea82"
    }
]