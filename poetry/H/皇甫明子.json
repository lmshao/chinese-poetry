[
    {
        "author": "皇甫明子",
        "dynasty": "宋",
        "type": "诗",
        "rhythmic": "",
        "title": "水国",
        "preface": "",
        "paragraphs": [
            "水国凄凉住，秋宵烂熳眠。",
            "归云犹带雨，堕月忽明船。",
            "社稷资长算，髭须近莫年。",
            "乱离栖不定，百口托浮田。"
        ],
        "notes": "",
        "id": "0feedd5f38719ac62a5408a42b6e7a91"
    },
    {
        "author": "皇甫明子",
        "dynasty": "宋",
        "type": "诗",
        "rhythmic": "",
        "title": "海口",
        "preface": "",
        "paragraphs": [
            "穷岛迷孤青，飓风荡顽寒。",
            "不知是海口，万里空波澜。",
            "蛟龙恃幽沈，怒气雄屈蟠。",
            "峥嵘抉秋阴，挂席潮如山。",
            "荧惑表南纪，天去何时还。",
            "云旗光惨澹，腰下青琅玕。",
            "谁能居甬东，一死谅非难。",
            "呜呼朝宗意，会见桑土干。"
        ],
        "notes": "",
        "id": "7b2e1c70332354758a8c3ddd3cc7c836"
    },
    {
        "author": "皇甫明子",
        "dynasty": "宋",
        "type": "诗",
        "rhythmic": "",
        "title": "京口行",
        "preface": "",
        "paragraphs": [
            "京口兵可用，酒可饮。",
            "一语参差族成血，忠贼相持各凛凛。",
            "岂知好丑隔形骸，父为孔鸾子为鸩。",
            "人众天定理则那，遗臭流芳且高枕。"
        ],
        "notes": "",
        "id": "e1913d7a5b374fde2b4b5f99dbc03963"
    }
]