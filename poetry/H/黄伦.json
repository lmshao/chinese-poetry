[
    {
        "author": "黄伦",
        "dynasty": "宋",
        "type": "诗",
        "rhythmic": "",
        "title": "高宗皇帝挽词  其一",
        "preface": "",
        "paragraphs": [
            "大业由身济，中兴迈百王。",
            "忧勤三纪治，寿考九龄长。",
            "弃屣遗天下，乘云返帝乡。",
            "典谟应不泯，奎画焕尧章。"
        ],
        "notes": "",
        "id": "6798bd179c76503ab71f8ee9bfe8ceeb"
    },
    {
        "author": "黄伦",
        "dynasty": "宋",
        "type": "诗",
        "rhythmic": "",
        "title": "高宗皇帝挽词  其二",
        "preface": "",
        "paragraphs": [
            "湖鼎丹成日，中天瑞鹤迎。",
            "愁云迷帝幄，泪雨洒都城。",
            "黼翣增摧割，龙輴忽启行。",
            "千官陪素仗，九殒欲无声。"
        ],
        "notes": "",
        "id": "ced0454245bd2044c4bfcf46dd64e371"
    }
]