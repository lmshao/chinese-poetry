[
    {
        "author": "胡矩",
        "dynasty": "宋",
        "type": "诗",
        "rhythmic": "",
        "title": "咏丹桂",
        "preface": "",
        "paragraphs": [
            "碎琼揉香作肌骨，霁日吹红染肤色。",
            "人间何处有此葩，一种风流初未识。",
            "东隅月户编三千，夜修玉阙瀛洲前。",
            "拂摇桂子偶坠此，雨露培植开韶妍。",
            "史翁移根出葱蒨，雕斛持归翠微殿。",
            "一朝丽质冠百昌，御墨分题落团扇。",
            "何年流转江南乡，一本奚翅千金偿。",
            "分枝接叶色已浅，纵有此花无此香。",
            "绝爱西山佳丽地，蔼蔼修林倚清吹。",
            "宁论斜日杏花酣，未许熙春海棠睡。",
            "是时金气初高明，宇宙轩豁澄埃氛。",
            "青霞绛雪互点缀，浓芬賸馥飘氤氲。",
            "鹫峰繁黄今不数，破裓僧练裙女。",
            "试看香御拥红云，肃奉虚皇游碧宇。",
            "携持宝镜吹波金，寒光万顷空人心。",
            "烦君控取红鸾住，便恐香魂夜飞去。"
        ],
        "notes": "",
        "id": "4ab2e5d96c08376d2ae5dce162e0fccf"
    },
    {
        "author": "胡矩",
        "dynasty": "宋",
        "type": "诗",
        "rhythmic": "",
        "title": "次忠定史越王丹桂韵",
        "preface": "",
        "paragraphs": [
            "雾隠森森小山碧，不嫁东风矜国色。",
            "流芳端自蕊珠仙，曾是先皇亲拔识。",
            "一身便足当三千，气韵乃在黄香前。",
            "聊同蕖菊领秋色，不与桃李争春妍。",
            "日幄云幛护青蒨，丹霞为台月为殿。",
            "露滋韶艳染猩袍，风引清芬吹雉扇。",
            "结根只合帝子乡，价重未可琼瑶偿。",
            "济川小试舟楫利，作醴更助椒兰香。",
            "仙籍英声在丹地，紫殿名高非滥吹。",
            "影斜遥汉玉蟾寒，香渡锁窗金鸭睡。",
            "运际千龄遭圣明，气使万里开尘氛。",
            "一枝昔已擅风采，五方今正传氤氲。",
            "后尘江梅谁比数，独抱孤根对青女。",
            "幸分余馥沾后来，一吐寒花照霜宇。",
            "伫看一诺轻千金，嫣然顾笑舒丹心。",
            "愿公千秋长在广寒宫里住，容我骖鸾共来去。"
        ],
        "notes": "",
        "id": "4f413d996110184b212bf4af9ba78d7f"
    },
    {
        "author": "胡矩",
        "dynasty": "宋",
        "type": "诗",
        "rhythmic": "",
        "title": "濠梁凯歌",
        "preface": "",
        "paragraphs": [
            "春残天气何佳哉，捷书夜自濠梁来。",
            "将军生擒伪驸马，虏兵十万冰山摧。",
            "何物轻獧胡羯，万里烟尘暗边徼。",
            "边臣玩寇不却攘，三月淮堧蹀血。",
            "庙谟密遣山东兵，李将军者推忠精。",
            "铁鎗匹马首破阵，喑呜叱咤风云生。",
            "摧杀群妖天与力，虏丑成擒不容逸。",
            "失声走透虏鼓搥，犹截腾骧三百匹。",
            "防围健使催赐金，曹家庄畔杀胡林。",
            "游魂欲反定悬胆，将军岂知关塞深。",
            "君不见往日蕲王邀兀术，围合狐跳追不得。",
            "夫人明日拜函封，乞罪将军纵狂逸。",
            "岂知李侯心胆粗，捕缚猘才须臾。",
            "金牛走敌猛将有，沔州斩贼儒生无。",
            "宗社威灵人制胜，养锐图全无轻进。",
            "会须入汴缚酆王，笳鼓归来取金印。"
        ],
        "notes": "",
        "id": "510f60c17c514d2a43f44b33722707a6"
    },
    {
        "author": "胡矩",
        "dynasty": "宋",
        "type": "诗",
        "rhythmic": "",
        "title": "嘉定二年秋重游洞霄宫",
        "preface": "",
        "paragraphs": [
            "重寻九锁蹑丹梯，回首空惊岁月移。",
            "风虎守阍宁易到，冰龙候路却先驰。",
            "松筠老去俱全节，猿鹤迎来尽故知。",
            "更拂栖真洞间石，弟兄同记胜游时。"
        ],
        "notes": "",
        "id": "ef44d00861474e5bbdbbdd2b4f413cc3"
    },
    {
        "author": "胡矩",
        "dynasty": "宋",
        "type": "诗",
        "rhythmic": "",
        "title": "游玉岩即事",
        "preface": "",
        "paragraphs": [
            "谁穿石窦彻瑶空，绝胜吾儒一亩宫。",
            "纵使风云来蔽塞，此心原自与天通。"
        ],
        "notes": "",
        "id": "3533cb652697f49eed8ba187f992d64e"
    },
    {
        "author": "胡矩",
        "dynasty": "宋",
        "type": "诗",
        "rhythmic": "",
        "title": "玉岩石刻",
        "preface": "",
        "paragraphs": [
            "清献濂溪二老仙，风流俯仰一时贤。",
            "摩挲石刻追前躅，坡叟遗文媿续镌。"
        ],
        "notes": "",
        "id": "dc807577450ab9fd2a4bbb85185e2de6"
    },
    {
        "author": "胡矩",
        "dynasty": "宋",
        "type": "诗",
        "rhythmic": "",
        "title": "玉岩忘归",
        "preface": "",
        "paragraphs": [
            "穹岩如屋耸翚飞，竹树参差一径微。",
            "凌绝空虚真出世，徘徊朝夕竟忘归。"
        ],
        "notes": "",
        "id": "0d9307a40910ccce118c208fefb791ee"
    },
    {
        "author": "胡矩",
        "dynasty": "宋",
        "type": "诗",
        "rhythmic": "",
        "title": "玉岩遗迹",
        "preface": "",
        "paragraphs": [
            "阳公旧隠尚依然，鬰鬰松筠锁翠烟。",
            "一世辛勤躬笔墨，只缘种玉不逢年。"
        ],
        "notes": "",
        "id": "acf24dfddd5c93bb065581faabaef743"
    },
    {
        "author": "胡矩",
        "dynasty": "宋",
        "type": "诗",
        "rhythmic": "",
        "title": "挽莫与伦",
        "preface": "",
        "paragraphs": [
            "三顾无人忆草庐，藻江文海竟何如。",
            "马卿早已羞逢掖，狗监谁能荐子虚。",
            "旷达嗣宗贫嗜酒，清高元晏老耽书。",
            "南州人物今如许，深惜霜林一夜疎。"
        ],
        "notes": "",
        "id": "3ca2e39ae779be50182a751645cdaece"
    },
    {
        "author": "胡矩",
        "dynasty": "宋",
        "type": "诗",
        "rhythmic": "",
        "title": "题清音亭",
        "preface": "",
        "paragraphs": [
            "天柱峰头吐细泉，清音亭下玉琅然。",
            "可能为涤肝肠滓，容我超摇五洞天。"
        ],
        "notes": "",
        "id": "f84bd11bf78b1f21eb14362d81ed6de1"
    },
    {
        "author": "胡矩",
        "dynasty": "宋",
        "type": "诗",
        "rhythmic": "",
        "title": "题翠蛟亭",
        "preface": "",
        "paragraphs": [
            "山英藏水巧能欺，动地雷声发骇机。",
            "惊看玉渊千浪耸，挽回银浦一支飞。",
            "流霞未引松花酒，湔雪先沾槲叶衣。",
            "坐觉群仙生起色，倒倾蛟室泻珠玑。"
        ],
        "notes": "",
        "id": "fce6acb832ff6022e169b22ea70d5776"
    },
    {
        "author": "胡矩",
        "dynasty": "宋",
        "type": "诗",
        "rhythmic": "",
        "title": "游洞霄宫",
        "preface": "",
        "paragraphs": [
            "青山九锁洞霄宫，真气澄鲜瑞雾浓。",
            "扈圣千龄开蕊馆，擎天一柱削琼峰。",
            "丹崖不见凌云凤，翠峡惊看跃雪龙。",
            "湔拂京华尘土累，冥鸿何处更求踪。"
        ],
        "notes": "",
        "id": "8b317606641937fb21d3cb0749ae5ab7"
    },
    {
        "author": "胡矩",
        "dynasty": "宋",
        "type": "诗",
        "rhythmic": "",
        "title": "重游洞霄宫",
        "preface": "",
        "paragraphs": [
            "蛟鳄谗波偶脱身，洞霄真境浣妖氛。",
            "未妨贳酒余杭姥，重与题诗大涤云。",
            "何自玉关休战鼓，傥容琼馆秦炉熏。",
            "第忧负愧麑裘老，驯虎岩前有勒文。"
        ],
        "notes": "",
        "id": "b70266c57b2e086fa575e6867d545aff"
    },
    {
        "author": "胡矩",
        "dynasty": "宋",
        "type": "诗",
        "rhythmic": "",
        "title": "洞霄纪游",
        "preface": "",
        "paragraphs": [
            "洞霄真境逾前闻，青山九锁仙尘分。",
            "先皇登临既冠绝，宰辅典领仍缤纷。",
            "迩来烟霞全属□，五洞交扃无不锁。",
            "羽人谈笑许卜隣，群从追随清作火。",
            "古松化石余古杉，坡翁妙语留东岩。",
            "几年反骨更刮垢，一旦蜕迹应超凡。",
            "阅世推移本无住，华表区区欲谁语。",
            "它年此地纪昔游，一剑横空自来去。"
        ],
        "notes": "",
        "id": "11fe66f74147f2cd6bc82071bb80e870"
    },
    {
        "author": "胡矩",
        "dynasty": "宋",
        "type": "诗",
        "rhythmic": "",
        "title": "翠蛟峰",
        "preface": "",
        "paragraphs": [
            "像耸奇形曰翠蛟，不须牙爪谩徒劳。",
            "须臾变化非难事，况有飞泉作怒涛。"
        ],
        "notes": "",
        "id": "5499c56ff07cdf4906c68cea85d36c79"
    },
    {
        "author": "胡矩",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "自孤花底三更月，却怨楼头一笛风。"
        ],
        "notes": "",
        "id": "f3e41c5e4ac72dc0e8d250bcc4ab73f8"
    },
    {
        "author": "胡矩",
        "dynasty": "宋",
        "type": "诗",
        "rhythmic": "",
        "title": "存目",
        "preface": "",
        "paragraphs": [
            "诗题：嘉定二年秋重游洞霄首句：余杭泉石欠幽探。"
        ],
        "notes": "",
        "id": "e4b2c53867cee6c89100e16e7dddd2db"
    }
]