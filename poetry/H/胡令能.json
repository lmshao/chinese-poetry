[
    {
        "author": "胡令能",
        "dynasty": "唐",
        "type": "诗",
        "rhythmic": "",
        "title": "喜韩少府见访",
        "preface": "",
        "paragraphs": [
            "忽闻梅福来相访，笑著荷衣出草堂。",
            "儿童不惯见车马，走入芦花深处藏。"
        ],
        "notes": "",
        "id": "491fbb6ac9feeb2231f8016b4bcd08ac"
    },
    {
        "author": "胡令能",
        "dynasty": "唐",
        "type": "诗",
        "rhythmic": "",
        "title": "观郑州崔郎中诸妓绣样",
        "preface": "",
        "paragraphs": [
            "日暮堂前花蘂娇，争拈小笔上床描。",
            "绣成安向春园里，引得黄莺下柳条。"
        ],
        "notes": "",
        "id": "5546afcfc88ccfc9db9d076f2cd22a98"
    },
    {
        "author": "胡令能",
        "dynasty": "唐",
        "type": "诗",
        "rhythmic": "",
        "title": "小儿垂钓",
        "preface": "",
        "paragraphs": [
            "蓬头穉子学垂纶，侧坐莓苔草映身。",
            "路人借问遥招手，怕得鱼惊不应人。"
        ],
        "notes": "",
        "id": "6bd465bb725b9b14462a986caee0cb10"
    },
    {
        "author": "胡令能",
        "dynasty": "唐",
        "type": "诗",
        "rhythmic": "",
        "title": "王昭君",
        "preface": "",
        "paragraphs": [
            "胡风似劒锼人骨，汉月如钩钓胃肠。",
            "魂梦不知身在路，夜来犹自到昭阳。"
        ],
        "notes": "",
        "id": "889c3af5c29c96901793aaf7b33fb59f"
    }
]