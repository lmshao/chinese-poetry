[
    {
        "author": "洪扬祖",
        "dynasty": "宋",
        "type": "诗",
        "rhythmic": "",
        "title": "高斋桂窟",
        "preface": "",
        "paragraphs": [
            "植桂不在多，种德如种树。",
            "前人能种后人传，自有清阴满庭户。",
            "高枝凌云低覆栏，晴光翠色生昼寒。",
            "人家多爱种桃李，几日春风红满地。",
            "何如此花开独迟，蟾宫窟外秋香细。",
            "课儿读书书满床，更将幽兴引壶觞。",
            "半酣独卧高斋下，啼鸟数声清昼长。"
        ],
        "notes": "",
        "id": "fadef396ffbe4c9fccd938ae19980a0e"
    }
]