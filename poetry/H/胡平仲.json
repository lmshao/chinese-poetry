[
    {
        "author": "胡平仲",
        "dynasty": "宋",
        "type": "诗",
        "rhythmic": "",
        "title": "游金精山",
        "preface": "",
        "paragraphs": [
            "人去坛空几历年，尘埃难没汉山川。",
            "窦门深入壶中地，环壁遥开瓮外天。",
            "致雨土龙如解化，随时木鹤亦能仙。",
            "要知万劫长生处，古篆惟存石鼓篇。"
        ],
        "notes": "",
        "id": "0c7634236ca3ab5c49c24409fdebb620"
    },
    {
        "author": "胡平仲",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "兰凋蕙歇。",
            "野店酒初尝竹叶。",
            "绝艳幽姿。",
            "洗出铅华见雪肌。",
            "云阶月地。",
            "凭仗幽人须着意。",
            "一夜花飞。",
            "一点微酸已著枝。"
        ],
        "notes": "",
        "id": "822139f0bd2bd7d669f445c45bd5e495"
    },
    {
        "author": "胡平仲",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "天然标格。",
            "不问青枝和绿叶。",
            "彷佛吴姬。",
            "酒晕无端上玉肌。",
            "怕愁贪睡。",
            "谁会伤春无限意。",
            "乞与徐熙。",
            "画出横斜竹外枝。"
        ],
        "notes": "",
        "id": "0143c6fa6d7bc8499a2fd87a247681e6"
    }
]