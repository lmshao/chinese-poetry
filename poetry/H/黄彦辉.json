[
    {
        "author": "黄彦辉",
        "dynasty": "宋",
        "type": "诗",
        "rhythmic": "",
        "title": "元宵词二首  其一",
        "preface": "",
        "paragraphs": [
            "琥珀盏中云母钟，琉璃光射水晶宫。",
            "风随兰麝香千里，人在莲花影万重。"
        ],
        "notes": "",
        "id": "feaba204582185bf9204114a7db78047"
    },
    {
        "author": "黄彦辉",
        "dynasty": "宋",
        "type": "诗",
        "rhythmic": "",
        "title": "元宵词二首  其二",
        "preface": "",
        "paragraphs": [
            "鳌头移得山三岛，月下传来灯万枝。",
            "香陌马嘶红萼锦，翠楼人倚绿杨眉。"
        ],
        "notes": "",
        "id": "b1cc26e5fe014e6fcdc2c8b6b74ac1d6"
    },
    {
        "author": "黄彦辉",
        "dynasty": "宋",
        "type": "诗",
        "rhythmic": "",
        "title": "古寺",
        "preface": "",
        "paragraphs": [
            "古寺云深去路赊，来分僧钵共生涯。",
            "依稀池草成春梦，容易江梅老岁华。",
            "长铗悲弹三尺雪，短檠寒落五更花。",
            "夜来风雨催归急，为报河阳令尹家。"
        ],
        "notes": "",
        "id": "67720cbbcc2b2edf2e33d93bcaff3101"
    }
]