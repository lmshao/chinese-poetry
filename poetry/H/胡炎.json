[
    {
        "author": "胡炎",
        "dynasty": "宋",
        "type": "诗",
        "rhythmic": "",
        "title": "送胡季昭",
        "preface": "",
        "paragraphs": [
            "一封朝奏大明宫，吹起庐陵古直风。",
            "言路从来天样阔，蛮烟谁使径旁通。",
            "朝中竞送长沙傅，岭表争迎小澹翁。",
            "学馆诸生空饱饭，临分忧国意何穷。"
        ],
        "notes": "",
        "id": "97a601279d6a50a814fdceda9ffe0a95"
    },
    {
        "author": "胡炎",
        "dynasty": "宋",
        "type": "诗",
        "rhythmic": "",
        "title": "武夷漫兴二首  其一",
        "preface": "",
        "paragraphs": [
            "丹梯百丈挂云门，尺五天高青可扪。",
            "劈破琅玕成老石，当年曾共见曾孙。"
        ],
        "notes": "",
        "id": "4e7afa5fe8a57f300a75603dec39b074"
    },
    {
        "author": "胡炎",
        "dynasty": "宋",
        "type": "诗",
        "rhythmic": "",
        "title": "武夷漫兴二首  其二",
        "preface": "",
        "paragraphs": [
            "棹转溪回生面开，此峰竟作别峰猜。",
            "云堆石路迷山脚，忽听鸡声缥缈来。"
        ],
        "notes": "",
        "id": "c29398022e31833e959324ff1b460b4f"
    }
]