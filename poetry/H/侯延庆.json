[
    {
        "author": "侯延庆",
        "dynasty": "宋",
        "type": "诗",
        "rhythmic": "",
        "title": "初夏",
        "preface": "",
        "paragraphs": [
            "猥山狭路蔚桑麻，篱落春归尚有花。",
            "雨涨小溪蒲剑短，风回横陇麦旗斜。"
        ],
        "notes": "",
        "id": "305c4db9b57121e18494760f4ee63054"
    },
    {
        "author": "侯延庆",
        "dynasty": "宋",
        "type": "诗",
        "rhythmic": "",
        "title": "次韵时从事桃花菊",
        "preface": "",
        "paragraphs": [
            "霜郊百草半青黄，寒菊偷春作艳粧。",
            "灼灼似夸篱下客，夭夭欲伴禁中郎。",
            "玄都道士闻须种，彭泽先生见定狂。",
            "莫信化工欺世俗，且将一笑荐雕觞。"
        ],
        "notes": "",
        "id": "f709a6bdad26c952819ac7e8637a86cd"
    },
    {
        "author": "侯延庆",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "云来万山动，云去天一色。",
            "长啸两三声，天高秋月白。"
        ],
        "notes": "",
        "id": "63a139d32f02c6badae97260d98db9ee"
    },
    {
        "author": "侯延庆",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "长沙雄富冠江关，百万楼台绿柳间。"
        ],
        "notes": "",
        "id": "9cafc25735044e52787a5731496eb11c"
    }
]