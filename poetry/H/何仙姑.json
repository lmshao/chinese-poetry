[
    {
        "author": "何仙姑",
        "dynasty": "唐",
        "type": "诗",
        "rhythmic": "",
        "title": "",
        "preface": "",
        "paragraphs": [
            "空（原案：《太平广记》：广州有何二娘，以织鞋为业。",
            "后飞去上罗浮山为仙。",
            "唐开元中勅令黄门使往广州求何氏，得之。",
            "后又踊身而去，不知所之。",
            "《孔氏六帖》：增城何氏女，有神仙之术云云。",
            "《舆地纪胜》：女仙中增城何氏女下有何仙云。",
            "《会仙观记》：昔有何仙居此，食云母。",
            "唐景龙中白日升仙。",
            "窃疑何二娘、何氏女、何仙乃一人，即世俗八仙中之何仙姑也。",
            "今按：《古今图书集成·神仙部》及《中国人名大辞典》又杂引《安庆府志》、《歙县志》、《祁阳县志》、《浙江通志》及《福建通志》，各有异说。",
            "）。"
        ],
        "notes": "",
        "id": "936a6f2867b2ffa6166a012f328b5b8d"
    },
    {
        "author": "何仙姑",
        "dynasty": "唐",
        "type": "诗",
        "rhythmic": "",
        "title": "凤台云母（所居春冈，地产云母。尝梦老人授服饵丹法，渐觉身轻健。有诗曰〖见下〗。后果有凤来集其上，遂改名凤台云。）",
        "preface": "",
        "paragraphs": [
            "凤台云母似天花，炼作芙蓉白云芽。",
            "笑杀狂游勾漏令，更从何处觅丹砂？。"
        ],
        "notes": "",
        "id": "bbf68471b2f86651524b435edfb47102"
    },
    {
        "author": "何仙姑",
        "dynasty": "唐",
        "type": "诗",
        "rhythmic": "",
        "title": "将游罗浮留诗（江北与罗浮山相望，尝曰：「将游罗浮。」父母怪之，私为择配。结缡之夕，忽不知所之。留诗屏砚间曰〖见下〗。明早起视家侧井迳，有遗履而已。）",
        "preface": "",
        "paragraphs": [
            "麻姑怪我恋尘嚣，一隔仙凡道路遥。",
            "去去沧洲弄明月，倒骑黄鹤听鸾箫。"
        ],
        "notes": "",
        "id": "6994d3be3df38cd190b747e72a076795"
    },
    {
        "author": "何仙姑",
        "dynasty": "唐",
        "type": "诗",
        "rhythmic": "",
        "title": "有道士自罗浮之增城口占三绝寄家（顷之，有道士来自罗浮，见姑在麻姑石上，顾谓道士曰：「而之增城，属吾亲收拾井上履，口占三绝寄其家曰〖见下〗。」其后增城李令世英与谢草堂者表其事。李令为天台黄岩人，始悟仙语无一不有验云。） 一",
        "preface": "",
        "paragraphs": [
            "铁桥风景胜天台，千树万树梅花开。",
            "玉箫吹过黄岩洞，勾引长庚跨鹤来。"
        ],
        "notes": "",
        "id": "f47ed1d7abf107d9e2bcf07af8324625"
    },
    {
        "author": "何仙姑",
        "dynasty": "唐",
        "type": "诗",
        "rhythmic": "",
        "title": "有道士自罗浮之增城口占三绝寄家（顷之，有道士来自罗浮，见姑在麻姑石上，顾谓道士曰：「而之增城，属吾亲收拾井上履，口占三绝寄其家曰〖见下〗。」其后增城李令世英与谢草堂者表其事。李令为天台黄岩人，始悟仙语无一不有验云。） 二",
        "preface": "",
        "paragraphs": [
            "寄语童童与阿琼，休将尘事恼闲情。",
            "蓬莱弱水今清浅，满地花阴护月明。"
        ],
        "notes": "",
        "id": "3e67f3d01823adfa81e3d9f6b176a881"
    },
    {
        "author": "何仙姑",
        "dynasty": "唐",
        "type": "诗",
        "rhythmic": "",
        "title": "有道士自罗浮之增城口占三绝寄家（顷之，有道士来自罗浮，见姑在麻姑石上，顾谓道士曰：「而之增城，属吾亲收拾井上履，口占三绝寄其家曰〖见下〗。」其后增城李令世英与谢草堂者表其事。李令为天台黄岩人，始悟仙语无一不有验云。） 三",
        "preface": "",
        "paragraphs": [
            "已趁群真入紫微，故乡回首尚迟迟。",
            "千年留取井边履，说与草堂仙子知。"
        ],
        "notes": "",
        "id": "dcc74697249ddee56aac0a19d99b1436"
    },
    {
        "author": "何仙姑",
        "dynasty": "唐",
        "type": "诗",
        "rhythmic": "",
        "title": "柔珠庵东壁题诗（句）（仙姑又尝于柔珠庵壁题一绝，字比晋人差，清婉少骨。壁后半毁，惟余「百尺」十三字，其下必「风」字也。后二句无人能续之者。）",
        "preface": "",
        "paragraphs": [
            "百尺水帘飞白虹，笙箫松柏语天[风]。",
            "（嘉庆《广东通志》三二九《释老传》转引《罗浮山志会编》引明孙蕡《何仙姑记》）（〖1〗何仙姑诸诗，当皆出宋以后人依托。",
            "）。"
        ],
        "notes": "",
        "id": "e637d67ed3b69b980dfada7359d16fe9"
    },
    {
        "author": "何仙姑",
        "dynasty": "宋",
        "type": "词",
        "rhythmic": "八声甘州",
        "title": "",
        "preface": "",
        "paragraphs": [
            "千门万户，尽七颠八倒，掘地寻天。",
            "真个玄妙，返作笑胡言。",
            "无为大道人行少，向捏怪途中有万千。",
            "伤感。",
            "蜣转却做灵丹。",
            "无奈伤嗟最苦，又不知端的，枉弃了家缘。",
            "时间清净，岂解汞收铅。",
            "心思意想，何曾遣暂合眼。",
            "阴魔作睡缠。",
            "展转。",
            "越思深返作仇冤。",
            "谁信无中生有，有中生无，万派归源。"
        ],
        "notes": "",
        "id": "0dc8f5905a0c53904879aa85f6061778"
    }
]