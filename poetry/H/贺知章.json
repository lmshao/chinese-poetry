[
    {
        "author": "贺知章",
        "dynasty": "唐",
        "type": "诗",
        "rhythmic": "",
        "title": "相和歌辞 采莲曲",
        "preface": "",
        "paragraphs": [
            "稽山罢雾郁嵯峨，镜水无风也自波。",
            "莫言春度芳菲尽，别有中流采芰荷。"
        ],
        "notes": "",
        "id": "0a45932687892e0400928bbb2388c848"
    },
    {
        "author": "贺知章",
        "dynasty": "唐",
        "type": "诗",
        "rhythmic": "",
        "title": "唐禅社首乐章 顺和",
        "preface": "",
        "paragraphs": [
            "至哉含柔德，万物资以生。",
            "常顺称厚载，流谦通变盈。",
            "圣心事能察，增广陈厥诚。",
            "黄祇僾如在，泰折俟咸亨。"
        ],
        "notes": "",
        "id": "baf9ad0b776186234c36124dc92daf30"
    },
    {
        "author": "贺知章",
        "dynasty": "唐",
        "type": "诗",
        "rhythmic": "",
        "title": "太和",
        "preface": "",
        "paragraphs": [
            "肃我成命，于昭黄衹。",
            "裘冕而祀，陟降在斯。",
            "五音克备，八变聿施。",
            "缉熙肆靖，厥心匪离。"
        ],
        "notes": "",
        "id": "608259bf34173c87e2bd24fce16ac905"
    },
    {
        "author": "贺知章",
        "dynasty": "唐",
        "type": "诗",
        "rhythmic": "",
        "title": "太和 肃和",
        "preface": "",
        "paragraphs": [
            "黄祇是祗，我其夙夜。",
            "夤畏诚絜，匪遑宁舍。",
            "礼以琮玉，荐厥茅藉。",
            "念兹降康，胡宁克暇。"
        ],
        "notes": "",
        "id": "d96b83d343bd24312c286b83c0ee44b1"
    },
    {
        "author": "贺知章",
        "dynasty": "唐",
        "type": "诗",
        "rhythmic": "",
        "title": "太和 雍和",
        "preface": "",
        "paragraphs": [
            "夙夜宥密，不敢宁宴。",
            "五齐既陈，八音在县。",
            "粢盛以絜，房俎斯荐。",
            "惟德惟馨，尚兹克徧。"
        ],
        "notes": "",
        "id": "aa26914695a03fdebdc4764c103c24bc"
    },
    {
        "author": "贺知章",
        "dynasty": "唐",
        "type": "诗",
        "rhythmic": "",
        "title": "太和 寿和",
        "preface": "",
        "paragraphs": [
            "惟以明发，有怀载殷。",
            "乐盈而反，礼顺其禋。",
            "立清以献，荐欲是亲。",
            "於穆不已，裒对斯臻。"
        ],
        "notes": "",
        "id": "8639951d732f0d85340bfe79e6aab9c9"
    },
    {
        "author": "贺知章",
        "dynasty": "唐",
        "type": "诗",
        "rhythmic": "",
        "title": "太和 福和",
        "preface": "",
        "paragraphs": [
            "穆穆天子，告成岱宗。",
            "大裘如濡，执珽有颙。",
            "乐以平志，礼以和容。",
            "上帝临我，云胡肃邕。"
        ],
        "notes": "",
        "id": "5a1a7bff4bbc5ac80bf76e0874334853"
    },
    {
        "author": "贺知章",
        "dynasty": "唐",
        "type": "诗",
        "rhythmic": "",
        "title": "太和 太和",
        "preface": "",
        "paragraphs": [
            "昭昭有唐，天俾万国。",
            "列祖应命，四宗顺则。",
            "申锡无疆，宗我同德。",
            "曾孙继绪，享神配极。"
        ],
        "notes": "",
        "id": "86138a4aa492e884621517027ed86397"
    },
    {
        "author": "贺知章",
        "dynasty": "唐",
        "type": "诗",
        "rhythmic": "",
        "title": "太和 晚发",
        "preface": "",
        "paragraphs": [
            "江臯闻曙钟，轻栧理还舼。",
            "海潮夜约约，川露晨溶溶。",
            "始见沙上鸟，犹埋云外峰。",
            "故乡杳无际，明发怀朋从。"
        ],
        "notes": "",
        "id": "27cd5190035afe1cc7fd61bf7cd9b982"
    },
    {
        "author": "贺知章",
        "dynasty": "唐",
        "type": "诗",
        "rhythmic": "",
        "title": "奉和御制春台望",
        "preface": "",
        "paragraphs": [
            "青阳布王道，玄览陶真性。",
            "欣若天下春，高逾域中圣。",
            "神臯类观赏，帝里如悬镜。",
            "缭绕八川浮，岧峣双阙映。",
            "晓色徧昭阳，晴云卷建章。",
            "华滋的皪丹青树，颢气氤氲金玉堂。",
            "尚有灵蛇下鄜畤，还征瑞宝入陈仓。",
            "自昔秦奢汉穷武，后庭万余宫百数。",
            "旗回五丈殿千门，连绵南隥出西垣。",
            "广画螓蛾夸窈窕，罗生玳瑁象昆仑。",
            "廼睠天晴兴隐恤，古来土木良非一。",
            "荆临章观赵丛台，何如尧阶将禹室。",
            "层栏䆗窱下龙舆，清管逶迤半绮疏。",
            "一听南风引鸾舞，长谣北极仰鹑居。"
        ],
        "notes": "",
        "id": "dea6bbbe9ca57808e518d8af50905082"
    },
    {
        "author": "贺知章",
        "dynasty": "唐",
        "type": "诗",
        "rhythmic": "",
        "title": "望人家桃李花",
        "preface": "",
        "paragraphs": [
            "山源夜雨度仙家，朝发东园桃李花。",
            "桃花红兮李花白，照灼城隅复南陌。",
            "南陌青楼十二重，春风桃李为谁容。",
            "弃置千金轻不顾，踟蹰五马谢相逢。",
            "徒言南国容华晚，遂叹西家飘落远。",
            "的皪长奉明光殿，氛氲半入披香苑。",
            "苑中珍木元自奇，黄金作叶白银枝。",
            "千年万岁不凋落，还将桃李更相宜。",
            "桃李从来露井傍，成蹊结影矜艳阳。",
            "莫道春花不可树，会持仙实荐君王。"
        ],
        "notes": "",
        "id": "b58bf5afccc0bd02af8af436e42328c8"
    },
    {
        "author": "贺知章",
        "dynasty": "唐",
        "type": "诗",
        "rhythmic": "",
        "title": "送人之军",
        "preface": "",
        "paragraphs": [
            "常经绝脉塞，复见断肠流。",
            "送子成今别，令人起昔愁。",
            "陇云晴半雨，边草夏先秋。",
            "万里长城寄，无贻汉国忧。"
        ],
        "notes": "",
        "id": "e3bcacc10cc9d5fe4f2dd13d74b7ea03"
    },
    {
        "author": "贺知章",
        "dynasty": "唐",
        "type": "诗",
        "rhythmic": "",
        "title": "奉和圣制送张说上集贤学士赐宴赋得谟字",
        "preface": "",
        "paragraphs": [
            "西学垂玄览，东堂发圣谟。",
            "天光烛武殿，时宰集鸿都。",
            "枯朽沾皇泽，翾飞舞帝梧。",
            "迹同游汗漫，荣是出泥涂。",
            "三叹承汤鼎，千欢接舜壶。",
            "微躯不可荅，空欲咏依蒲。"
        ],
        "notes": "",
        "id": "77b4fdd345ad7bec0e150e0ef0cc331b"
    },
    {
        "author": "贺知章",
        "dynasty": "唐",
        "type": "诗",
        "rhythmic": "",
        "title": "奉和圣制送张说巡边",
        "preface": "",
        "paragraphs": [
            "荒憬尽怀忠，梯航已自通。",
            "九攻虽不战，五月尚持戎。",
            "遣戍征周牒，恢边重汉功。",
            "选车命元宰，授律取文雄。",
            "胄出天弧上，谋成帝幄中。",
            "诏旗分夏物，专土锡唐弓。",
            "帐宿伊川右，钲传晋苑东。",
            "饔人藉蕡实，乐正理丝桐。",
            "岐陌涵余雨，离川照晚虹。",
            "恭闻咏方叔，千载舞皇风。"
        ],
        "notes": "",
        "id": "348de95f5cdbbd3abda6ef4aa4d54f8b"
    },
    {
        "author": "贺知章",
        "dynasty": "唐",
        "type": "诗",
        "rhythmic": "",
        "title": "题袁氏别业",
        "preface": "",
        "paragraphs": [
            "主人不相识，偶坐为林泉。",
            "莫谩愁沽酒，囊中自有钱。"
        ],
        "notes": "",
        "id": "ba7cc233560fc118f9939aba87d9f6c5"
    },
    {
        "author": "贺知章",
        "dynasty": "唐",
        "type": "诗",
        "rhythmic": "",
        "title": "咏柳",
        "preface": "",
        "paragraphs": [
            "碧玉妆成一树高，万条垂下绿丝绦。",
            "不知细叶谁裁出，二月春风似剪刀。"
        ],
        "notes": "",
        "id": "71a7873fd7b3bf8309592c5339272297"
    },
    {
        "author": "贺知章",
        "dynasty": "唐",
        "type": "诗",
        "rhythmic": "",
        "title": "采莲曲",
        "preface": "",
        "paragraphs": [
            "稽山罢雾郁嵯峨，镜水无风也自波。",
            "莫言春度芳菲尽，别有中流采芰荷。"
        ],
        "notes": "",
        "id": "0a45932687892e0400928bbb2388c848"
    },
    {
        "author": "贺知章",
        "dynasty": "唐",
        "type": "诗",
        "rhythmic": "",
        "title": "回乡偶书二首 一",
        "preface": "",
        "paragraphs": [
            "少小离家老大回，乡音难改鬓毛衰。",
            "儿童相见不相识，笑问客从何处来。"
        ],
        "notes": "",
        "id": "a73ed6f6099b1b2fa54c9346200ac11f"
    },
    {
        "author": "贺知章",
        "dynasty": "唐",
        "type": "诗",
        "rhythmic": "",
        "title": "回乡偶书二首 二",
        "preface": "",
        "paragraphs": [
            "离别家乡岁月多，近来人事半销磨。",
            "唯有门前镜湖水，春风不改旧时波。"
        ],
        "notes": "",
        "id": "781bbd57e371744136b8f5605704abef"
    },
    {
        "author": "贺知章",
        "dynasty": "唐",
        "type": "诗",
        "rhythmic": "",
        "title": "答朝士",
        "preface": "",
        "paragraphs": [
            "钑镂银盘盛蛤蜊，镜湖莼菜乱如丝。",
            "乡曲近来隹此味，遮渠不道是吴儿。"
        ],
        "notes": "",
        "id": "7698d45b29d8b3ab6347a984382c4d86"
    },
    {
        "author": "贺知章",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "落花真好些，一醉一回颠。"
        ],
        "notes": "",
        "id": "418d272f60287e3d05005ab742e4e5d7"
    },
    {
        "author": "贺知章",
        "dynasty": "唐",
        "type": "诗",
        "rhythmic": "",
        "title": "荅朝士",
        "preface": "",
        "paragraphs": [
            "钑镂银盘盛蛤蜊，镜湖莼菜乱如丝。",
            "乡曲近来佳此味，遮渠不道是吴儿。"
        ],
        "notes": "",
        "id": "7698d45b29d8b3ab6347a984382c4d86"
    },
    {
        "author": "贺知章",
        "dynasty": "唐",
        "type": "诗",
        "rhythmic": "",
        "title": "董孝子黯复雠",
        "preface": "",
        "paragraphs": [
            "十年心事苦，惟为复恩仇。",
            "两意既已尽，碧山吾白头。",
            "（见鄞县张寿镛刻《四明丛书》第一集中《贺秘监集》。",
            "）。"
        ],
        "notes": "",
        "id": "743dc2dc4e72a044d3cfe171f83fd069"
    },
    {
        "author": "贺知章",
        "dynasty": "唐",
        "type": "诗",
        "rhythmic": "",
        "title": "春兴",
        "preface": "",
        "paragraphs": [
            "泉喷（疑）横琴膝，花黏漉酒巾。",
            "杯中不觉老，林下更逢春。",
            "（日本藏唐抄本《新撰类林抄》卷四，转引自日本京都大学《中国文学报》一九五九年第十一期刊小川环树《〈新撰类林抄〉校读记》）。"
        ],
        "notes": "",
        "id": "ffda31abdfee29cf33afc94dc303d0f7"
    },
    {
        "author": "贺知章",
        "dynasty": "唐",
        "type": "诗",
        "rhythmic": "",
        "title": "放达诗",
        "preface": "",
        "paragraphs": [
            "落花真好些，一醉一回颠。",
            "（《诗式》卷一）（按：《全唐诗》卷一一二录句，缺题，今补录之。",
            "）。"
        ],
        "notes": "",
        "id": "418d272f60287e3d05005ab742e4e5d7"
    }
]