[
    {
        "author": "黄机",
        "dynasty": "宋",
        "type": "词",
        "rhythmic": "丑奴儿・采桑子",
        "title": "",
        "preface": "",
        "paragraphs": [
            "绮窗拨断琵琶索，一一相思。",
            "一一相思。",
            "无限柔情说似谁。",
            "银钩欲写回文曲，泪满乌丝。",
            "泪满乌丝。",
            "薄幸知他知不知。"
        ],
        "notes": "",
        "id": "d6755c7d2e14bda7e590f93dee956578"
    },
    {
        "author": "黄机",
        "dynasty": "宋",
        "type": "词",
        "rhythmic": "丑奴儿・采桑子",
        "title": "",
        "preface": "",
        "paragraphs": [
            "绿阴窗几明如拭，粉黛初匀。",
            "无限芳心。",
            "翻动牙签却殢人。",
            "多娇爱学秋来曲，微颤朱唇。",
            "别后销魂。",
            "字底依稀记指痕。"
        ],
        "notes": "",
        "id": "406265d845b24a327e9a49f67b2a538b"
    },
    {
        "author": "黄机",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "寒食清明都过了，客中无计留春。",
            "东风吹雨更愁人。",
            "系船芳草岸，始信是官身。",
            "怅望故园烟水阔，几时匹马骎骎。",
            "别肠何止似车轮。",
            "殢天天不管，转作两眉颦。"
        ],
        "notes": "",
        "id": "a46d4111401d8935bc606f17df74a491"
    },
    {
        "author": "黄机",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "凤翥鸾飞空燕子，宝香犹惹流苏。",
            "旧欢凄断数行书。",
            "终山方种玉，合浦忽还珠。",
            "午枕梦圆春寂寂，依然刻雪肌肤。",
            "觉来烟雨满平芜。",
            "客情殊索莫，肯唤一尊无。"
        ],
        "notes": "",
        "id": "2b0dc70ad8c6e1c83ce5d59b205ee889"
    },
    {
        "author": "黄机",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "上已清明都过了，客愁惟有心知。",
            "子规昨夜忽催归。",
            "驿程那复记，魂梦已先飞。",
            "回首故园花与柳，枝枝叶叶相思。",
            "归来拚得典春衣。",
            "绿阴幽远处，不管尽情啼。"
        ],
        "notes": "",
        "id": "a6ef35efe61356c7e9eea5d5f3787977"
    },
    {
        "author": "黄机",
        "dynasty": "宋",
        "type": "词",
        "rhythmic": "乌夜啼",
        "title": "",
        "preface": "",
        "paragraphs": [
            "云容晓色相涵。",
            "趣征骖。",
            "碎点遥山如豆、是淮南。",
            "路渐远。",
            "家渐远。",
            "恨难堪。",
            "□见窗花叶底、鬓毵毵。"
        ],
        "notes": "",
        "id": "0dbe7345fba28a3dc22ac81df5612ec7"
    },
    {
        "author": "黄机",
        "dynasty": "宋",
        "type": "词",
        "rhythmic": "乳燕飞・贺新郎",
        "title": "",
        "preface": "",
        "paragraphs": [
            "秋意今如许。",
            "怪征鞍、底事匆匆，翩然难驻。",
            "斗帐屏围山六曲，怕见琐窗欲暮。",
            "倩谁伴、梧桐疏雨。",
            "路入衡阳天一角，更山环、水绕无重数。",
            "容易□，便难阻。",
            "相思才信相思苦。",
            "省疏狂、迷歌殢酒，把人轻误。",
            "问取归期何日是，指点庭前幽树。",
            "定冷蕊、疏花将吐。",
            "此去西风吹雁过，家身心、别后安平否。",
            "聊慰我，至诚处。"
        ],
        "notes": "",
        "id": "9627234fd3debf8fd0159262a6a9473c"
    },
    {
        "author": "黄机",
        "dynasty": "宋",
        "type": "词",
        "rhythmic": "乳燕飞・贺新郎",
        "title": "",
        "preface": "",
        "paragraphs": [
            "兴泼元同宇。",
            "唤君来、浮君大白，为君起舞。",
            "满袖斑斑功名泪，百岁风吹急雨。",
            "愁与恨、凭谁分付。",
            "醉里狂歌空漫触，且休歌、只倩琵琶诉。",
            "人不语，弦自语。",
            "诗成更将君自赋。",
            "渺楼头、烟迷碧草，云连芳树。",
            "草树那能知人意，怅望关河梦阻。",
            "有心事、笺天天许。",
            "绣帽轻裘真男子，政何须、纸上分今古。",
            "未办得，赋归去。"
        ],
        "notes": "",
        "id": "c206d8b8765a538a55c6ba363c31f476"
    },
    {
        "author": "黄机",
        "dynasty": "宋",
        "type": "词",
        "rhythmic": "乳燕飞・贺新郎",
        "title": "",
        "preface": "",
        "paragraphs": [
            "击碎珊瑚树。",
            "为留春、怕春欲去，驶如风雨。",
            "春不留兮君休问，付与流莺自语。",
            "但莫赋、绿波南浦。",
            "世上功名花梢露。",
            "政何如、一笑翻金缕。",
            "系白日，莫教暮。",
            "苍头引马城西路。",
            "趁池亭、荻芽尚短，梅心未苦。",
            "小雨欲晴晴不定，漠漠云飞轻絮。",
            "算行乐、春来几度。",
            "鞭影不摇鞍小据。",
            "过横塘、试把前山数。",
            "双白鹭，忽飞去。"
        ],
        "notes": "",
        "id": "eeed8a12efd70f5c325b319557bffa2d"
    },
    {
        "author": "黄机",
        "dynasty": "宋",
        "type": "词",
        "rhythmic": "传言玉女",
        "title": "",
        "preface": "",
        "paragraphs": [
            "日薄风柔，池面欲平还皱。",
            "纹楸玉子，磔磔敲春昼。",
            "衾绣半卷，花气浓薰香兽。",
            "小团初试，辘轳银甃。",
            "梦断阳台，甚情怀、似病酒。",
            "风奁羞对，比年时更瘦。",
            "双燕乍归，寄与绿笺红豆。",
            "那堪又是、牡丹时候。"
        ],
        "notes": "",
        "id": "59ba2ac816d2c9c3ea1d29d3e83dced7"
    },
    {
        "author": "黄机",
        "dynasty": "宋",
        "type": "词",
        "rhythmic": "八声甘州",
        "title": "",
        "preface": "",
        "paragraphs": [
            "问讯翁、底事到人间，人间足嬉游。",
            "向文边书意，诗边著语，□满南州。",
            "逸韵高情总似，野水荡孤舟。",
            "所未能忘者，药鼎茶瓯。",
            "政恐功名相慁，便扶摇直上，龙尾螭头。",
            "想尘缘终薄，归去老菟裘。",
            "有当年、东邻西舍，办鸡豚、相与燕春秋。",
            "阶庭里，儿孙衮衮，飞度骅骝。"
        ],
        "notes": "",
        "id": "0ac2706cc3e0f8f06b3a3f945e27430c"
    },
    {
        "author": "黄机",
        "dynasty": "宋",
        "type": "词",
        "rhythmic": "六州歌头",
        "title": "",
        "preface": "",
        "paragraphs": [
            "将军何日，去筑受降城。",
            "三万骑，貔貅虎，戮鲵鲸。",
            "洗沧溟。",
            "试上金山望，中原路，平於掌，百年事，心未语，泪先倾。",
            "若若累累印绶，偏安久、大义谁明。",
            "倚危栏欲遍，江水亦吞声。",
            "目断苹汀。",
            "海门青。",
            "停杯与问，焉用此，手虽子，积如京。",
            "波神怒，风浩浩，勃然兴。",
            "卷龙腥。",
            "似把渠忠愤，伸恳请，翠华巡。",
            "呼壮士，挽河汉，荡材枪。",
            "长算直须先定，如细故、休苦营营。",
            "正清愁满抱，鸥鹭却多情。",
            "飞过邮亭。"
        ],
        "notes": "",
        "id": "9ae4960227046a585ded599adeb6b93c"
    },
    {
        "author": "黄机",
        "dynasty": "宋",
        "type": "词",
        "rhythmic": "六州歌头",
        "title": "",
        "preface": "",
        "paragraphs": [
            "百年忠愤，无泪洒江濆。",
            "曹刘事，埋露草，锁烟榛。",
            "哭英魂。",
            "此恨谁知者，时把剑，频看镜，徒自苦，拳破裂，眼眵昏。",
            "从古时哉去速，鄹人子、反袂伤麟。",
            "望家山何在，衮衮已鞶缨。",
            "欲划还生。",
            "猛堪惊。",
            "膏肓危病，宁有药，针匕具，献无门。",
            "荆州启，条旧画，汉将军。",
            "已不存。",
            "便合囊封去，苍庾地，尚间关。",
            "此不用，心漫有，恐无干。",
            "人世欢哀数耳，天或者、又假人言。",
            "又一番春尽，高柳暗如云。",
            "梦断重阍。"
        ],
        "notes": "",
        "id": "ddd5abb5cbe9bb9bf3f419852a4953f4"
    },
    {
        "author": "黄机",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "西风淅淅。",
            "满眼芙蓉红欲滴。",
            "无限相思。",
            "百叠青山百曲溪。",
            "凭谁说与。",
            "依带别来宽几许。",
            "好片心肠。",
            "不道秋来早晚凉。"
        ],
        "notes": "",
        "id": "a78393b7e8652e7b964803f5771189ea"
    },
    {
        "author": "黄机",
        "dynasty": "宋",
        "type": "词",
        "rhythmic": "南乡子",
        "title": "",
        "preface": "",
        "paragraphs": [
            "帘幕閟深沈。",
            "灯暗香销夜正深。",
            "花落画檐鸣细雨，岑岑。",
            "滴破相思万里心。",
            "晓色未平分。",
            "翠被寒生不自禁。",
            "待得梦成翻恶况，堪颦。",
            "飞雁新来也误人。"
        ],
        "notes": "",
        "id": "0ae01b43d66b96c0274bf6e8ef350876"
    },
    {
        "author": "黄机",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "忆自别郎时，数到郎归日。",
            "及至郎归郎又行，泪脸香红湿。",
            "残梦怕寻思，罥绣慵收拾。",
            "夏簟青青白昼长，背倚阑干立。"
        ],
        "notes": "",
        "id": "3e0998ac19c6cc7b3fedeacbdcc64661"
    },
    {
        "author": "黄机",
        "dynasty": "宋",
        "type": "词",
        "rhythmic": "喜迁莺",
        "title": "",
        "preface": "",
        "paragraphs": [
            "平湖百亩。",
            "种满湖莲叶，绕堤杨柳。",
            "冉冉波光，辉辉烟影，空翠湿沾襟袖。",
            "静惬邻鸡啼午，暖逼沙鸥眠昼。",
            "西园路，更红尘不断，蝶酣蜂瘦。",
            "知否。",
            "堪画处，野荠芜菁，罥地铺茵绣。",
            "桃李阴边，桑麻丛里，斜矗酒帘夸酒。",
            "竹寺小依山趾，茅店平窥津口。",
            "春又晚，正香风有客，倚阑搔首。"
        ],
        "notes": "",
        "id": "558731612bdd60b4c92986da73431c70"
    },
    {
        "author": "黄机",
        "dynasty": "宋",
        "type": "词",
        "rhythmic": "夜行船",
        "title": "",
        "preface": "",
        "paragraphs": [
            "红溅罗裙三月二。",
            "露桃开、柳眠又起。",
            "百尺游丝，罥莺留燕，判与南园一醉。",
            "历历斜阳明野水。",
            "倚危阑、暮云千里。",
            "说似游人，直须烧烛，早晚绿阴青子。"
        ],
        "notes": "",
        "id": "514493ec9d2f51c5e9b2e8464357dead"
    },
    {
        "author": "黄机",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "鸿雁几时来，目断暮山凝碧。",
            "别后故园无恙，定芙蓉堪折。",
            "休文多病废吟诗，有酒怕浮白。",
            "不是孤他诗酒，更孤他风月。"
        ],
        "notes": "",
        "id": "1d259219103568489240e810025fbb2d"
    },
    {
        "author": "黄机",
        "dynasty": "宋",
        "type": "词",
        "rhythmic": "定风波",
        "title": "",
        "preface": "",
        "paragraphs": [
            "短策飘飘胜著鞭。",
            "携壶与客洗愁颜。",
            "兴到为君拚剧饮。",
            "狂甚。",
            "论诗说剑口澜翻。",
            "画烛烧残花影褪。",
            "长鲸要使百川乾。",
            "醉处不知谁氏子。",
            "只记。",
            "开窗临水便迎山。"
        ],
        "notes": "",
        "id": "6611a322bef4f535709892b085c39967"
    },
    {
        "author": "黄机",
        "dynasty": "宋",
        "type": "词",
        "rhythmic": "小重山",
        "title": "",
        "preface": "",
        "paragraphs": [
            "梧竹因依山尽头。",
            "潇潇疏雨后，几分秋。",
            "轻凉无数入西楼。",
            "凭栏久，满眼动离愁。",
            "飞鹭下汀洲。",
            "怕知鸿雁到，带书否。",
            "诗阄酒戏一齐休。",
            "人如削，身在水边洲。"
        ],
        "notes": "",
        "id": "4cb18e9e60ff041273f392d0ef31a0fb"
    },
    {
        "author": "黄机",
        "dynasty": "宋",
        "type": "词",
        "rhythmic": "忆秦娥",
        "title": "",
        "preface": "",
        "paragraphs": [
            "秋萧索。",
            "梧桐落尽西风恶。",
            "西风恶。",
            "数声新雁，数声残角。",
            "离愁不管人飘泊。",
            "年年孤负黄花约。",
            "黄花约。",
            "几重庭院，几重帘幕。"
        ],
        "notes": "",
        "id": "d45a622ad5df033bb5e4f31fd27496d2"
    },
    {
        "author": "黄机",
        "dynasty": "宋",
        "type": "词",
        "rhythmic": "摸鱼儿",
        "title": "",
        "preface": "",
        "paragraphs": [
            "惜春归、送春惟有，乱红扑蔌如雨。",
            "乱红也怨春狼藉，搵得泪痕无数。",
            "肠断处。",
            "更唤起、琼鹊催发长亭路。",
            "征鞍难驻。",
            "但脉脉含颦，嗔人底事，刚爱逐春去。",
            "阑干凭，芳草斜阳凝伫。",
            "愁连满眼堰树。",
            "□鬆不理金钗溜。",
            "鸾镜一奁香雾。",
            "花谁主。",
            "怅□□、玉容寂寞春知否。",
            "单衣懒御。",
            "任门外东风，流莺声里，尽日搅飞絮。"
        ],
        "notes": "",
        "id": "72c0f2b4248fb58a8b6dced2ee19e2ee"
    },
    {
        "author": "黄机",
        "dynasty": "宋",
        "type": "词",
        "rhythmic": "更漏子",
        "title": "",
        "preface": "",
        "paragraphs": [
            "秋点长，秋梦短。",
            "怕见黄昏庭院。",
            "风窸窣，雨萧骚。",
            "倚窗魂欲销。",
            "候蛛丝，占鹊喜。",
            "依旧浓愁一纸。",
            "红袖黦，翠钿蔫。",
            "泪痕犹未乾。"
        ],
        "notes": "",
        "id": "e939d7704b6427278ddf57d18055802c"
    },
    {
        "author": "黄机",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "逢逢船鼓绿杨津。",
            "彼此是行人。",
            "先自离愁无数，那堪病酒伤春。",
            "岸花樯燕，低飞款语，满面殷勤。",
            "后会不知何日，因风时惠嘉音。"
        ],
        "notes": "",
        "id": "44b4c5baa81ef508c8277d36c4b46da9"
    },
    {
        "author": "黄机",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "驳云行雨苦无多。",
            "晴也快如梭。",
            "春思正难拘束，客愁谁为销磨。",
            "寻花觅谶，传杯托意，种种蹉跎。",
            "消息不来云锦，泪痕湿满香罗。"
        ],
        "notes": "",
        "id": "0eddac7b3ddf256ec5687fa26446f64b"
    },
    {
        "author": "黄机",
        "dynasty": "宋",
        "type": "词",
        "rhythmic": "木兰花慢",
        "title": "",
        "preface": "",
        "paragraphs": [
            "づ文王前子，自不与、世人同。",
            "况地望既华，天资更伟，云骥行空。",
            "年少才名蜚动，泛星槎、曾到广寒宫。",
            "桂子香浓秋月，桃花浪暖春风。",
            "神仙之说朦胧。",
            "铅与汞、亦何功。",
            "政磐石规模，维城事业，倚重周宗。",
            "休要碧油红旆，趁黑头、时节做三公。",
            "堂上双亲未老，稳看金紫重重。"
        ],
        "notes": "",
        "id": "ea54b81e0e27bbc19922aadc248f038e"
    },
    {
        "author": "黄机",
        "dynasty": "宋",
        "type": "词",
        "rhythmic": "木兰花慢",
        "title": "",
        "preface": "",
        "paragraphs": [
            "问功名何处，算只合、付悠悠。",
            "怕僮仆揶揄，长年为客，楚尾吴头。",
            "春来故园渐好，似不应、不醉把春休。",
            "剩买蒌蒿荻笋，河豚已上渔舟。",
            "人间太半足闲愁。",
            "蓑笠梦汀洲。",
            "向桃杏花边，招邀同社，秉烛来游。",
            "连台听渠拗倒，更麴生、元不厌诛求。",
            "世事翻云覆雨，满怀何止离忧。"
        ],
        "notes": "",
        "id": "a71a165585cb27aade6193f3b9c04690"
    },
    {
        "author": "黄机",
        "dynasty": "宋",
        "type": "词",
        "rhythmic": "木兰花慢",
        "title": "",
        "preface": "",
        "paragraphs": [
            "政胡尘满野，问谁与、作坚城。",
            "有老子行年，平头六十，无限声名。",
            "向来试陈大略，便群儿、啁哳耳边鸣。",
            "争识规模先定，破羌终属营平。",
            "吾心惟有忠城。",
            "羞媚妩，做逢迎。",
            "谓干戈锋镝，动关民命，此不宜轻。",
            "听渠自分勇怯，奈何他、天理若持衡。",
            "只把从前不杀，也应换得长生。"
        ],
        "notes": "",
        "id": "db0c05df41c81de9c2dee8eb96c2d21f"
    },
    {
        "author": "黄机",
        "dynasty": "宋",
        "type": "词",
        "rhythmic": "木兰花慢",
        "title": "",
        "preface": "",
        "paragraphs": [
            "叹镜中白发，元不向、酒边栽。",
            "奈诗习未除，客愁易感，剩要安排。",
            "浮名任他有命，怕青山、颇怪不归来。",
            "出屋长松招鹤，绕渠流水行杯。",
            "浪驱羸马踏江淮。",
            "幽梦苦相催。",
            "甚狭路嶔崎，雄心突兀，谁忍徘徊。",
            "此事正烦公等，笑曹刘、只合作舆台。",
            "我自人间屈曲，青云有眼休回。"
        ],
        "notes": "",
        "id": "a7b69b5eb1c9c44ae4d86c9fdf623adb"
    },
    {
        "author": "黄机",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "征路迢迢，征旗猎猎，征袖徘徊。",
            "扑簌珠泪，怕闻别语，慵举离杯。",
            "春风花柳齐开。",
            "只唤做、愁端恨媒。",
            "一片衷肠，十分好事，等待回来。"
        ],
        "notes": "",
        "id": "a7185f6425ee625e00bf313d728574e2"
    },
    {
        "author": "黄机",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "金篆锁岩穴，玉斧凿山湫。",
            "飞泉溅沫无数，六月自生秋。",
            "夭矫长松千岁，上有泠然天籁，清响眇难收。",
            "亭屋创新观，客鞅棹还留。",
            "推名利，付飘瓦，寄虚舟。",
            "蒸羔酿秫，醅瓮戢戢蚁花浮。",
            "唤取能歌能舞，乘兴携将高处，杯酌荐崑球。",
            "径醉双股直，白眼视庸流。"
        ],
        "notes": "",
        "id": "0c70de6d12a2b7cef01f56b4d4496ad2"
    },
    {
        "author": "黄机",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "此日足可惜，心事正崔嵬。",
            "江淮踏遍，经岁相识定谁来。",
            "每向酒边长叹，更向花边长笑，意虑叵能猜。",
            "邂逅忽相遇，有客在尘埃。",
            "脱儒冠，著武弁，太多才。",
            "笔墨争似，钩戟容易到云台。",
            "馀子何须转手，便把平生胸臆，勇去莫徘徊。",
            "事业上金石，人世自叹哀。"
        ],
        "notes": "",
        "id": "719e6e1d18c0ae2c0db5968638a00d6c"
    },
    {
        "author": "黄机",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "晴江衮衮东流，为谁流得新愁去。",
            "新愁都在，长亭望际，扁舟行处。",
            "歌罢翻香，梦回呵酒，别来无据。",
            "恨荼䕷吹尽，樱桃过了，便只恁、成孤负。",
            "须信情锺易感，数良辰、佳期应误。",
            "才高自叹，彩云空咏，凌波谩赋。",
            "团扇尘生，吟笺泪渍，一觞慵举。",
            "但丁宁双燕，明年还解，寄平安否。"
        ],
        "notes": "",
        "id": "0d1d942ddbc53f7fdea65a6c2d508a89"
    },
    {
        "author": "黄机",
        "dynasty": "宋",
        "type": "词",
        "rhythmic": "永遇乐",
        "title": "",
        "preface": "",
        "paragraphs": [
            "别院春深，华堂昼永，嘉宴初启。",
            "翠玉樽罍，红牙丝管，睡鸭沈烟里。",
            "弄晴云态，行空絮影，漠漠似飞如坠。",
            "最多情，紫绵团就，错落乱星流地。",
            "史君自有，元龙豪气，唤客且休辞醉。",
            "蝶困蜂酣，燕娇莺姹，欢意浓如此。",
            "侃其笑语，止乎礼义，衣佩细纫兰芷。",
            "遥归去，残更欲尽，晓鸦又起。"
        ],
        "notes": "",
        "id": "7361d129e42ce894c942d2f04e1a9be2"
    },
    {
        "author": "黄机",
        "dynasty": "宋",
        "type": "词",
        "rhythmic": "江城子",
        "title": "",
        "preface": "",
        "paragraphs": [
            "醉来玉树倚风前。",
            "举吟鞭。",
            "指青帘。",
            "乌帽低昂，摇兀似乘船。",
            "傍路谁家妆束巧，斜映日，半窥帘。",
            "寻欢端合趁芳年。",
            "对鵾弦。",
            "且陶然。",
            "纸上从渠，刘蹶与嬴颠。",
            "漠漠绿阴春复夏，多少事，总悬天。"
        ],
        "notes": "",
        "id": "ee3c6f819d66560ef77ed06f75466e31"
    },
    {
        "author": "黄机",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "有美一人，昔在何居，今方见之。",
            "俨琼缨翠弁，气清芬只，珠幢绛节，光陆离兮。",
            "吾道非耶，世情复尔，天骥昂藏不受羁。",
            "还知否，定曲高寡和，才大难施。",
            "行吟湘水之湄。",
            "看云卷云舒无定姿。",
            "想粲然长笑，物皆有用，时哉易失，我亦奚为。",
            "袖手旁观，何如小试，欲脱囊中失利锥。",
            "君休叹，正梅花将发，尘满征衣。"
        ],
        "notes": "",
        "id": "ac10fcdcb4bad77c31ecb588f8cfd5e0"
    },
    {
        "author": "黄机",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "人物眇然，落落晓星，如君几何。",
            "有飘摇长袖，工持月斧，寂寥遗韵，妙鼓云和。",
            "政事文章，特其馀事，英气横空时浩歌。",
            "还堪笑，似龙文古鼎，谁复摩挲。",
            "青丝系马庭柯。",
            "为小驻寿君金叵罗。",
            "说一时伟望，齐高岳麓，二年遗爱，拍满湘波。",
            "世事多端，细凭商略，痛处不须言语多。",
            "从今去，好经从乌府，躐上銮坡。"
        ],
        "notes": "",
        "id": "1c800a5e59398f6ff9d62dc707a82baa"
    },
    {
        "author": "黄机",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "问讯仙翁，殷勤为底，来万山中。",
            "想橘边丹井，鹤寻旧约，松间碧洞，鹿养新茸。",
            "雾节亭亭，星旓曳曳，导以浮丘双玉童。",
            "嬉游处，尽祥烟瑞雨，霁月光风。",
            "欢声已与天通。",
            "更日夜郴江流向东。",
            "定催归有谓，泥香芝检，留行无计，路熟花骢。",
            "如侍严凝，密陪清燕，吴水欢然相会逢。",
            "年年里，对春如酒好，酒似春浓。"
        ],
        "notes": "",
        "id": "a481659974e20c014b962df14ffcbfcc"
    },
    {
        "author": "黄机",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "暑风清微，梅腮渐红，麦须未黄。",
            "恨牡丹多病，医治费巧，酴醿易老，点缀无方。",
            "客里光阴，愁中意绪，想美人兮山水长。",
            "销凝处，有龙丝坠简，来唤持觞。",
            "华堂。",
            "剩贮春光。",
            "粲一行珠玑时样妆。",
            "更燕留轻态，词翻古调，莺娇欲啭，曲度新腔。",
            "玉漏声沈，银潢影泻，殢酒犹烧心字香。",
            "归来也，判明虬永日，瑞锦鸳鸯。"
        ],
        "notes": "",
        "id": "89193b6d3db957d9de3fa4d8979ecbfa"
    },
    {
        "author": "黄机",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "日过西窗，客枕梦回，庭空放衙。",
            "记海棠洞里，泥金宝斝，酴醿架下，油壁钿车。",
            "醉墨题诗，蔷薇露重，满壁飞鸦行整斜。",
            "争知道，向如今漂泊，望断天涯。",
            "小桃一半蒸霞。",
            "更两岸垂杨浑未花。",
            "便解貂贳酒，消磨春恨，量珠买笑、酬答年华。",
            "对面青山，招之不至，说与浮云休苦遮。",
            "山深处，见炊烟又起，知有人家。"
        ],
        "notes": "",
        "id": "2d659458079472097d1a605f78d8aeed"
    },
    {
        "author": "黄机",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "问讯梅梢，小春近也，花应渐开。",
            "记华堂此日，红牙丝竹，欢声昨夜，翠玉樽罍。",
            "雾节童童，金旓曳曳，人自阆风玄圃来。",
            "嬉游处，任沧波变陆，劫火成灰。",
            "行天看取龙媒。",
            "笑卫霍当年如此哉。",
            "有笔头文字，何妨挥洒，胸中兵甲，解洗氛埃。",
            "见说君王，防秋才了，便著芝泥封诏催。",
            "功名事，付孱颜燕石，突兀云台。"
        ],
        "notes": "",
        "id": "f94a5b702c3746dd0ee0f0769b5c4200"
    },
    {
        "author": "黄机",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "六月云初，人争议公，公无阻伤。",
            "记传飞急羽，舟还海道，弥漫白水，路入沙场。",
            "万姓三军，倚公为命，法有逗遛公自当。",
            "君还信，似崔嵬砥柱，屹立瞿塘。",
            "此行阴德难量。",
            "到论定才知滋味长。",
            "看鱼肥蟹健，妻孥共乐，酒�璧臼欤�翁媪相将。",
            "何以报公，祝公千岁，多少人家烧夜香。",
            "凌烟上，更声名凛凛，冠剑堂堂。"
        ],
        "notes": "",
        "id": "c6ccccd571981d000b5aeb382d34155a"
    },
    {
        "author": "黄机",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "问讯西园，一春几何，君今再游。",
            "记流觞亭北，偷拈酒戏，凌云台上，暗度诗阄。",
            "略略花痕，差差柳意，十日不来红绿稠。",
            "须重醉，便功名了后，白发争休。",
            "定谁骑鹤扬州。",
            "任书放床头盏瓮头。",
            "况殷勤莺燕，能歌更舞，轻狂蜂蝶，欲去还留。",
            "岁月易忘，姓名须载，笔势翩翩回万牛。",
            "归来晚，有烛明金剪，香暖珠篝。"
        ],
        "notes": "",
        "id": "d4685df3e073abfa2a48c7da373adfbf"
    },
    {
        "author": "黄机",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "著破春衫走路尘。",
            "子规啼断不禁闻。",
            "功名似我却羞人。",
            "象板且须歌皓齿，袅蹄何苦惜黄金。",
            "尊前休负此生身。"
        ],
        "notes": "",
        "id": "fafbd73d1c33a058e0067683d26b0b7e"
    },
    {
        "author": "黄机",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "墨绿衫儿窄窄裁。",
            "翠荷斜领云堆。",
            "几时踪迹下阳台。",
            "歌罢樱桃和露小，舞馀杨柳趁风回。",
            "唤人休诉十分杯。"
        ],
        "notes": "",
        "id": "d125a51b14650fe4b2b0d3f95098fef9"
    },
    {
        "author": "黄机",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "日转雕栏午漏分。",
            "井梧落尽小窗明。",
            "宝床丝索懒关心。",
            "愁压春山应脉脉，困凝秋水想沈沈。",
            "低头时露一湾金。"
        ],
        "notes": "",
        "id": "bd5ab80b9b9302ed9094659946b5fc2c"
    },
    {
        "author": "黄机",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "流转春光又一年。",
            "春愁尽日两眉尖。",
            "草草幽欢能几许，已天边。",
            "会得音书生羽翼，免教魂梦役关山。",
            "帘卷落花千万点，雨如烟。"
        ],
        "notes": "",
        "id": "388f423feaa971ad518b48260e067aba"
    },
    {
        "author": "黄机",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "绿绮空弹恨未平。",
            "可堪执手送行人。",
            "碧酒谩将珍重意，莫辞斟。",
            "我定忆君吟渭北，君须思我赋停云。",
            "未信高山流水曲，断知音。"
        ],
        "notes": "",
        "id": "56706960a46ad7ab8efe2bb8814108cf"
    },
    {
        "author": "黄机",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "绿锁窗前双凤奁。",
            "调朱匀粉玉纤纤。",
            "妆成谁解尽情看。",
            "柳转光风丝袅娜，花明晴日锦斓斑。",
            "一春心事在眉尖。"
        ],
        "notes": "",
        "id": "799a4b25874c9da312514545a402d094"
    },
    {
        "author": "黄机",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "西风猎猎。",
            "又是登高节。",
            "一片情怀无处说。",
            "秋满江头红叶。",
            "谁怜鬓影凄凉。",
            "新来更点吴霜。",
            "孤负萸囊菊盏，年年客里重阳。"
        ],
        "notes": "",
        "id": "82a86eb42cf8a073d5feeeb35d50c7ca"
    },
    {
        "author": "黄机",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "风韶烟腻。",
            "春事三之二。",
            "说与人生行乐耳。",
            "富贵古来如此。",
            "西园已有心期。",
            "姚黄魏紫开时。",
            "纤指金荷潋滟，香唇银竹参差。"
        ],
        "notes": "",
        "id": "5f21014cd0ea9f012d436d4a0eed248e"
    },
    {
        "author": "黄机",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "钗头蝴蝶。",
            "趁舞梅边雪。",
            "酒泻黄縢光夺月。",
            "岁岁年年蕉叶。",
            "边城莺唤春归。",
            "沙场马到秋肥。",
            "□□熊韬虎略，换渠金甲牙旗。"
        ],
        "notes": "",
        "id": "a92f97b8d420609b266667e2937169a5"
    },
    {
        "author": "黄机",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "烟融雨腻。",
            "春去三之二。",
            "了却兰亭修禊事。",
            "判与仙翁一醉。",
            "方壶日月偏长。",
            "清容花草吹香。",
            "办取此身强健，功名饱看诸郎。"
        ],
        "notes": "",
        "id": "1e7781beedb13a2c76b22edb7e5ba2dc"
    },
    {
        "author": "黄机",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "晓窗晴日。",
            "一点黄金橘。",
            "万事如毛随日出。",
            "多少人间头白。",
            "未春长恨春迟。",
            "春来生怕春归。",
            "办取揭天箫鼓，莫教孤负荼䕷。"
        ],
        "notes": "",
        "id": "f3f5c8941a912a7043e2ae5c5b7b034b"
    },
    {
        "author": "黄机",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "西园啼鸟。",
            "留得春多少。",
            "客里情怀无日好。",
            "愁损连天芳草。",
            "博山灰冷香残。",
            "微风吹满银笺。",
            "卓午花阴不动，一双蝴蝶团圞。"
        ],
        "notes": "",
        "id": "90c24f47eec4f3216cc449270a881814"
    },
    {
        "author": "黄机",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "二十年间，旧游踪迹，梦飞岳麓湘湾。",
            "征衫再理，秋老菊花天。",
            "为客问君何好，爱水光、山色争妍。",
            "经行处，旗亭酤酒，曾记屋东偏。",
            "噫其，吾甚矣，不渐蹇拙，欲斗婵娟。",
            "办轻舆短艇，强载衰颜。",
            "人道郴阳无雁，奈情锺、藕断丝联。",
            "须相忆，新诗赋就，时复寄吴笺。"
        ],
        "notes": "",
        "id": "bcf41059cc851dbcaf32769141268235"
    },
    {
        "author": "黄机",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "云暗山昏，西风撼、一天悲雨。",
            "隐君问、短墙修竹，故园何处。",
            "九月江南无雁到，素书封了谁传与。",
            "待从头、拚却把心宽，还如故。",
            "吴姬唱，燕姬舞。",
            "持玉斝，温琼醑。",
            "恨人生欢会，一年几许。",
            "莫上小楼高处望，楼前诘曲来时路。",
            "便直须、匹马两苍头，东归去。"
        ],
        "notes": "",
        "id": "83f0b347464934b0c88675d0c4830a9b"
    },
    {
        "author": "黄机",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "万灶貔貅，便直欲、扫清关洛。",
            "长淮路、夜亭警燧，晓营吹角。",
            "绿鬓将军思饮马，黄头奴子惊闻鹤。",
            "想中原、父老已心知，今非昨。",
            "狂鲵剪，於菟缚。",
            "单于命，春冰薄。",
            "政人人自勇，翘关还槊。",
            "旗帜倚风飞电影，戈铤射月明霜锷。",
            "且莫令、榆柳塞门秋，悲摇落。"
        ],
        "notes": "",
        "id": "ac0f3167e755b1b7ac51d09e607e839b"
    },
    {
        "author": "黄机",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "芽鼓声中，又妆点、千红万绿。",
            "春试手，银花影粲，雪梅香馥。",
            "归梦不知家近远，飞帆正挂天西北。",
            "记年时、歌舞绮罗丛，凭谁续。",
            "烟水迥，云山簇。",
            "劳怅望，伤追逐。",
            "把蛛丝鹊喜，意□占卜。",
            "月正圆时羞独照，夜偏长处怜孤宿。",
            "悔从前、轻被利名牵，征尘扑。"
        ],
        "notes": "",
        "id": "f6042e373084bfe725c38309d66dc01b"
    },
    {
        "author": "黄机",
        "dynasty": "宋",
        "type": "词",
        "rhythmic": "眼儿媚",
        "title": "",
        "preface": "",
        "paragraphs": [
            "莫嗔日日话思归。",
            "归也却便宜。",
            "东邻招茗，西邻唤酒，一笑开眉。",
            "人生万事无缘足，待足是何时。",
            "妻能纺绩，儿能耕获，未必寒饥。"
        ],
        "notes": "",
        "id": "6f3e617bc3bddb618d1d55c0625d3bf8"
    },
    {
        "author": "黄机",
        "dynasty": "宋",
        "type": "词",
        "rhythmic": "眼儿媚",
        "title": "",
        "preface": "",
        "paragraphs": [
            "东风挟雨苦无端。",
            "恻恻送轻寒。",
            "那堪更向，湘湾六六，浅处留船。",
            "诗阄酒戏成孤负，春事已阑珊。",
            "离愁都在，落花枝上，杜宇声边。"
        ],
        "notes": "",
        "id": "db5a4ebea9470e12cef38b9eafb23526"
    },
    {
        "author": "黄机",
        "dynasty": "宋",
        "type": "词",
        "rhythmic": "眼儿媚",
        "title": "",
        "preface": "",
        "paragraphs": [
            "粉墙朱阁映垂杨。",
            "晴绿小池塘。",
            "东风颺暖，单衣初试，昼日偏长。",
            "鬔鬆两鬓飞云影，钿合未梳妆。",
            "阑干侧畔，闲抛荔子，惊散鸳鸯。"
        ],
        "notes": "",
        "id": "9fa72775614e7d0a5223be13346bfe14"
    },
    {
        "author": "黄机",
        "dynasty": "宋",
        "type": "词",
        "rhythmic": "祝英台近",
        "title": "",
        "preface": "",
        "paragraphs": [
            "试单衣，扶短策，沙路净如洗。",
            "乍雨还晴，花柳自多丽。",
            "争知话别南楼，片帆天际，便孤了、同心连理。",
            "镇萦系。",
            "谩有罗带香囊，殷红斗轻翠。",
            "一纸浓愁，无处倩双鲤。",
            "可堪飞梦悠悠，春风无赖，时吹过、乱莺声里。"
        ],
        "notes": "",
        "id": "29a130a70fcf7398d46c7bf9a4059c30"
    },
    {
        "author": "黄机",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "惜山不厌山行远。",
            "山中禽鸟频惊见。",
            "小雨似怜春。",
            "霏霏容易晴。",
            "青裙田舍妇。",
            "饁饷前村去。",
            "溪水想平腰。",
            "唤船依断桥。"
        ],
        "notes": "",
        "id": "4f02c9a25f2279cb73a221d40a6f55e4"
    },
    {
        "author": "黄机",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "相思绕遍天涯路。",
            "相思不识行人处。",
            "多病怕逢春。",
            "那堪春正深。",
            "日高梳洗懒。",
            "鸾镜香尘掩。",
            "双鬓绿鬔鬆。",
            "一帘花信风。"
        ],
        "notes": "",
        "id": "f4e2411ccfa80840837c7ae7cc8246db"
    },
    {
        "author": "黄机",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "池落开遍莲房老。",
            "秋声已入梧桐表。",
            "葵扇与桃笙。",
            "尚宜相带行。",
            "危亭三百尺。",
            "爽气真堪挹。",
            "瀹茗且盘旋。",
            "翩翩吾欲仙。"
        ],
        "notes": "",
        "id": "14190cff4b10a69451a2b9afd6e17a9f"
    },
    {
        "author": "黄机",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "云情雨意才端的。",
            "津鼓催行色。",
            "因缘虽浅是因缘。",
            "犹胜当初无分、小留连。",
            "刘郎双鬓青堪照。",
            "君也方年少。",
            "尊前不用苦沾衣。",
            "未信桃源别后、路成迷。"
        ],
        "notes": "",
        "id": "7978d1862143a6d6386b21683e834510"
    },
    {
        "author": "黄机",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "十年不作湖湘客。",
            "亭堠催行色。",
            "浅山荒草记当时。",
            "篠竹篱边羸马、向人嘶。",
            "书生万字平戎策。",
            "苦泪风前滴。",
            "莫辞衫袖障征尘。",
            "自苦英雄之楚、又之秦。"
        ],
        "notes": "",
        "id": "73b9c10e2f2cb95e5f9009926fe115d2"
    },
    {
        "author": "黄机",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "三年万里黄尘路。",
            "只欠江湖去。",
            "扁舟二月下湘湾。",
            "过了洞庭青草、又春残。",
            "□□□□□□□。",
            "□□□□□。",
            "□□□□□□□。",
            "□□□□□□、□□□。"
        ],
        "notes": "",
        "id": "74b166bd5b1bd857a985293e658b7d72"
    },
    {
        "author": "黄机",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "碧树凉飔惊画扇。",
            "窗户齐开，秋意参差满。",
            "先自离愁裁不断。",
            "蛩螀更作声声怨。",
            "山绕千重溪百转。",
            "隔了溪山，梦也无由见。",
            "归计凭谁占近远。",
            "银缸昨夜花如糁。"
        ],
        "notes": "",
        "id": "854bdf154556173190122d612b72d7df"
    },
    {
        "author": "黄机",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "拈翠低垂嫩萼，匀红倒簇繁英。",
            "秾纤消得比佳人。",
            "酒入香肌成晕。",
            "帘幕阴阴窗牖，阑干曲曲池亭。",
            "枝头不起梦春酲。",
            "莫遣流莺唤醒。"
        ],
        "notes": "",
        "id": "8a8a987ea21638b749e408e8f27f6fc1"
    },
    {
        "author": "黄机",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "漠漠波浮云影，遥遥天接山痕。",
            "一声渔唱起苹汀。",
            "名利缘渠唤醒。",
            "短棹拟携西子，长吟时吊湘灵。",
            "白鸥容我作同盟。",
            "占取两湖清影。"
        ],
        "notes": "",
        "id": "225938fc28309b24c5a89aa07d07d916"
    },
    {
        "author": "黄机",
        "dynasty": "宋",
        "type": "词",
        "rhythmic": "诉衷情",
        "title": "",
        "preface": "",
        "paragraphs": [
            "子规声老又残春。",
            "犹作未归人。",
            "天意不能怜客，何事苦教贫。",
            "归去也，莫逡巡。",
            "好从今。",
            "秧田车水，麦陇腰镰，总是关心。"
        ],
        "notes": "",
        "id": "d975ea7a19d71767cdc513c83d3d4dd6"
    },
    {
        "author": "黄机",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "秋向晚，秋晚蕙根犹暖。",
            "碧染罗裙湘水浅，羞红微到脸。",
            "窣窣绣帘围遍，月薄霜明庭院。",
            "妆罢宝奁慵不掩，无风香自满。"
        ],
        "notes": "",
        "id": "6573cdf56fd419af3694c73497d30368"
    },
    {
        "author": "黄机",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "冬十月，记取生申时节。",
            "梅傍小春融绛雪，浅寒犹未却。",
            "且醉笙歌蕉叶，富贵不须频说。",
            "国太夫人头半白，看君金印烨。"
        ],
        "notes": "",
        "id": "8fd5f6d8006c21f974ab7751d3b01dba"
    },
    {
        "author": "黄机",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "愁万叠，春在雨条烟叶。",
            "翠袖倚风寒霎霎，傍阑看乳鸭。",
            "何处一声啼鴂，架上荼䕷欲雪。",
            "绣被薰香香未歇，可怜音信绝。"
        ],
        "notes": "",
        "id": "756d456526b57e9d348cad6f941b6eb1"
    },
    {
        "author": "黄机",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "风雨后，枝上绿肥红瘦。",
            "乐事参差团不就，一春如病酒。",
            "楼外暖烟杨柳，忆得年时携手。",
            "燕子双双来未久，颇知人意否。"
        ],
        "notes": "",
        "id": "bcf038da14ec2e761fa8f13fd8e79468"
    },
    {
        "author": "黄机",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "风又雨，墙外落红无数。",
            "人不归来春不住，佳期还已误。",
            "细细一团愁绪，薄幸疏狂何处。",
            "化作青鸾飞得去，问天天亦许。"
        ],
        "notes": "",
        "id": "ea032eddacf0563ddc7dfcba538d326a"
    },
    {
        "author": "黄机",
        "dynasty": "宋",
        "type": "词",
        "rhythmic": "踏莎行",
        "title": "",
        "preface": "",
        "paragraphs": [
            "云树参差，烟芜平远。",
            "沙头只欠飞来雁。",
            "西风方做一分秋，凄凉已觉难消遣。",
            "窗底灯寒，帐前香暖。",
            "回肠偏学车轮转。",
            "剩衾闲枕自无眠，谯门更著梅花怨。"
        ],
        "notes": "",
        "id": "d0e8669795e504c9f8f40b2ef696ecf4"
    },
    {
        "author": "黄机",
        "dynasty": "宋",
        "type": "词",
        "rhythmic": "酹江月・念奴娇",
        "title": "",
        "preface": "",
        "paragraphs": [
            "东篱成趣，有西风解事，催开丛菊。",
            "碎摺黄金谁试手，一一清香堪掬。",
            "露湿凉轻，霞凝寒重，秀发如新沐。",
            "宫妆匀就，岂知红紫粗俗。",
            "因念昔日渊明，微官不受，归伴花幽独。",
            "弹压秋光三径里，浊酒床头初熟。",
            "饮剧肠宽，醉深吻燥，更把纶巾漉。",
            "此翁无恙，唤渠同醉船玉。"
        ],
        "notes": "",
        "id": "632a776de8e8e2247dac5441b9e430f4"
    },
    {
        "author": "黄机",
        "dynasty": "宋",
        "type": "词",
        "rhythmic": "酹江月・念奴娇",
        "title": "",
        "preface": "",
        "paragraphs": [
            "春愁几许，似春云蔼蔼，连空无数。",
            "□□眉尖偏易得，没个因由分付。",
            "杨柳烟浓，海棠花暗，绿涨墙头路。",
            "小楼应是，有人和泪凝伫。",
            "长记宝轴妆成，鸳鸯绣懒，轻笑歌金缕。",
            "香雪精神依旧否，风月谁怜虚度。",
            "带减衣宽，十分憔悴，两下平分取。",
            "黄昏可更，子规声碎烟坞。"
        ],
        "notes": "",
        "id": "2118591047fd1d85e19fec14394b2147"
    },
    {
        "author": "黄机",
        "dynasty": "宋",
        "type": "词",
        "rhythmic": "醉落魄・一斛珠",
        "title": "",
        "preface": "",
        "paragraphs": [
            "初藕花发。",
            "薰风庭院凉成霎。",
            "碧纱金缕笼香雪。",
            "记得年时，心事凭栏说。",
            "如今陡顿音书绝。",
            "夜窗羞见团团月。",
            "锦囊尘暗黄金玦。",
            "留取多情，归好时节。"
        ],
        "notes": "",
        "id": "fe83c49a32989ce91d5a0a0852901479"
    },
    {
        "author": "黄机",
        "dynasty": "宋",
        "type": "词",
        "rhythmic": "醉蓬莱",
        "title": "",
        "preface": "",
        "paragraphs": [
            "政槐云浓翠，榴火殷红，暑风凉细。",
            "紫府神仙，向人间游戏。",
            "瑞节珠幢，琼缨宝佩，炯冰壶标致。",
            "经济规模，登庸衣钵，家传如此。",
            "礼乐醇儒，诗书元帅，尽洗凡踪，平吞馀子。",
            "敬简堂深，且从容一醉。",
            "庆社绵绵，功名衮衮，比衡山湘水。",
            "更把阳和，从头付与，满门桃李。"
        ],
        "notes": "",
        "id": "01389c66f8071681ec0193c95678d552"
    },
    {
        "author": "黄机",
        "dynasty": "宋",
        "type": "词",
        "rhythmic": "长相思",
        "title": "",
        "preface": "",
        "paragraphs": [
            "东梁山。",
            "西梁山。",
            "占断长江相对闲。",
            "古今双鬓斑。",
            "天漫漫。",
            "水漫漫。",
            "人事如潮多往还。",
            "浅颦深恨间。"
        ],
        "notes": "",
        "id": "12163f609470657ed23d99c75f8da44e"
    },
    {
        "author": "黄机",
        "dynasty": "宋",
        "type": "词",
        "rhythmic": "霜天晓角",
        "title": "",
        "preface": "",
        "paragraphs": [
            "江涵落日。",
            "风转飞帆急。",
            "问讯蛾眉好在，无一语、送行客。",
            "闲情眠未得。",
            "倚窗消酒力。",
            "却怕鱼龙惊动，且莫要、夜吹笛。"
        ],
        "notes": "",
        "id": "cf3ba2e1851485742647e0437b0bf4c6"
    },
    {
        "author": "黄机",
        "dynasty": "宋",
        "type": "词",
        "rhythmic": "霜天晓角",
        "title": "",
        "preface": "",
        "paragraphs": [
            "长江千里。",
            "中有英雄泪。",
            "却笑英雄自苦，兴亡事、类如此。",
            "浪高风又起。",
            "歌悲声未止。",
            "但愿诸公强健，吞海上、醉而已。"
        ],
        "notes": "",
        "id": "8281e71dfeeadc3aed812f487d0c635c"
    },
    {
        "author": "黄机",
        "dynasty": "宋",
        "type": "词",
        "rhythmic": "霜天晓角",
        "title": "",
        "preface": "",
        "paragraphs": [
            "寒江夜宿。",
            "长啸江之曲。",
            "水底鱼龙惊动，风卷地、浪翻屋。",
            "诗情吟未足。",
            "酒兴断还续。",
            "草草兴亡休问，功名泪、欲盈掬。"
        ],
        "notes": "",
        "id": "99cd38a562fd6f57297039205e999e81"
    },
    {
        "author": "黄机",
        "dynasty": "宋",
        "type": "词",
        "rhythmic": "霜天晓角",
        "title": "",
        "preface": "",
        "paragraphs": [
            "玉粲冰寒。",
            "月痕侵画栏。",
            "客里安愁无地，为徙倚、到更残。",
            "问花花不言。",
            "嗅香香欲阑。",
            "消得个温存处，山六曲、翠屏间。"
        ],
        "notes": "",
        "id": "71b06e3023bf438d26a694574f115d8f"
    },
    {
        "author": "黄机",
        "dynasty": "宋",
        "type": "词",
        "rhythmic": "鹊桥仙",
        "title": "",
        "preface": "",
        "paragraphs": [
            "薄情也见，多情也见，不似这番著相。",
            "如何容易买归舟，报南浦、桃花绿涨。",
            "随君无计，留君无计，赢得泪珠两行。",
            "夕阳明处一回头，有人在、高楼凝望。"
        ],
        "notes": "",
        "id": "4a006ee07be79470bcbbcb05fa5d35a7"
    },
    {
        "author": "黄机",
        "dynasty": "宋",
        "type": "词",
        "rhythmic": "鹊桥仙",
        "title": "",
        "preface": "",
        "paragraphs": [
            "一番雨过，江头绿涨，催唤扁舟解去。",
            "重来言语是相宽，怎得似、而今且住。",
            "阳关声断，同心未绾，簌簌泪珠无数。",
            "秋鸿春燕往还时，莫忘了、锦笺分付。"
        ],
        "notes": "",
        "id": "ac842d8dbe854426372aa3a8e7404873"
    },
    {
        "author": "黄机",
        "dynasty": "宋",
        "type": "词",
        "rhythmic": "鹊桥仙",
        "title": "",
        "preface": "",
        "paragraphs": [
            "松梢擎雪，竹枝溥露，炯炯照人清韵。",
            "仙家谱系合长生，元不藉、药炉丹井。",
            "凌云壮志，垂天健翮，九万扶摇路稳。",
            "发闻政最有公车，定飞下、日边音信。"
        ],
        "notes": "",
        "id": "45d95a76617915290fd4ecfcd8a86525"
    },
    {
        "author": "黄机",
        "dynasty": "宋",
        "type": "词",
        "rhythmic": "鹊桥仙",
        "title": "",
        "preface": "",
        "paragraphs": [
            "黄花似钿，芙蓉如面，秋事凄然向晚。",
            "风流从古记登高，又处处、悲丝急管。",
            "有愁万斛，有才八斗，慷慨时惊俗眼。",
            "明年一笑复谁同，料天远、争如人远。"
        ],
        "notes": "",
        "id": "6c2e92edbbb20d908b1ff026b80c08b2"
    },
    {
        "author": "黄机",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "济楚偏宜淡薄妆。",
            "冰涵清润玉生香。",
            "祗因梦峡成云雨，便拟吹箫跨凤皇。",
            "新间阻，旧思量。",
            "多情翻不似垂杨。",
            "年年才到春三月，百计飞花入洞房。"
        ],
        "notes": "",
        "id": "3e675d426e52c33d22401a35a1833416"
    },
    {
        "author": "黄机",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "柳际梅边腊雪乾。",
            "钗头蝴蝶又成团。",
            "飘零萍梗江湖客，冷落笙箫灯火天。",
            "浇浊酒，惜流年。",
            "牙旗夜市几时穿。",
            "太平乐事终须在，老去心情恐不然。"
        ],
        "notes": "",
        "id": "23b75e0d3316940464744a299bf835e5"
    },
    {
        "author": "黄机",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "细听楼头漏箭移。",
            "客床寒枕不胜敧。",
            "凄凉夜角偏多恨，吹到梅花第几枝。",
            "人间阔，雁参差。",
            "相思惟有梦相知。",
            "谢他窗外芭蕉雨，叶叶声声伴别离。"
        ],
        "notes": "",
        "id": "80c18c5abdc4f20b3fb9ed3f7182a988"
    }
]