[
    {
        "author": "黄公绍",
        "dynasty": "宋",
        "type": "诗",
        "rhythmic": "",
        "title": "竞渡櫂歌  其一",
        "preface": "",
        "paragraphs": [
            "望天湖，望天湖，绿杨深处鼓𪔱𪔱。",
            "好是年年三二月，湖边日日看划船。"
        ],
        "notes": "",
        "id": "f0eacdc60e0c8963e25dc6cafe632715"
    },
    {
        "author": "黄公绍",
        "dynasty": "宋",
        "type": "诗",
        "rhythmic": "",
        "title": "竞渡櫂歌  其二",
        "preface": "",
        "paragraphs": [
            "鬬轻桡，鬬轻桡，雪中花卷棹声摇。",
            "天与玻璃三万顷，尽教看得几吴舠。"
        ],
        "notes": "",
        "id": "038f1fbd337368b855b91edcac0c9c4f"
    },
    {
        "author": "黄公绍",
        "dynasty": "宋",
        "type": "诗",
        "rhythmic": "",
        "title": "竞渡櫂歌  其三",
        "preface": "",
        "paragraphs": [
            "看龙舟，看龙舟，两隄未鬬水悠悠。",
            "一片笙歌催闹晚，忽然鼓棹起中流。"
        ],
        "notes": "",
        "id": "abcd7e44b25ec1a40c7c93f6239d96ce"
    },
    {
        "author": "黄公绍",
        "dynasty": "宋",
        "type": "诗",
        "rhythmic": "",
        "title": "竞渡櫂歌  其四",
        "preface": "",
        "paragraphs": [
            "驾灵鼍，驾灵鼍，几年翠舞与珠歌。",
            "看到日斜犹未足，涌金门外涌金波。"
        ],
        "notes": "",
        "id": "269f4e2d2872532f87be6453c05b6a9c"
    },
    {
        "author": "黄公绍",
        "dynasty": "宋",
        "type": "诗",
        "rhythmic": "",
        "title": "竞渡櫂歌  其五",
        "preface": "",
        "paragraphs": [
            "马如龙，马如龙，飞过苏隄健鬬风。",
            "枊下系船青作缆，湖边荐酒碧为筒。"
        ],
        "notes": "",
        "id": "fb5232097359374b33d603d65f539e49"
    },
    {
        "author": "黄公绍",
        "dynasty": "宋",
        "type": "诗",
        "rhythmic": "",
        "title": "竞渡櫂歌  其六",
        "preface": "",
        "paragraphs": [
            "绣周张，绣周张，楼台帘幙絮高扬。",
            "谁赋珠宫幷内阙，怀王去后去沉湘。"
        ],
        "notes": "",
        "id": "17a43574177bd2220f55c484904ca905"
    },
    {
        "author": "黄公绍",
        "dynasty": "宋",
        "type": "诗",
        "rhythmic": "",
        "title": "竞渡櫂歌  其七",
        "preface": "",
        "paragraphs": [
            "棹如飞，棹如飞，水中万鼓起潜螭。",
            "最是玉堂堂上好，跃来夺锦看吴儿。"
        ],
        "notes": "",
        "id": "84b881eaae19c1ec6fc9948f912fa1f0"
    },
    {
        "author": "黄公绍",
        "dynasty": "宋",
        "type": "诗",
        "rhythmic": "",
        "title": "竞渡櫂歌  其八",
        "preface": "",
        "paragraphs": [
            "建云斿，建云斿，土风到处总相犹。",
            "朝了霍山朝岳帝，十分打扮是杭州。"
        ],
        "notes": "",
        "id": "a8d9258d3b1c4d561c87f607c744a9d6"
    },
    {
        "author": "黄公绍",
        "dynasty": "宋",
        "type": "诗",
        "rhythmic": "",
        "title": "竞渡櫂歌  其九",
        "preface": "",
        "paragraphs": [
            "踏青青，踏青青，西泠桥畔草连汀。",
            "扑得龙船儿一对，画阑倚遍看游人。"
        ],
        "notes": "",
        "id": "b094987eca8a39fb1e15821023549fc6"
    },
    {
        "author": "黄公绍",
        "dynasty": "宋",
        "type": "诗",
        "rhythmic": "",
        "title": "竞渡櫂歌  其一○",
        "preface": "",
        "paragraphs": [
            "月明中，月明中，满湖春水望难穷。",
            "欲学楚歌歌不得，一场离恨两眉峰。"
        ],
        "notes": "",
        "id": "694858a8859a533f4aceb3d367e7f2af"
    }
]