[
    {
        "author": "黄公绍",
        "dynasty": "宋",
        "type": "诗",
        "rhythmic": "",
        "title": "竞渡櫂歌  其一",
        "preface": "",
        "paragraphs": [
            "望天湖，望天湖，绿杨深处鼓𪔱𪔱。",
            "好是年年三二月，湖边日日看划船。"
        ],
        "notes": "",
        "id": "7b22254b6d0c426dcd2eb0c812df9dea"
    },
    {
        "author": "黄公绍",
        "dynasty": "宋",
        "type": "诗",
        "rhythmic": "",
        "title": "竞渡櫂歌  其二",
        "preface": "",
        "paragraphs": [
            "鬬轻桡，鬬轻桡，雪中花卷棹声摇。",
            "天与玻璃三万顷，尽教看得几吴舠。"
        ],
        "notes": "",
        "id": "2f21bc0f07d5a5a23c15ff4209cdf6c9"
    },
    {
        "author": "黄公绍",
        "dynasty": "宋",
        "type": "诗",
        "rhythmic": "",
        "title": "竞渡櫂歌  其三",
        "preface": "",
        "paragraphs": [
            "看龙舟，看龙舟，两隄未鬬水悠悠。",
            "一片笙歌催闹晚，忽然鼓棹起中流。"
        ],
        "notes": "",
        "id": "a01dfd9d13fb0506e34bfca23b09b6e1"
    },
    {
        "author": "黄公绍",
        "dynasty": "宋",
        "type": "诗",
        "rhythmic": "",
        "title": "竞渡櫂歌  其四",
        "preface": "",
        "paragraphs": [
            "驾灵鼍，驾灵鼍，几年翠舞与珠歌。",
            "看到日斜犹未足，涌金门外涌金波。"
        ],
        "notes": "",
        "id": "0111d6455b02c5c81a8db40cd08d91e0"
    },
    {
        "author": "黄公绍",
        "dynasty": "宋",
        "type": "诗",
        "rhythmic": "",
        "title": "竞渡櫂歌  其五",
        "preface": "",
        "paragraphs": [
            "马如龙，马如龙，飞过苏隄健鬬风。",
            "枊下系船青作缆，湖边荐酒碧为筒。"
        ],
        "notes": "",
        "id": "86caa8b0c0fce373c99c85a49ed1712c"
    },
    {
        "author": "黄公绍",
        "dynasty": "宋",
        "type": "诗",
        "rhythmic": "",
        "title": "竞渡櫂歌  其六",
        "preface": "",
        "paragraphs": [
            "绣周张，绣周张，楼台帘幙絮高扬。",
            "谁赋珠宫幷内阙，怀王去后去沉湘。"
        ],
        "notes": "",
        "id": "205f42323910831748dbef3c43543356"
    },
    {
        "author": "黄公绍",
        "dynasty": "宋",
        "type": "诗",
        "rhythmic": "",
        "title": "竞渡櫂歌  其七",
        "preface": "",
        "paragraphs": [
            "棹如飞，棹如飞，水中万鼓起潜螭。",
            "最是玉堂堂上好，跃来夺锦看吴儿。"
        ],
        "notes": "",
        "id": "7d94b44d3aaccfcfae8bb1101f77d7b3"
    },
    {
        "author": "黄公绍",
        "dynasty": "宋",
        "type": "诗",
        "rhythmic": "",
        "title": "竞渡櫂歌  其八",
        "preface": "",
        "paragraphs": [
            "建云斿，建云斿，土风到处总相犹。",
            "朝了霍山朝岳帝，十分打扮是杭州。"
        ],
        "notes": "",
        "id": "aa0ea20fc6a7195d9e6205aae917e688"
    },
    {
        "author": "黄公绍",
        "dynasty": "宋",
        "type": "诗",
        "rhythmic": "",
        "title": "竞渡櫂歌  其九",
        "preface": "",
        "paragraphs": [
            "踏青青，踏青青，西泠桥畔草连汀。",
            "扑得龙船儿一对，画阑倚遍看游人。"
        ],
        "notes": "",
        "id": "8a215dbd30a8a98a2616a966ab58b94e"
    },
    {
        "author": "黄公绍",
        "dynasty": "宋",
        "type": "诗",
        "rhythmic": "",
        "title": "竞渡櫂歌  其一〇",
        "preface": "",
        "paragraphs": [
            "月明中，月明中，满湖春水望难穷。",
            "欲学楚歌歌不得，一场离恨两眉峰。"
        ],
        "notes": "",
        "id": "34176c95fc6e88ea6d5d8aa3e952a968"
    },
    {
        "author": "黄公绍",
        "dynasty": "宋",
        "type": "词",
        "rhythmic": "喜迁莺",
        "title": "",
        "preface": "",
        "paragraphs": [
            "世情冰尽。",
            "算耐久祗是，陇头芳信。",
            "惆怅人间，几千年□，留得陆郎馀韵。",
            "朔云解识花意，遮断疏狂蝶粉。",
            "岁寒了，狂风传香远，月移影近。",
            "清润。",
            "无点涴，不曰坚乎，如玉真难尽。",
            "除宋广平，与林和靖，肉眼有谁能认。",
            "仙丰道骨如许，相对霜髯雪鬓。",
            "长健也，好年年管领，春光随分。"
        ],
        "notes": "",
        "id": "414db7f829fa7277f931554884b11ff2"
    },
    {
        "author": "黄公绍",
        "dynasty": "宋",
        "type": "词",
        "rhythmic": "喜迁莺",
        "title": "",
        "preface": "",
        "paragraphs": [
            "乱红飞雨。",
            "怅春心一似，腾腾闷暑。",
            "密绾柔情，暗传芳意，人在垂杨深宇。",
            "晓雪一帘幽梦，半点檀心知否。",
            "春不管，想粉香凝泪，翠颦含趣。",
            "谁念芳径小，新绿笺笺，问讯今何许。",
            "玉冷钗头，罗宽带眼，缥缈青鸾难遇。",
            "望断碧云深处，倚遍画阑将暮。",
            "空惆怅，更江头桃叶，溜横波渡。"
        ],
        "notes": "",
        "id": "45b5334fa05d512cf3c281a4c37a0f26"
    },
    {
        "author": "黄公绍",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "山围宽碧，月十分圆满，十分春暮。",
            "匹似涌金门外看，添得绿阴佳树。",
            "野阔星垂，天高云敛，不受红尘污。",
            "徘徊水影，闲中自有佳处。",
            "乘兴著我扁舟，山阴夜色，渺渺流光溯。",
            "望美人兮天一角，我欲凌风飞去。",
            "世事浮沈，人生圆缺，得似烟波趣。",
            "兴怀赤壁，大江千古东注。"
        ],
        "notes": "",
        "id": "847ff2d8b4a092ad774f3474d92db8c2"
    },
    {
        "author": "黄公绍",
        "dynasty": "宋",
        "type": "词",
        "rhythmic": "明月棹孤舟・夜行船",
        "title": "",
        "preface": "",
        "paragraphs": [
            "雁带愁来寒事早。",
            "西风把鬓华吹老。",
            "猛省中秋，都来几日，先自木樨开了。",
            "淰淰轻阴天弄晓。",
            "平白地、被花相恼。",
            "一枕云闲，半窗秋晓，时有阵香吹到。"
        ],
        "notes": "",
        "id": "26baee4efac8036bd2718d35ecc70e4e"
    },
    {
        "author": "黄公绍",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "思晴好，晨起望篱东。",
            "毕竟阴晴排日子，大都行止听天公。",
            "且住此山中。"
        ],
        "notes": "",
        "id": "0c3458b802d9d9c9937eeb3efef9cfa0"
    },
    {
        "author": "黄公绍",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "思晴好，日影漏些儿。",
            "油菜花间蝴蝶舞，刺桐枝上鹁鸠啼。",
            "闲坐看春犁。"
        ],
        "notes": "",
        "id": "0cd0c2d64f3f320b3976aff028100bf6"
    },
    {
        "author": "黄公绍",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "思晴好，松路翠光寒。",
            "夜夜竹窠常梦到，天天后土几时乾。",
            "极目雾漫漫。"
        ],
        "notes": "",
        "id": "9e640e71cdf0c62a36f07ae9e17b942c"
    },
    {
        "author": "黄公绍",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "思晴好，我欲问花神。",
            "刚道社公瞋旧水，一回旧也一回新。",
            "不是雨般春。"
        ],
        "notes": "",
        "id": "91b412c85e897bd970c7ada28d55899b"
    },
    {
        "author": "黄公绍",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "思晴好，路滑少人行。",
            "早信雨能留得住，尽教尽日自舟横。",
            "直等到清明。"
        ],
        "notes": "",
        "id": "d3224db6673038dac7db00f2040e2220"
    },
    {
        "author": "黄公绍",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "思晴好，天运几乘除。",
            "祗为晴多还又雨，谁知雨过是晴初。",
            "那得绿阴乎。"
        ],
        "notes": "",
        "id": "c4dd01fc1e0a8e86f724818c42f65d95"
    },
    {
        "author": "黄公绍",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "思晴好，春透海棠枝。",
            "刻惜许多过时了，可怜生是我来迟。",
            "不见软红时。"
        ],
        "notes": "",
        "id": "25cec49fc740bde4a40b1067faacc1a5"
    },
    {
        "author": "黄公绍",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "思晴好，小驻岂无因。",
            "花上半旬春社雨，松间三宿暮山云。",
            "转住是愁人。"
        ],
        "notes": "",
        "id": "4d21b26f43e4602ea2a3d55612ec5af3"
    },
    {
        "author": "黄公绍",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "思晴好，试卜那朝晴。",
            "古木荒村云淰淰，孤灯败壁夜冥冥。",
            "不寐听檐声。"
        ],
        "notes": "",
        "id": "b9f66b43d8c6f1b566de5f929632ca35"
    },
    {
        "author": "黄公绍",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "思晴好，去上竹山窠。",
            "自古常言光霁好，如今却恨雨声多。",
            "奈此坐愁何。"
        ],
        "notes": "",
        "id": "a8a66e13e3ec3d2307734aa81c7bc7bc"
    },
    {
        "author": "黄公绍",
        "dynasty": "宋",
        "type": "词",
        "rhythmic": "汉宫春",
        "title": "",
        "preface": "",
        "paragraphs": [
            "身到瑶池。",
            "正□永芙蓉，跕素鸾飞。",
            "绿云淡笼波面，鸳影差差。",
            "青冥世界，向龙宫、涌出江妃。",
            "凝望久，夜凉如水，人间惆怅芳时。",
            "池上方壶仙伯，是珊珊月佩，绰棹冰肌。",
            "重来碧环胜处，笑引琼卮。",
            "谁歌白雪，坐中客、赛过玄晖。",
            "醉归也，玉绳低转，晓风轻拂荷衣。"
        ],
        "notes": "",
        "id": "557f12c377a71743b1fa3fb691832bd8"
    },
    {
        "author": "黄公绍",
        "dynasty": "宋",
        "type": "词",
        "rhythmic": "洞仙歌",
        "title": "",
        "preface": "",
        "paragraphs": [
            "银菟分竹，是君王亲付。",
            "州在扶舆最清处。",
            "紫云楼、记取天语丁宁，襦绔手，好好为吾摩拊。",
            "望公如望月，见说郴江，父老多时问来暮。",
            "旌旆试初凉，紫马西来，青丝络、秋风满路。",
            "早桔井丹成入仙班，有乔木前芳，事须公做。"
        ],
        "notes": "",
        "id": "d71b8c886cfb645b572fc9b395eed3bd"
    },
    {
        "author": "黄公绍",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "客子光阴，又还是、杏花阡陌。",
            "敧枕听、一窗夜雨，怎生禁得。",
            "银蜡痕消珠凤小，翠衾香冷文鸳拆。",
            "叹人生、时序百年心，萍踪迹。",
            "声不断，楼头滴。",
            "行不住，街头屐。",
            "倩新来双燕，探晴消息。",
            "可煞东君多著意，柳丝染出西湖色。",
            "待牡丹、开处十分春，催寒食。"
        ],
        "notes": "",
        "id": "2c3e96f0afd3c45144ec554fd1cfbc03"
    },
    {
        "author": "黄公绍",
        "dynasty": "宋",
        "type": "词",
        "rhythmic": "潇湘神",
        "title": "",
        "preface": "",
        "paragraphs": [
            "月明中。",
            "月明中。",
            "满湖春水望难穷。",
            "欲学楚歌歌不得，一场离恨两眉峰。"
        ],
        "notes": "",
        "id": "34176c95fc6e88ea6d5d8aa3e952a968"
    },
    {
        "author": "黄公绍",
        "dynasty": "宋",
        "type": "词",
        "rhythmic": "潇湘神",
        "title": "",
        "preface": "",
        "paragraphs": [
            "踏青青。",
            "踏青青。",
            "西泠桥畔草连汀。",
            "扑得龙船儿一对，画阑倚遍看游人。"
        ],
        "notes": "",
        "id": "8a215dbd30a8a98a2616a966ab58b94e"
    },
    {
        "author": "黄公绍",
        "dynasty": "宋",
        "type": "词",
        "rhythmic": "潇湘神",
        "title": "",
        "preface": "",
        "paragraphs": [
            "建云斿。",
            "建云斿。",
            "土风到处总相犹。",
            "朝了霍山朝岳帝，十分打扮是杭州。"
        ],
        "notes": "",
        "id": "aa0ea20fc6a7195d9e6205aae917e688"
    },
    {
        "author": "黄公绍",
        "dynasty": "宋",
        "type": "词",
        "rhythmic": "潇湘神",
        "title": "",
        "preface": "",
        "paragraphs": [
            "棹如飞。",
            "棹如飞。",
            "水中万鼓起潜螭。",
            "最是玉莲堂上好，跃来夺锦看吴儿。"
        ],
        "notes": "",
        "id": "7d94b44d3aaccfcfae8bb1101f77d7b3"
    },
    {
        "author": "黄公绍",
        "dynasty": "宋",
        "type": "词",
        "rhythmic": "潇湘神",
        "title": "",
        "preface": "",
        "paragraphs": [
            "绣周张。",
            "绣周张。",
            "楼台帘幕絮高扬。",
            "谁赋珠宫并贝阙，怀王去后去沈湘。"
        ],
        "notes": "",
        "id": "aee3b044738fb6082cb16eb08f2db97a"
    },
    {
        "author": "黄公绍",
        "dynasty": "宋",
        "type": "词",
        "rhythmic": "潇湘神",
        "title": "",
        "preface": "",
        "paragraphs": [
            "马如龙。",
            "马如龙。",
            "飞过苏堤健斗风。",
            "柳下系船青作缆，湖边荐酒碧为筒。"
        ],
        "notes": "",
        "id": "20d093d34191f1782dcd0da3e3a449c6"
    },
    {
        "author": "黄公绍",
        "dynasty": "宋",
        "type": "词",
        "rhythmic": "潇湘神",
        "title": "",
        "preface": "",
        "paragraphs": [
            "贺灵鼍。",
            "贺灵鼍。",
            "几年翠舞与珠歌。",
            "看到日斜犹未足，涌金门外涌金波。"
        ],
        "notes": "",
        "id": "b6c7a24b825be30d0d92a6de3e625556"
    },
    {
        "author": "黄公绍",
        "dynasty": "宋",
        "type": "词",
        "rhythmic": "潇湘神",
        "title": "",
        "preface": "",
        "paragraphs": [
            "看龙舟。",
            "看龙舟。",
            "两堤未斗水悠悠。",
            "一片笙歌催闹晚，忽然鼓棹起中流。"
        ],
        "notes": "",
        "id": "0ec832c634dc742240917852d97827d3"
    },
    {
        "author": "黄公绍",
        "dynasty": "宋",
        "type": "词",
        "rhythmic": "潇湘神",
        "title": "",
        "preface": "",
        "paragraphs": [
            "斗轻桡。",
            "斗轻桡。",
            "雪中花卷棹声摇。",
            "天与玻璃三万顷，尽教看得几吴舠。"
        ],
        "notes": "",
        "id": "5bc5d8a0269fa98b47f7270703af4381"
    },
    {
        "author": "黄公绍",
        "dynasty": "宋",
        "type": "词",
        "rhythmic": "潇湘神",
        "title": "",
        "preface": "",
        "paragraphs": [
            "望湖天。",
            "望湖天。",
            "绿杨深处鼓鼘鼘。",
            "好是年年三二月，湖边日日看划船。"
        ],
        "notes": "",
        "id": "dbe9d584aea2f5e9cffa33a87de328b8"
    },
    {
        "author": "黄公绍",
        "dynasty": "宋",
        "type": "词",
        "rhythmic": "花犯",
        "title": "",
        "preface": "",
        "paragraphs": [
            "翠奁空、红鸾蘸影，嫣然弄妆晚。",
            "雾鬟低颤。",
            "飞嫩藕仙裳，清思无限。",
            "象床试锦新翻样，金屏连绣展。",
            "最好似、阿环娇困，云酣春帐暖。",
            "寻思水边赋娟娟，新霜□旧约，西风庭院。",
            "肠断处，秋江上、彩云轻散。",
            "凭谁向、一筝过雁。",
            "细说与、眉心杨柳怨。",
            "且趁此、菊花天气，年年寻醉伴。"
        ],
        "notes": "",
        "id": "e6767f5665dd90f8c0fae72e084bb4b9"
    },
    {
        "author": "黄公绍",
        "dynasty": "宋",
        "type": "词",
        "rhythmic": "莺啼序",
        "title": "",
        "preface": "",
        "paragraphs": [
            "银云卷晴缥缈，卧长龙一带。",
            "柳丝蘸、几簇柔烟，两市帘栋如画。",
            "芳草岸、弯环半玉，鳞鳞曲港双流会。",
            "看碧天连水，翻成箭样风快。",
            "白露横江，一苇万顷，问灵槎何在。",
            "空翠湿衣不胜寒，日华金掌沆瀣。",
            "甃花平、绿文衬步，琼田涌出神仙界。",
            "黛眉修，依约雾鬟，在秋波外。",
            "阁嘘青蜃，楼啄彩虹，飞盖蹴鳌背。",
            "灯火暮，相轮倒影，偷睇别浦，片片归帆，远自天际。",
            "舞蛟幽壑，栖鸦古木，有人翦取松江水，忆细鳞巨口鱼堪鲙。",
            "波涵笠泽，时见静影浮光，霏阴万貌千态。",
            "蒹葭深处，应有闲鸥，寄语休见怪。",
            "倩洗却、香红尘面，买个扁舟，身世飘萍，名利微芥。",
            "阑干拍遍，除东曹掾，与天随子是我辈，尽胸中、著得乾坤大。",
            "亭前无限惊涛，总把遥吟，月明满载。"
        ],
        "notes": "",
        "id": "1a6ac0d4271b4d32bc783d5fbfad826b"
    },
    {
        "author": "黄公绍",
        "dynasty": "宋",
        "type": "词",
        "rhythmic": "踏莎行",
        "title": "",
        "preface": "",
        "paragraphs": [
            "蟾苑萧疏，云岩芳馥。",
            "仙娥寄种来溪曲。",
            "晓烟薰上古龙涎，西风展破黄金粟。",
            "庾岭未梅，陶园休菊。",
            "天教占取清香独。",
            "胆瓶枕畔两三枝，梦回疑在瑶台宿。"
        ],
        "notes": "",
        "id": "c953ad2506214ef2edea319546ed9afc"
    }
]