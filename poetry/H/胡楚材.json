[
    {
        "author": "胡楚材",
        "dynasty": "宋",
        "type": "诗",
        "rhythmic": "",
        "title": "默山小潭",
        "preface": "",
        "paragraphs": [
            "分落银河一派清，源深流远旱常盈。",
            "蛟龙潜处鱼虾少，日月中时表里明。",
            "插岸好山青泼黛，倚波丑石势奔鲸。",
            "幽奇信是神仙窟，上有浮云散又生。"
        ],
        "notes": "",
        "id": "37ca2ac0f3a10ef2539e76b2384058ea"
    },
    {
        "author": "胡楚材",
        "dynasty": "宋",
        "type": "诗",
        "rhythmic": "",
        "title": "青山怀古",
        "preface": "",
        "paragraphs": [
            "樵猎识冠裳，何言志四方。",
            "离秦风日冷，过楚薜萝长。",
            "梦野违征诏，时衰枉荐章。",
            "故山隈且僻，应种秫为粮。"
        ],
        "notes": "",
        "id": "fa896fa516beb97a66032a01bfeef5b2"
    },
    {
        "author": "胡楚材",
        "dynasty": "宋",
        "type": "诗",
        "rhythmic": "",
        "title": "白艾溪",
        "preface": "",
        "paragraphs": [
            "澎湃白艾溪，源恐从天落。",
            "滩石剑戟列，喷怒波势恶。",
            "篙工手眼亲，飞舫过如箨。",
            "达阻有长桥，轻虹□寥廓。",
            "参天树列幢，夹岸如山削。",
            "中有钓鱼郎，扁舟□寂寞。",
            "俗眼急势利，问此何足乐。",
            "不钓沧海鳌，须脍潮州鳄。",
            "胡为持一竿，默在艾溪脚。",
            "我且笑不答，自歌还自酌。",
            "日暮鼓枻归，风埃满城郭。"
        ],
        "notes": "",
        "id": "60fa0052b68ce5b7e4362cd598d3e0ca"
    },
    {
        "author": "胡楚材",
        "dynasty": "宋",
        "type": "诗",
        "rhythmic": "",
        "title": "仙池岩",
        "preface": "",
        "paragraphs": [
            "崚嶒插天山，仙池在绝顶。",
            "无源水自溢，泓澄照天镜。",
            "鱼依藻荇深，龙藏密穴静。",
            "天意欲为雨，烟雾如炉甑。",
            "至今山下田，势不忧旱横。",
            "划然霁景开，仰看飞泉迸。",
            "一道翠微间，长剑倚天净。",
            "群山列画屏，高下相辉映。",
            "安得丹青手，写此绝胜境。",
            "挂我草堂中，吟望免延颈。",
            "不负山水心，永谢利名阱。"
        ],
        "notes": "",
        "id": "bb9f5939b05e007181abdce125737b15"
    },
    {
        "author": "胡楚材",
        "dynasty": "宋",
        "type": "诗",
        "rhythmic": "",
        "title": "忆彭头山",
        "preface": "",
        "paragraphs": [
            "久客倦行役，故山安在哉。",
            "松竹读书室，水石钓鱼台。",
            "明月照归梦，西风吹酒杯。",
            "亭亭篱下菊，寂寞为谁开。"
        ],
        "notes": "",
        "id": "681017fc138b54510abe6e262430c563"
    }
]