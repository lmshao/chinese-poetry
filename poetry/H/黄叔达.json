[
    {
        "author": "黄叔达",
        "dynasty": "宋",
        "type": "诗",
        "rhythmic": "",
        "title": "题馿瘦岭马铺",
        "preface": "",
        "paragraphs": [
            "老马饥嘶馿瘦岭，病人生入鬼门关。",
            "病人甘作五溪卧，老马犹思十二闲。"
        ],
        "notes": "",
        "id": "8e1901b89d7ba3439def311ee6e006df"
    },
    {
        "author": "黄叔达",
        "dynasty": "宋",
        "type": "诗",
        "rhythmic": "",
        "title": "行次巫山宋懋宗遣骑送折花厨酝",
        "preface": "",
        "paragraphs": [
            "攻许愁城终不开，青州从事斩关来。",
            "唤得巫山强项令，插花倾酒对阳台。"
        ],
        "notes": "",
        "id": "12714099ed2e92b564d7e565b6a25475"
    },
    {
        "author": "黄叔达",
        "dynasty": "宋",
        "type": "诗",
        "rhythmic": "",
        "title": "次韵懋宗送别二首  其一",
        "preface": "",
        "paragraphs": [
            "一百八盘天上路，去年明日送流人。",
            "小诗话别堪垂泪，却道情亲不得亲。"
        ],
        "notes": "",
        "id": "cd1790e2eae168d4e5afa1d7ebb72235"
    },
    {
        "author": "黄叔达",
        "dynasty": "宋",
        "type": "诗",
        "rhythmic": "",
        "title": "次韵懋宗送别二首  其二",
        "preface": "",
        "paragraphs": [
            "别驾柴门闭一春，艰难颠沛不忘君。",
            "何时幽谷回天日，教保余生出瘴云。"
        ],
        "notes": "",
        "id": "7ba3000b9e251cf83750841bb287e2d1"
    },
    {
        "author": "黄叔达",
        "dynasty": "宋",
        "type": "诗",
        "rhythmic": "",
        "title": "戏答刘文学",
        "preface": "",
        "paragraphs": [
            "人鲊瓮中危万死，鬼门关外更千岑。",
            "问君底事向前去，要试平生铁石心。"
        ],
        "notes": "",
        "id": "ef4548ae5eb8fbc09bfcbf4bb2d1f404"
    },
    {
        "author": "黄叔达",
        "dynasty": "宋",
        "type": "诗",
        "rhythmic": "",
        "title": "外姪李光祖往见尚垂髫今观寄嗣直小诗已可爱因次韵",
        "preface": "",
        "paragraphs": [
            "昔别长安未裹头，如今诗句可消愁。",
            "外家未觉风流远，他日相期到益州。"
        ],
        "notes": "",
        "id": "58bae4a0a1357d81898b6f6819e28182"
    },
    {
        "author": "黄叔达",
        "dynasty": "宋",
        "type": "诗",
        "rhythmic": "",
        "title": "上南陵坡",
        "preface": "",
        "paragraphs": [
            "风餐水宿六十里，蛇退猿啼百八盘。",
            "上得坡来总欢喜，摩围依约见峰峦。"
        ],
        "notes": "",
        "id": "38ba224a22039ce3bced9b861a6fbcb3"
    },
    {
        "author": "黄叔达",
        "dynasty": "宋",
        "type": "诗",
        "rhythmic": "",
        "title": "题小猿叫驿",
        "preface": "",
        "paragraphs": [
            "大猿叫罢小猿啼，箐里行人白昼迷。",
            "恶藤牵头石啮足，妪牵儿随泪录续，我亦下行莫啼哭。"
        ],
        "notes": "",
        "id": "44c5eddf1ddc3de382acd75b3c9c25fa"
    },
    {
        "author": "黄叔达",
        "dynasty": "宋",
        "type": "诗",
        "rhythmic": "",
        "title": "马上口号呈建始李令",
        "preface": "",
        "paragraphs": [
            "驿亭新似眼波明，箐路开如掌样平。",
            "谁与长官歌美政，风摇松竹是欢声。"
        ],
        "notes": "",
        "id": "42760e5ef6b875ef2618e6bbd9fbdb58"
    },
    {
        "author": "黄叔达",
        "dynasty": "宋",
        "type": "诗",
        "rhythmic": "",
        "title": "次浮塘驿见张施州小诗次其韵",
        "preface": "",
        "paragraphs": [
            "叹息施州成老丑，当年玉雪莹相照。",
            "旧时去天一尺五，今日万里听猿叫。"
        ],
        "notes": "",
        "id": "efb3025d3dd8577600a9c54d94a885b9"
    },
    {
        "author": "黄叔达",
        "dynasty": "宋",
        "type": "诗",
        "rhythmic": "",
        "title": "将次施州先寄张十九使君三首  其一",
        "preface": "",
        "paragraphs": [
            "书来日日觉情亲，今信施州是故人。",
            "许我投名重入社，放狂作恼未应嗔。"
        ],
        "notes": "",
        "id": "45925d56b187b3ba29ddbb4e00047047"
    },
    {
        "author": "黄叔达",
        "dynasty": "宋",
        "type": "诗",
        "rhythmic": "",
        "title": "将次施州先寄张十九使君三首  其二",
        "preface": "",
        "paragraphs": [
            "收拾从来古锦囊，今知老将敌难当。",
            "囊中尚有毛锥子，花底樽前作战场。"
        ],
        "notes": "",
        "id": "791216335f11dc10e6b2470d6947ea73"
    },
    {
        "author": "黄叔达",
        "dynasty": "宋",
        "type": "诗",
        "rhythmic": "",
        "title": "将次施州先寄张十九使君三首  其三",
        "preface": "",
        "paragraphs": [
            "一别施州向十霜，传闻佳句望风降。",
            "空弮不易当坚敌，振臂犹思起病创。"
        ],
        "notes": "",
        "id": "297c4e8b747206b9ce4131e60a530ca3"
    },
    {
        "author": "黄叔达",
        "dynasty": "宋",
        "type": "诗",
        "rhythmic": "",
        "title": "和张仲谋送别二首  其一",
        "preface": "",
        "paragraphs": [
            "夜郎自古流迁客，圣世初投第一人。",
            "不是施州肯回首，五溪三峡更谁亲。"
        ],
        "notes": "",
        "id": "e3fe9adf14fc121abe35cebf49b0e08c"
    },
    {
        "author": "黄叔达",
        "dynasty": "宋",
        "type": "诗",
        "rhythmic": "",
        "title": "和张仲谋送别二首  其二",
        "preface": "",
        "paragraphs": [
            "五溪三峡漫经春，百病千愁逢故人。",
            "何处看君岁寒后，欲将儿女更论亲。"
        ],
        "notes": "",
        "id": "d697a4e8087a050ffc53310ba809716d"
    },
    {
        "author": "黄叔达",
        "dynasty": "宋",
        "type": "诗",
        "rhythmic": "",
        "title": "次韵答清江主簿赵彦成",
        "preface": "",
        "paragraphs": [
            "日转溪山几百遭，厌闻虎啸与猿号。",
            "笙歌忽把二天酒，风雨犹惊三峡涛。",
            "已作齐民寻要术，安能痛饮读离骚。",
            "看君自是青田质，清唳犹堪彻九臯。"
        ],
        "notes": "",
        "id": "361fcdadbbbaa84b9c306cf2dc55ad9c"
    },
    {
        "author": "黄叔达",
        "dynasty": "宋",
        "type": "诗",
        "rhythmic": "",
        "title": "答宋懋宗寄夔州五十诗三首  其一",
        "preface": "",
        "paragraphs": [
            "五十清诗是碎金，试教掷地有余音。",
            "方今台阁称多士，且傍江山好处吟。"
        ],
        "notes": "",
        "id": "f880e7a95c594e8744702def36ab3f6b"
    },
    {
        "author": "黄叔达",
        "dynasty": "宋",
        "type": "诗",
        "rhythmic": "",
        "title": "答宋懋宗寄夔州五十诗三首  其二",
        "preface": "",
        "paragraphs": [
            "五十清诗一段冰，持来恰得慰愁生。",
            "自张壁间行坐看，更教儿诵醉时听。"
        ],
        "notes": "",
        "id": "0b6e28d4be231c51a5e4c4098f4bfd54"
    },
    {
        "author": "黄叔达",
        "dynasty": "宋",
        "type": "诗",
        "rhythmic": "",
        "title": "答宋懋宗寄夔州五十诗三首  其三",
        "preface": "",
        "paragraphs": [
            "碑同岘首千年石，诗到夔州十绝歌。",
            "他日巴人怀叔子，时时解著手摩挲。"
        ],
        "notes": "",
        "id": "070153e52b1fc7767559274bf76b2b6f"
    },
    {
        "author": "黄叔达",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "山头日日风和雨，行人归来石应语。"
        ],
        "notes": "",
        "id": "8326d090dfc74ae8d36eaa7e301d4d8e"
    }
]