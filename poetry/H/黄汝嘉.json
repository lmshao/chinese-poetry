[
    {
        "author": "黄汝嘉",
        "dynasty": "宋",
        "type": "诗",
        "rhythmic": "",
        "title": "登骑石山  其一",
        "preface": "",
        "paragraphs": [
            "江城楼阁辟嵯峨，如此随风燕雀何。",
            "古木望中松柏少，好花开处杏桃多。",
            "徐殷旧宅僧为主，褚氏闲亭鹤占坡。",
            "花落花开今古事，青山无语野樵歌。"
        ],
        "notes": "",
        "id": "6a40b7df4dae867e49a0c32eee9414d1"
    },
    {
        "author": "黄汝嘉",
        "dynasty": "宋",
        "type": "诗",
        "rhythmic": "",
        "title": "登骑石山  其二",
        "preface": "",
        "paragraphs": [
            "一亭平倚此山巅，展尽郊原极目天。",
            "高下楼台微带雨，参差树木远含烟。",
            "品题物象诗联轴，管领江山酒满船。",
            "官冗不妨登览兴，尘襟到此自翛然。"
        ],
        "notes": "",
        "id": "79c31c38bad40f8f72669791172d09da"
    }
]