[
    {
        "author": "胡文卿",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "昨霄南极星光现。",
            "今日开华宴。",
            "朱颜翠鬓占春多。",
            "且向博山香袅、卷金荷。",
            "龟游鹤舞千年寿。",
            "更酌千锺酒。",
            "满庭佳客捧殷勤。",
            "此日蒲菊新绿、瓮头春。"
        ],
        "notes": "",
        "id": "f59b660547746909c0ceaa9515cdbc68"
    },
    {
        "author": "胡文卿",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "香云佳气交盘结。",
            "又庆生申节，满堂簪绂奉霞觞。",
            "瑞应台躔南极、见光芒。",
            "心田积累阴功足。",
            "来受人天福。",
            "从今几度见河清。",
            "笑傲壶中日月、镇长春。"
        ],
        "notes": "",
        "id": "7edf8d3660d2b8c5e5b1e0eb68360158"
    },
    {
        "author": "胡文卿",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "寿香烟篆金炉细。",
            "寿酒邀宾至。",
            "寿筵两畔列红妆。",
            "寿曲仙音一品、舞霓裳。",
            "寿星高挂生祥瑞。",
            "寿祝长生意。",
            "寿杯满劝庆遐龄。",
            "寿比南山松柏、永长春。"
        ],
        "notes": "",
        "id": "319be0b13d1dfc22d48b24fe638eef67"
    },
    {
        "author": "胡文卿",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "香烟绕遍兰堂宴。",
            "香鸭珠帘卷。",
            "香风转后送韶音。",
            "香酝佳筵今日、庆佳辰。",
            "香山烧尽禽飞放。",
            "香袖佳人唱。",
            "香醪满满十分斟。",
            "香信传时延寿、保千春。"
        ],
        "notes": "",
        "id": "c456887b6d43f4792d13dad6c48eec33"
    },
    {
        "author": "胡文卿",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "枢庭喜庆生辰到。",
            "仙伯离蓬岛。",
            "鲁台云物正呈祥。",
            "线绣工夫从此、日添长。",
            "满斟绿醑深深劝。",
            "岁岁长相见。",
            "蟠桃结子几番红。",
            "笑赏清歌声调、叶黄锺。"
        ],
        "notes": "",
        "id": "1df7bbe39d92f39cbba19ab329155a7f"
    },
    {
        "author": "胡文卿",
        "dynasty": "宋",
        "type": "词",
        "rhythmic": "阮郎归",
        "title": "",
        "preface": "",
        "paragraphs": [
            "薰风吹尽不多云。",
            "晓天如水清。",
            "哦松庭院忽闻笙。",
            "帘疏香篆明。",
            "兰玉盛，凤和鸣。",
            "家声留汉庭。",
            "狨鞍长傍九重城。",
            "年年双鬓青。"
        ],
        "notes": "",
        "id": "d300e9f48ba6eee3d72ce9546f699294"
    },
    {
        "author": "胡文卿",
        "dynasty": "宋",
        "type": "词",
        "rhythmic": "阮郎归",
        "title": "",
        "preface": "",
        "paragraphs": [
            "谢娘诗礼有家风。",
            "吹窗清昼同。",
            "笑言偕老与梁鸿。",
            "闺门喜气融。",
            "来月殿，下珠宫。",
            "人间春意浓。",
            "一尊仙酝祝芳丛。",
            "蟠桃千岁红。"
        ],
        "notes": "",
        "id": "e2782c42d9f97c9eb0c27af78ad2e15d"
    },
    {
        "author": "胡文卿",
        "dynasty": "宋",
        "type": "词",
        "rhythmic": "阮郎归",
        "title": "",
        "preface": "",
        "paragraphs": [
            "良辰佳景列华筵。",
            "笙歌奏管弦。",
            "位居荣显子孙贤。",
            "功名事双全。",
            "庆祝寿，拜尊前。",
            "重重福禄坚。",
            "愿如彭祖寿齐年。",
            "金杯劝寿仙。"
        ],
        "notes": "",
        "id": "4c7ca76bb39b8fb26f3a741a4a072efa"
    }
]