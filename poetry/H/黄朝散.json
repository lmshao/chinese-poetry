[
    {
        "author": "黄朝散",
        "dynasty": "宋",
        "type": "诗",
        "rhythmic": "",
        "title": "行县憩九龙岩",
        "preface": "",
        "paragraphs": [
            "金鳞玉角照人寒，何事清时此蛰蟠。",
            "甘泽不辞膏品物，奚惭济济舜朝官。"
        ],
        "notes": "",
        "id": "63a746067814479834b70990f245ed64"
    },
    {
        "author": "黄朝散",
        "dynasty": "宋",
        "type": "诗",
        "rhythmic": "",
        "title": "再过九龙岩",
        "preface": "",
        "paragraphs": [
            "腊尽春来气应和，丰年嘉瑞作民歌。",
            "一杯龙洞梅花酒，□破牢愁埒太阿。"
        ],
        "notes": "",
        "id": "5a2c0591fe27bf1c0e306059f3820b09"
    },
    {
        "author": "黄朝散",
        "dynasty": "宋",
        "type": "诗",
        "rhythmic": "",
        "title": "睹丞相曾公为桂帅时经过留题",
        "preface": "",
        "paragraphs": [
            "龙岩重到腊残天，欲访丹成行满仙。",
            "因睹曾公题刻妙，气腾忠谊拂云烟。"
        ],
        "notes": "",
        "id": "7898abaed209350e5609aa6ff778de8e"
    },
    {
        "author": "黄朝散",
        "dynasty": "宋",
        "type": "诗",
        "rhythmic": "",
        "title": "将到岩洞油云忽作骤雨滂霈",
        "preface": "",
        "paragraphs": [
            "寸心忧旱隐如焚，默念僖心闵雨勤。",
            "欲到九龙岩数里，霈然甘泽副油云。"
        ],
        "notes": "",
        "id": "3ee8172e5a3418274d92d283944179c3"
    },
    {
        "author": "黄朝散",
        "dynasty": "宋",
        "type": "诗",
        "rhythmic": "",
        "title": "得雨移刻即止惜乎不广",
        "preface": "",
        "paragraphs": [
            "骤雨滂沱若救焚，痡瘏时暂慰劳勤。",
            "若教千里均沾渥，多稼看看胜□云。"
        ],
        "notes": "",
        "id": "e1514891b9c83cca41b2c66386cc6a4d"
    },
    {
        "author": "黄朝散",
        "dynasty": "宋",
        "type": "诗",
        "rhythmic": "",
        "title": "和阮倅正名九仙",
        "preface": "",
        "paragraphs": [
            "采□形相异为仙，识性谁知共一天。",
            "泽物度人均是道，瑞昭千载起祥烟。"
        ],
        "notes": "",
        "id": "5e2f71046aec03f0ca023ee5c4fa25fd"
    },
    {
        "author": "黄朝散",
        "dynasty": "宋",
        "type": "诗",
        "rhythmic": "",
        "title": "和士曹曹文林省题九龙岩",
        "preface": "",
        "paragraphs": [
            "不为鱼计伏藏深，鸣和奚惭鹤在阴。",
            "千里秋苗如普润，何妨信史一书霖。"
        ],
        "notes": "",
        "id": "9bdad3a87945ff473552cc9c5e95617a"
    },
    {
        "author": "黄朝散",
        "dynasty": "宋",
        "type": "诗",
        "rhythmic": "",
        "title": "五年二月朔投晓到岩寺适值亡女忌日因而饭僧",
        "preface": "",
        "paragraphs": [
            "沐雨冲风夜向晨，九龙岩畔报中春。",
            "行庖一供山僧饭，下咽甘□不笑贫。"
        ],
        "notes": "",
        "id": "475effa96add9690dfc5bd260e4918cc"
    }
]