[
    {
        "author": "胡惠斋",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "暝霭黄昏，灯檠上、荧荧初炙。",
            "银焰袅、孤光分夜，寸心凝碧。",
            "留照娇颜欢笑偶，上元庆赏嬉游夕。",
            "笑聚萤、积雪与偷光，寒儒忆。",
            "蝶眷恋，成何得。",
            "花传喜，知何日。",
            "听邻家昨夜，扣阍谁觅。",
            "焰短始知新月上，摇红孤馆因风急。",
            "恨那人、别后不成眠，时时剔。"
        ],
        "notes": "",
        "id": "cbf6bfda0465986c4580173159c376be"
    },
    {
        "author": "胡惠斋",
        "dynasty": "宋",
        "type": "词",
        "rhythmic": "百字令・念奴娇",
        "title": "",
        "preface": "",
        "paragraphs": [
            "小斋幽僻，久无人到此，满地狼藉。",
            "几案尘生多少憾，把玉指亲传踪迹。",
            "画出南枝，正开侧面，花蕊俱端的。",
            "可怜风韵，故人难寄消息。",
            "非共雪月交光，这般造化，岂费东君力。",
            "只欠清香来扑鼻，亦有天然标格。",
            "不上寒窗，不随流水，应不钿宫额。",
            "不愁三弄，祗愁罗袖轻拂。"
        ],
        "notes": "",
        "id": "6ba026cf874bdb04a8069117a905bccd"
    }
]