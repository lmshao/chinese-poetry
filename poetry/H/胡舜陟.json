[
    {
        "author": "胡舜陟",
        "dynasty": "宋",
        "type": "诗",
        "rhythmic": "",
        "title": "泛歙溪用老杜诗青惜峰峦过为韵  其一",
        "preface": "",
        "paragraphs": [
            "港浄千寻碧，峰回两岸青。",
            "鹭飞烟漠漠，猨啸竹冥冥。",
            "鸡犬闻声地，云霞蔽隐扃。",
            "桃源疑此是，时复问渔舲。"
        ],
        "notes": "",
        "id": "49c972054be5a3f1623597c9d608b2fb"
    },
    {
        "author": "胡舜陟",
        "dynasty": "宋",
        "type": "诗",
        "rhythmic": "",
        "title": "泛歙溪用老杜诗青惜峰峦过为韵  其二",
        "preface": "",
        "paragraphs": [
            "溪山美有余，自古神仙宅。",
            "筑室隐宣平，题诗来李白。",
            "至今负薪人，间是餐霞客。",
            "不向此寻真，飘蓬端可惜。"
        ],
        "notes": "",
        "id": "a5357bcff63a8a73a40814b3c505dcdb"
    },
    {
        "author": "胡舜陟",
        "dynasty": "宋",
        "type": "诗",
        "rhythmic": "",
        "title": "泛歙溪用老杜诗青惜峰峦过为韵  其三",
        "preface": "",
        "paragraphs": [
            "万山回合处，葱鬰钓台峰。",
            "道义高千古，簟瓢敌万锺。",
            "羊裘甘寂寞，凤阙肯从容。",
            "勿谓狂奴态，清风激懦庸。"
        ],
        "notes": "",
        "id": "2a94b08744bf5115524e0a5548f51150"
    },
    {
        "author": "胡舜陟",
        "dynasty": "宋",
        "type": "诗",
        "rhythmic": "",
        "title": "泛歙溪用老杜诗青惜峰峦过为韵  其四",
        "preface": "",
        "paragraphs": [
            "草木纷纷落，江山正薄寒。",
            "云藏桐子宅，波急沈郎滩。",
            "回首家林远，多愁革带宽。",
            "青枫知客恨，涂血点林峦。"
        ],
        "notes": "",
        "id": "dbcf961776ea56f08c4928e34f764473"
    },
    {
        "author": "胡舜陟",
        "dynasty": "宋",
        "type": "诗",
        "rhythmic": "",
        "title": "泛歙溪用老杜诗青惜峰峦过为韵  其五",
        "preface": "",
        "paragraphs": [
            "观山如走马，倏忽千群过。",
            "水从云际来，舟疑天上坐。",
            "羁孤猨失群，往复蚁旋磨。",
            "五韵写中肠，悲词成楚些。"
        ],
        "notes": "",
        "id": "d11a1fe48e4798a4517c38dc98510aca"
    },
    {
        "author": "胡舜陟",
        "dynasty": "宋",
        "type": "诗",
        "rhythmic": "",
        "title": "题秋香亭",
        "preface": "",
        "paragraphs": [
            "骚人足奇思，香草比君子。",
            "况此霜下杰，清芬绝兰茝。",
            "气禀金行秀，德备黄中羹。",
            "古来鹤髪翁，餐英饮其水。",
            "但恐蓬藋伤，课仆加料理。"
        ],
        "notes": "",
        "id": "8402b0ef067e661bb138c61f23100e4f"
    },
    {
        "author": "胡舜陟",
        "dynasty": "宋",
        "type": "诗",
        "rhythmic": "",
        "title": "秉烛赏梅",
        "preface": "",
        "paragraphs": [
            "蜡烟青绕雪培堆，神女疑乘香雾来。",
            "绰约仙姿明醉眼，横斜疏影入樽罍。"
        ],
        "notes": "",
        "id": "78f1408cd4fc3f551483e8248a241404"
    },
    {
        "author": "胡舜陟",
        "dynasty": "宋",
        "type": "诗",
        "rhythmic": "",
        "title": "寄姪",
        "preface": "",
        "paragraphs": [
            "东辅书初至，西宫夜正寒。",
            "感时嗟阻阔，喜汝报平安。",
            "学耨知兼力，辞淳发巨澜。",
            "三冬文史足，轩翥未应难。"
        ],
        "notes": "",
        "id": "82a736da658365a152637658cc159400"
    },
    {
        "author": "胡舜陟",
        "dynasty": "宋",
        "type": "诗",
        "rhythmic": "",
        "title": "建炎丞相成国吕忠穆公退老堂  其一",
        "preface": "",
        "paragraphs": [
            "中兴将相上凌烟，社稷元功孰敢先。",
            "万物生春持斗柄，六龙回驭取虞渊。",
            "中书方记汾阳考，南国俄乘范蠡船。",
            "却向园林新栋宇，聊将胜事继前贤。"
        ],
        "notes": "",
        "id": "44f25a369d7068f7f840ad5564083947"
    },
    {
        "author": "胡舜陟",
        "dynasty": "宋",
        "type": "诗",
        "rhythmic": "",
        "title": "建炎丞相成国吕忠穆公退老堂  其二",
        "preface": "",
        "paragraphs": [
            "为闻仙伯隐丹丘，三径新开结胜游。",
            "庭户招呼松桂月，樽罍追逐芰荷秋。",
            "晓猿夜鹤空留恋，风虎云龙自应求。",
            "已拥帅旄将入觐，运筹破虏此归休。"
        ],
        "notes": "",
        "id": "1b51bee37851a2cdd200c64084552e22"
    },
    {
        "author": "胡舜陟",
        "dynasty": "宋",
        "type": "诗",
        "rhythmic": "",
        "title": "白水寺  其一",
        "preface": "",
        "paragraphs": [
            "雨过川原净，山寒草木疏。",
            "暮钟鸣古寺，行客解征裾。",
            "马祖留遗迹，浮丘传异书。",
            "谁能寻胜概，来往谩纷如。"
        ],
        "notes": "",
        "id": "2e1ffb1a74432f930b8811ab655160a6"
    },
    {
        "author": "胡舜陟",
        "dynasty": "宋",
        "type": "诗",
        "rhythmic": "",
        "title": "白水寺  其二",
        "preface": "",
        "paragraphs": [
            "风雨走长道，云山忆故庐。",
            "知还惭倦鸟，真乐羡游鱼。",
            "野烧痕将没，新秧陇已锄。",
            "桂林在何许，息马见春余。"
        ],
        "notes": "",
        "id": "80a46fad8f6326f242e459a2a9116f88"
    },
    {
        "author": "胡舜陟",
        "dynasty": "宋",
        "type": "诗",
        "rhythmic": "",
        "title": "滑石泉",
        "preface": "",
        "paragraphs": [
            "奔走尘沙五十程，泉声今夜响泠泠。",
            "明朝画鼓催征骑，不使行人仔细听。"
        ],
        "notes": "",
        "id": "1e9f6ef176c686a174069761cbd4271c"
    },
    {
        "author": "胡舜陟",
        "dynasty": "宋",
        "type": "诗",
        "rhythmic": "",
        "title": "题静江府枕流亭",
        "preface": "",
        "paragraphs": [
            "平生壮志在燕然，投老南征示息肩。",
            "鼷鼠发机端可笑，暂休戎马弄潺浮夸。"
        ],
        "notes": "",
        "id": "b3810af27071d0ab2e1ce6af9027af83"
    },
    {
        "author": "胡舜陟",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "人有悲欢头易白，山无古今色长青。"
        ],
        "notes": "",
        "id": "8efd33176038f0736866d1b9ab68bcb2"
    },
    {
        "author": "胡舜陟",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "含桃红紫莺声老，宿麦青青燕子飞。"
        ],
        "notes": "",
        "id": "5d7e5a84f04a14310aafe95ebd1c0f1b"
    }
]