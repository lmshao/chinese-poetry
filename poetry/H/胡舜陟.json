[
    {
        "author": "胡舜陟",
        "dynasty": "宋",
        "type": "诗",
        "rhythmic": "",
        "title": "泛歙溪用老杜诗青惜峰峦过为韵  其一",
        "preface": "",
        "paragraphs": [
            "港浄千寻碧，峰回两岸青。",
            "鹭飞烟漠漠，猨啸竹冥冥。",
            "鸡犬闻声地，云霞蔽隐扃。",
            "桃源疑此是，时复问渔舲。"
        ],
        "notes": "",
        "id": "c158c5e80cd7931d7761a6d621d652da"
    },
    {
        "author": "胡舜陟",
        "dynasty": "宋",
        "type": "诗",
        "rhythmic": "",
        "title": "泛歙溪用老杜诗青惜峰峦过为韵  其二",
        "preface": "",
        "paragraphs": [
            "溪山美有余，自古神仙宅。",
            "筑室隐宣平，题诗来李白。",
            "至今负薪人，间是餐霞客。",
            "不向此寻真，飘蓬端可惜。"
        ],
        "notes": "",
        "id": "3862ee89341dcab4d1ff783c88ebd374"
    },
    {
        "author": "胡舜陟",
        "dynasty": "宋",
        "type": "诗",
        "rhythmic": "",
        "title": "泛歙溪用老杜诗青惜峰峦过为韵  其三",
        "preface": "",
        "paragraphs": [
            "万山回合处，葱鬰钓台峰。",
            "道义高千古，簟瓢敌万锺。",
            "羊裘甘寂寞，凤阙肯从容。",
            "勿谓狂奴态，清风激懦庸。"
        ],
        "notes": "",
        "id": "f9d52f4fc670203b42c2f31b9ab44af5"
    },
    {
        "author": "胡舜陟",
        "dynasty": "宋",
        "type": "诗",
        "rhythmic": "",
        "title": "泛歙溪用老杜诗青惜峰峦过为韵  其四",
        "preface": "",
        "paragraphs": [
            "草木纷纷落，江山正薄寒。",
            "云藏桐子宅，波急沈郎滩。",
            "回首家林远，多愁革带宽。",
            "青枫知客恨，涂血点林峦。"
        ],
        "notes": "",
        "id": "4c19fe62907cc26a1bfbc0c9cafa8ff4"
    },
    {
        "author": "胡舜陟",
        "dynasty": "宋",
        "type": "诗",
        "rhythmic": "",
        "title": "泛歙溪用老杜诗青惜峰峦过为韵  其五",
        "preface": "",
        "paragraphs": [
            "观山如走马，倏忽千群过。",
            "水从云际来，舟疑天上坐。",
            "羁孤猨失群，往复蚁旋磨。",
            "五韵写中肠，悲词成楚些。"
        ],
        "notes": "",
        "id": "a6029284116f20d7218d2242b3734636"
    },
    {
        "author": "胡舜陟",
        "dynasty": "宋",
        "type": "诗",
        "rhythmic": "",
        "title": "题秋香亭",
        "preface": "",
        "paragraphs": [
            "骚人足奇思，香草比君子。",
            "况此霜下杰，清芬绝兰茝。",
            "气禀金行秀，德备黄中羹。",
            "古来鹤髪翁，餐英饮其水。",
            "但恐蓬藋伤，课仆加料理。"
        ],
        "notes": "",
        "id": "4827f5546c07899da44f1d5bbae1aacd"
    },
    {
        "author": "胡舜陟",
        "dynasty": "宋",
        "type": "诗",
        "rhythmic": "",
        "title": "秉烛赏梅",
        "preface": "",
        "paragraphs": [
            "蜡烟青绕雪培堆，神女疑乘香雾来。",
            "绰约仙姿明醉眼，横斜疏影入樽罍。"
        ],
        "notes": "",
        "id": "8724f6268d3d2efb9d4a682a7a5fcd18"
    },
    {
        "author": "胡舜陟",
        "dynasty": "宋",
        "type": "诗",
        "rhythmic": "",
        "title": "寄姪",
        "preface": "",
        "paragraphs": [
            "东辅书初至，西宫夜正寒。",
            "感时嗟阻阔，喜汝报平安。",
            "学耨知兼力，辞淳发巨澜。",
            "三冬文史足，轩翥未应难。"
        ],
        "notes": "",
        "id": "03687252b0ae88d08435890fb1894b32"
    },
    {
        "author": "胡舜陟",
        "dynasty": "宋",
        "type": "诗",
        "rhythmic": "",
        "title": "建炎丞相成国吕忠穆公退老堂  其一",
        "preface": "",
        "paragraphs": [
            "中兴将相上凌烟，社稷元功孰敢先。",
            "万物生春持斗柄，六龙回驭取虞渊。",
            "中书方记汾阳考，南国俄乘范蠡船。",
            "却向园林新栋宇，聊将胜事继前贤。"
        ],
        "notes": "",
        "id": "3497418b5974078187c644c5725eacce"
    },
    {
        "author": "胡舜陟",
        "dynasty": "宋",
        "type": "诗",
        "rhythmic": "",
        "title": "建炎丞相成国吕忠穆公退老堂  其二",
        "preface": "",
        "paragraphs": [
            "为闻仙伯隐丹丘，三径新开结胜游。",
            "庭户招呼松桂月，樽罍追逐芰荷秋。",
            "晓猿夜鹤空留恋，风虎云龙自应求。",
            "已拥帅旄将入觐，运筹破虏此归休。"
        ],
        "notes": "",
        "id": "997f1f8d1871a58d7c57108b7cf115f1"
    },
    {
        "author": "胡舜陟",
        "dynasty": "宋",
        "type": "诗",
        "rhythmic": "",
        "title": "白水寺  其一",
        "preface": "",
        "paragraphs": [
            "雨过川原净，山寒草木疏。",
            "暮钟鸣古寺，行客解征裾。",
            "马祖留遗迹，浮丘传异书。",
            "谁能寻胜概，来往谩纷如。"
        ],
        "notes": "",
        "id": "979788cfc3d0ddb3396f89ab6e8f07e0"
    },
    {
        "author": "胡舜陟",
        "dynasty": "宋",
        "type": "诗",
        "rhythmic": "",
        "title": "白水寺  其二",
        "preface": "",
        "paragraphs": [
            "风雨走长道，云山忆故庐。",
            "知还惭倦鸟，真乐羡游鱼。",
            "野烧痕将没，新秧陇已锄。",
            "桂林在何许，息马见春余。"
        ],
        "notes": "",
        "id": "0d0f56afe251dffab832275d88859450"
    },
    {
        "author": "胡舜陟",
        "dynasty": "宋",
        "type": "诗",
        "rhythmic": "",
        "title": "滑石泉",
        "preface": "",
        "paragraphs": [
            "奔走尘沙五十程，泉声今夜响泠泠。",
            "明朝画鼓催征骑，不使行人仔细听。"
        ],
        "notes": "",
        "id": "a2a4e4db740724f7f7ee4e942a95c6f5"
    },
    {
        "author": "胡舜陟",
        "dynasty": "宋",
        "type": "诗",
        "rhythmic": "",
        "title": "题静江府枕流亭",
        "preface": "",
        "paragraphs": [
            "平生壮志在燕然，投老南征示息肩。",
            "鼷鼠发机端可笑，暂休戎马弄潺浮夸。"
        ],
        "notes": "",
        "id": "4a7d0f114d3012bd49406135bd93d398"
    },
    {
        "author": "胡舜陟",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "人有悲欢头易白，山无古今色长青。"
        ],
        "notes": "",
        "id": "763e89934a9f875669cc11461c4a5db1"
    },
    {
        "author": "胡舜陟",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "含桃红紫莺声老，宿麦青青燕子飞。"
        ],
        "notes": "",
        "id": "3b1c48dcba4ab95db7d9ff345d5d9701"
    }
]