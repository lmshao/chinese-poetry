[
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一",
        "preface": "",
        "paragraphs": [
            "凡读我诗者，心中须护净。",
            "悭贪继日廉，谄曲登时正。",
            "驱遣除恶业，归依受真性。",
            "今日得佛身，急急如律令。"
        ],
        "notes": "",
        "id": "c451e451581a74688e4869f049dbeb1a"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二",
        "preface": "",
        "paragraphs": [
            "重岩我卜居，鸟道绝人迹。",
            "庭际何所有，白云抱幽石。",
            "住兹凡几年，屡见春冬易。",
            "寄语钟鼎家，虚名定无益。"
        ],
        "notes": "",
        "id": "f0ac5bda7d69d26bd8e1f63d7fe9b7f2"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 三",
        "preface": "",
        "paragraphs": [
            "可笑寒山道，而无车马踪。",
            "联谿难记曲，叠嶂不知重。",
            "泣露千般草，吟风一样松。",
            "此时迷径处，形问影何从。"
        ],
        "notes": "",
        "id": "7fc7f5d290299b5871609d503fac3d01"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 四",
        "preface": "",
        "paragraphs": [
            "吾家好隐沦，居处绝嚣尘。",
            "践草成三径，瞻云作四邻。",
            "助歌声有鸟，问法语无人。",
            "今日娑婆树，几年为一春。"
        ],
        "notes": "",
        "id": "52d29727d03aae8c40e19537b8fdd9a0"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 五",
        "preface": "",
        "paragraphs": [
            "琴书须自随，禄位用何为。",
            "投辇从贤妇，巾车有孝儿。",
            "风吹曝麦地，水溢沃鱼池。",
            "常念鹪鹩鸟，安身在一枝。"
        ],
        "notes": "",
        "id": "2d0d23fae9ae8beea44616e5a3c08be9"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 六",
        "preface": "",
        "paragraphs": [
            "弟兄同五郡，父子本三州。",
            "欲验飞凫集，须征白兔游。",
            "灵瓜梦里受，神橘座中收。",
            "乡国何迢遰，同鱼寄水流。"
        ],
        "notes": "",
        "id": "94929360df981eb6a980aeffea948961"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 七",
        "preface": "",
        "paragraphs": [
            "一为书劒客，二遇圣明君。",
            "东守文不赏，西征武不勋。",
            "学文兼学武，学武兼学文。",
            "今日既老矣，余生不足云。"
        ],
        "notes": "",
        "id": "5a4e3133b137a0807c84e1af241148f5"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 八",
        "preface": "",
        "paragraphs": [
            "庄子说送终，天地为棺椁。",
            "吾归此有时，唯须一番箔。",
            "死将𫗪青蝇，吊不劳白鹤。",
            "饿著首阳山，生廉死亦乐。"
        ],
        "notes": "",
        "id": "199e6863187c02a857739e16f2186975"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 九",
        "preface": "",
        "paragraphs": [
            "人问寒山道，寒山路不通。",
            "夏天冰未释，日出雾朦胧。",
            "似我何由届，与君心不同。",
            "君心若似我，还得到其中。"
        ],
        "notes": "",
        "id": "07f52cbd32da1e4fa3149b9f4c9c93e8"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 十",
        "preface": "",
        "paragraphs": [
            "天生百尺树，翦作长条木。",
            "可惜栋梁材，抛之在幽谷。",
            "年多心尚劲，日久皮渐秃。",
            "识者取将来，犹堪柱马屋。"
        ],
        "notes": "",
        "id": "0704c02301322ebd9cf4b9c0073c2065"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 十一",
        "preface": "",
        "paragraphs": [
            "驱马度荒城，荒城动客情。",
            "高低旧雉堞，大小古坟茔。",
            "自振孤蓬影，长凝拱木声。",
            "所嗟皆俗骨，仙史更无名。"
        ],
        "notes": "",
        "id": "fa4642b236203cd3be2157043a9e3cd6"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 十二",
        "preface": "",
        "paragraphs": [
            "鹦鹉宅西国，虞罗捕得归。",
            "美人朝夕弄，出入在庭帏。",
            "赐以金笼贮，扃哉损羽衣。",
            "不如鸿与鹤，飖飏入云飞。"
        ],
        "notes": "",
        "id": "5e0342335cfe4aaa35178736d2618aac"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 十三",
        "preface": "",
        "paragraphs": [
            "玉堂挂珠帘，中有婵娟子。",
            "其貌胜神仙，容华若桃李。",
            "东家春雾合，西舍秋风起。",
            "更过三十年，还成苷蔗滓。"
        ],
        "notes": "",
        "id": "0711f38856090e17e0b567ad9957a0d3"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 十四",
        "preface": "",
        "paragraphs": [
            "城中娥眉女，珠珮珂珊珊。",
            "鹦鹉花前弄，琵琶月下弹。",
            "长歌三月响，短舞万人看。",
            "未必长如此，芙蓉不耐寒。"
        ],
        "notes": "",
        "id": "779763045b12a97e509b27d74c04ecd8"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 十五",
        "preface": "",
        "paragraphs": [
            "父母续经多，田园不羡他。",
            "妇摇机轧轧，儿弄口㗻㗻。",
            "拍手摧花舞，搘颐听鸟歌。",
            "谁当来叹赏，樵客屡经过。"
        ],
        "notes": "",
        "id": "f0e6f0107e3ffbd9bffc3052f222974e"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 十六",
        "preface": "",
        "paragraphs": [
            "家住绿岩下，庭芜更不芟。",
            "新藤垂缭绕，古石竖巉岩。",
            "山果猕猴摘，池鱼白鹭衔。",
            "仙书一两卷，树下读喃喃。"
        ],
        "notes": "",
        "id": "471539899e34dc012f78d6d2ca2b3409"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 十七",
        "preface": "",
        "paragraphs": [
            "四时无止息，年去又年来。",
            "万物有代谢，九天无朽摧。",
            "东明又西暗，花落复花开。",
            "唯有黄泉客，冥冥去不回。"
        ],
        "notes": "",
        "id": "169eb96650cf7db3aed17bf5f288ec5f"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 十八",
        "preface": "",
        "paragraphs": [
            "岁去换愁年，春来物色鲜。",
            "山花笑渌水，岩岫舞青烟。",
            "蜂蝶自云乐，禽鱼更可怜。",
            "朋游情未已，彻晓不能眠。"
        ],
        "notes": "",
        "id": "ea6387e156fcab22a17c6a6416e97efd"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 十九",
        "preface": "",
        "paragraphs": [
            "手笔太纵横，身材极环玮。",
            "生为有限身，死作无名鬼。",
            "自古如此多，君今争奈何。",
            "可来白云里，教尔紫芝歌。"
        ],
        "notes": "",
        "id": "5e0fb4fa04127ba26f5a5bead28a6b00"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二十",
        "preface": "",
        "paragraphs": [
            "欲得安身处，寒山可长保。",
            "微风吹幽松，近听声逾好。",
            "下有斑白人，喃喃读黄老。",
            "十年归不得，忘却来时道。"
        ],
        "notes": "",
        "id": "4fe8adb60e1a7abe4a392fda56ff49e3"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二十一",
        "preface": "",
        "paragraphs": [
            "俊杰马上郎，挥鞭指绿杨。",
            "谓言无死日，终不作梯航。",
            "四运花自好，一朝成萎黄。",
            "醍醐与石蜜，至死不能尝。"
        ],
        "notes": "",
        "id": "bad6bc47b3107fb44d75625a386e33d5"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二十二",
        "preface": "",
        "paragraphs": [
            "有一餐霞子，其居讳俗游。",
            "论时实萧爽，在夏亦如秋。",
            "幽涧常沥沥，高松风飕飕。",
            "其中半日坐，忘却百年愁。"
        ],
        "notes": "",
        "id": "eecef47e32d454e37c519141cb5c5006"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二十三",
        "preface": "",
        "paragraphs": [
            "妾在邯郸住，歌声亦抑扬。",
            "赖我安居处，此曲旧来长。",
            "既醉莫言归，留连日未央。",
            "儿家寝宿处，绣被满银床。"
        ],
        "notes": "",
        "id": "91445d2781a44bd8cb6326fa475dff7b"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二十四",
        "preface": "",
        "paragraphs": [
            "快搒三翼舟，善乘千里马。",
            "莫能造我家，谓言最幽野。",
            "岩岫深嶂中，云雷竟日下。",
            "自非孔丘公，无能相救者。"
        ],
        "notes": "",
        "id": "cada2e18c333cda92d716746263eeb4b"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二十五",
        "preface": "",
        "paragraphs": [
            "智者君抛我，愚者我抛君。",
            "非愚亦非智，从此断相闻。",
            "入夜歌明月，侵晨舞白云。",
            "焉能拱口手，端坐鬓纷纷。"
        ],
        "notes": "",
        "id": "86c8aec4ff74c77baa99bf72a1ce39bd"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二十六",
        "preface": "",
        "paragraphs": [
            "有鸟五色彣，栖桐食竹实。",
            "徐动合礼仪，和鸣中音律。",
            "昨来何以至，为吾暂时出。",
            "傥闻弦歌声，作舞欣今日。"
        ],
        "notes": "",
        "id": "54682c1870d7b79af27d200bffa8f877"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二十七",
        "preface": "",
        "paragraphs": [
            "茅栋野人居，门前车马疎。",
            "林幽偏聚鸟，谿阔本藏鱼。",
            "山果携儿摘，臯田共妇锄。",
            "家中何所有，唯有一床书。"
        ],
        "notes": "",
        "id": "64c0bba67a7d8e194c9519ea3a282ffd"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二十八",
        "preface": "",
        "paragraphs": [
            "登陟寒山道，寒山路不穷。",
            "谿长石磊磊，涧阔草蒙蒙。",
            "苔滑非关雨，松鸣不假风。",
            "谁能超世累，共坐白云中。"
        ],
        "notes": "",
        "id": "0ccf94704a78f76bfb15eb2deac36208"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二十九",
        "preface": "",
        "paragraphs": [
            "六极常婴困，九维徒自论。",
            "有才遗草泽，无艺闭蓬门。",
            "日上岩犹暗，烟消谷尚昏。",
            "其中长者子，个个总无裩。"
        ],
        "notes": "",
        "id": "2da5ea396622836c6ba2fc0b98937a9b"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 三十",
        "preface": "",
        "paragraphs": [
            "白云高嵯峨，渌水荡潭波。",
            "此处闻渔父，时时鼓棹歌。",
            "声声不可听，令我愁思多。",
            "谁谓雀无角，其如穿屋何。"
        ],
        "notes": "",
        "id": "52c057b1903ccbbf45d1ef2f99ce2b81"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 三十一",
        "preface": "",
        "paragraphs": [
            "杳杳寒山道，落落冷涧滨。",
            "啾啾常有鸟，寂寂更无人。",
            "碛碛风吹面，纷纷雪积身。",
            "朝朝不见日，岁岁不知春。"
        ],
        "notes": "",
        "id": "a6fcfe7fe4dd39f6e08e759d4503f902"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 三十二",
        "preface": "",
        "paragraphs": [
            "少年何所愁，愁见鬓毛白。",
            "白更何所愁，愁见日逼迫。",
            "移向东岱居，配守北邙宅。",
            "何忍出此言，此言伤老客。"
        ],
        "notes": "",
        "id": "03c14b012bfa40e6f9416fe351e98eaf"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 三十三",
        "preface": "",
        "paragraphs": [
            "闻道愁难遣，斯言谓不真。",
            "昨朝曾趂却，今日又缠身。",
            "月尽愁难尽，年新愁更新。",
            "谁知席帽下，元是昔愁人。"
        ],
        "notes": "",
        "id": "8bc0f3fce871add4f5f5b7c1c2516f9b"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 三十四",
        "preface": "",
        "paragraphs": [
            "两龟乘犊车，蓦出路头戏。",
            "一蛊从傍来，苦死欲求寄。",
            "不载爽人情，始载被沈累。",
            "弹指不可论，行恩却遭刺。"
        ],
        "notes": "",
        "id": "c8e6464bcdd3d06a52816bf7306251e9"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 三十五",
        "preface": "",
        "paragraphs": [
            "三月蚕犹小，女人来采花。",
            "隈墙弄蝴蝶，临水掷虾𢋙。",
            "罗袖盛梅子，金𫔇挑笋芽。",
            "鬬论多物色，此地胜余家。"
        ],
        "notes": "",
        "id": "ede9a7eebe1a6a15bb1f8643f19a23de"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 三十六",
        "preface": "",
        "paragraphs": [
            "东家一老婆，富来三五年。",
            "昔日贫于我，今笑我无钱。",
            "渠笑我在后，我笑渠在前。",
            "相笑傥不止，东边复西边。"
        ],
        "notes": "",
        "id": "bee9c1a4eb78034371224d97a8d80d72"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 三十七",
        "preface": "",
        "paragraphs": [
            "富儿多鞅掌，触事难祇承。",
            "仓米已赫赤，不贷人斗升。",
            "转怀钩距意，买绢先拣绫。",
            "若至临终日，吊客有苍蝇。"
        ],
        "notes": "",
        "id": "a66b29089c7ddad90f6d6dd82472eee7"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 三十八",
        "preface": "",
        "paragraphs": [
            "余曾昔覩聪明士，博达英灵无比伦。",
            "一选嘉名喧宇宙，五言诗句越诸人。",
            "为官治化超先辈，直为无能继后尘。",
            "忍然富贵贪财色，瓦解冰消不可陈。"
        ],
        "notes": "",
        "id": "b82e07b7cd4065387759c79fa9284047"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 三十九",
        "preface": "",
        "paragraphs": [
            "白鹤衔苦桃，千里作一息。",
            "欲往蓬莱山，将此充粮食。",
            "未达毛摧落，离群心惨恻。",
            "却归旧来巢，妻子不相识。"
        ],
        "notes": "",
        "id": "43e473babbcc0df247ee0c9e9c576435"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 四十",
        "preface": "",
        "paragraphs": [
            "惯居幽隐处，乍向国清中。",
            "时访丰干道，仍来看拾公。",
            "独回上寒岩，无人话合同。",
            "寻究无源水，源穷水不穷。"
        ],
        "notes": "",
        "id": "c4198bd6a9edf4024357249cc51d9189"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 四十一",
        "preface": "",
        "paragraphs": [
            "生前大愚痴，不为今日悟。",
            "今日如许贫，总是前生作。",
            "今生又不修，来生还如故。",
            "两岸各无船，渺渺难济渡。"
        ],
        "notes": "",
        "id": "2248aef3b9a8508b4d772b1f68f00734"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 四十二",
        "preface": "",
        "paragraphs": [
            "璨璨卢家女，旧来名莫愁。",
            "贪乘摘花马，乐搒采莲舟。",
            "膝坐绿熊席，身披青凤裘。",
            "哀伤百年内，不免归山丘。"
        ],
        "notes": "",
        "id": "828ed5132892a73d65c8b852dcf19c52"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 四十三",
        "preface": "",
        "paragraphs": [
            "低眼邹公妻，邯郸杜生母。",
            "二人同老少，一种好面首。",
            "昨日会客场，恶衣排在后。",
            "只为著破裙，吃他残䴺𪍣。"
        ],
        "notes": "",
        "id": "995dd6370f42e89b8c39c76696672c76"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 四十四",
        "preface": "",
        "paragraphs": [
            "独卧重岩下，蒸云昼不消。",
            "室中虽暡叆，心里绝喧嚣。",
            "梦去游金阙，魂归度石桥。",
            "抛除闹我者，历历树间瓢。"
        ],
        "notes": "",
        "id": "cc5d15a4f94cce491d9da20ca143ae83"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 四十五",
        "preface": "",
        "paragraphs": [
            "夫物有所用，用之各有宜。",
            "用之若失所，一缺复一亏。",
            "圆凿而方枘，悲哉空尔为。",
            "骅骝将捕鼠，不及跛猫儿。"
        ],
        "notes": "",
        "id": "bb59157e82206847b2b48951e65ee4f6"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 四十六",
        "preface": "",
        "paragraphs": [
            "谁家长不死，死事旧来均。",
            "始忆八尺汉，俄成一聚尘。",
            "黄泉无晓日，青草有时春。",
            "行到伤心处，松风愁杀人。"
        ],
        "notes": "",
        "id": "e636645ff1d7d3013194633533c6842e"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 四十七",
        "preface": "",
        "paragraphs": [
            "骝马珊瑚鞭，驱驰洛阳道。",
            "自矜美少年，不信有衰老。",
            "白发会应生，红颜岂长保。",
            "但看北邙山，个是蓬莱岛。"
        ],
        "notes": "",
        "id": "ce7047e4e42b176c0a1d97a68e6a8383"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 四十八",
        "preface": "",
        "paragraphs": [
            "竟日常如醉，流年不暂停。",
            "埋著蓬蒿下，晓月何冥冥。",
            "骨肉消散尽，魂魄几凋零。",
            "遮莫𫜪铁口，无因读老经。"
        ],
        "notes": "",
        "id": "0e0d288ca14034b1d4d3508da72d2e7d"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 四十九",
        "preface": "",
        "paragraphs": [
            "一向寒山坐，淹留三十年。",
            "昨来访亲友，太半入黄泉。",
            "渐减如残烛，长流似逝川。",
            "今朝对孤影，不觉泪双悬。"
        ],
        "notes": "",
        "id": "95e8a567619f85661b2839e6a7b94992"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 五十",
        "preface": "",
        "paragraphs": [
            "相唤采芙蓉，可怜清江里。",
            "游戏不觉暮，屡见狂风起。",
            "浪捧鸳鸯儿，波摇㶉𫛶子。",
            "此时居舟楫，浩荡情无已。"
        ],
        "notes": "",
        "id": "b55a7f3e6dbcc352c38758341c7bc1e4"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 五十一",
        "preface": "",
        "paragraphs": [
            "吾心似秋月，碧潭清皎洁。",
            "无物堪比伦，教我如何说。"
        ],
        "notes": "",
        "id": "431ecd0a931e3075f13b0b9ead066fb0"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 五十二",
        "preface": "",
        "paragraphs": [
            "垂柳暗如烟，飞花飘似霰。",
            "夫居离妇州，妇住思夫县。",
            "各在天一涯，何时得相见？",
            "寄语明月楼，莫贮双飞燕。"
        ],
        "notes": "",
        "id": "3b8ed35fa3c2d0454f80f8a3337b279b"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 五十三",
        "preface": "",
        "paragraphs": [
            "有酒相招饮，有肉相呼吃。",
            "黄泉前后人，少壮须努力。",
            "玉带暂时华，金钗非久饰。",
            "张翁与郑婆，一去无消息。"
        ],
        "notes": "",
        "id": "b5e9a2518698bfdd37c72762a491716e"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 五十四",
        "preface": "",
        "paragraphs": [
            "可怜好丈夫，身体极棱棱。",
            "春秋未三十，才艺百般能。",
            "金羁逐侠客，玉馔集良朋。",
            "唯有一般恶，不传无尽灯。"
        ],
        "notes": "",
        "id": "1548bb6b97f1463c4ed7befd827a32a3"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 五十五",
        "preface": "",
        "paragraphs": [
            "桃花欲经夏，风月催不待。",
            "访觅汉时人，能无一个在。",
            "朝朝花迁落，岁岁人移改。",
            "今日扬尘处，昔时为大海。"
        ],
        "notes": "",
        "id": "f1840dd2f9962b482e0830dbfd25c675"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 五十六",
        "preface": "",
        "paragraphs": [
            "我见东家女，年可有十八。",
            "西舍竞来问，愿姻夫妻活。",
            "烹羊煮众命，聚头作婬杀。",
            "含笑乐呵呵，啼哭受殃抉。"
        ],
        "notes": "",
        "id": "8bdcc05b6c0b7ef86433b2fd5cf4e72c"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 五十七",
        "preface": "",
        "paragraphs": [
            "田舍多桑园，牛犊满廐辙。",
            "肯信有因果，顽皮早晚裂。",
            "眼看消磨尽，当头各自活。",
            "纸袴瓦作裩，到头冻饿杀。"
        ],
        "notes": "",
        "id": "0aa4af23e0a94d2b1a7ebc68045e57e2"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 五十八",
        "preface": "",
        "paragraphs": [
            "我见百十狗，个个毛鬇鬡。",
            "卧者渠自卧，行者渠自行。",
            "投之一块骨，相与啀喍争。",
            "良由为骨少，狗多分不平。"
        ],
        "notes": "",
        "id": "552b5f6ca75b5b83c1175d57b252185e"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 五十九",
        "preface": "",
        "paragraphs": [
            "极目兮长望，白云四茫茫。",
            "鸱鵶饱腲腇，鸾凤饥徬徨。",
            "骏马放石碛，蹇驴能至堂。",
            "天高不可问，鹪𫛥在沧浪。"
        ],
        "notes": "",
        "id": "90a19df02c72d8648e71df5b59aecba8"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 六十",
        "preface": "",
        "paragraphs": [
            "洛阳多女儿，春日逞华丽。",
            "共折路边花，各持插高髻。",
            "髻高花匼匝，人见皆睥睨。",
            "别求醦醦怜，将归见夫壻。"
        ],
        "notes": "",
        "id": "d491ec7be836c9ab79c306dfcf4fb0e1"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 六十一",
        "preface": "",
        "paragraphs": [
            "春女衒容仪，相将南陌陲。",
            "看花愁日晚，隐树怕风吹。",
            "年少徒傍来，白马黄金羁。",
            "何须久相弄，儿家夫壻知。"
        ],
        "notes": "",
        "id": "42981167940687f46ce05dd4e49c94fd"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 六十二",
        "preface": "",
        "paragraphs": [
            "群女戏夕阳，风来满路香。",
            "缀裙金蛱蝶，插髻玉鸳鸯。",
            "角婢红罗缜，阉奴紫锦裳。",
            "为观失道者，鬓白心惶惶。"
        ],
        "notes": "",
        "id": "9fea243b7071430f0e43148f5a86bb60"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 六十三",
        "preface": "",
        "paragraphs": [
            "若人逢鬼魅，第一莫惊懅。",
            "捺硬莫采渠，呼名自当去。",
            "烧香请佛力，礼拜求僧助。",
            "蚊子叮铁牛，无渠下觜处。"
        ],
        "notes": "",
        "id": "2a944dae2a5691a9dce4eea4d784ecc4"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 六十四",
        "preface": "",
        "paragraphs": [
            "浩浩黄河水，东流长不息。",
            "悠悠不见清，人人寿有极。",
            "苟欲乘白云，曷由生羽翼。",
            "唯当鬒发时，行住须努力。"
        ],
        "notes": "",
        "id": "babbdcf6a004e39c6dd4b507e6c4f91f"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 六十五",
        "preface": "",
        "paragraphs": [
            "乘兹朽木船，采彼纴婆子。",
            "行至大海中，波涛复不止。",
            "唯赍一宿粮，去岸三千里。",
            "烦恼从何生，愁哉缘苦起。"
        ],
        "notes": "",
        "id": "57d8652855079c4c20685e98357d7130"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 六十六",
        "preface": "",
        "paragraphs": [
            "默默永无言，后生何所述。",
            "隐居在林薮，智日何由出。",
            "枯槁非坚卫，风霜成夭疾。",
            "土牛耕石田，未有得稻日。"
        ],
        "notes": "",
        "id": "f28ed2f3a3a7de65494b2fa37129eeeb"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 六十七",
        "preface": "",
        "paragraphs": [
            "山中何太冷，自古非今年。",
            "沓嶂恒凝雪，幽林每吐烟。",
            "草生芒种后，叶落立秋前。",
            "此有沈迷客，窥窥不见天。"
        ],
        "notes": "",
        "id": "930ea988c16169302f363df008d693a7"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 六十八",
        "preface": "",
        "paragraphs": [
            "山客心悄悄，常嗟岁序迁。",
            "辛勤采芝术，搜斥讵成仙。",
            "庭廓云初卷，林明月正圆。",
            "不归何所为，桂树相留连。"
        ],
        "notes": "",
        "id": "a101c62727325ffb290f1b7bf8feecbc"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 六十九",
        "preface": "",
        "paragraphs": [
            "有人兮山楹，云卷兮霞缨。",
            "秉芳兮欲寄，路漫漫兮难征。",
            "心惆怅兮狐疑，年老已无成。",
            "众喔咿斯，蹇独立兮忠贞。"
        ],
        "notes": "",
        "id": "5b6315bc6e96e139e956733842de21da"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 七十",
        "preface": "",
        "paragraphs": [
            "猪吃死人肉，人吃死猪肠。",
            "猪不嫌人臭，人反道猪香。",
            "猪死抛水内，人死掘土藏。",
            "彼此莫相噉，莲花生沸汤。"
        ],
        "notes": "",
        "id": "8b049740a402fc5c8e9d265afe1def00"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 七十一",
        "preface": "",
        "paragraphs": [
            "快哉混沌身，不饭复不尿。",
            "遭得谁钻凿，因兹立九窍。",
            "朝朝为衣食，岁岁愁租调。",
            "千个争一钱，聚头亡命叫。"
        ],
        "notes": "",
        "id": "68dae1babe7c67d9e83f7ba99b1b1831"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 七十二",
        "preface": "",
        "paragraphs": [
            "啼哭缘何事，泪如珠子颗。",
            "应当有别离，复是遭丧祸。",
            "所为在贫穷，未能了因果。",
            "冢间瞻死尸，六道不干我。"
        ],
        "notes": "",
        "id": "25f9afb0480611ee2c7285dae31062e5"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 七十三",
        "preface": "",
        "paragraphs": [
            "妇女慵经织，男夫嬾耨田。",
            "轻浮耽挟弹，跕躧拈抹弦。",
            "冻骨衣应急，充肠食在先。",
            "今谁念于汝，苦痛哭苍天。"
        ],
        "notes": "",
        "id": "44bee4f3b975abea38b435243cfcfb22"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 七十四",
        "preface": "",
        "paragraphs": [
            "不行真正道，随邪号行婆。",
            "口慙神佛少，心怀嫉妒多。",
            "背后噇鱼肉，人前念佛陀。",
            "如此修身处，难应避奈何。"
        ],
        "notes": "",
        "id": "e2d3d2c2c322724705f1f66070ef8692"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 七十五",
        "preface": "",
        "paragraphs": [
            "世有一等愚，茫茫恰似驴。",
            "还解人言语，贪婬状若猪。",
            "险巇难可测，实语却成虚。",
            "谁能共伊语，令教莫此居。"
        ],
        "notes": "",
        "id": "6ba7fd8cd3c1650d3d73ee3a36b52465"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 七十六",
        "preface": "",
        "paragraphs": [
            "有汉姓慠慢，名贪字不廉。",
            "一身无所解，百事被他嫌。",
            "死恶黄连苦，生怜白蜜甜。",
            "吃鱼犹未止，食肉更无厌。"
        ],
        "notes": "",
        "id": "377a711310b54ceddfc834a82e1984b9"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 七十七",
        "preface": "",
        "paragraphs": [
            "纵你居犀角，饶君带虎睛。",
            "桃枝将辟秽，蒜壳取为璎。",
            "暖腹茱萸酒，空心枸杞羹。",
            "终归不免死，浪自觅长生。"
        ],
        "notes": "",
        "id": "b9bd354ce7d08ae8391d891f524a3362"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 七十八",
        "preface": "",
        "paragraphs": [
            "卜择幽居地，天台更莫言。",
            "猨啼谿雾冷，岳色草门连。",
            "折叶覆松室，开池引涧泉。",
            "已甘休万事，采蕨度残年。"
        ],
        "notes": "",
        "id": "5f993ece59ee6bd2eb40bc35e0fa2c61"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 七十九",
        "preface": "",
        "paragraphs": [
            "益者益其精，可名为有益。",
            "易者易其形，是名之有易。",
            "能益复能易，当得上仙籍。",
            "无益复无易，终不免死厄。"
        ],
        "notes": "",
        "id": "9aa673d631ed66ea1db5dc502f2934ec"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 八十",
        "preface": "",
        "paragraphs": [
            "徒劳说三史，浪自看五经。",
            "洎老检黄籍，依前住白丁。",
            "筮遭连蹇卦，生主虚危星。",
            "不及河边树，年年一度青。"
        ],
        "notes": "",
        "id": "8d858707021c38da68b8d3dfd03e7fba"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 八十一",
        "preface": "",
        "paragraphs": [
            "碧涧泉水清，寒山月华白。",
            "默知神自明，观空境逾寂。"
        ],
        "notes": "",
        "id": "642d9fa59717cfcb98de40cd5fad8c61"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 八十二",
        "preface": "",
        "paragraphs": [
            "我今有一襦，非罗复非绮。",
            "借问作何色，不红亦不紫。",
            "夏天将作衫，冬天将作被。",
            "冬夏递互用，长年只这是。"
        ],
        "notes": "",
        "id": "d3221edfdc21644ff9d9c9398477c3aa"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 八十三",
        "preface": "",
        "paragraphs": [
            "白拂栴檀柄，馨香竟日闻。",
            "柔和如卷雾，摇拽似行云。",
            "礼奉宜当暑，高提复去尘。",
            "时时方丈内，将用指迷人。"
        ],
        "notes": "",
        "id": "dfa28846b94f93a86f34003b40c6767a"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 八十四",
        "preface": "",
        "paragraphs": [
            "贪爱有人求快活，不知祸在百年身。",
            "但看阳燄浮沤水，便觉无常败坏人。",
            "丈夫志气直如铁，无曲心中道自真。",
            "行密节高霜下竹，方知不枉用心神。"
        ],
        "notes": "",
        "id": "b414a2df5e3bed20a130f40539d89a80"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 八十五",
        "preface": "",
        "paragraphs": [
            "多少般数人，百计求名利。",
            "心贪觅荣华，经营图富贵。",
            "心未片时歇，奔突如烟气。",
            "家眷实团圆，一呼百诺至。",
            "不过七十年，冰消瓦解置。",
            "死了万事休，谁人承后嗣。",
            "水浸泥弹丸，方知无意智。"
        ],
        "notes": "",
        "id": "2b208dbdc6fe26a6b88c13d71a962e36"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 八十六",
        "preface": "",
        "paragraphs": [
            "贪人好聚财，恰如枭爱子。",
            "子大而食母，财多还害己。",
            "散之即福生，聚之即祸起。",
            "无财亦无祸，鼓翼青云里。"
        ],
        "notes": "",
        "id": "22b73bfe096309c54dbeb56524f27c27"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 八十七",
        "preface": "",
        "paragraphs": [
            "去家一万里，提劒击匈奴。",
            "得利渠即死，失利汝即殂。",
            "渠命既不惜，汝命亦何辜。",
            "教汝百胜术，不贪为上谟。"
        ],
        "notes": "",
        "id": "0c481f8eef57ffec921c15413f106157"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 八十八",
        "preface": "",
        "paragraphs": [
            "瞋是心中火，能烧功德林。",
            "欲行菩萨道，忍辱护真心。"
        ],
        "notes": "",
        "id": "919f8ca200219c3edf171b1593ad4ce9"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 八十九",
        "preface": "",
        "paragraphs": [
            "汝为埋头痴兀兀，爱向无明罗刹窟。",
            "再三劝你早修行，是你顽痴心恍惚。",
            "不肯信受寒山语，转转倍加业汩汩。",
            "直待斩首作两段，方知自身奴贼物。"
        ],
        "notes": "",
        "id": "762f892ab2b9dec8a8b9ed9d7bc52580"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 九十",
        "preface": "",
        "paragraphs": [
            "恶趣甚茫茫，冥冥无日光。",
            "人间八百岁，未抵半宵长。",
            "此等诸痴子，论情甚可伤。",
            "劝君求出离，认取法中王。"
        ],
        "notes": "",
        "id": "cd1df6a8e8177bc0a673c693ba4c2165"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 九十一",
        "preface": "",
        "paragraphs": [
            "世有多解人，愚痴徒苦辛。",
            "不求当来善，唯知造恶因。",
            "五逆十恶辈，三毒以为亲。",
            "一死入地狱，长如镇库银。"
        ],
        "notes": "",
        "id": "440bc693d62ced4c34260dabb721a40a"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 九十二",
        "preface": "",
        "paragraphs": [
            "天高高不穷，地厚厚无极。",
            "动物在其中，凭兹造化力。",
            "争头觅饱暖，作计相噉食。",
            "因果都未详，盲儿问乳色。"
        ],
        "notes": "",
        "id": "861b769460d7faf146a0fe00232f567b"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 九十三",
        "preface": "",
        "paragraphs": [
            "天下几种人，论时色数有。",
            "贾婆如许夫，黄老元无妇。",
            "卫氏儿可怜，钟家女极丑。",
            "渠若向西行，我便东边走。"
        ],
        "notes": "",
        "id": "b448f7934e8c1c4ea941aba60dc34624"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 九十四",
        "preface": "",
        "paragraphs": [
            "贤士不贪婪，痴人好𬬻冶。",
            "麦地占他家，竹园皆我者。",
            "努膊觅钱财，切齿驱奴马。",
            "须看郭门外，垒垒松栢下。"
        ],
        "notes": "",
        "id": "2d1aa5fe7b99e7bc4de82c03055e99a2"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 九十五",
        "preface": "",
        "paragraphs": [
            "唝唝买鱼肉，担归𫗪妻子。",
            "何须杀他命，将来活汝己。",
            "此非天堂缘，纯是地狱滓。",
            "徐六语破堆，始知没道理。"
        ],
        "notes": "",
        "id": "ba4f1e89aa174978cb833fe93143dc24"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 九十六",
        "preface": "",
        "paragraphs": [
            "有人把椿树，唤作白栴檀。",
            "学道多沙数，几个得泥丸。",
            "弃金却担草，谩他亦自谩。",
            "似聚砂一处，成团也大难。"
        ],
        "notes": "",
        "id": "0ce2f63880bcaa99250c46d01418bedc"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 九十七",
        "preface": "",
        "paragraphs": [
            "蒸砂拟作饭，临渴始掘井。",
            "用力磨碌砖，那堪将作镜。",
            "佛说元平等，总有真如性。",
            "但自审思量，不用闲争竞。"
        ],
        "notes": "",
        "id": "dda59b1fe553e1b7a4869f186ad7bc7f"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 九十八",
        "preface": "",
        "paragraphs": [
            "推寻世间事，子细总皆知。",
            "凡事莫容易，尽爱讨便宜。",
            "护即弊成好，毁即是成非。",
            "故知杂滥口，背面总由伊。",
            "冷暖我自量，不信奴唇皮。"
        ],
        "notes": "",
        "id": "59e9f525ca319551a317acec0e751a9d"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 九十九",
        "preface": "",
        "paragraphs": [
            "蹭蹬诸贫士，饥寒成至极。",
            "闲居好作诗，札札用心力。",
            "贱他言孰采，劝君休叹息。",
            "题安糊{麦幷}上，乞狗也不吃。"
        ],
        "notes": "",
        "id": "78e4789435b6484a73e5da78a59a9ca2"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一百",
        "preface": "",
        "paragraphs": [
            "欲识生死譬，且将冰水比。",
            "水结即成冰，冰消返成水。",
            "已死必应生，出生还复死。",
            "冰水不相伤，生死还双美。"
        ],
        "notes": "",
        "id": "d0f72f2fe4b298468e70f2c51521d5e5"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一百一",
        "preface": "",
        "paragraphs": [
            "寻思少年日，游猎向平陵。",
            "国使职非愿，神仙未足称。",
            "联翩骑白马，喝兔放苍鹰。",
            "不觉大流落，皤皤谁见矜。"
        ],
        "notes": "",
        "id": "43132bbc5db5576ce255068cde130730"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一百二",
        "preface": "",
        "paragraphs": [
            "偃息深林下，从生是农夫。",
            "立身既质直，出语无谄谀。",
            "保我不鉴璧，信君方得珠。",
            "焉能同泛滟，极目波上凫。"
        ],
        "notes": "",
        "id": "54dfd30da3e7106c035b74657e74fec0"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一百三",
        "preface": "",
        "paragraphs": [
            "不须攻人恶，何用伐己善。",
            "行之则可行，卷之则可卷。",
            "禄厚忧积大，言深虑交浅。",
            "闻兹若念兹，小子当自见。"
        ],
        "notes": "",
        "id": "dd787d4d957f90e8269e2b21c7df53f0"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一百四",
        "preface": "",
        "paragraphs": [
            "富儿会高堂，华灯何炜煌。",
            "此时无烛者，心愿处其傍。",
            "不意遭排遣，还归暗处藏。",
            "益人明讵损，顿讶惜余光。"
        ],
        "notes": "",
        "id": "9eba619a6e2f335257cadad640c577e0"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一百五",
        "preface": "",
        "paragraphs": [
            "世有聪明士，勤苦探幽文。",
            "三端自孤立，六艺越诸君。",
            "神气卓然异，精彩超众群。",
            "不识个中意，逐境乱纷纷。"
        ],
        "notes": "",
        "id": "12c12b540e9d86ce0d3dd6a877b10644"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一百六",
        "preface": "",
        "paragraphs": [
            "层层山水秀，烟霞锁翠微。",
            "岚拂纱巾湿，露沾蓑草衣。",
            "足蹑游方履，手执古藤枝。",
            "更观尘世外，梦境复何为。"
        ],
        "notes": "",
        "id": "e9c14bdc5ea2a2d30ca6f581710e7b47"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一百七",
        "preface": "",
        "paragraphs": [
            "满卷才子诗，溢壶圣人酒。",
            "行爱观牛犊，坐不离左右。",
            "霜露入茅簷，月华明瓮牖。",
            "此时吸两瓯，吟诗五百首。"
        ],
        "notes": "",
        "id": "dda3194f2b1adae2d72a0ba66116cbdd"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一百八",
        "preface": "",
        "paragraphs": [
            "施家有两儿，以艺干齐楚。",
            "文武各自备，托身为得所。",
            "孟公问其术，我子亲教汝。",
            "秦卫两不成，失时成龃龉。"
        ],
        "notes": "",
        "id": "4b63f2ec6e89412630f0cb0e866fba9f"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一百九",
        "preface": "",
        "paragraphs": [
            "止宿鸳鸯鸟，一雄兼一雌。",
            "衔花相共食，刷羽每相随。",
            "戏入烟霄里，宿归沙岸湄。",
            "自怜生处乐，不夺凤皇池。"
        ],
        "notes": "",
        "id": "4127b565c147431a3246ff54d9ece7dc"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一百一十",
        "preface": "",
        "paragraphs": [
            "或有衒行人，才艺过周孔。",
            "见罢头兀兀，看时身侗侗。",
            "绳牵未肯行，锥刺犹不动。",
            "恰似羊公鹤，可怜生氃氋。"
        ],
        "notes": "",
        "id": "8378caa7962920d033d2dc903a3e3ffe"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一一一",
        "preface": "",
        "paragraphs": [
            "少小带经锄，本将兄共居。",
            "缘遭他辈责，剩被自妻疎。",
            "抛绝红尘境，常游好阅书。",
            "谁能借斗水，活取辙中鱼。"
        ],
        "notes": "",
        "id": "04c4d25353d57582af03e5c09b0a9c34"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一一二",
        "preface": "",
        "paragraphs": [
            "变化计无穷，生死竟不止。",
            "三途鸟雀身，五岳龙鱼已。",
            "世浊作𦎔羺，时清为𫘧駬。",
            "前回是富儿，今度成贫士。"
        ],
        "notes": "",
        "id": "e0eac67d5820d4e1edfd5c543ca275cc"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一一三",
        "preface": "",
        "paragraphs": [
            "书判全非弱，嫌身不得官。",
            "铨曹被拗折，洗垢觅疮瘢。",
            "必也关天命，今冬更试看。",
            "盲儿射雀目，偶中亦非难。"
        ],
        "notes": "",
        "id": "b68fc491c6197e54fe732643684ea637"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一一四",
        "preface": "",
        "paragraphs": [
            "贫驴欠一尺，富狗剩三寸。",
            "若分贫不平，中半富与困。",
            "始取驴饱足，却令狗饥顿。",
            "为汝熟思量，令我也愁闷。"
        ],
        "notes": "",
        "id": "31c3a2770d9b0e5a161863394c7c0c2f"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一一五",
        "preface": "",
        "paragraphs": [
            "柳郎八十二，蓝嫂一十八。",
            "夫妻共百年，相怜情狡猾。",
            "弄璋字乌䖘，掷瓦名婠妠。",
            "屡见枯杨荑，常遭青女杀。"
        ],
        "notes": "",
        "id": "f6b5bbb510eb08a6f052c909c21a6b47"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一一六",
        "preface": "",
        "paragraphs": [
            "大有饥寒客，生将兽鱼殊。",
            "长存磨石下，时哭路边隅。",
            "累日空思饭，经冬不识襦。",
            "唯赍一束草，幷带五升麸。"
        ],
        "notes": "",
        "id": "4da75517e3f7828bf1b98ec678f8f1be"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一一七",
        "preface": "",
        "paragraphs": [
            "赫赫谁𤮧肆，其酒甚浓厚。",
            "可怜高幡帜，极目平升斗。",
            "何意讶不售，其家多猛狗。",
            "童子欲来沽，狗𫜪便是走。"
        ],
        "notes": "",
        "id": "b777a72af913b7e3827eb1d3ad4354c6"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一一八",
        "preface": "",
        "paragraphs": [
            "吁嗟浊滥处，罗刹共贤人。",
            "谓是等流类，焉知道不亲。",
            "狐假师子势，诈妄却称珍。",
            "铅矿入𬬻冶，方知金不知。"
        ],
        "notes": "",
        "id": "07548738748289030b9108a8412eeaeb"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一一九",
        "preface": "",
        "paragraphs": [
            "田家避暑月，斗酒共谁欢。",
            "杂杂排山果，疎疎围酒罇。",
            "芦莦将代席，蕉叶且充盘。",
            "醉后搘颐坐，须弥小弹丸。"
        ],
        "notes": "",
        "id": "90c8d40a844002c96d924eb8609bb87b"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一百二十",
        "preface": "",
        "paragraphs": [
            "个是何措大，时来省南院。",
            "年可三十余，曾经四五选。",
            "囊里无青蚨，箧中有黄绢。",
            "行到食店前，不敢暂回面。"
        ],
        "notes": "",
        "id": "140da901e892f8bb3ac6021a7c79511d"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一二一",
        "preface": "",
        "paragraphs": [
            "为人常吃用，爱意须悭惜。",
            "老去不自由，渐被他推斥。",
            "送向荒山头，一生愿虚掷。",
            "亡羊罢补牢，失意终无极。"
        ],
        "notes": "",
        "id": "0b4ac949ec0805d9e15ba28fe5a6c9c8"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一二二",
        "preface": "",
        "paragraphs": [
            "浪造凌霄阁，虚登百尺楼。",
            "养生仍夭命，诱读讵封侯。",
            "不用从黄口，何须厌白头。",
            "未能端似箭，且莫曲如钩。"
        ],
        "notes": "",
        "id": "2ea3ce7193767862a9c5d1de689f24b4"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一二三",
        "preface": "",
        "paragraphs": [
            "云山叠叠连天碧，路僻林深无客游。",
            "远望孤蟾明皎皎，近闻群鸟语啾啾。",
            "老夫独坐栖青嶂，少室闲居任白头。",
            "可叹往年与今日，无心还似水东流。"
        ],
        "notes": "",
        "id": "4d43ed6b0e21c063dc72a87048c0f176"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一二四",
        "preface": "",
        "paragraphs": [
            "富贵疎亲聚，只为多钱米。",
            "贫贱骨肉离，非关少兄弟。",
            "急须归去来，招贤阁未启。",
            "浪行朱雀街，踏破皮鞋底。"
        ],
        "notes": "",
        "id": "9eed887eab94d9ea2ab2292abdd09ea5"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一二五",
        "preface": "",
        "paragraphs": [
            "我见一痴汉，仍居三两妇。",
            "养得八九儿，总是随宜手。",
            "丁防是新差，资财非旧有。",
            "黄蘖作驴秋，始知苦在后。"
        ],
        "notes": "",
        "id": "e1e9601c5fa2160276639ff2e549c412"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一二六",
        "preface": "",
        "paragraphs": [
            "新谷尚未熟，旧谷今已无。",
            "就贷一斗许，门外立踟蹰。",
            "夫出教问妇，妇出遣问夫。",
            "悭惜不救乏，财多为累愚。"
        ],
        "notes": "",
        "id": "1793860f765c9645df82d5ccdcdeb78b"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一二七",
        "preface": "",
        "paragraphs": [
            "大有好笑事，畧陈三五个。",
            "张公富奢华，孟子贫𫐘轲。",
            "只取侏儒饱，不怜方朔饿。",
            "巴歌唱者多，白雪无人和。"
        ],
        "notes": "",
        "id": "ef4f12df68cbbaa0d6f39143dde19314"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一二八",
        "preface": "",
        "paragraphs": [
            "老翁娶少妇，发白妇不耐。",
            "老婆嫁少夫，面黄夫不爱。",
            "老翁娶老婆，一一无弃背。",
            "少妇嫁少夫，两两相怜态。"
        ],
        "notes": "",
        "id": "6b8d75472cab265630f0c8a05c44565c"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一二九",
        "preface": "",
        "paragraphs": [
            "雍容美少年，博览诸经史。",
            "尽号曰先生，皆称为学士。",
            "未能得官职，不解秉耒耜。",
            "冬披破布衫，盖是书误己。"
        ],
        "notes": "",
        "id": "eeddab438c2cfcf102831af660d588e0"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一三○",
        "preface": "",
        "paragraphs": [
            "鸟语情不堪，其时卧草庵。",
            "樱桃红烁烁，杨柳正毵毵。",
            "旭日衔青嶂，晴云洗渌潭。",
            "谁知出尘俗，驭上寒山南。"
        ],
        "notes": "",
        "id": "c84427d61dfde9ce0aeda7dcffc8a63e"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一三一",
        "preface": "",
        "paragraphs": [
            "昨日何悠悠，场中可怜许。",
            "上为桃李径，下作兰荪渚。",
            "复有绮罗人，舍中翠毛羽。",
            "相逢欲相唤，脉脉不能语。"
        ],
        "notes": "",
        "id": "757f77ca23694c5f76ad6add4a824248"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一三二",
        "preface": "",
        "paragraphs": [
            "丈夫莫守困，无钱须经纪。",
            "养得一牸牛，生得五犊子。",
            "犊子又生儿，积数无穷已。",
            "寄语陶朱公，富与君相似。"
        ],
        "notes": "",
        "id": "1cb172e3b8b1409246523623fc397f78"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一三三",
        "preface": "",
        "paragraphs": [
            "之字何惶惶，卜居须自审。",
            "南方瘴疠多，北地风霜甚。",
            "荒陬不可居，毒川难可饮。",
            "魂兮归去来，食我家园葚。"
        ],
        "notes": "",
        "id": "191247055982af4440f7f436ae72533a"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一三四",
        "preface": "",
        "paragraphs": [
            "昨夜梦还家，见妇机中织。",
            "驻梭如有思，擎梭似无力。",
            "呼之回面视，况复不相识。",
            "应是别多年，鬓毛非旧色。"
        ],
        "notes": "",
        "id": "0546494956e51136d571d3ae052a2fa6"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一三五",
        "preface": "",
        "paragraphs": [
            "人生不满百，常怀千载忧。",
            "自身病始可，又为子孙愁。",
            "下视禾根土，上看桑树头。",
            "秤锤落东海，到底始知休。"
        ],
        "notes": "",
        "id": "14a09c3ff0f0ccb59e599012c63c5ad8"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一三六",
        "preface": "",
        "paragraphs": [
            "世有一等流，悠悠似木头。",
            "出语无知解，云我百不忧。",
            "问道道不会，问佛佛不求。",
            "子细推寻著，茫然一场愁。"
        ],
        "notes": "",
        "id": "4ce0414c23c958079997c25dd929c434"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一三七",
        "preface": "",
        "paragraphs": [
            "董郎年少时，出入帝京里。",
            "衫作嫩鹅黄，容仪画相似。",
            "常骑踏雪马，拂拂红尘起。",
            "观者满路傍，个是谁家子。"
        ],
        "notes": "",
        "id": "05d2c8512064259886466a569f36d006"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一三八",
        "preface": "",
        "paragraphs": [
            "个是谁家子，为人大被憎。",
            "痴心常愤愤，肉眼醉瞢瞢。",
            "见佛不礼佛，逢僧不施僧。",
            "唯知打大脔，除此百无能。"
        ],
        "notes": "",
        "id": "46a9c511688886029694fb41fb4d93c3"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一三九",
        "preface": "",
        "paragraphs": [
            "人以身为本，本以心为柄。",
            "本在心莫邪，心邪丧本命。",
            "未能免此殃，何言嬾照镜。",
            "不念金刚经，却令菩萨病。"
        ],
        "notes": "",
        "id": "bf14b89d3fbe604d6a82343d9eea6469"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一百四十",
        "preface": "",
        "paragraphs": [
            "城北仲家翁，渠家多酒肉。",
            "仲翁妇死时，吊客满堂屋。",
            "仲翁自身亡，能无一人哭。",
            "吃他桮脔者，何太冷心腹。"
        ],
        "notes": "",
        "id": "aa9293611d5ffa8eb8e1a467cd995eae"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一四一",
        "preface": "",
        "paragraphs": [
            "下愚读我诗，不解却嗤诮。",
            "中庸读我诗，思量云甚要。",
            "上贤读我诗，把著满面笑。",
            "杨修见幼妇，一览便知妙。"
        ],
        "notes": "",
        "id": "3c169ee3fe85fdccba7c78c0b2bba90e"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一四二",
        "preface": "",
        "paragraphs": [
            "自有悭惜人，我非悭惜辈。",
            "衣单为舞穿，酒尽缘歌啐。",
            "当取一腹饱，莫令两脚儽。",
            "蓬蒿钻髑髅，此日君应悔。"
        ],
        "notes": "",
        "id": "e257a3aff0a2df4a8b72fb47570bcfaa"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一四三",
        "preface": "",
        "paragraphs": [
            "我行经古坟，泪尽嗟存没。",
            "冢破压黄肠，棺穿露白骨。",
            "欹斜有瓮缾，掁拨无簪笏。",
            "风至揽其中，灰尘乱𡋯𡋯。"
        ],
        "notes": "",
        "id": "d90efdc5fcc90a921de619249727599f"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一四四",
        "preface": "",
        "paragraphs": [
            "夕阳赫西山，草木光晔晔。",
            "复有朦胧处，松萝相连接。",
            "此中多伏虎，见我奋迅鬣。",
            "手中无寸刃，争不惧慑慑。"
        ],
        "notes": "",
        "id": "5bf44d659aebfc5232e6f304090e1788"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一四五",
        "preface": "",
        "paragraphs": [
            "出身既扰扰，世事非一状。",
            "未能舍流俗，所以相追访。",
            "昨吊徐五死，今送刘三葬。",
            "终日不得闲，为此心凄怆。"
        ],
        "notes": "",
        "id": "c2f6b84eaa54e6c94629fbfbfdfe2fed"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一四六",
        "preface": "",
        "paragraphs": [
            "有乐且须乐，时哉不可失。",
            "虽云一百年，岂满三万日。",
            "寄世是须臾，论钱莫啾唧。",
            "孝经末后章，委曲陈情毕。"
        ],
        "notes": "",
        "id": "2d535670953979faaf4393ccddc80758"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一四七",
        "preface": "",
        "paragraphs": [
            "独坐常忽忽，情怀何悠悠。",
            "山腰云缦缦，谷口风飕飕。",
            "猨来树袅袅，鸟入林啾啾。",
            "时催鬓飒飒，岁尽老惆惆。"
        ],
        "notes": "",
        "id": "458c7ccaf0a6c375ccfbb4bc55bcf757"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一四八",
        "preface": "",
        "paragraphs": [
            "一人好头肚，六艺尽皆通。",
            "南见驱归北，西风趂向东。",
            "长漂如泛萍，不息似飞蓬。",
            "问是何等色，姓贫名曰穷。"
        ],
        "notes": "",
        "id": "36d2f63cfa7086c4cf0d40c400ed8515"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一四九",
        "preface": "",
        "paragraphs": [
            "他贤君即受，不贤君莫与。",
            "君贤他见容，不贤他亦拒。",
            "嘉善矜不能，仁徒方得所。",
            "劝逐子张言，抛却卜商语。"
        ],
        "notes": "",
        "id": "cf01e877b3ae411a9e187a27b90793cd"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一百五十",
        "preface": "",
        "paragraphs": [
            "俗薄真成薄，人心个不同。",
            "殷翁笑柳老，柳老笑殷翁。",
            "何故两相笑，俱行譣诐中。",
            "装车竞𫶇嵲，翻载各泷涷。"
        ],
        "notes": "",
        "id": "4c0106daa2af8a8dbf967eaa5dbee8b9"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一五一",
        "preface": "",
        "paragraphs": [
            "是我有钱日，恒为汝贷将。",
            "汝今既饱暖，见我不分张。",
            "须忆汝欲得，似我今承望。",
            "有无更代事，劝汝熟思量。"
        ],
        "notes": "",
        "id": "775f1aaf71001fdd345130af7f0a7046"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一五二",
        "preface": "",
        "paragraphs": [
            "人生一百年，佛说十二部。",
            "慈悲如野鹿，瞋忿似家狗。",
            "家狗趂不去，野鹿常好走。",
            "欲伏猕猴心，须听狮子吼。"
        ],
        "notes": "",
        "id": "b53fd361af4e8f4010fe9796691a5aa6"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一五三",
        "preface": "",
        "paragraphs": [
            "教汝数般事，思量知我贤。",
            "极贫忍卖屋，才富须买田。",
            "空腹不得走，枕头须莫眠。",
            "此言期众见，挂在日东边。"
        ],
        "notes": "",
        "id": "b285f53f014c2cae707a3d6c758295b7"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一五四",
        "preface": "",
        "paragraphs": [
            "寒山多幽奇，登者皆恒慑。",
            "月照水澄澄，风吹草猎猎。",
            "凋梅雪作花，杌木云充叶。",
            "触雨转鲜灵，非晴不可涉。"
        ],
        "notes": "",
        "id": "a75034752ce04acf92624b4a9b1accff"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一五五",
        "preface": "",
        "paragraphs": [
            "有树先林生，计年逾一倍。",
            "根遭陵谷变，叶被风霜改。",
            "咸笑外凋零，不怜内文采。",
            "皮肤脱落尽，唯有贞实在。"
        ],
        "notes": "",
        "id": "aa07eab8499013aeeb22352a471e52b4"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一五六",
        "preface": "",
        "paragraphs": [
            "寒山有躶虫，身白而头黑。",
            "手把两卷书，一道将一德。",
            "住不安釜灶，行不赍衣裓。",
            "常持智慧劒，拟破烦恼贼。"
        ],
        "notes": "",
        "id": "7e7aa2dc6137eaee8ac03df7f6d315aa"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一五七",
        "preface": "",
        "paragraphs": [
            "有人畏白首，不肯舍朱绂。",
            "采药空求仙，根苗乱挑掘。",
            "数年无效验，痴意瞋怫郁。",
            "猎师披袈裟，元非汝使物。"
        ],
        "notes": "",
        "id": "e1eb959eec7b6ce97243cfb74dda757b"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一五八",
        "preface": "",
        "paragraphs": [
            "昔时可可贫，今朝最贫冻。",
            "作事不谐和，触途成倥偬。",
            "行泥屡脚屈，坐社频腹痛。",
            "失却斑猫儿，老鼠围饭瓮。"
        ],
        "notes": "",
        "id": "b7d2816225144a43355ac48be9c36a07"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一五九",
        "preface": "",
        "paragraphs": [
            "我见世间人，堂堂好仪相。",
            "不报父母恩，方寸底模样。",
            "欠负他人钱，蹄穿始惆怅。",
            "个个惜妻儿，爷娘不供养。",
            "兄弟似冤家，心中长怅怏。",
            "忆昔少年时，求神愿成长。",
            "今为不孝子，世间多此样。",
            "买肉自家噇，抹觜道我畅。",
            "自逞说喽啰，聪明无益当。",
            "牛头努目瞋，出去始时向。",
            "择佛烧好香，拣僧归供养。",
            "罗汉门前乞，趂却闲和尚。",
            "不悟无为人，从来无相状。",
            "封疏请名僧，𫎪钱两三样。",
            "云光好法师，安角在头上。",
            "汝无平等心，圣贤俱不降。",
            "凡圣皆混然，劝君休取相。",
            "我法妙难思，天龙尽回向。",
            "我今稽首礼，无上法中王。",
            "慈悲大喜舍，名称满十方。",
            "众生作依怙，智慧身金刚。",
            "顶礼无所著，我师大法王。"
        ],
        "notes": "",
        "id": "7512422894103f520c8d37182ae861ad"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一百六十",
        "preface": "",
        "paragraphs": [
            "可贵天然物，独一无伴侣。",
            "觅他不可见，出入无门户。",
            "促之在方寸，延之一切处。",
            "你若不信爱，相逢不相遇。"
        ],
        "notes": "",
        "id": "94add31397a0268cb6c0cd06e9db9b5d"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一六一",
        "preface": "",
        "paragraphs": [
            "余家有一窟，窟中无一物。",
            "净洁空堂堂，光华明日日。",
            "䔫食养微躯，布裘遮幻质。",
            "任你千圣现，我有天真佛。"
        ],
        "notes": "",
        "id": "574e9e09170ac730c7a761b2166a0e4d"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一六二",
        "preface": "",
        "paragraphs": [
            "男儿大丈夫，作事莫莽卤。",
            "劲挺铁石心，直取菩提路。",
            "邪路不用行，行之枉辛苦。",
            "不要求佛果，识取心王主。"
        ],
        "notes": "",
        "id": "f5c1d5f5ec87b31b1dda0404c96ce8ed"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一六三",
        "preface": "",
        "paragraphs": [
            "粤自居寒山，曾经几万载。",
            "任运遯林泉，栖迟观自在。",
            "寒岩人不到，白云常叆叇。",
            "细草作卧褥，青天为被盖。",
            "快活枕石头，天地任变改。"
        ],
        "notes": "",
        "id": "ea5b13f045c7642988d8cadb5b108cbe"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一六四",
        "preface": "",
        "paragraphs": [
            "可重是寒山，白云常自闲。",
            "猨啼畅道内，虎啸出人间。",
            "独步石可履，孤吟藤好攀。",
            "松风清飒飒，鸟语声𠴨𠴨。"
        ],
        "notes": "",
        "id": "db04dd3013e20b08c9751cb7bf1dbb7a"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一六五",
        "preface": "",
        "paragraphs": [
            "闲自访高僧，烟山万万层。",
            "师亲指归路，月挂一轮灯。"
        ],
        "notes": "",
        "id": "729c96c6fbdf520cbac7d728e0bc508a"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一六六",
        "preface": "",
        "paragraphs": [
            "闲游华顶上，日朗昼光辉。",
            "四顾晴空里，白云同鹤飞。"
        ],
        "notes": "",
        "id": "bbcfc295b7270fb147860250105f2c85"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一六七",
        "preface": "",
        "paragraphs": [
            "世有多事人，广学诸知见。",
            "不识本真性，与道转悬远。",
            "若能明实相，岂用陈虚愿。",
            "一念了自心，开佛之知见。"
        ],
        "notes": "",
        "id": "53dfa9c91c7280e13f3459d6b6a1458f"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一六八",
        "preface": "",
        "paragraphs": [
            "寒山有一宅，宅中无阑隔。",
            "六门左右通，堂中见天碧。",
            "房房虚索索，东壁打西壁。",
            "其中一物无，免被人来惜。",
            "寒到烧輭火，饥来煮菜吃。",
            "不学田舍翁，广置牛庄宅。",
            "尽作地狱业，一入何曾极。",
            "好好善思量，思量知轨则。"
        ],
        "notes": "",
        "id": "ff0fc348f84405a664cf1dcb0bd0f0cc"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一六九",
        "preface": "",
        "paragraphs": [
            "侬家暂下山，入到城隍里。",
            "逢见一群女，端正容貌美。",
            "头带蜀样花，燕脂涂粉腻。",
            "金钏镂银朵，罗衣绯红紫。",
            "朱颜类神仙，香带氛氲气。",
            "时人皆顾盼，痴爱染心意。",
            "谓言世无双，魂影随他去。",
            "狗𫜪枯骨头，虚自舐唇齿。",
            "不解返思量，与畜何曾异。",
            "今成白发婆，老陋若精魅。",
            "无始由狗心，不超解脱地。"
        ],
        "notes": "",
        "id": "366f39d10a2b99c68cf65fa95e513aa1"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一百七十",
        "preface": "",
        "paragraphs": [
            "一自遯寒山，养命餐山果。",
            "平生何所忧，此世随缘过。",
            "日月如逝川，光阴石中火。",
            "任你天地移，我畅岩中坐。"
        ],
        "notes": "",
        "id": "2b2f73d2a2697e6b173312e9e57cc89c"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一七一",
        "preface": "",
        "paragraphs": [
            "我见世间人，茫茫走路尘。",
            "不知此中事，将何为去津。",
            "荣华能几日，眷属片时亲。",
            "纵有千斤金，不如林下贫。"
        ],
        "notes": "",
        "id": "cf80813d75154dd87ec4fa27912aedab"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一七二",
        "preface": "",
        "paragraphs": [
            "自闻梁朝日，四依诸贤士。",
            "宝志万回师，四仙傅大士。",
            "显扬一代教，作时如来使。",
            "造建僧伽蓝，信心归佛理。",
            "虽乃得如斯，有为多患累。",
            "与道殊悬远，折西补东尔。",
            "不达无为功，损多益少利。",
            "有声而无形，至今何处去。"
        ],
        "notes": "",
        "id": "465c90d1e5c4ff9034e9dc451a878128"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一七三",
        "preface": "",
        "paragraphs": [
            "吁嗟贫复病，为人绝友亲。",
            "瓮里长无饭，甑中屡生尘。",
            "蓬庵不免雨，漏榻劣容身。",
            "莫怪今憔悴，多愁定损人。"
        ],
        "notes": "",
        "id": "1c59a1d08b4c02de94681c455d0580ba"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一七四",
        "preface": "",
        "paragraphs": [
            "养女畏太多，已生须训诱。",
            "捺头遣小心，鞭背令缄口。",
            "未解乘机杼，那堪事箕箒。",
            "张婆语驴驹，汝大不如母。"
        ],
        "notes": "",
        "id": "290cb4a94344129b2734dccbe59db1c9"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一七五",
        "preface": "",
        "paragraphs": [
            "秉志不可卷，须知我匪席。",
            "浪造山林中，独卧盘陀石。",
            "辩士来劝余，速令受金璧。",
            "凿墙植蓬蒿，若此非有益。"
        ],
        "notes": "",
        "id": "c9e5838125d6aeb0837f4ae08f1a8b8d"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一七六",
        "preface": "",
        "paragraphs": [
            "以我栖迟处，幽深难可论。",
            "无风萝自动，不雾竹长昏。",
            "涧水缘谁咽，山云忽自屯。",
            "午时庵内坐，始觉日头暾。"
        ],
        "notes": "",
        "id": "37d9e46d142f8edbeec393b6edc8e3aa"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一七七",
        "preface": "",
        "paragraphs": [
            "忆昔遇逢处，人间逐胜游。",
            "乐山登万仞，爱水泛千舟。",
            "送客琵琶谷，携琴鹦鹉洲。",
            "焉知松树下，抱膝冷飕飕。"
        ],
        "notes": "",
        "id": "f48202c47e35474c640d8f3111370d3a"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一七八",
        "preface": "",
        "paragraphs": [
            "报汝修道者，进求虚劳神。",
            "人有精灵物，无字复无文。",
            "呼时历历应，隐处不居存。",
            "叮咛善保护，勿令有点痕。"
        ],
        "notes": "",
        "id": "1dd691f5881e77ec893495168900e45f"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一七九",
        "preface": "",
        "paragraphs": [
            "去年春鸟鸣，此时思弟兄。",
            "今年秋菊烂，此时思发生。",
            "绿水千肠咽，黄云四面平。",
            "哀哉百年内，肠断忆咸京。"
        ],
        "notes": "",
        "id": "60decc49a9a7411317ce3869e52a01d8"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一百八十",
        "preface": "",
        "paragraphs": [
            "多少天台人，不识寒山子。",
            "莫知真意度，唤作闲言语。"
        ],
        "notes": "",
        "id": "f0996e8a48208205d84895fffc193403"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一八一",
        "preface": "",
        "paragraphs": [
            "一住寒山万事休，更无杂念挂心头。",
            "闲于石壁题诗句，任运还同不系舟。"
        ],
        "notes": "",
        "id": "be99874099239f3be8879c31e9d39d65"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一八二",
        "preface": "",
        "paragraphs": [
            "可惜百年屋，左倒右复倾。",
            "墙壁分散尽，木植乱差横。",
            "甎瓦片片落，朽烂不堪停。",
            "狂风吹蓦榻，再竖卒难成。"
        ],
        "notes": "",
        "id": "936a9201bd3bcfbbedb1d49866f29116"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一八三",
        "preface": "",
        "paragraphs": [
            "精神殊爽爽，形貌极堂堂。",
            "能射穿七札，读书览五行。",
            "经眠虎头枕，昔坐象牙床。",
            "若无一堵物，不啻冷如霜。"
        ],
        "notes": "",
        "id": "c6ad3a56b499622e48b15eb7c6f13f31"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一八四",
        "preface": "",
        "paragraphs": [
            "笑我田舍儿，头颊底絷涩。",
            "巾子未曾高，腰带长时急。",
            "非是不及时，无钱趂不及。",
            "一日有钱财，浮图顶上立。"
        ],
        "notes": "",
        "id": "37d7ddfc2cf2458a297899cb71ab3242"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一八五",
        "preface": "",
        "paragraphs": [
            "买肉血{氵目舌}{氵目舌}，买鱼跳鱍鱍。",
            "君身招罪累，妻子成快活。",
            "才死渠便嫁，他人谁敢遏。",
            "一朝如破床，两个当头脱。"
        ],
        "notes": "",
        "id": "b5a8cc1baa46fc8641d43c0c2275f904"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一八六",
        "preface": "",
        "paragraphs": [
            "客难寒山子，君诗无道理。",
            "吾观乎古人，贫贱不为耻。",
            "应之笑此言，谈何疎阔矣。",
            "愿君似今日，钱是急事尔。"
        ],
        "notes": "",
        "id": "8a4e37303764644a5c2795247455ab40"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一八七",
        "preface": "",
        "paragraphs": [
            "从生不往来，至死无仁义。",
            "言既有枝叶，心怀便险诐。",
            "若其开小道，缘此生大伪。",
            "诈说造云梯，削之成棘刺。"
        ],
        "notes": "",
        "id": "ae1e3565dd99f3f245f572dabe8105d5"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一八八",
        "preface": "",
        "paragraphs": [
            "一缾铸金成，一缾埏泥出。",
            "二缾任君看，那个缾牢实。",
            "欲知缾有二，须知业非一。",
            "将此验生因，修行在今日。"
        ],
        "notes": "",
        "id": "e60aefd54d25d18232747de549998ad3"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一八九",
        "preface": "",
        "paragraphs": [
            "携残荒草庐，其中烟火蔚。",
            "借问群小儿，生来凡几日。",
            "门外有三车，迎之不肯出。",
            "饱食腹膨脝，个是痴顽物。"
        ],
        "notes": "",
        "id": "2662a2a7a50c5ea818f95e239fd1377a"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一百九十",
        "preface": "",
        "paragraphs": [
            "有身与无身，是我复非我。",
            "如此审思量，迁延倚岩坐。",
            "足间青草生，顶上红尘堕。",
            "已见俗中人，灵床施酒果。"
        ],
        "notes": "",
        "id": "5c310d95ec5efacf295b91563a36afe5"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一九一",
        "preface": "",
        "paragraphs": [
            "昨见河边树，摧残不可论。",
            "二三余干在，千万斧刀痕。",
            "霜凋萎疎叶，波冲枯朽根。",
            "生处当如此，何用怨乾坤。"
        ],
        "notes": "",
        "id": "98861c63a6ebd9c330e2c82f6ec828ed"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一九二",
        "preface": "",
        "paragraphs": [
            "余见僧繇性希奇，巧妙间生梁朝时。",
            "道子飘然为殊特，二公善绘手毫挥。",
            "逞画图真意气异，龙行鬼走神巍巍。",
            "饶邈虚空写尘迹，无因画得志公师。"
        ],
        "notes": "",
        "id": "43a7ad95e0a4cc128e62976948979da0"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一九三",
        "preface": "",
        "paragraphs": [
            "久住寒山凡几秋，独吟歌曲绝无忧。",
            "蓬扉不掩常幽寂，泉涌甘浆长自流。",
            "石室地𬬻砂鼎沸，松黄柏茗乳香瓯。",
            "饥餐一粒伽陀药，心地调和倚石头。"
        ],
        "notes": "",
        "id": "391d72da02bcad6c4d79a1c6ac791a68"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一九四",
        "preface": "",
        "paragraphs": [
            "丹丘迥耸与云齐，空里五峰遥望低。",
            "鴈塔高排出青嶂，禅林古殿入虹蜺。",
            "风摇松叶赤城秀，雾吐中岩仙路迷。",
            "碧落千山万仞现，藤萝相接次连谿。"
        ],
        "notes": "",
        "id": "01f9132cf182d272378c0c8696f63b42"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一九五",
        "preface": "",
        "paragraphs": [
            "千生万死凡几生，生死来去转迷情。",
            "不识心中无价宝，犹似盲驴信脚行。"
        ],
        "notes": "",
        "id": "fd2186704d6211ead8988877552adf68"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一九六",
        "preface": "",
        "paragraphs": [
            "老病残年百有余，面黄头白好山居。",
            "布裘拥质随缘过，岂羡人间巧样模。",
            "心神用尽为名利，百种贪婪进己躯。",
            "浮生幻化如灯烬，冢内埋身是有无。"
        ],
        "notes": "",
        "id": "01056a11c3103715d10b0de381e32461"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一九七",
        "preface": "",
        "paragraphs": [
            "世间何事最堪嗟，尽是三途造罪楂。",
            "不学白云岩下客，一条寒衲是生涯。",
            "秋到任他林落叶，春来从你树开花。",
            "三界横眠闲无事，明月清风是我家。"
        ],
        "notes": "",
        "id": "881b60ccad3f342fe679f9e10c1bcb5a"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一九八",
        "preface": "",
        "paragraphs": [
            "昔年曾到大海游，为采摩尼誓恳求。",
            "直到龙宫深密处，金关锁断主神愁。",
            "龙王守护安耳里，劒客星挥无处搜。",
            "贾客却归门内去，明珠元在我心头。"
        ],
        "notes": "",
        "id": "58079f94b44b76bde3b24053abd137c5"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 一九九",
        "preface": "",
        "paragraphs": [
            "众星罗列夜明深，岩点孤灯月未沈。",
            "圆满光华不磨莹，挂在青天是我心。"
        ],
        "notes": "",
        "id": "60cf4d52108b1541a6552c605611e9ca"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二百",
        "preface": "",
        "paragraphs": [
            "千年石上古人踪，万丈岩前一点空。",
            "明月照时常皎洁，不劳寻讨问西东。"
        ],
        "notes": "",
        "id": "950f94e90adc88c88c4efe8881afb200"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二百一",
        "preface": "",
        "paragraphs": [
            "寒山顶上月轮孤，照见晴空一物无。",
            "可贵天然无价宝，埋在五阴溺身躯。"
        ],
        "notes": "",
        "id": "48f2c84ee4e043638e18a102a3783607"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二百二",
        "preface": "",
        "paragraphs": [
            "我向前谿照碧流，或向岩边坐磐石。",
            "心似孤云无所依，悠悠世事何须觅。"
        ],
        "notes": "",
        "id": "cd9795e2d0b12bd26bbcb3417e81f9dc"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二百三",
        "preface": "",
        "paragraphs": [
            "我家本住在寒山，石岩栖息离烦缘。",
            "泯时万象无痕迹，舒处周流徧大千。",
            "光影腾辉照心地，无有一法当现前。",
            "方知摩尼一颗珠，解用无方处处圆。"
        ],
        "notes": "",
        "id": "9d395c50b8a6efe41b4e791b1c139d19"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二百四",
        "preface": "",
        "paragraphs": [
            "世人何事可吁嗟，苦乐交煎勿底涯。",
            "生死往来多少劫，东西南北是谁家。",
            "张王李赵权时姓，六道三途事似麻。",
            "只为主人不了绝，遂招迁谢逐迷邪。"
        ],
        "notes": "",
        "id": "3f989dfddfb3d55c557319684ee12098"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二百五",
        "preface": "",
        "paragraphs": [
            "余家本住在天台，云路烟深绝客来。",
            "千仞岩峦深可遯，万重谿涧石楼台。",
            "桦巾木屐沿流步，布裘藜杖绕山回。",
            "自觉浮生幻化事，逍遥快乐实善哉。"
        ],
        "notes": "",
        "id": "5358ae32454c65b68bb5e74cb0dec405"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二百六",
        "preface": "",
        "paragraphs": [
            "怜底众生病，餐尝畧不厌。",
            "蒸豚揾蒜酱，炙鸭点椒盐。",
            "去骨鲜鱼脍，兼皮熟肉脸。",
            "不知他命苦，只取自家甜。"
        ],
        "notes": "",
        "id": "60b86125fcd52406338be3d8cf6b54fa"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二百七",
        "preface": "",
        "paragraphs": [
            "读书岂免死，读书岂免贫。",
            "何以好识字，识字胜他人。",
            "丈夫不识字，无处可安身。",
            "黄连揾蒜酱，忘计是苦辛。"
        ],
        "notes": "",
        "id": "2c4b15e787806042f1a931da2f5e7703"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二百八",
        "preface": "",
        "paragraphs": [
            "我见瞒人汉，如篮盛水走。",
            "一气将归家，篮里何曾有。",
            "我见被人瞒，一似园中韭。",
            "日日被刀伤，天生还自有。"
        ],
        "notes": "",
        "id": "5089cb665f9f12ed6a66735331f7ff37"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二百九",
        "preface": "",
        "paragraphs": [
            "不见朝垂露，日烁自消除。",
            "人身亦如此，阎浮是寄居。",
            "切莫因循过，且令三毒袪。",
            "菩提即烦恼，尽令无有余。"
        ],
        "notes": "",
        "id": "14403a018339d80ef35b888385c4cc86"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二百一十",
        "preface": "",
        "paragraphs": [
            "水清澄澄莹，彻底自然见。",
            "心中无一事，水清众兽现。",
            "心若不妄起，永劫无改变。",
            "若能如是知，是知无背面。"
        ],
        "notes": "",
        "id": "3826905b531c7f2bfd5292bcca036334"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二一一",
        "preface": "",
        "paragraphs": [
            "自从到此天台境，经今早度几冬春。",
            "山水不移人自老，见却多少后生人。"
        ],
        "notes": "",
        "id": "9be98f4cac9f04b918e123dac6aa93b9"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二一二",
        "preface": "",
        "paragraphs": [
            "说食终不饱，说衣不免寒。",
            "饱吃须是饭，著衣方免寒。",
            "不解审思量，只道求佛难。",
            "回心即是佛，莫向外头看。"
        ],
        "notes": "",
        "id": "a6f4528844e4ad1727f26e17ac42c64d"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二一三",
        "preface": "",
        "paragraphs": [
            "可畏轮回苦，往复似翻尘。",
            "蚁巡环未息，六道乱纷纷。",
            "改头换面孔，不离旧时人。",
            "速了黑暗狱，无令心性昏。"
        ],
        "notes": "",
        "id": "4870799d70e2d5f6217d60b740c00935"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二一四",
        "preface": "",
        "paragraphs": [
            "可畏三界轮，念念未曾息。",
            "才始似出头，又却遭沈溺。",
            "假使非非想，盖缘多福力。",
            "争似识真源，一得即永得。"
        ],
        "notes": "",
        "id": "ddbecf9756f7e712487b8a6a53924342"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二一五",
        "preface": "",
        "paragraphs": [
            "昨日游峰顶，下窥千尺崖。",
            "临危一株树，风摆两枝开。",
            "雨漂即零落，日晒作尘埃。",
            "嗟见此茂秀，今为一聚灰。"
        ],
        "notes": "",
        "id": "1091a1689597cb8773034737efd12a85"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二一六",
        "preface": "",
        "paragraphs": [
            "自古多少圣，叮咛教自信。",
            "人根性不等，高下有利钝。",
            "真佛不肯认，置功枉受困。",
            "不知清净心，便是法王印。"
        ],
        "notes": "",
        "id": "edd8cb33436b1cb787af0c8b5a5168de"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二一七",
        "preface": "",
        "paragraphs": [
            "我闻天台山，山中有琪树。",
            "永言欲攀之，莫晓石桥路。",
            "缘此生悲叹，幸居将已慕。",
            "今日观镜中，飒飒鬓垂素。"
        ],
        "notes": "",
        "id": "78edbec47f0cab6d78a17876c5ee8952"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二一八",
        "preface": "",
        "paragraphs": [
            "养子不经师，不及都亭鼠。",
            "何曾见好人，岂闻长者语。",
            "为染在薰莸，应须择朋侣。",
            "五月贩鲜鱼，莫教人笑汝。"
        ],
        "notes": "",
        "id": "2bd46042136d8c484f1566dd7455d755"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二一九",
        "preface": "",
        "paragraphs": [
            "徒闭蓬门坐，频经石火迁。",
            "唯闻人作鬼，不见鹤成仙。",
            "念此那堪说，随缘须自怜。",
            "回瞻郊郭外，古墓犂为田。"
        ],
        "notes": "",
        "id": "a10de743c328cc3b5e06b3e0a40fcdb3"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二百二十",
        "preface": "",
        "paragraphs": [
            "时人见寒山，各谓是风颠。",
            "貌不起人目，身唯布裘缠。",
            "我语他不会，他语我不言。",
            "为报往来者，可来向寒山。"
        ],
        "notes": "",
        "id": "0a5cd6ae0a71d463e3ea83da0dc09c43"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二二一",
        "preface": "",
        "paragraphs": [
            "自在白云闲，从来非买山。",
            "下危须策杖，上险捉藤攀。",
            "涧底松常翠，谿边石自斑。",
            "友朋虽阻绝，春至鸟𠴨𠴨。"
        ],
        "notes": "",
        "id": "1abce8d580aca402991104a47d2e8663"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二二二",
        "preface": "",
        "paragraphs": [
            "我在村中住，众推无比方。",
            "昨日到城下，却被狗形相。",
            "或嫌袴太窄，或说衫少长。",
            "挛却鹞子眼，雀儿舞堂堂。"
        ],
        "notes": "",
        "id": "a036c3cf91076cef63a9ff28b892bd3b"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二二三",
        "preface": "",
        "paragraphs": [
            "生死元有命，富贵本由天。",
            "此是古人语，吾今非谬传。",
            "聪明好短命，痴𫘤却长年。",
            "钝物丰财宝，醒醒汉无钱。"
        ],
        "notes": "",
        "id": "a187eb6661b278afb20cf38f78c4d778"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二二四",
        "preface": "",
        "paragraphs": [
            "国以人为本，犹如树因地。",
            "地厚树扶疎，地薄树憔悴。",
            "不得露其根，枝枯子先坠。",
            "决陂以取鱼，是取一期利。"
        ],
        "notes": "",
        "id": "f7e87796ddb8075c836d9d784463ec18"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二二五",
        "preface": "",
        "paragraphs": [
            "众生不可说，何意许颠邪。",
            "面上两恶鸟，心中三毒虵。",
            "是渠作障碍，使你事烦拏。",
            "举手高弹指，南无佛陀耶。"
        ],
        "notes": "",
        "id": "8221d51a2139026b0ff2c26e01c40f4e"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二二六",
        "preface": "",
        "paragraphs": [
            "自乐平生道，烟萝石洞间。",
            "野情多放旷，长伴白云闲。",
            "有路不通世，无心孰可攀。",
            "石床孤夜坐，圆月上寒山。"
        ],
        "notes": "",
        "id": "00377094d31b6328b32bce6ef99d32b2"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二二七",
        "preface": "",
        "paragraphs": [
            "大海水无边，鱼龙万万千。",
            "递互相食噉，冗冗痴肉团。",
            "为心不了绝，妄想起如烟。",
            "性月澄澄朗，廓尔照无边。"
        ],
        "notes": "",
        "id": "6024db2583e6c6fc7421cd0046711389"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二二八",
        "preface": "",
        "paragraphs": [
            "自见天台顶，孤高出众群。",
            "风摇松竹韵，月现海潮频。",
            "下望青山际，谈玄有白云。",
            "野情便山水，本志慕道伦。"
        ],
        "notes": "",
        "id": "e95d851bc72f762e59e238f7a87f754b"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二二九",
        "preface": "",
        "paragraphs": [
            "三五痴后生，作事不真实。",
            "未读十卷书，强把雌黄笔。",
            "将他儒行篇，唤作贼盗律。",
            "脱体似蟫虫，𫜪破他书帙。"
        ],
        "notes": "",
        "id": "ecc347297a63090757539eff3d45f2a1"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二百三十",
        "preface": "",
        "paragraphs": [
            "心高如山岳，人我不伏人。",
            "解讲围陀典，能谈三教文。",
            "心中无惭媿，破戒违律文。",
            "自言上人法，称为第一人。",
            "愚者皆赞叹，智者抚掌笑。",
            "阳燄虚空花，岂得免生老。",
            "不如百不解，静坐绝忧恼。"
        ],
        "notes": "",
        "id": "453e1dea6d02270d63fb108889596faf"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二三一",
        "preface": "",
        "paragraphs": [
            "如许多宝贝，海中乘坏舸。",
            "前头失却桅，后头又无柁。",
            "宛转任风吹，高低随浪簸。",
            "如何得到岸，努力莫端坐。"
        ],
        "notes": "",
        "id": "b04781b04ebf5ec82e4b5a70909492c3"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二三二",
        "preface": "",
        "paragraphs": [
            "我见凡愚人，多畜资财谷。",
            "饮酒食生命，谓言我富足。",
            "莫知地狱深，唯求上天福。",
            "罪业如毘富，岂得免灾毒。",
            "财主忽然死，争共当头哭。",
            "供僧读文疏，空是鬼神禄。",
            "福田一个无，虚设一群秃。",
            "不如早觉悟，莫作黑暗狱。",
            "狂风不动树，心真无罪福。",
            "寄语冗冗人，叮咛再三读。"
        ],
        "notes": "",
        "id": "05ddc8c5fab5bd2b420a6d016057d9bd"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二三三",
        "preface": "",
        "paragraphs": [
            "劝你三界子，莫作勿道理。",
            "理短被他欺，理长不奈你。",
            "世间浊滥人，恰似黍黏子。",
            "不见无事人，独脱无能比。",
            "早须返本源，三界任缘起。",
            "清净入如流，莫饮无明水。"
        ],
        "notes": "",
        "id": "1a7dd2fd67120705eba57f23463cc38b"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二三四",
        "preface": "",
        "paragraphs": [
            "三界人蠢蠢，六道人茫茫。",
            "贪财爱婬欲，心恶若豺狼。",
            "地狱如箭射，极苦若为当。",
            "兀兀过朝夕，都不别贤良。",
            "好恶总不识，犹如猪及羊。",
            "共语如木石，嫉妒似颠狂。",
            "不自见己过，如猪在圈卧。",
            "不知自偿债，却笑牛牵磨。"
        ],
        "notes": "",
        "id": "30d6bb6daf58e53ebfc3c1bc2a939a9c"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二三五",
        "preface": "",
        "paragraphs": [
            "人生在尘蒙，恰似盆中虫。",
            "终日行遶遶，不离其盆中。",
            "神仙不可得，烦恼计无穷。",
            "岁月如流水，须臾作老翁。"
        ],
        "notes": "",
        "id": "6070a5d5c8075fea900aa680aac5ba86"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二三六",
        "preface": "",
        "paragraphs": [
            "寒山出此语，复似颠狂汉。",
            "有事对面说，所以足人怨。",
            "心真出语直，直心无背面。",
            "临死度奈河，谁是喽啰汉。",
            "冥冥泉台路，被业相拘绊。"
        ],
        "notes": "",
        "id": "46ee3dcdb5179c26f9a395671b516971"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二三七",
        "preface": "",
        "paragraphs": [
            "我见多知汉，终日用心神。",
            "岐路逞喽啰，欺谩一切人。",
            "唯作地狱滓，不修正直因。",
            "忽然无常至，定知乱纷纷。"
        ],
        "notes": "",
        "id": "bf340187f55a3dfda4977b437a527ede"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二三八",
        "preface": "",
        "paragraphs": [
            "寄语诸仁者，复以何为怀。",
            "达道见自性，自性即如来。",
            "天真元具足，修证转差回。",
            "弃本却逐末，只守一场呆。"
        ],
        "notes": "",
        "id": "89f01ab474452f63a761a6f27a7f8719"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二三九",
        "preface": "",
        "paragraphs": [
            "世有一般人，不恶又不善。",
            "不识主人公，随客处处转。",
            "因循过时光，浑是痴肉脔。",
            "虽有一灵台，如同客作汉。"
        ],
        "notes": "",
        "id": "dfccbca31fed21dfbc768703ea644c02"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二百四十",
        "preface": "",
        "paragraphs": [
            "常闻释迦佛，先受然灯记。",
            "然灯与释迦，只论前后智。",
            "前后体非殊，异中无有异。",
            "一佛一切佛，心是如来地。"
        ],
        "notes": "",
        "id": "d15027bfcc6c80beb7a81dbfea3b9fb5"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二四一",
        "preface": "",
        "paragraphs": [
            "常闻国大臣，朱紫簪缨禄。",
            "富贵百千般，贪荣不知辱。",
            "奴马满宅舍，金银盈帑屋。",
            "痴福暂时扶，埋头作地狱。",
            "忽死万事休，男女当头哭。",
            "不知有祸殃，前路何疾速。",
            "家破冷飕飕，食无一粒粟。",
            "冻饿苦凄凄，良由不觉触。"
        ],
        "notes": "",
        "id": "3dc9939084b4be4f6b869fdfca99ef48"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二四二",
        "preface": "",
        "paragraphs": [
            "上人心猛利，一闻便知妙。",
            "中流心清净，审思云甚要。",
            "下士钝暗痴，顽皮最难裂。",
            "直待血淋头，始知自摧灭。",
            "看取开眼贼，闹市集人决。",
            "死尸弃如尘，此时向谁说。",
            "男儿大丈夫，一刀两段截。",
            "人面禽兽心，造作何时歇。"
        ],
        "notes": "",
        "id": "cf77d91435a87dcab31b6f9944b4d4e7"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二四三",
        "preface": "",
        "paragraphs": [
            "我有六兄弟，就中一个恶。",
            "打伊又不得，骂伊又不著。",
            "处处无奈何，耽财好淫杀。",
            "见好埋头爱，贪心过罗刹。",
            "阿爷恶见伊，阿娘嫌不悦。",
            "昨被我捉得，恶骂恣情掣。",
            "趂向无人处，一一向伊说。",
            "汝今须改行，覆车须改辙。",
            "若也不信受，共汝恶合杀。",
            "汝受我调伏，我共汝觅活。",
            "从此尽和同，如今过菩萨。",
            "学业攻𬬻冶，炼尽三山铁。",
            "至今静恬恬，众人皆赞说。"
        ],
        "notes": "",
        "id": "db5ea37ab1c88413c0c90826e47346ba"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二四四",
        "preface": "",
        "paragraphs": [
            "昔日极贫苦，夜夜数他宝。",
            "今日审思量，自家须营造。",
            "掘得一宝藏，纯是水精珠。",
            "大有碧眼胡，密拟买将去。",
            "余即报渠言，此珠无价数。"
        ],
        "notes": "",
        "id": "2ce4bd2e3450082b972a487ef7b62711"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二四五",
        "preface": "",
        "paragraphs": [
            "一生慵嬾作，憎重只便轻。",
            "他家学事业，余持一卷经。",
            "无心装褾轴，来去省人擎。",
            "应病则说药，方便度众生。"
        ],
        "notes": "",
        "id": "e55dec9a14c4793bf5a6839ea453d6d6"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二四六",
        "preface": "",
        "paragraphs": [
            "我见出家人，不入出家学。",
            "欲知真出家，心净无绳索。",
            "澄澄孤玄妙，如如无倚托。",
            "三界任纵横，四生不可泊。",
            "无为无事人，逍遥实快乐。"
        ],
        "notes": "",
        "id": "519c199136cb9b0b05546c0ba5b4db62"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二四七",
        "preface": "",
        "paragraphs": [
            "昨到云霞观，忽见仙尊士。",
            "星冠月帔横，尽云居山水。",
            "余问神仙术，云道若为比。",
            "谓言灵无上，妙药心神秘。",
            "守死待鹤来，皆道乘鱼去。",
            "余乃返穷之，推寻勿道理。",
            "但看箭射空，须臾还坠地。",
            "饶你得仙人，恰似守尸鬼。",
            "心月自精明，万象何能比。",
            "欲知仙丹术，身内元神是。",
            "莫学黄巾公，握愚自守拟。"
        ],
        "notes": "",
        "id": "cb149cc15d082d8eecbf9abce4bb7fe7"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二四八",
        "preface": "",
        "paragraphs": [
            "余家有一宅，其宅无正主。",
            "地生一寸草，水垂一滴露。",
            "火烧六个贼，风吹黑云雨。",
            "子细寻本人，布裹真珠尔。"
        ],
        "notes": "",
        "id": "1b5265df970c0dcda8d3e073c6102b63"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二四九",
        "preface": "",
        "paragraphs": [
            "传语诸公子，听说石齐奴。",
            "僮仆八百人，水碓三十区。",
            "舍下养鱼鸟，楼上吹笙竽。",
            "伸头临白刃，痴心为绿珠。"
        ],
        "notes": "",
        "id": "9c14aa9a426e65d56c95b4bf9998adc2"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二百五十",
        "preface": "",
        "paragraphs": [
            "何以长惆怅，人生似朝菌。",
            "那堪数十年，亲旧凋落尽。",
            "以此思自哀，哀情不可忍。",
            "奈何当奈何，托体归山隐。"
        ],
        "notes": "",
        "id": "42265eae1197f1a093c461addeaab00a"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二五一",
        "preface": "",
        "paragraphs": [
            "䍀缕关前业，莫诃今日身。",
            "若言由冢墓，个是极痴人。",
            "到头君作鬼，岂令男女贫。",
            "皎然易解事，作么无精神。"
        ],
        "notes": "",
        "id": "2cc8cf8c990e2f02f6769a996550274b"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二五二",
        "preface": "",
        "paragraphs": [
            "我见黄河水，凡经几度清。",
            "水流如急箭，人世若浮萍。",
            "痴属根本业，无明烦恼阬。",
            "轮回几许劫，只为造迷盲。"
        ],
        "notes": "",
        "id": "184b1343295d10d6e2a02b121e4c8283"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二五三",
        "preface": "",
        "paragraphs": [
            "二仪既开辟，人乃居其中。",
            "迷汝即吐雾，醒汝即吹风。",
            "惜汝即富贵，夺汝即贫穷。",
            "碌碌群汉子，万事由天公。"
        ],
        "notes": "",
        "id": "5a164c78c2ce8b1a0ab151e75536bc1d"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二五四",
        "preface": "",
        "paragraphs": [
            "余劝诸稚子，急离火宅中。",
            "三车在门外，载你免飘蓬。",
            "露地四衢坐，当天万事空。",
            "十方无上下，来去任西东。",
            "若得个中意，纵横处处通。"
        ],
        "notes": "",
        "id": "bcbb1cafc798cbf9ff0e12d039ab343a"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二五五",
        "preface": "",
        "paragraphs": [
            "可叹浮生人，悠悠何日了。",
            "朝朝无闲时，年年不觉老。",
            "总为求衣食，令心生烦恼。",
            "扰扰百千年，去来三恶道。"
        ],
        "notes": "",
        "id": "ea0be66cfc745de80dc03eddf8503c6f"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二五六",
        "preface": "",
        "paragraphs": [
            "时人寻云路，云路杳无踪。",
            "山高多险峻，涧阔少玲珑。",
            "碧嶂前兼后，白云西复东。",
            "欲知云路处，云路在虚空。"
        ],
        "notes": "",
        "id": "9993ef5c9cf6b036e2444f3525411cd3"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二五七",
        "preface": "",
        "paragraphs": [
            "寒山栖隐处，绝得杂人过。",
            "时逢林内鸟，相共唱山歌。",
            "瑞草联谿谷，老松枕嵯峨。",
            "可观无事客，憩歇在岩阿。"
        ],
        "notes": "",
        "id": "c9e6a37517358501767fb4d43221a96a"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二五八",
        "preface": "",
        "paragraphs": [
            "五岳俱成粉，须弥一寸山。",
            "大海一滴水，吸入在心田。",
            "生长菩提子，徧盖天中天。",
            "语汝慕道者，慎莫绕十缠。"
        ],
        "notes": "",
        "id": "9b422594b4a4edb2ee74fe684aaf53c8"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二五九",
        "preface": "",
        "paragraphs": [
            "无衣自访觅，莫共狐谋裘。",
            "无食自采取，莫共羊谋羞。",
            "借皮兼借肉，怀叹复怀愁。",
            "皆缘义失所，衣食常不周。"
        ],
        "notes": "",
        "id": "ff69d15fa9ece74861b8d47f7c508fe3"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二百六十",
        "preface": "",
        "paragraphs": [
            "自羡山间乐，逍遥无倚托。",
            "逐日食残躯，闲思无所作。",
            "时披古佛书，往往登石阁。",
            "下窥千尺崖，上有云盘泊。",
            "寒月冷飕飕，身似孤飞鹤。"
        ],
        "notes": "",
        "id": "00ab974f49b7a067f1bc7eb2a4dc42b2"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二六一",
        "preface": "",
        "paragraphs": [
            "我见转轮王，千子常围绕。",
            "十善化四天，庄严多七宝。",
            "七宝镇随身，庄严甚妙好。",
            "一朝福报尽，犹若栖芦鸟。",
            "还作牛领虫，六趣受业道。",
            "况复诸凡夫，无常岂长保。",
            "生死如旋火，轮回似麻稻。",
            "不解早觉悟，为人枉虚老。"
        ],
        "notes": "",
        "id": "28818c9034d4ef25d7ff7fb0e5b5fe41"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二六二",
        "preface": "",
        "paragraphs": [
            "平野水宽阔，丹丘连四明。",
            "仙都最高秀，群峰耸翠屏。",
            "远远望何极，矹矹势相迎。",
            "独标海隅外，处处播嘉名。"
        ],
        "notes": "",
        "id": "ddb303999843714156b4e1d6e88bb801"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二六三",
        "preface": "",
        "paragraphs": [
            "可贵一名山，七宝何能比。",
            "松月飕飕冷，云霞片片起。",
            "匼匝几重山，回还多少里。",
            "谿涧静澄澄，快活无穷已。"
        ],
        "notes": "",
        "id": "dafe9f5bed49e39a96e23891764f2c8c"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二六四",
        "preface": "",
        "paragraphs": [
            "我见世间人，生而还复死。",
            "昨朝犹二八，壮气胸襟士。",
            "如今七十过，力困形憔悴。",
            "恰似春日花，朝开夜落尔。"
        ],
        "notes": "",
        "id": "fa9fabf6f6e856eeaf07422d2aade4ec"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二六五",
        "preface": "",
        "paragraphs": [
            "回耸霄汉外，云里路岧峣。",
            "瀑布千丈流，如铺练一条。",
            "下有栖心窟，横安定命桥。",
            "雄雄镇世界，天台名独超。"
        ],
        "notes": "",
        "id": "ae48f747d30559a5eb84d1f31c925a16"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二六六",
        "preface": "",
        "paragraphs": [
            "盘陀石上坐，谿涧冷凄凄。",
            "静玩偏嘉丽，虚岩蒙雾迷。",
            "怡然憩歇处，日斜树影低。",
            "我自观心地，莲花出淤泥。"
        ],
        "notes": "",
        "id": "b797a71bccccf0cb7482ed758c8aa2ab"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二六七",
        "preface": "",
        "paragraphs": [
            "隐士遁人间，多向山中眠。",
            "青萝疎麓麓，碧涧响联联。",
            "腾腾且安乐，悠悠自清闲。",
            "免有染世事，心静如白莲。"
        ],
        "notes": "",
        "id": "603a0edc9a52f367284d24e942f62093"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二六八",
        "preface": "",
        "paragraphs": [
            "寄语食肉汉，食时无逗遛。",
            "今生过去种，未来今日修。",
            "只取今日美，不畏来生忧。",
            "老鼠入饭瓮，虽饱难出头。"
        ],
        "notes": "",
        "id": "471e25c76269ee891f5e618d0b7ef38b"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二六九",
        "preface": "",
        "paragraphs": [
            "自从出家后，渐得养生趣。",
            "伸缩四肢全，勤听六根具。",
            "褐衣随春冬，粝食供朝暮。",
            "今日恳恳修，愿与佛相遇。"
        ],
        "notes": "",
        "id": "8fbca63b8d10f7f129e0524f05a8de75"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二百七十",
        "preface": "",
        "paragraphs": [
            "五言五百篇，七字七十九。",
            "三字二十一，都来六百首。",
            "一例书岩石，自夸云好手。",
            "若能会我诗，真是如来母。"
        ],
        "notes": "",
        "id": "eafbaf3d9e2e210ab17e94f65e2324e1"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二七一",
        "preface": "",
        "paragraphs": [
            "世事绕悠悠，贪生早晚休。",
            "研尽大地石，何时得歇头。",
            "四时周变易，八节急如流。",
            "为报火宅主，露地骑白牛。"
        ],
        "notes": "",
        "id": "794a768d48c3a1aa107ca4628325be9e"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二七二",
        "preface": "",
        "paragraphs": [
            "可笑五阴窟，四虵共同居。",
            "黑暗无明烛，三毒递相驱。",
            "伴党六个贼，劫掠法财珠。",
            "斩却魔军辈，安泰湛如苏。"
        ],
        "notes": "",
        "id": "5a7aad754557103052a5385b21d3597d"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二七三",
        "preface": "",
        "paragraphs": [
            "常闻汉武帝，爰及秦始皇。",
            "俱好神仙术，延年竟不长。",
            "金台既摧折，沙丘遂灭亡。",
            "茂陵与骊岳，今日草茫茫。"
        ],
        "notes": "",
        "id": "05d1a4196085f49235fbd7a10fbfb4e9"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二七四",
        "preface": "",
        "paragraphs": [
            "忆得二十年，徐步国清归。",
            "国清寺中人，尽道寒山痴。",
            "痴人何用疑，疑不解寻思。",
            "我尚自不识，是伊争得知。",
            "低头不用问，问得复何为。",
            "有人来骂我，分明了了知。",
            "虽然不应对，却是得便宜。"
        ],
        "notes": "",
        "id": "9817370f80f7391f62308c4a27f1b9f2"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二七五",
        "preface": "",
        "paragraphs": [
            "语你出家辈，何名为出家。",
            "奢华求养活，继缀族姓家。",
            "美舌甜唇觜，谄曲心钩加。",
            "终日礼道场，持经置功课。",
            "𬬻烧神佛香，打钟高声和。",
            "六时学客舂，昼夜不得卧。",
            "只为爱钱财，心中不脱洒。",
            "见他高道人，却嫌诽谤骂。",
            "驴屎比麝香，苦哉佛陀耶。",
            "又见出家儿，有力及无力。",
            "上上高节者，鬼神钦道德。",
            "君王分辇坐，诸侯拜迎逆。",
            "堪为世福田，世人须保惜。",
            "下下低愚者，诈现多求觅。",
            "浊滥即可知，愚痴爱财色。",
            "著却福田衣，种田讨衣食。",
            "作债税牛犂，为事不忠直。",
            "朝朝行弊恶，往往痛臀脊。",
            "不解善思量，地狱苦无极。",
            "一朝著病缠，三年卧床席。",
            "亦有真佛性，翻作无明贼。",
            "南无佛陀耶，远远求弥勒。"
        ],
        "notes": "",
        "id": "f4536a0c783e0c5e5d694f8e4e1d7ac1"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二七六",
        "preface": "",
        "paragraphs": [
            "寒岩深更好，无人行此道。",
            "白云高岫闲，青嶂孤猨啸。",
            "我更何所亲，畅志自宜老。",
            "形容寒暑迁，心珠甚可保。"
        ],
        "notes": "",
        "id": "c6fdb1777c8d50e1a31d1012b4fb76f5"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二七七",
        "preface": "",
        "paragraphs": [
            "岩前独静坐，圆月当天耀。",
            "万象影现中，一轮本无照。",
            "廓然神自清，含虚洞玄妙。",
            "因指见其月，月是心枢要。"
        ],
        "notes": "",
        "id": "a06f7af661bdcab51ee7ce925d1c3d3a"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二七八",
        "preface": "",
        "paragraphs": [
            "本志慕道伦，道伦常获亲。",
            "时逢杜源客，每接话禅宾。",
            "谈玄月明夜，探理日临晨。",
            "万机俱泯迹，方识本来人。"
        ],
        "notes": "",
        "id": "33cff5f94e1b11ec382f50bd2caa21ab"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二七九",
        "preface": "",
        "paragraphs": [
            "元非隐逸士，自号山林人。",
            "仕鲁蒙帻帛，且爱裹疎巾。",
            "道有巢许操，耻为尧舜臣。",
            "猕猴罩帽子，学人避风尘。"
        ],
        "notes": "",
        "id": "91ff5a42bd648b145649f58ca94c8f8b"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二百八十",
        "preface": "",
        "paragraphs": [
            "自古诸哲人，不见有长存。",
            "生而还复死，尽变作灰尘。",
            "积骨如毘富，别泪成海津。",
            "唯有空名在，岂免生死轮。"
        ],
        "notes": "",
        "id": "edb115d03d5fd6301da81b543ab0f996"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二八一",
        "preface": "",
        "paragraphs": [
            "今日岩前坐，坐久烟云收。",
            "一道清谿冷，千寻碧嶂头。",
            "白云朝影静，明月夜光浮。",
            "身上无尘垢，心中那更忧。"
        ],
        "notes": "",
        "id": "077ad09023aa95b4b9ccce44277819d5"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二八二",
        "preface": "",
        "paragraphs": [
            "千云万水间，中有一闲士。",
            "白日游青山，夜归岩下睡。",
            "倐尔过春秋，寂然无尘累。",
            "快哉何所依，静若秋江水。"
        ],
        "notes": "",
        "id": "e888e1f29df6069c1a8e1558282e3839"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二八三",
        "preface": "",
        "paragraphs": [
            "劝你休去来，莫恼他阎老。",
            "失脚入三途，粉骨遭千捣。",
            "长为地狱人，永隔今生道。",
            "勉你信余言，识取衣中宝。"
        ],
        "notes": "",
        "id": "758582ef025920a65914c8fb1b280424"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二八四",
        "preface": "",
        "paragraphs": [
            "世间一等流，诚堪与人笑。",
            "出家弊己身，诳俗将为道。",
            "虽著离尘衣，衣中多养蚤。",
            "不如归去来，识取心王好。"
        ],
        "notes": "",
        "id": "f5fbc67b2655254be1d5f270b4f36361"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二八五",
        "preface": "",
        "paragraphs": [
            "高高峰顶上，四顾极无边。",
            "独坐无人知，孤月照寒泉。",
            "泉中且无月，月自在青天。",
            "吟此一曲歌，歌终不是禅。"
        ],
        "notes": "",
        "id": "345af4ffddc94442b99b5659bad88fb6"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二八六",
        "preface": "",
        "paragraphs": [
            "有个王秀才，笑我诗多失。",
            "云不识蜂腰，仍不会鹤膝。",
            "平侧不解压，凡言取次出。",
            "我笑你作诗，如盲徒咏日。"
        ],
        "notes": "",
        "id": "c5d12636c223ceb54e8b6bd7234b1578"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二八七",
        "preface": "",
        "paragraphs": [
            "我住在村乡，无爷亦无娘。",
            "无名无姓第，人唤作张王。",
            "并无人教我，贫贱也寻常。",
            "自怜心的实，坚固等金刚。"
        ],
        "notes": "",
        "id": "048535d56c60be7246aaa0accd2b7b7b"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二八八",
        "preface": "",
        "paragraphs": [
            "寒山出此语，此语无人信。",
            "蜜甜足人尝，黄蘖苦难近。",
            "顺情生喜悦，逆意多瞋恨。",
            "但看木傀儡，弄了一场困。"
        ],
        "notes": "",
        "id": "c8a62129b3046bc3e09eb22cfd9a646e"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二八九",
        "preface": "",
        "paragraphs": [
            "我见人转经，依他言语会。",
            "口转心不转，心口相违背。",
            "心真无委曲，不作诸缠盖。",
            "但且自省躬，莫觅他替代。",
            "可中作得主，是知无内外。"
        ],
        "notes": "",
        "id": "870f1bb41fcc0d618a35d836c5dc6cf8"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二百九十",
        "preface": "",
        "paragraphs": [
            "寒山唯白云，寂寂绝埃尘。",
            "草座山家有，孤灯明月轮。",
            "石床临碧沼，虎鹿每为邻。",
            "自羡幽居乐，长为象外人。"
        ],
        "notes": "",
        "id": "2757e21008588d194d4c81509a5c60d4"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二九一",
        "preface": "",
        "paragraphs": [
            "鹿生深林中，饮水而食草。",
            "伸脚树下眠，可怜无烦恼。",
            "系之在华堂，肴饍极肥好。",
            "终日不肯尝，形容转枯槁。"
        ],
        "notes": "",
        "id": "23a77f833fc1e14198c5ffa2556b2869"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二九二",
        "preface": "",
        "paragraphs": [
            "花上黄莺子，𠴨𠴨声可怜。",
            "美人颜似玉，对此弄鸣弦。",
            "玩之能不足，眷恋在龆年。",
            "花飞鸟亦散，洒泪秋风前。"
        ],
        "notes": "",
        "id": "d52def7147a15751b3fa67385684b7c4"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二九三",
        "preface": "",
        "paragraphs": [
            "栖迟寒岩下，偏讶最幽奇。",
            "携篮采山茹，挈笼摘果归。",
            "䔫斋敷茅坐，啜啄食紫芝。",
            "清沼濯瓢钵，杂和煮稠稀。",
            "当阳拥裘坐，闲读古人诗。"
        ],
        "notes": "",
        "id": "736dd1402f5aec48d4092a8deefb3a31"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二九四",
        "preface": "",
        "paragraphs": [
            "昔日经行处，今复七十年。",
            "故人无来往，埋在古冢间。",
            "余今头已白，犹守片云山。",
            "为报后来子，何不读古言。"
        ],
        "notes": "",
        "id": "6e01451a9d87048c2f1c3fa2f312f122"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二九五",
        "preface": "",
        "paragraphs": [
            "欲向东岩去，于今无量年。",
            "昨来攀葛上，半路困风烟。",
            "径窄衣难进，苔黏履不全。",
            "住兹丹桂下，且枕白云眠。"
        ],
        "notes": "",
        "id": "1038de728c210796fffc7c8517843395"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二九六",
        "preface": "",
        "paragraphs": [
            "我见利智人，观者便知意。",
            "不假寻文字，直入如来地。",
            "心不逐诸缘，意根不妄起。",
            "心意不生时，内外无余事。"
        ],
        "notes": "",
        "id": "d6625c86139ae0ea7ac37535e34c60ff"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二九七",
        "preface": "",
        "paragraphs": [
            "身著空花衣，足蹑龟毛履。",
            "手把兔角弓，拟射无明鬼。"
        ],
        "notes": "",
        "id": "c722fd24c5b1f46207e107ac3822e554"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二九八",
        "preface": "",
        "paragraphs": [
            "君看叶里花，能得几时好。",
            "今日畏人攀，明朝待谁埽。",
            "可怜娇艳情，年多转成老。",
            "将世比于花，红颜岂长保。"
        ],
        "notes": "",
        "id": "deeafd0cc3df7997b7c915f66e6ef00e"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 二九九",
        "preface": "",
        "paragraphs": [
            "画栋非吾宅，松林是我家。",
            "一生俄尔过，万事莫言赊。",
            "济渡不造筏，漂沦为采花。",
            "善根今未种，何日见生芽。"
        ],
        "notes": "",
        "id": "13c402ab8fd64bd41be3941479886389"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 三百",
        "preface": "",
        "paragraphs": [
            "出生三十年，当游千万里。",
            "行江青草合，入塞红尘起。",
            "炼药空求仙，读书兼咏史。",
            "今日归寒山，枕流兼洗耳。"
        ],
        "notes": "",
        "id": "058bba89dd4a13a4ac97e44e28abfa85"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 三百一",
        "preface": "",
        "paragraphs": [
            "寒山无漏岩，其岩甚济要。",
            "八风吹不动，万古人传妙。",
            "寂寂好安居，空空离讥诮。",
            "孤月夜长明，圆日常来照。",
            "虎丘兼虎谿，不用相呼召。",
            "世间有王傅，莫把同周邵。",
            "我自遯寒岩，快活长歌笑。"
        ],
        "notes": "",
        "id": "e1876d6d95a9d23c26bd05f483decc33"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 三百二",
        "preface": "",
        "paragraphs": [
            "沙门不持戒，道士不服药。",
            "自古多少贤，尽在青山脚。"
        ],
        "notes": "",
        "id": "29822e55213c8d4ac7463b2508e47a7e"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗三百三首 三百三",
        "preface": "",
        "paragraphs": [
            "有人笑我诗，我诗合典雅。",
            "不烦郑氏笺，岂用毛公解。",
            "不恨会人稀，只为知音寡。",
            "若遣趁宫商，余病莫能罢。",
            "忽遇明眼人，即自流天下。"
        ],
        "notes": "",
        "id": "aaf4799a04e68f27f577f8638ee330b4"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "三字诗六首 一",
        "preface": "",
        "paragraphs": [
            "寒山道，无人到。",
            "若能行，称十号。",
            "有蝉鸣，无鸦噪。",
            "黄叶落，白云扫。",
            "石磊磊，山隩隩。",
            "我独居，名善导。",
            "子细看，何相好。"
        ],
        "notes": "",
        "id": "653c84e8b9448a7caa43bc730bd8a616"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "三字诗六首 二",
        "preface": "",
        "paragraphs": [
            "寒山寒，冰锁石。",
            "藏山青，现雪白。",
            "日出照，一时释。",
            "从兹暖，养老客。"
        ],
        "notes": "",
        "id": "762fd602d3f0c19cb66d9422682e5a54"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "三字诗六首 三",
        "preface": "",
        "paragraphs": [
            "我居山，勿人识。",
            "白云中，常寂寂。"
        ],
        "notes": "",
        "id": "2a0d5a5c5ebd6c49ad541e69a4e07963"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "三字诗六首 四",
        "preface": "",
        "paragraphs": [
            "寒山深，称我心。",
            "纯白石，勿黄金。",
            "泉声响，抚伯琴。",
            "有子期，辨此音。"
        ],
        "notes": "",
        "id": "1ef4cbd41e560e12d87916298aca0672"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "三字诗六首 五",
        "preface": "",
        "paragraphs": [
            "重岩中，足清风。",
            "扇不摇，凉冷通。",
            "明月照，白云笼。",
            "独自坐，一老翁。"
        ],
        "notes": "",
        "id": "5f0a3a57e63da4882d5076e10a244532"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "三字诗六首 六",
        "preface": "",
        "paragraphs": [
            "寒山子，长如是。",
            "独自居，不生死。"
        ],
        "notes": "",
        "id": "fa2e0a02aa41c51de11da96774e4c3e0"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "拾遗二首新添 一",
        "preface": "",
        "paragraphs": [
            "我见世间人，个个争意气。",
            "一朝忽然死，只得一片地。",
            "阔四尺，长丈二。",
            "汝若会出来争意气，我与汝立碑记。"
        ],
        "notes": "",
        "id": "7b1b56aedcb711561a7063e89ee4c245"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "拾遗二首新添 二",
        "preface": "",
        "paragraphs": [
            "家有寒山诗，胜汝看经卷。",
            "书放屏风上，时时看一徧。"
        ],
        "notes": "",
        "id": "ab01917fa6f4bd94463de11a878b62fc"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "杂诗",
        "preface": "",
        "paragraphs": [
            "无嗔即是戒，心净即出家。",
            "我性与汝合，一切法无差。",
            "（《万首唐人绝句补》十）（《宗镜镜》卷二四、《五灯会元》卷二收此诗为拾得作。",
            "）。"
        ],
        "notes": "",
        "id": "5871862610cbe20638823dc8a6471dda"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗 一",
        "preface": "",
        "paragraphs": [
            "梵志死去来，魂识（《天圣广灯录》作「魄」）见阎老。",
            "读尽百王书，未免（《天圣广灯录》作「不兑」）受捶拷。",
            "一称南无佛，皆以成佛道。",
            "（见《续藏经》本五代风穴延沼禅师《风穴语录》、《天圣广灯录》卷十五、《古尊宿语录》卷七《风穴禅师语录》、《五灯会元》卷十一引）。"
        ],
        "notes": "",
        "id": "26069082fbe1ca9a6908cb8ac23bd9e8"
    },
    {
        "author": "寒山",
        "dynasty": "唐",
        "type": "诗",
        "rhythmic": "",
        "title": "诗 二",
        "preface": "",
        "paragraphs": [
            "井底生红尘，高峰起波（《五灯会元》作「白」）浪。",
            "石女生石儿，龟毛寸寸长。",
            "若要学菩提，但看此牓（《五灯会元》作「模」）样。",
            "（《天圣广灯录》卷二十三、《五灯会元》卷十五）。"
        ],
        "notes": "",
        "id": "45c23b7308448e42d4194335dc866d80"
    }
]