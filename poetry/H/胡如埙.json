[
    {
        "author": "胡如埙",
        "dynasty": "宋",
        "type": "诗",
        "rhythmic": "",
        "title": "题舒啸馆二首  其一",
        "preface": "",
        "paragraphs": [
            "堤边草色绿茸茸，堤上桃花落尽红。",
            "细雨斜风三月暮，一年春事客愁中。"
        ],
        "notes": "",
        "id": "77b9aa526bc8ab48e044aa38c1c3015c"
    },
    {
        "author": "胡如埙",
        "dynasty": "宋",
        "type": "诗",
        "rhythmic": "",
        "title": "题舒啸馆二首  其二",
        "preface": "",
        "paragraphs": [
            "楼前春水碧弯环，柳外愁心千叠山。",
            "立尽残阳人不见，东风无赖莫凭阑。"
        ],
        "notes": "",
        "id": "07a1677e8ea90a016becdeae0b875389"
    },
    {
        "author": "胡如埙",
        "dynasty": "宋",
        "type": "诗",
        "rhythmic": "",
        "title": "答大年马丞相",
        "preface": "",
        "paragraphs": [
            "人生寄浮云，世味如嚼蜡。",
            "宁分螬半食，肯逐乌三匝。",
            "纷纷相彼我，此道方噂沓。",
            "君看王孙猨，爱恶卒难合。",
            "吾侪异市道，所贵相知心。",
            "临分倾意气，泣下时沾襟。",
            "古来耿介士，不憩恶木阴。",
            "茫茫天宇间，四顾徒悲吟。"
        ],
        "notes": "",
        "id": "e54852ec318db4e105c5bc541ffb122d"
    },
    {
        "author": "胡如埙",
        "dynasty": "宋",
        "type": "诗",
        "rhythmic": "",
        "title": "答吴尚书",
        "preface": "",
        "paragraphs": [
            "豫让能报国，程婴能保孤。",
            "虽复千万年，名与日月俱。",
            "即今天壤间，斯人焉可无。",
            "临风每遐想，泫然重嗟吁。"
        ],
        "notes": "",
        "id": "04d6c8fc2ba3eaeae85221b7c7d1e093"
    },
    {
        "author": "胡如埙",
        "dynasty": "宋",
        "type": "诗",
        "rhythmic": "",
        "title": "后答吴尚书",
        "preface": "",
        "paragraphs": [
            "渥漥困盐车，帖耳声复吞。",
            "驽骀饱栈豆，嘶鸣尚轩轩。",
            "向来沟中断，青黄即牺樽。",
            "薰莸既同器，玉石且俱燔。",
            "物理安可齐，我今欲忘言。"
        ],
        "notes": "",
        "id": "108e901f19497c967a9420054fe1a35d"
    }
]