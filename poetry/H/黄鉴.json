[
    {
        "author": "黄鉴",
        "dynasty": "宋",
        "type": "诗",
        "rhythmic": "",
        "title": "送李殿省赴任常熟",
        "preface": "",
        "paragraphs": [
            "吴山紫翠倚晴空，潘令风流向此中。",
            "雨饱公田方稼稔，春生香径杂葩红。",
            "彩舻衔尾凌波驶，頳鲤骈头荐俎丰。",
            "玉季情深重暌索，南云延脰接飞鸿。"
        ],
        "notes": "",
        "id": "9b5db19838441f12fa3068522bb6a42c"
    },
    {
        "author": "黄鉴",
        "dynasty": "宋",
        "type": "诗",
        "rhythmic": "",
        "title": "送梵才大师归天台",
        "preface": "",
        "paragraphs": [
            "城阙厌纷华，山泉乐清适。",
            "瞥然浮杯归，远思浩无极。",
            "珍篇蔼昼评，净义留泰译。",
            "平生雾霞衣，倏变兰蒲色。",
            "美号宠弥天，端居馆香积。",
            "孤踪共鸟还，情愔避高弋。",
            "烟波一叶舟，风雨两镮锡。",
            "佛垅有幽栖，鹰房多善识。",
            "把尘话空无，百虑从此息。",
            "回瞻辇寺居，不及莓苔石。"
        ],
        "notes": "",
        "id": "c3de2ab50ae5ba6be8f5706e21a0a671"
    },
    {
        "author": "黄鉴",
        "dynasty": "宋",
        "type": "诗",
        "rhythmic": "",
        "title": "石门岩壁",
        "preface": "",
        "paragraphs": [
            "峭壁矗云三峡里，急湍翻雪五湖边。",
            "何年造物施神力，移到褒中小有天。"
        ],
        "notes": "",
        "id": "d10fcfd073aaf854dcceefa943e4189f"
    },
    {
        "author": "黄鉴",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "游鱼波上游。"
        ],
        "notes": "",
        "id": "103bf575c620e55a3ada3a287d72dffc"
    },
    {
        "author": "黄鉴",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "远水涵空迷极目，落花如雾拥归轩。"
        ],
        "notes": "",
        "id": "daa29b60a91811e04cc7615bf1e1c257"
    },
    {
        "author": "黄鉴",
        "dynasty": "宋",
        "type": "诗",
        "rhythmic": "",
        "title": "过安仁",
        "preface": "",
        "paragraphs": [
            "早发磐溪挂短篷，朔风吹雨晓蒙蒙。",
            "润含野色沾衣湿，暖逐春光养土融。",
            "图画宛然山远近，人家对住水西东。",
            "驿亭记得停车处，枫树曾连夕照红。"
        ],
        "notes": "",
        "id": "716897dda7d7cd52eaaa032fb8d0f3cf"
    },
    {
        "author": "黄鉴",
        "dynasty": "宋",
        "type": "诗",
        "rhythmic": "",
        "title": "虎啸岩",
        "preface": "",
        "paragraphs": [
            "探奇乍入升真洞，泛度先来觅虎溪。",
            "劈立高岩容广厦，纡回流水称幽栖。",
            "楼台错落通窗牖，石磴参差藉杖藜。",
            "无数风光供骋望，更闻山鸟向林啼。"
        ],
        "notes": "",
        "id": "386f52711021e065ec8cc45e2702d60a"
    }
]