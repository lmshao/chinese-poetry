[
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "读史感兴  其一",
        "preface": "",
        "paragraphs": [
            "人为五行精，二气相循环。",
            "阳明发天秀，隠约超龙蟠。",
            "如何椒兰芳，苦厄萧艾繁。",
            "良玉必火浴，利刃因崖刓。",
            "大钧虽无垠，岳降亦甚难。"
        ],
        "notes": "",
        "id": "e102d15c75c546ffdd9fb2604e261e78"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "读史感兴  其二",
        "preface": "",
        "paragraphs": [
            "空山有大木，琅玕叶敷腴。",
            "末至更摧落，岂复润朽株。",
            "东西四百载，天明拱黄图。",
            "哀哀李杜死，诸贤亦沦胥。",
            "庸蜀反初燃，大厦终难扶。",
            "长怀追爽鸠，谁复来此居。"
        ],
        "notes": "",
        "id": "a1a113913370472b5601a2f1643a80d6"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "读史感兴  其三",
        "preface": "",
        "paragraphs": [
            "典午固薄德，南风扇群污。",
            "痴儿各翻覆，血刃起相屠。",
            "老羝作人语，海上生羊鱼。",
            "山东二百州，白日栖群胡。",
            "更擅年代足，文皇受干符。",
            "泰少否则长，岂亦天意欤。"
        ],
        "notes": "",
        "id": "8a0e1749458932f647a667deb08f4bd8"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "读史感兴  其四",
        "preface": "",
        "paragraphs": [
            "断鳌几何年，八极俨不动。",
            "当是有枢纽，铁网络纤空。",
            "偷儿睨斗柄，赤手掣天栋。",
            "愁杀地上人，覆压万古痛。",
            "书生见事浅，十算九不中。",
            "岂徒书生罪，要与六籍共。"
        ],
        "notes": "",
        "id": "49199487a4e66200d14a86a9e5c70f90"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "读史感兴  其五",
        "preface": "",
        "paragraphs": [
            "子胡讥神仙，仙人轻薄俗。",
            "轩冕既非荣，刀锯况多辱。",
            "惟能小万物，是以超五欲。",
            "栖琼得轻安，镂玉记华馥。",
            "一咏太始音，灵芝悟前夙。",
            "小谪未可遗，裁书系鹤足。"
        ],
        "notes": "",
        "id": "3b7229feb23de25fb8bb8bbd678dda99"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "读史感兴  其六",
        "preface": "",
        "paragraphs": [
            "仙栖固多名，世但知蓬莱。",
            "九州复九州，广大莫可该。",
            "翩翩牧鹤童，巧笑如婴孩。",
            "授我紫玄章，归路玉笛哀。",
            "苍寒不可觅，但有清风来。",
            "偪仄宁久居，浮生多尘埃。"
        ],
        "notes": "",
        "id": "0268f9ceabeb2c68acd86b964b39a136"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "和陶  其一",
        "preface": "",
        "paragraphs": [
            "志士方进身，恨不以羽飞。",
            "束缚归山冈，竟为人所悲。",
            "白杨夜萧萧，顾此何足依。",
            "百岁会有尽，智愚同所归。",
            "奈此后之人，未老形已衰。",
            "有酒不暇饮，而恐心事违。"
        ],
        "notes": "",
        "id": "fb9720b2f066e779aaecb1a62e26abe1"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "和陶  其二",
        "preface": "",
        "paragraphs": [
            "林表有宿霭，谷鸟相啾喧。",
            "听此心烦劳，启窗西南偏。",
            "天气总未佳，白云生陇山。",
            "欲访云间人，雨至或未还。",
            "拨灰书且住，首肯心中言。"
        ],
        "notes": "",
        "id": "30f682e731e5a56ae88c00dc065cb8c8"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "和陶  其三",
        "preface": "",
        "paragraphs": [
            "黄河一再清，似是上古时。",
            "风雅久已降，后来无文辞。",
            "清风日沦落，世道皆如兹。",
            "工华不工实，此话我所疑。",
            "文章有心印，昔人端不欺。",
            "但恨智者少，吾亦少卑之。"
        ],
        "notes": "",
        "id": "4a3ff262dc398fd28a2bf25c3e2a694f"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "和陶  其四",
        "preface": "",
        "paragraphs": [
            "上有碧松林，下有白石道。",
            "中有学仙人，自号枯松老。",
            "蜕身千岁余，坐息如木槁。",
            "面目剧严冷，但道空虚好。",
            "袖出天甲书，意色轻鸿宝。",
            "此老诚可人，吾欲从师表。"
        ],
        "notes": "",
        "id": "013b68a9751b7a5a7d9487e18dec6841"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "和陶  其五",
        "preface": "",
        "paragraphs": [
            "牧牛上阳坡，角挂上下经。",
            "吴童歌且谣，旨趣皆混成。",
            "东西两山间，饱见日月更。",
            "归来松阴凉，夕阳满前庭。",
            "黄叶从风翻，萧飒草际鸣。",
            "再拜谢天公，赋此小人情。"
        ],
        "notes": "",
        "id": "d0ca934da20aa5c4fc1e892625271784"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "长歌行",
        "preface": "",
        "paragraphs": [
            "君不见游尘着空生九州，人其中间悬两眸。",
            "杨花化萍无根蒂，风消水长东西流。",
            "红南下湿人易老，过尽岁年还草草。",
            "长留白日照人间，榆柳浮生转枯槁。",
            "毬纹带绕千花黄，青娥攒眉眉细长。",
            "莫言一尊千万寿，乃翁身命属渠手。",
            "长安城中鬼笑人，水底纸钱能不朽。",
            "今人不见古人心，古人不见今人事。",
            "天上若无长生人，即是古人都尽死。",
            "金凫银雁满江湖，神光夜夜开黄垆。",
            "年经月纬三百卷，平生欲作何人书。",
            "古人去去留不得，我些古人三太息。",
            "今人莫诧山石牢，更后十年人不识。"
        ],
        "notes": "",
        "id": "b2c79b5651d154e58aef0cfe6576163e"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "观化",
        "preface": "",
        "paragraphs": [
            "屋角有蜘蛛，结网大如箕。",
            "有来者蜻蜓，飞飞堕其围。",
            "嗟汝水之生，爬沙自足嬉。",
            "忽然凌空游，蜂虿避路驰。",
            "一朝婴祸罗，羽翼安所施。",
            "蜘蛛虽未出，狼狈已可期。",
            "我欲起救汝，正坐手足疲。",
            "噫吁嚱，悲弗悲，蜘蛛亦有黄雀随。",
            "百虫相残人不管，人兮食人天岂知。"
        ],
        "notes": "",
        "id": "9db9ded95dc8cbf422a5fc9f4c04c969"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "岁晚归自临川",
        "preface": "",
        "paragraphs": [
            "半世生群盗，穷年见乱离。",
            "出门偏念母，挟策欲干谁。",
            "雪重人踪绝，山寒火气低。",
            "平时来往地，满目尽忧疑。"
        ],
        "notes": "",
        "id": "8d28dcd1aa32e811eafecf4355448f5a"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "无恙",
        "preface": "",
        "paragraphs": [
            "北去初无恙，传疑路不通。",
            "戈鋋亭障密，牓牍训辞工。",
            "落日鸟飞急，空山花自红。",
            "若为能诅盗，桑匕斗星中。"
        ],
        "notes": "",
        "id": "33a1ef062f2fc6aa2979fb31006a92fd"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "题醉僧图",
        "preface": "",
        "paragraphs": [
            "僧之饮酒，地狱咫尺。",
            "此僧饮酒，天龙辟易。",
            "僧之饮酒，背面扺讳。",
            "此僧饮酒，口角觱沸。",
            "披毛带角即不理，倒阶卧路而已矣。",
            "一生般若几杯汤，个是逃禅真法子。",
            "不忧兜率不着渠，只忧兜率无酒酤。",
            "临行自谤不羞耻，至今留与人画图。",
            "画图得龙眠，画形兼画意。",
            "君看阿堵中，如如元不死。",
            "是卧是死谁得知，手中尚记携鸱夷。",
            "翻河倒海不救渴，安得余沥流于斯。",
            "我观此僧面孔真滑稽，醉中定解草圣并赋诗。",
            "当其幕天席地时，惜无人以笔墨随。",
            "纷纷散圣今何为，頼有一醉留其奇。",
            "君不见夜雨闭门难学柳下惠，又不见背水置阵古来惟有韩将军。"
        ],
        "notes": "",
        "id": "4bb2c11a18d2075602d752b655ba0541"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "南纪",
        "preface": "",
        "paragraphs": [
            "南纪沾王泽，涵濡已百年。",
            "故应逢小劫，何得怨苍天。",
            "旧观宁无日，浮生自可怜。",
            "永怀千古事，感慨泪涟涟。"
        ],
        "notes": "",
        "id": "2a3d255209fdef06cc5cdb412c3f4cdb"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "南丰道中  其一",
        "preface": "",
        "paragraphs": [
            "此县闻天下，披图且万家。",
            "螭头余佛屋，鹿角卧江沙。",
            "好与苏凋瘵，谁令息叹嗟。",
            "春风多少意，残竹映疏花。"
        ],
        "notes": "",
        "id": "96b29751a6b4e4712a6ccb605d16baf0"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "南丰道中  其二",
        "preface": "",
        "paragraphs": [
            "此亦勤农者，畬田半入云。",
            "龙蛇因尔杂，玉石故难分。",
            "天地其如数，江山未返魂。",
            "茅茨倦行李，何自戒重门。"
        ],
        "notes": "",
        "id": "04ec9a00839e20fe97aacfdc0af38239"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "南丰道中  其三",
        "preface": "",
        "paragraphs": [
            "此路通南国，于今人少行。",
            "遗民依庙住，旷野用锄耕。",
            "古木刀痕熟，空山鬼炎惊。",
            "犹闻宿师处，仓猝又招兵。"
        ],
        "notes": "",
        "id": "cc7bf19c3eaf18b8de22fc4305c82fea"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "南丰道中  其四",
        "preface": "",
        "paragraphs": [
            "想见承平日，兹为富庶乡。",
            "门庭存位置，井臼隔垣墙。",
            "草市宜区种，空村又夕阳。",
            "谁欤真致此，盗贼已天亡。"
        ],
        "notes": "",
        "id": "613a1e2cfdbf662720121f22ab5137dc"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "南丰道中  其五",
        "preface": "",
        "paragraphs": [
            "大村三伯辈，同此就天诛。",
            "锐欲取禾耳，那知暴骨乎。",
            "云疑鹅鹳阵，风想虎狼都。",
            "掩骼行春令，毋令长媚狐。"
        ],
        "notes": "",
        "id": "11186011f30105420e29a01bc1ba036d"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "晓行",
        "preface": "",
        "paragraphs": [
            "一水来不极，两山青欲连。",
            "夜雨瀑初涨，晓云路难缘。",
            "此宁有人迹，四顾风竹喧。",
            "渡桥复何归，倚崖桃初然。"
        ],
        "notes": "",
        "id": "a05cb2bea1323620fd60284d6e172319"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "晚立",
        "preface": "",
        "paragraphs": [
            "独游得荒蹊，晚意与心会。",
            "水声远才闻，山色静可对。",
            "鸟语林塘边，犬鸣篱落外。",
            "柴门未须关，月在东峰背。"
        ],
        "notes": "",
        "id": "8fb73bcca43fe37d84d0376934d18c88"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "古石",
        "preface": "",
        "paragraphs": [
            "赑屭窗前石，参差类虎螭。",
            "秋晴藓可剥，岁晏竹相宜。",
            "要自山川出，那知陵谷移。",
            "摩挲群玉瘦，风助马王悲。"
        ],
        "notes": "",
        "id": "200ed891649efc57ac2e7953a14eee7d"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "石头怀古",
        "preface": "",
        "paragraphs": [
            "长江日浩浩，跂予望淮南。",
            "禹画足广轮，王气分殽函。",
            "朝市一以建，蟠踞诚匪惭。",
            "中躔胡尘悲，六龙此停骖。",
            "衣冠幸有地，喙息頼未歼。",
            "岂惟时贤力，要是天险参。",
            "颇闻京洛墟，不救狐兔馋。",
            "厌难故有道，往悔宁非贪。",
            "前登石头路，得共北客谭。",
            "新秋带归鸿，落日随征帆。",
            "吊古意未厌，鼓钟已酣酣。"
        ],
        "notes": "",
        "id": "a00cfecacccc3bf0038fbdd934069ffc"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "金陵即事  其一",
        "preface": "",
        "paragraphs": [
            "东庵遗像宿尘埃，追想鸡声午梦回。",
            "只与钟山增九鼎，当时何似早归来。"
        ],
        "notes": "",
        "id": "6fe7f40e8e4b5db725cf751ce5b992f1"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "金陵即事  其二",
        "preface": "",
        "paragraphs": [
            "千年陈迹故难寻，向北山根识定林。",
            "丘壑独来差可意，断无人影古松阴。"
        ],
        "notes": "",
        "id": "dab4fb3a4517bb37d8f5c1d190879411"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "金陵即事  其三",
        "preface": "",
        "paragraphs": [
            "唐晋诸人骨已磨，龙蟠虎踞自山河。",
            "可怜不共羊昙见，奈此秦淮落照何。"
        ],
        "notes": "",
        "id": "78264a7c7ce1220b548eb7db728c1928"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "金陵即事  其四",
        "preface": "",
        "paragraphs": [
            "王谢风流自一时，长干古巷记乌衣。",
            "寻常百姓几番换，那有当年燕子飞。"
        ],
        "notes": "",
        "id": "6024b2d59f541e7d9781e70008fa2d2e"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "西域图",
        "preface": "",
        "paragraphs": [
            "大哉天地间，品类不可齐。",
            "谁为好事人，貌此县度西。",
            "松花琐碎沙草肥，是间可牧羊千蹄。",
            "可怜群鹿正走险，或尔剥割衣其皮。",
            "啜湩树桦尚有理，穴𩕳插齿吁何为。",
            "吾闻中原全盛时，重译解辫朝京师。",
            "怀方象胥饬乃事，幻人诡伎何能奇。",
            "煌煌烈祖鉴古作，玉斧画地分华夷。",
            "羌浑何者宅荥洛，蠕蠕异类方纷披。",
            "或为盘瓠孙，或为天狼妻。",
            "冠带之国尽狐兔，玉门万里那得知。",
            "还君此画双涕洟，愿赋周官王会诗。"
        ],
        "notes": "",
        "id": "682e87ed12ca28a0095f1e7c037df266"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "二桥图",
        "preface": "",
        "paragraphs": [
            "翔龙下卷江东土，孙郎初得桥家女。",
            "桥家本自重曹瞒，只鸡斗酒空酸楚。",
            "衿情正用留阿瑜，尚得人前称肺腑。",
            "百年王气竟销沉，妙写丹青娇欲语。",
            "香闺搦管记何书，并蔕芙蓉按花谱。",
            "那知不是未嫁时，本末无从勘彤史。",
            "词人多事管闲愁，铜雀纷纷底歌舞。",
            "尽强被发向黄垆，只与东阿传洛浦。"
        ],
        "notes": "",
        "id": "a358f3a1c0e61cfc5ca1833d3bca31c8"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "昭君行",
        "preface": "",
        "paragraphs": [
            "君不见未央前殿罗九宾，汉皇南面呼韩臣。",
            "无人作歌继大雅，至今遗恨悲昭君。",
            "丙殿春闲鬭冯傅，掖庭新花隔烟雾。",
            "票姚枉夺燕支山，玉颜竟上毡车去。",
            "人生流落那得知，不应画史嫌蛾眉。",
            "痴心只共琵琶语，归梦空随鸿雁飞。",
            "穹庐随分薄梳洗，世间祸福还相倚。",
            "上流厌人能几时，后来燕啄皇孙死。",
            "野狐落中高台倾，宫人斜边曲池平。",
            "千秋万岁总如此，谁似青冢年年青。"
        ],
        "notes": "",
        "id": "07e92068e5d38cf97f5783275497528d"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "次黄存之东皋韵  其一",
        "preface": "",
        "paragraphs": [
            "艺木东臯下，新荣冒水涯。",
            "锦机分箔閙，青子亚枝斜。",
            "犊角初生笋，龙须正引瓜。",
            "汲清双玉井，留客品尝茶。"
        ],
        "notes": "",
        "id": "e386391e0a770a265eeead8efe6bebae"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "次黄存之东皋韵  其二",
        "preface": "",
        "paragraphs": [
            "抱膝东臯下，春风又草庐。",
            "海仙将可见，溪友未宜疏。",
            "楷著祈年疏，闲笺种树书。",
            "西山颒烟雨，容易长嘉蔬。"
        ],
        "notes": "",
        "id": "a18e17f97c1c074f060d20293676bfce"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "次黄存之东皋韵  其三",
        "preface": "",
        "paragraphs": [
            "负耒东臯下，沟塍稻秫分。",
            "污邪争一溉，台笠事重耘。",
            "豳雅春称寿，秦讴岁劳勤。",
            "无功虚作传，农绩未如君。"
        ],
        "notes": "",
        "id": "22eed7da47fe20e8ef77fe7e1945e980"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "次黄存之东皋韵  其四",
        "preface": "",
        "paragraphs": [
            "挟册东臯下，从人笑未玄。",
            "传真秧马帖，参透牧牛篇。",
            "列岫窗前月，平湖坞外烟。",
            "似蒙稽古力，钟鼎岂其然。"
        ],
        "notes": "",
        "id": "2165db790c5b233449a722a14232a4e0"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "冬郊",
        "preface": "",
        "paragraphs": [
            "冬郊见初晴，空林夕阳软。",
            "归牛无人驱，欲涉行转缓。",
            "新藁明屋山，失喜鹊争唤。",
            "绝胜门外人，流冗及岁乱。"
        ],
        "notes": "",
        "id": "2c0915dbbe2ced0ffbb8040efdc97c72"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "送故",
        "preface": "",
        "paragraphs": [
            "履霜著余悲，送故或古风。",
            "幸会草木长，土脉验隠隆。",
            "共惟青鸟仙，倘亦知吾穷。",
            "落日起秀色，军峰在云中。"
        ],
        "notes": "",
        "id": "513931a650513cc3be07f6cea94c1d40"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "上天池寺  其一",
        "preface": "",
        "paragraphs": [
            "蟠际均衡岳，千峰独出群。",
            "鲲鹏从水击，翼轸验天文。",
            "旷野风行雨，曾霄日贯云。",
            "僧言兴废事，因念福王勋。"
        ],
        "notes": "",
        "id": "3f315bc538194b3990630f2979cb9600"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "上天池寺  其二",
        "preface": "",
        "paragraphs": [
            "始从平地望，宛在九霄中。",
            "不意身能到，平生心并空。",
            "江淮通好雨，日月会刚风。",
            "三伏凉如水，蟠拏想白龙。"
        ],
        "notes": "",
        "id": "4d25de55a2fa14da4f10fcef395542fd"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "上天池寺  其三",
        "preface": "",
        "paragraphs": [
            "今古无穷恨，山林只自豪。",
            "云行地欲尽，风立天相高。",
            "灵草如堪饵，浮生计可逃。",
            "人间何扰扰，万里一秋毫。"
        ],
        "notes": "",
        "id": "29267f89e456b3bcea40e544e276e53e"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "往年因读岳王传尝为之赋今过东林睹其遗像感而申颂之  其一",
        "preface": "",
        "paragraphs": [
            "将军英爽冠人豪，眼底山河累宝刀。",
            "青女护香天亦悮，黑龙饮渭数何逃。",
            "当时僧说松楸犯，今日人推阀阅高。",
            "珍重王孙方鼎贵，莫将歌舞替征袍。"
        ],
        "notes": "",
        "id": "1b3b21901f647ccea18da929cf7dca95"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "往年因读岳王传尝为之赋今过东林睹其遗像感而申颂之  其二",
        "preface": "",
        "paragraphs": [
            "欲坏长城岂自由，江人重唱白符鸠。",
            "熏天富贵还须尽，从古忠良类若仇。",
            "狱吏但能书牍背，相公终欲割鸿沟。",
            "书生志念闲无用，长想朱云地下游。"
        ],
        "notes": "",
        "id": "401c043b401ed888264a1621e425e594"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "近报  其一",
        "preface": "",
        "paragraphs": [
            "入春风雨恶情怀，谈柄谁资近报来。",
            "比岁时闻通国信，新年又说建行台。",
            "难言铁冶飞灰烬，易见铜驼出草莱。",
            "羌筦夜吹梅落尽，倚墙缭乱野花开。"
        ],
        "notes": "",
        "id": "ef53f3cdf4e62e50fd0af96afbe3ab1c"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "近报  其二",
        "preface": "",
        "paragraphs": [
            "青青塞草始知春，又见平林枣颊頳。",
            "蛇起天津流枉矢，鸟飞淮甸覆行尘。",
            "漆城按堵宁辞荫，石马沾沟会有神。",
            "千古睢阳无处觅，不知臧质是何人。"
        ],
        "notes": "",
        "id": "df47e7a3b9c632aaec88746472c0bd0a"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "玉壶即事",
        "preface": "",
        "paragraphs": [
            "雨过条风着柳芽，淡黄浅绿嫩如花。",
            "陂湖漾漾初侵路，蜂燕纷纷各理家。",
            "带郭园林仙苑近，送春船舫绣帘遮。",
            "芸窗倦倚何山翠，暖霭轻笼日脚斜。"
        ],
        "notes": "",
        "id": "eaa4591bea415ba580fee692b0ba3861"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "自广",
        "preface": "",
        "paragraphs": [
            "今古纷纷孰控抟，太平方寸豁忧端。",
            "后千年去人何似，外九州来天更宽。",
            "风雨南山飞霹雳，江湖北斗挂阑干。",
            "要知元命真消息，沧海神龙自屈蟠。"
        ],
        "notes": "",
        "id": "f29b98b6c71f0010448638c44bc9c923"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "次陈刚父见简韵  其一",
        "preface": "",
        "paragraphs": [
            "我居深山中，细哦求友篇。",
            "解后潮海滨，得此璧一联。",
            "山立古先民，期君能拍肩。",
            "茫茫宇宙心，楚楚东南贤。"
        ],
        "notes": "",
        "id": "36b19929c8792ba49f9e50285cff572e"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "次陈刚父见简韵  其二",
        "preface": "",
        "paragraphs": [
            "读书知姓名，心死非貌敬。",
            "昭回不在小，中天揭西柄。",
            "空山三木榻，绿满风雨径。",
            "岁寒毋忘我，细意匡山咏。"
        ],
        "notes": "",
        "id": "53395a4bded67ee70f34ffef62400f55"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "次陈刚父见简韵  其三",
        "preface": "",
        "paragraphs": [
            "呦呦苹野春，我友二三子。",
            "归山睡初足，涧壑秋风起。",
            "一瓣无尽香，黄云绕书几。",
            "别吟极隽永，形魂清九耳。"
        ],
        "notes": "",
        "id": "fa4ad82c4ce2a17476b0a1e7e60f320b"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "挽程孺人",
        "preface": "",
        "paragraphs": [
            "有炜遵彤管，无嫌各紫枢。",
            "清心能敏悟，雅性谢骄舒。",
            "奉诰期鸾彩，传经嘱凤雏。",
            "妙年仙格迅，琬琰不胜书。"
        ],
        "notes": "",
        "id": "e5dd44c7137525f711363ad729281246"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "绝句  其一",
        "preface": "",
        "paragraphs": [
            "乳燕飞飞帘影迟，不晴不雨晚春时。",
            "开窗纵目消书困，风送杨花落砚池。"
        ],
        "notes": "",
        "id": "0ccce9d9365f7c47bb6a420bf5200b55"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "绝句  其二",
        "preface": "",
        "paragraphs": [
            "琴剑平生叹薄游，云间春晚思如秋。",
            "梦回月浸书窗冷，身在吴松江尽头。"
        ],
        "notes": "",
        "id": "dd9a9e0aad51778e590da08ce6bc4c73"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "绝句  其三",
        "preface": "",
        "paragraphs": [
            "一室如窝且屈蟠，稍加糊幂得心宽。",
            "欲教禁足名安乐，只恐难支大暑寒。"
        ],
        "notes": "",
        "id": "55f5d9e38004b7075354b9d23f8527ca"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "绝句  其四",
        "preface": "",
        "paragraphs": [
            "莫怪人言济叔痴，东行西去又思归。",
            "儿童旧读从温故，一笑今朝到式微。"
        ],
        "notes": "",
        "id": "c0c6354693f1abe10be1828652944b63"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "东塘舟中",
        "preface": "",
        "paragraphs": [
            "初识东塘路，言寻槜李船。",
            "鱼盐千古地，吴越一家天。",
            "梦觉何为者，行藏不偶然。",
            "半溪疏竹影，相送海云边。"
        ],
        "notes": "",
        "id": "d2958dff96f96a5fa0b738f1972e882d"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "偕周伯弜题天申宫苏文忠公画像",
        "preface": "",
        "paragraphs": [
            "大泽沾荒裔，灵山识老臣。",
            "微茫云外迹，衰病瘴中身。",
            "湿草寒碑夕，晴花午殿春。",
            "高檐风雨断，犹避六丁神。"
        ],
        "notes": "",
        "id": "08d393b139fea8e7890550f4385a7097"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "登楼有感",
        "preface": "",
        "paragraphs": [
            "顾陆风流几夕阳，桑畴麦陇自凄凉。",
            "山从地尽云垂海，水共天浮日射洋。",
            "门卒何年隠吴市，啬夫当日爱桐乡。",
            "蚁封未敢夸荣策，芳草无人且自芳。"
        ],
        "notes": "",
        "id": "356ad956d5f3f7b68e1df874c18c5632"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "钱氏故园  其一",
        "preface": "",
        "paragraphs": [
            "几年闻此好名围，平地黔巫翠扫天。",
            "萧岸半摧林影暗，乱萤闲自点湖烟。"
        ],
        "notes": "",
        "id": "0881d4f3e89de24b9358c2aa33c7cd60"
    },
    {
        "author": "黄文雷",
        "dynasty": "宋",
        "type": "诗",
        "rhythmic": "",
        "title": "钱氏故园  其二",
        "preface": "",
        "paragraphs": [
            "中兴次辅巧玲珑，尚带承平艮岳风。",
            "一朵庆云飞不去，游人眼冷夕阳中。"
        ],
        "notes": "",
        "id": "3c111800e38ce1f40f59d83898a19644"
    }
]