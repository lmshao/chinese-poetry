[
    {
        "author": "护国",
        "dynasty": "唐",
        "type": "诗",
        "rhythmic": "",
        "title": "归山作",
        "preface": "",
        "paragraphs": [
            "諠静各有路，偶随心所安。",
            "纵然在朝市，终不忘林峦。",
            "四皓将拂衣，二疏能挂冠。",
            "窓前隐逸传，每日三时看。",
            "靳尚那可论，屈原亦可叹。",
            "至今黄泉下，名及青云端。",
            "松牖见初月，花间礼古坛。",
            "何处论心怀，世上空漫漫。"
        ],
        "notes": "",
        "id": "b7c14c612b35f4364ac73a629e923163"
    },
    {
        "author": "护国",
        "dynasty": "唐",
        "type": "诗",
        "rhythmic": "",
        "title": "题醴陵玉仙观歌",
        "preface": "",
        "paragraphs": [
            "王乔一去空仙观，白云至今凝不散。",
            "星垣松殿几千秋，往往笙歌天下半。",
            "瀑布西行过石桥，黄精采根还采苗。",
            "路逢一人擎药椀，松花夜雨风吹满。",
            "自言家住在东坡，白犬相随邀我过。",
            "南山石上有棋局，曾使樵夫烂斧柯。"
        ],
        "notes": "",
        "id": "ddda0368858fe8e23899b3ffbea6034b"
    },
    {
        "author": "护国",
        "dynasty": "唐",
        "type": "诗",
        "rhythmic": "",
        "title": "访云母山僧",
        "preface": "",
        "paragraphs": [
            "森然古岩里，净行一番僧。",
            "松下滤寒水，佛前挑夜灯。",
            "莲花国土异，贝叶梵书能。",
            "想到空王境，无心问爱憎。"
        ],
        "notes": "",
        "id": "23e6f279b2c30a6869b3dff54b978008"
    },
    {
        "author": "护国",
        "dynasty": "唐",
        "type": "诗",
        "rhythmic": "",
        "title": "题王班水亭",
        "preface": "",
        "paragraphs": [
            "湖上见秋色，旷然如尔怀。",
            "岂惟欢陇亩，兼亦外形骸。",
            "待月归山寺，弹琴坐暝斋。",
            "布衣闲自贵，何用谒天阶。"
        ],
        "notes": "",
        "id": "42bb704a71c840d97eca4412c6329ffc"
    },
    {
        "author": "护国",
        "dynasty": "唐",
        "type": "诗",
        "rhythmic": "",
        "title": "山中寄王员外",
        "preface": "",
        "paragraphs": [
            "为问幽兰桂，空山复若何。",
            "芬芳终有分，采折更谁过。",
            "望在轩阶近，恩沾雨露多。",
            "移居傥得地，长愿接琼柯。"
        ],
        "notes": "",
        "id": "40233c6285dd685053541b29102d2957"
    },
    {
        "author": "护国",
        "dynasty": "唐",
        "type": "诗",
        "rhythmic": "",
        "title": "许州郑使君孩子",
        "preface": "",
        "paragraphs": [
            "毛骨贵天生，肌肤片玉明。",
            "见人空解笑，弄物不知名。",
            "国器嗟犹小，门风望益清。",
            "抱来芳树下，时引凤雏声。"
        ],
        "notes": "",
        "id": "9d1d0a48abf3c5233fcc8ebffbb3f4a0"
    },
    {
        "author": "护国",
        "dynasty": "唐",
        "type": "诗",
        "rhythmic": "",
        "title": "怆故人旧居",
        "preface": "",
        "paragraphs": [
            "惆怅至日暮，寒鸦啼树林。",
            "破阶苔色厚，残壁雨痕深。",
            "命与时不遇，福为祸所侵。",
            "空余行迳在，令我叹人吟。"
        ],
        "notes": "",
        "id": "27041f5c402b793bbbe57f2dc92ef5a8"
    },
    {
        "author": "护国",
        "dynasty": "唐",
        "type": "诗",
        "rhythmic": "",
        "title": "逢灵道士",
        "preface": "",
        "paragraphs": [
            "浮丘山上见黄冠，松栢森森登古坛。",
            "一茎青竹以为杖，数颗仙桃仍未餐。",
            "长安市里仍卖卜，武陵溪畔每烧丹。",
            "缩地往来无定所，花源到处路漫漫。"
        ],
        "notes": "",
        "id": "92f5311fcc98c9a8c9f1825ac8e899b4"
    },
    {
        "author": "护国",
        "dynasty": "唐",
        "type": "诗",
        "rhythmic": "",
        "title": "别盛安",
        "preface": "",
        "paragraphs": [
            "情人取次几淹留，别后南州与北州。",
            "月色为怜今夜客，砧声那似去年秋。",
            "欲除豺虎论三略，莫对云山咏四愁。",
            "亲故相逢且借问，古来无种是王侯。"
        ],
        "notes": "",
        "id": "1e2ae586ab02a2448f6c3d95be7a2513"
    },
    {
        "author": "护国",
        "dynasty": "唐",
        "type": "诗",
        "rhythmic": "",
        "title": "伤蔡处士",
        "preface": "",
        "paragraphs": [
            "箧中遗草是琅玕，对此空令洒泪看。",
            "三径尚余行迹在，数萤犹是映书残。",
            "晨光不借泉门晓，暝色唯添陇树寒。",
            "欲问皇天天更远，有才无命说应难。"
        ],
        "notes": "",
        "id": "20a2e65999b099f019c3bb1673cfb4ad"
    },
    {
        "author": "护国",
        "dynasty": "唐",
        "type": "诗",
        "rhythmic": "",
        "title": "临川道中",
        "preface": "",
        "paragraphs": [
            "出谷入谷路回转，秋风已至归期晚。",
            "举头何处望来踪，万仞千山鸟飞远。"
        ],
        "notes": "",
        "id": "c26534137b7601500fbb0f7d18a8e7b7"
    },
    {
        "author": "护国",
        "dynasty": "唐",
        "type": "诗",
        "rhythmic": "",
        "title": "赠张驸马斑竹柱杖",
        "preface": "",
        "paragraphs": [
            "此君与我在云溪，劲节奇文胜杖藜。",
            "为有岁寒堪赠远，玉阶行处愿提携。"
        ],
        "notes": "",
        "id": "264e9f64de6b896f08238df584588629"
    }
]