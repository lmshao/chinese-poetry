[
    {
        "author": "韩休",
        "dynasty": "唐",
        "type": "诗",
        "rhythmic": "",
        "title": "奉和御制平胡",
        "preface": "",
        "paragraphs": [
            "南牧正纷纷，长河起塞氛。",
            "玉符征选士，金钺拜将军。",
            "叠鼓摇边吹，连旌暗朔云。",
            "祅星乘夜落，害气入朝分。",
            "始见幽烽警，俄看烈火焚。",
            "功成奏凯乐，战罢策归勋。",
            "盛德陈清庙，神谟属大君。",
            "叨荣逢偃羽，率舞咏时文。"
        ],
        "notes": "",
        "id": "e95097b18bd2583a61223ac0ca9d3174"
    },
    {
        "author": "韩休",
        "dynasty": "唐",
        "type": "诗",
        "rhythmic": "",
        "title": "奉和圣制送张说巡边",
        "preface": "",
        "paragraphs": [
            "一德光台象，三军掌夏卿。",
            "来威申庙略，出总叶师贞。",
            "受钺辞金殿，凭轩去鼎城。",
            "曙光摇组甲，疎吹绕云旌。",
            "左律方先凯，中鼙即训兵。",
            "定功彰武事，陈颂纪天声。",
            "祖宴初留赏，宸章更宠行。",
            "车徒零雨送，林野夕阴生。",
            "路极河流远，川长朔气平。",
            "南辕迟返斾，归奏谒承明。"
        ],
        "notes": "",
        "id": "9f8b0d4cbb47c720dc448cf78bbb29b5"
    },
    {
        "author": "韩休",
        "dynasty": "唐",
        "type": "诗",
        "rhythmic": "",
        "title": "祭汾阴乐章",
        "preface": "",
        "paragraphs": [
            "於穆濬哲，维清缉熙。",
            "肃事昭配，永言孝思。",
            "涤濯静嘉，馨香在兹。",
            "神之听之，用受福厘。"
        ],
        "notes": "",
        "id": "2761aa7b6b18a79f440b0e4e2bad6b41"
    },
    {
        "author": "韩休",
        "dynasty": "唐",
        "type": "诗",
        "rhythmic": "",
        "title": "驾幸华清宫赋附歌",
        "preface": "",
        "paragraphs": [
            "素秋归兮玄冬早，王是时兮出西镐。",
            "幸华清兮顺天道，琼楼架虚兮灵仙保，长生殿前兮树难老，甘泉流兮圣躬可澡，俾吾皇兮亿千寿考。",
            "（见《文苑英华》卷五八）。"
        ],
        "notes": "",
        "id": "87bb29a7fe554090c11c9183cb3b293f"
    }
]