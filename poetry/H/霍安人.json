[
    {
        "author": "霍安人",
        "dynasty": "宋",
        "type": "词",
        "rhythmic": "感皇恩",
        "title": "",
        "preface": "",
        "paragraphs": [
            "十月小春天，梅飘香细。",
            "九叶尧蓂已呈瑞。",
            "寿阳仙子，暂降羽衣环珮。",
            "林间风味，别人难比。",
            "齐眉共庆，劝声鼎沸。",
            "有子知书继家世。",
            "兼金五福，行被君恩宠贲。",
            "愿祈龟鹤算，千千岁。"
        ],
        "notes": "",
        "id": "4c47e6f6708abe17ebeefe0362be281d"
    },
    {
        "author": "霍安人",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "桐叶霜乾，芦花风软，晓来一色新秋。",
            "碧光无际，良夜月明楼。",
            "瑞应长庚入梦，锺奇秀、特产贤侯。",
            "堪夸处，雄姿英发，连箭射双雕。",
            "回头。",
            "思往事，皂囊三进，豪气冲牛。",
            "记前回凤诏，空下南洲。",
            "冷笑浮云坠甑，鲈鱼美、归老扁舟。",
            "祝君寿，青山不尽，绿水自悠悠。"
        ],
        "notes": "",
        "id": "e04934c366cceb356f33a7c3d4d412fe"
    },
    {
        "author": "霍安人",
        "dynasty": "宋",
        "type": "词",
        "rhythmic": "醉蓬莱",
        "title": "",
        "preface": "",
        "paragraphs": [
            "正朱明时侯，院宇清和，庆逢佳节。",
            "梦应熊罴，尧蓂翻三叶，罗绮如云，寿杯争劝，竞起歌新阕。",
            "瑞气氤氲，祥云缭绕，玉炉频爇。",
            "溪室封功，几多勋业，首冠今朝，一时英杰。",
            "得配侯门，岂不惭疏拙。",
            "彩凤和鸣，早膺荣擢。",
            "增盛斑衣列。",
            "福禄无穷，年过卫武，辉光阀阅。"
        ],
        "notes": "",
        "id": "aee32d92f8316c7618a6be10c6cc07ff"
    }
]