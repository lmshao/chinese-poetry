[
    {
        "author": "韩嘉彦",
        "dynasty": "宋",
        "type": "词",
        "rhythmic": "玉漏迟",
        "title": "",
        "preface": "",
        "paragraphs": [
            "杏香消散尽，须知自昔，都门春早。",
            "燕子来时，绣陌乱铺芳草。",
            "蕙圃妖桃过雨，弄笑脸、红筛碧沼。",
            "深院悄。",
            "绿杨巷陌，莺声争巧。",
            "早是赋得多情，更遇酒临花，镇辜欢笑。",
            "数曲阑干，故国谩劳凝眺。",
            "汉外微云尽处，乱峰锁、一杆修竹。",
            "间琅玕，东风泪零多少。"
        ],
        "notes": "",
        "id": "ae6ce7aa8bd355dc9ff19f72576239cc"
    }
]