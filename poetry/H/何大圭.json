[
    {
        "author": "何大圭",
        "dynasty": "宋",
        "type": "诗",
        "rhythmic": "",
        "title": "即事",
        "preface": "",
        "paragraphs": [
            "茅屋松窗小隐家，茶烟漠漠水斜斜。",
            "簷间乳燕未成语，庭下石榴争放花。",
            "赖有诗书销白日，倦随车马走黄沙。",
            "林泉旧约好径去，风雨满江垂钓车。"
        ],
        "notes": "",
        "id": "026c0a7b317cadcfe2af90f96ef84607"
    },
    {
        "author": "何大圭",
        "dynasty": "宋",
        "type": "词",
        "rhythmic": "小重山",
        "title": "",
        "preface": "",
        "paragraphs": [
            "绿树莺啼春正浓。",
            "钗头青杏小，绿成丛。",
            "玉船风动酒鳞红。",
            "歌声咽，相见几时重。",
            "车马去匆匆。",
            "路随芳草远，恨无穷。",
            "相思只在梦魂中。",
            "今宵月，偏照小楼东。"
        ],
        "notes": "",
        "id": "5926f71908012d1c4de6dab3bdd0538a"
    },
    {
        "author": "何大圭",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "今夕出佳月，银汉泻高寒。",
            "风缠云卷，转觉天陛玉楼宽。",
            "疑是金华仙子，又喜经年药就，倾出玉团团。",
            "收拾江河影，都向镜中蟠。",
            "横霜笛，吹明影，到中天。",
            "要令四海瞻望，千古此轮安。",
            "何岁何年无月，唯有谪仙著语，高绝不能攀。",
            "我欲唤空起，云海路漫漫。"
        ],
        "notes": "",
        "id": "76f81b6d82b250d41c393989497f5c5b"
    },
    {
        "author": "何大圭",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "鱼尾霞收明远树。",
            "翠色黏天，一叶迎风举。",
            "一笑相逢蓬海路。",
            "人间风月如尘土。",
            "翦水双眸云鬓吐。",
            "醉倒天瓢，笑语生香雾。",
            "此会未阑须记取。",
            "蟠桃几度吹红雨。"
        ],
        "notes": "",
        "id": "904d40ab4f6e51d392072aa10a76ef89"
    }
]