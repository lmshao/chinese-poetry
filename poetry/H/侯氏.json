[
    {
        "author": "侯氏",
        "dynasty": "唐",
        "type": "诗",
        "rhythmic": "",
        "title": "绣龟形诗",
        "preface": "",
        "paragraphs": [
            "暌离已是十秋强，对镜那堪重理妆。",
            "闻鴈几回修尺素，见霜先为制衣裳。",
            "开箱叠练先垂泪，拂杵调砧更断肠。",
            "绣作龟形献天子，愿教征客早还乡。"
        ],
        "notes": "",
        "id": "78ad7642d1447301730f9f0f228a349f"
    },
    {
        "author": "侯氏",
        "dynasty": "宋",
        "type": "诗",
        "rhythmic": "",
        "title": "闻雁",
        "preface": "",
        "paragraphs": [
            "何处惊飞起，雝雝过草堂。",
            "早是愁无寐，忽闻意转伤。",
            "良人沙塞外，羁妾守空房。",
            "欲寄回文信，谁能付汝将。"
        ],
        "notes": "",
        "id": "061cc522baa6bf4df1e971dcdf9bae3e"
    }
]