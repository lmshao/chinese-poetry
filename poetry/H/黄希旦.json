[
    {
        "author": "黄希旦",
        "dynasty": "宋",
        "type": "诗",
        "rhythmic": "",
        "title": "性慵",
        "preface": "",
        "paragraphs": [
            "性佣人事拙，思向远山居。",
            "欲得是非少，先宜来往疏。",
            "善邻惟水竹，良友秪琴书。",
            "冷淡生涯外，逍遥一室虚。"
        ],
        "notes": "",
        "id": "82f90aa49711247d80ab40ba342349da"
    },
    {
        "author": "黄希旦",
        "dynasty": "宋",
        "type": "诗",
        "rhythmic": "",
        "title": "颐真亭",
        "preface": "",
        "paragraphs": [
            "剪去旧蒿莱，开亭养圣胎。",
            "闭开虚室白，隐几寸心灰。",
            "月上池浮露，风生竹扫苔。",
            "悠悠奔竞者，何处问丹台。"
        ],
        "notes": "",
        "id": "a97d399fe69330da4d90a18e089f2b25"
    },
    {
        "author": "黄希旦",
        "dynasty": "宋",
        "type": "诗",
        "rhythmic": "",
        "title": "春日书怀和韵",
        "preface": "",
        "paragraphs": [
            "二月又将半，闲居兴若何。",
            "芳菲殊未赏，泥泞阻相过。",
            "华砌饶苔藓，柴门长薜萝。",
            "韶颜须自惜，随分乐天和。"
        ],
        "notes": "",
        "id": "816fba860e469204ec338c0a18274a91"
    },
    {
        "author": "黄希旦",
        "dynasty": "宋",
        "type": "诗",
        "rhythmic": "",
        "title": "采药",
        "preface": "",
        "paragraphs": [
            "采药山中去，扳跻不觉赊。",
            "深源无俗迹，满地是灵芽。",
            "岩迥阴留雪，溪澄净见沙。",
            "可怜名利客，应笑此生涯。"
        ],
        "notes": "",
        "id": "618babf01480088617446b5671ba40a4"
    },
    {
        "author": "黄希旦",
        "dynasty": "宋",
        "type": "诗",
        "rhythmic": "",
        "title": "和人秋感",
        "preface": "",
        "paragraphs": [
            "烈士感秋兴，高吟击太阿。",
            "功名辜壮志，岁月叹流波。",
            "永巷蛩初响，荒阶叶渐多。",
            "灵槎如可约，从此泛银河。"
        ],
        "notes": "",
        "id": "7dd4aeba72846817aa20e4b6e411eac3"
    },
    {
        "author": "黄希旦",
        "dynasty": "宋",
        "type": "诗",
        "rhythmic": "",
        "title": "水心亭",
        "preface": "",
        "paragraphs": [
            "为爱方池净，危亭此构新。",
            "寒光摇玉鉴，晴色戏金鳞。",
            "月上骊宫晓，莲开水府春。",
            "主人能息虑，四座绝风尘。"
        ],
        "notes": "",
        "id": "245590b2d7ee0d3398db253a1caea8d3"
    },
    {
        "author": "黄希旦",
        "dynasty": "宋",
        "type": "诗",
        "rhythmic": "",
        "title": "咏竹",
        "preface": "",
        "paragraphs": [
            "生涯何所有，满砌植琳琅。",
            "瘦影碎秋月，健梢横晓霜。",
            "且从喧鸟雀，终待集鸾凤。",
            "吟遶都忘却，谁知此兴长。"
        ],
        "notes": "",
        "id": "6d0e920edf23eef3ccf199dde8fec708"
    },
    {
        "author": "黄希旦",
        "dynasty": "宋",
        "type": "诗",
        "rhythmic": "",
        "title": "二月春将半三首  其一",
        "preface": "",
        "paragraphs": [
            "二月春将半，幽居掩竹斋。",
            "自惭疏懒甚，苔藓满空阶。"
        ],
        "notes": "",
        "id": "8750eb0f4862d6118aee4c4bb08c580e"
    },
    {
        "author": "黄希旦",
        "dynasty": "宋",
        "type": "诗",
        "rhythmic": "",
        "title": "二月春将半三首  其二",
        "preface": "",
        "paragraphs": [
            "二月春将半，农耕细雨中。",
            "花前轻薄子，醉倒笑春风。"
        ],
        "notes": "",
        "id": "34c238dd291894287fc7417010e84593"
    },
    {
        "author": "黄希旦",
        "dynasty": "宋",
        "type": "诗",
        "rhythmic": "",
        "title": "二月春将半三首  其三",
        "preface": "",
        "paragraphs": [
            "二月春将半，霖霪雨尚寒。",
            "松黄收拾晚，狼籍满金坛。"
        ],
        "notes": "",
        "id": "c21075e00de37f657eec0c31ced2e3ba"
    },
    {
        "author": "黄希旦",
        "dynasty": "宋",
        "type": "诗",
        "rhythmic": "",
        "title": "赠逸人",
        "preface": "",
        "paragraphs": [
            "白云处士入云中，三尺焦琴百尺松。",
            "长啸一声寒涧远，千崖万壑起清风。"
        ],
        "notes": "",
        "id": "3b67ff3998ed2872d77b4a6510e2a0be"
    },
    {
        "author": "黄希旦",
        "dynasty": "宋",
        "type": "诗",
        "rhythmic": "",
        "title": "寄赠宝幢修山主",
        "preface": "",
        "paragraphs": [
            "瑶幢真胜概，晦迹一禅翁。",
            "语默呈心印，纵横振祖风。",
            "昼闲人事外，夜静月华中。",
            "若问春来意，松青百卉红。"
        ],
        "notes": "",
        "id": "06abfbf2d7078eeb52beacb3c1211e7a"
    },
    {
        "author": "黄希旦",
        "dynasty": "宋",
        "type": "诗",
        "rhythmic": "",
        "title": "秋日登楼",
        "preface": "",
        "paragraphs": [
            "高阁倚斜阳，登临觉倍凉。",
            "残蝉空自咽，归燕为谁忙。",
            "蔽日云头猛，沿山雨脚长。",
            "竹村溪上影，彷佛似潇湘。"
        ],
        "notes": "",
        "id": "c60a9330a1ae7a40f1fef438eb30c9df"
    },
    {
        "author": "黄希旦",
        "dynasty": "宋",
        "type": "诗",
        "rhythmic": "",
        "title": "怀中孚",
        "preface": "",
        "paragraphs": [
            "暌违虽未久，南走梦魂多。",
            "客路随飘梗，年光叹掷梭。",
            "叶凋隋苑树，风走洞庭波。",
            "旧约龙山会，归来赴若何。"
        ],
        "notes": "",
        "id": "756829f5f19ff339defdbc21c56f93a7"
    },
    {
        "author": "黄希旦",
        "dynasty": "宋",
        "type": "诗",
        "rhythmic": "",
        "title": "晚眺",
        "preface": "",
        "paragraphs": [
            "晚凉思远眺，策杖出松林。",
            "车马自来往，路岐横古今。",
            "商飚未落叶，永巷已鸣砧。",
            "自笑眠云客，因时感激深。"
        ],
        "notes": "",
        "id": "5be0e44570695003cac0b71ecb61cf26"
    },
    {
        "author": "黄希旦",
        "dynasty": "宋",
        "type": "诗",
        "rhythmic": "",
        "title": "寄友人",
        "preface": "",
        "paragraphs": [
            "性僻少知已，惟君日往还。",
            "听琴怜寂静，赊酒笑艰难。",
            "俗眼从他白，吾侪且任闲。",
            "生涯人莫问，到处有云山。"
        ],
        "notes": "",
        "id": "2894286389e90d11017b8f630c08fa21"
    },
    {
        "author": "黄希旦",
        "dynasty": "宋",
        "type": "诗",
        "rhythmic": "",
        "title": "简袭庆斋主人",
        "preface": "",
        "paragraphs": [
            "雨过浮山好，无如袭庆斋。",
            "主人操大雅，楼阁俯苍崖。",
            "槛碧摇新柳，庭黄发嫩槐。",
            "登临诗酒兴，此际与谁偕。"
        ],
        "notes": "",
        "id": "20ea68a890ebbc5311c821df8b4ba24c"
    },
    {
        "author": "黄希旦",
        "dynasty": "宋",
        "type": "诗",
        "rhythmic": "",
        "title": "远游",
        "preface": "",
        "paragraphs": [
            "自在远游去，闲门谁见遇。",
            "援琴空转轸，对酒不成歌。",
            "秋景生新桂，凉风撼败荷。",
            "天涯谁是侣，岁暮莫蹉跎。"
        ],
        "notes": "",
        "id": "a1429f490e31530f15a57efb57338f17"
    },
    {
        "author": "黄希旦",
        "dynasty": "宋",
        "type": "诗",
        "rhythmic": "",
        "title": "秋半",
        "preface": "",
        "paragraphs": [
            "晚吹生丛竹，凄凉又半秋。",
            "年华惊倏忽，人事觉淹留。",
            "林噪残蝉急，山光暮雨收。",
            "登临将眺望，烟雾闭层楼。"
        ],
        "notes": "",
        "id": "7156a7e4323729033344e25e5e2607f9"
    },
    {
        "author": "黄希旦",
        "dynasty": "宋",
        "type": "诗",
        "rhythmic": "",
        "title": "古意",
        "preface": "",
        "paragraphs": [
            "大道长闲闲，人心自草草。",
            "天地固无私，贤愚同一老。",
            "谁信丹丘人，颜色常美好。",
            "我亦斯人徒，相从须及早。",
            "君看东流波，日夜长浩浩。"
        ],
        "notes": "",
        "id": "2cc801fe5e48880eb3187bb29a7abdf8"
    },
    {
        "author": "黄希旦",
        "dynasty": "宋",
        "type": "诗",
        "rhythmic": "",
        "title": "寄益老侍官南康",
        "preface": "",
        "paragraphs": [
            "匡山胜概昔贤钦，今日多君复访寻。",
            "李白书堂萤自照，乐天掸室月空临。",
            "涧松岩桧当年色，雾鹤霜猿此际音。",
            "莫对他山忘故里，武夷秋晚洞云深。"
        ],
        "notes": "",
        "id": "2b6c70b08cee03a952f79deff9f4ff43"
    },
    {
        "author": "黄希旦",
        "dynasty": "宋",
        "type": "诗",
        "rhythmic": "",
        "title": "竹洞",
        "preface": "",
        "paragraphs": [
            "竹洞新开碧玉林，径幽疑入五华深。",
            "夜筛明月一天静，昼拥青云四座阴。",
            "剪杖伫看雷雨化，迎风时听凤凰吟。",
            "烟霞不用重关闭，尘俗谁能此访寻。"
        ],
        "notes": "",
        "id": "66d731484ade855b945320ca70e285e8"
    },
    {
        "author": "黄希旦",
        "dynasty": "宋",
        "type": "诗",
        "rhythmic": "",
        "title": "灯夕和韵",
        "preface": "",
        "paragraphs": [
            "年年此夕哄闾阎，岂料闲居兴自恬。",
            "竞逐艳阳游冶去，宁知华发等闲添。",
            "火连夜市曾无禁，灯混星文不可占。",
            "闻道玉楼欢宴处，夜阑犹未卷珠帘。"
        ],
        "notes": "",
        "id": "39607a6b9a6888086f979235d2448a55"
    },
    {
        "author": "黄希旦",
        "dynasty": "宋",
        "type": "诗",
        "rhythmic": "",
        "title": "读禅月集",
        "preface": "",
        "paragraphs": [
            "唐末高僧号贯休，篇章激切近诗流。",
            "烟华雪月何妨咏，水竹云林不碍游。",
            "蜀国至今名籍甚，兰溪当日迹淹留。",
            "此心弹指虽云妙，争奈阇黎未点头。"
        ],
        "notes": "",
        "id": "2b84e2aadc10010118a224ebe9e4d86f"
    },
    {
        "author": "黄希旦",
        "dynasty": "宋",
        "type": "诗",
        "rhythmic": "",
        "title": "闲居",
        "preface": "",
        "paragraphs": [
            "草堂啸傲动经年，已把生涯付自然。",
            "谩费工夫披古籍，懒通名字谒时贤。",
            "炉中闲养阴阳火，身外谁求子母钱。",
            "寄语王褒如著论，不同呼吸学神仙。"
        ],
        "notes": "",
        "id": "eda7f60b76c2d91c2eb34f059feda7db"
    },
    {
        "author": "黄希旦",
        "dynasty": "宋",
        "type": "诗",
        "rhythmic": "",
        "title": "寄李尊师",
        "preface": "",
        "paragraphs": [
            "底事悠悠信莫闻，还疑深入武陵源。",
            "几年江上秋风夜，故国闽中暮雨村。",
            "尘世功名宁自笑，蓬壶旨趣有谁论。",
            "路岐无尽人空老，白发慈亲奈倚门。"
        ],
        "notes": "",
        "id": "8867f5cbfe5c981bde981a3c10325939"
    },
    {
        "author": "黄希旦",
        "dynasty": "宋",
        "type": "诗",
        "rhythmic": "",
        "title": "谢人惠星冠",
        "preface": "",
        "paragraphs": [
            "学道多年尚屈蟠，岂胜仙伯赠峨冠。",
            "晓簪乍觉星攒顶，夜戴偏宜月满坛。",
            "对鉴宁烦朋友正，避时羞为利名弹。",
            "豫思他日云林下，轻罩纱巾鹤髪寒。"
        ],
        "notes": "",
        "id": "50d0f2dd91a97563aa4448cbb934e5ab"
    },
    {
        "author": "黄希旦",
        "dynasty": "宋",
        "type": "诗",
        "rhythmic": "",
        "title": "幔亭",
        "preface": "",
        "paragraphs": [
            "曾孙尝会幔亭中，脯擘麒麟酒满钟。",
            "宴罢不知消息处，至今乡老望孤峰。"
        ],
        "notes": "",
        "id": "a688f4333380fc093f51aab730180f14"
    },
    {
        "author": "黄希旦",
        "dynasty": "宋",
        "type": "诗",
        "rhythmic": "",
        "title": "读方干诗",
        "preface": "",
        "paragraphs": [
            "数篇骚雅名虽远，三拜逢迎礼过差。",
            "补得唇来身巳老，灌园何苦更咨嗟。"
        ],
        "notes": "",
        "id": "0931e66765403320a89db3ac48293cf0"
    },
    {
        "author": "黄希旦",
        "dynasty": "宋",
        "type": "诗",
        "rhythmic": "",
        "title": "和贾鸿举移竹",
        "preface": "",
        "paragraphs": [
            "琳房珠馆何虚寂，宝砌无尘苔藓碧。",
            "仙翁倚槛静吟哦，却忆筼筜拂岩石。",
            "劲节虚心守岁寒，未尝暂变风霜色。",
            "移来迢递不辞劳，深根讶向瑶台植。",
            "渐承春意叶青青，时惹天香烟幂幂。",
            "月笼翠影尚萧疏，露被繁枝谗滴沥。",
            "迎风闲夜拟龙吟，结实他年期凤食。",
            "非才终约老烟霞，此际谬当亲采择。",
            "寄言红紫莫相猜，彼此无情蒙化力。",
            "逢时剪拂任他人，沈去葛陂都咫尺。"
        ],
        "notes": "",
        "id": "12c18981666d8594c0d5fffc447ec154"
    },
    {
        "author": "黄希旦",
        "dynasty": "宋",
        "type": "诗",
        "rhythmic": "",
        "title": "感时行",
        "preface": "",
        "paragraphs": [
            "劝君莫种木槿花，朝荣暮落堪咨嗟。",
            "劝君种取亭亭竹，霜繁风劲依然绿。",
            "谁不见陈余张耳辈，当面论交旋踵背。",
            "又不见管鲍光武与严光，贫贱富贵难相忘。",
            "英声独与天地长，令人万古遥相望，不可得见空徬徨。"
        ],
        "notes": "",
        "id": "c39652473bbb955f0a9f4a9187a045e3"
    },
    {
        "author": "黄希旦",
        "dynasty": "宋",
        "type": "诗",
        "rhythmic": "",
        "title": "观申公山水",
        "preface": "",
        "paragraphs": [
            "申公山水老更狂，躭躭巨耳双瞳方。",
            "生涯秃笔数千管，欲与造化争毫芒。",
            "长烟三素挂四壁，经营指点何安详。",
            "凝神净虑偶得意，一洒混沌开玄黄。",
            "须臾三才及万类，迤逦笔下分低昂。",
            "水寒石瘦老木怪，蒹葭岸占天苍苍。",
            "伊余本是山间叟，对此直欲乘风翔。",
            "咫尺杳然数万里，直疑跳入壶中藏。"
        ],
        "notes": "",
        "id": "0ba2963164d0445398726ba97864b199"
    },
    {
        "author": "黄希旦",
        "dynasty": "宋",
        "type": "诗",
        "rhythmic": "",
        "title": "寄友人",
        "preface": "",
        "paragraphs": [
            "昔游西太乙，今日返成都。",
            "若问去来事，云藏月影孤。"
        ],
        "notes": "",
        "id": "a778ab076c71e527c4915e3f67f173c1"
    },
    {
        "author": "黄希旦",
        "dynasty": "宋",
        "type": "诗",
        "rhythmic": "",
        "title": "试心石",
        "preface": "",
        "paragraphs": [
            "屏列郡南隅，子真常此憩。",
            "雨欲泽人间，云霞先掩蔽。"
        ],
        "notes": "",
        "id": "2391afc28fc0ea2acbb06ee4d5a58562"
    },
    {
        "author": "黄希旦",
        "dynasty": "宋",
        "type": "诗",
        "rhythmic": "",
        "title": "西庵寺",
        "preface": "",
        "paragraphs": [
            "胜刹幽深枕县西，我来正值孟冬时。",
            "虽无慧远门堪叩，幸有陶潜驾可随。",
            "世态阶前朝槿色，岁寒云外老松枝。",
            "繄余本是林泉客，到此宁惭漫赋诗。"
        ],
        "notes": "",
        "id": "d666e581f3a45d401eeb2663121753a9"
    },
    {
        "author": "黄希旦",
        "dynasty": "宋",
        "type": "诗",
        "rhythmic": "",
        "title": "九龙观",
        "preface": "",
        "paragraphs": [
            "峨峨古仙宫，楼殿荫松柏。",
            "昔在贞观年，天皇御区域。",
            "九龙出池中，遗下灵踪迹。",
            "嘉祐辛丑岁，郡侯得召伯。",
            "是时夏六月，云日红翕赩。",
            "殿北古龙堂，窗户久不辟。",
            "俄然灵蛇见，宛转真像侧。",
            "鳞甲锦绣文，灿烂辉五色。",
            "眎之颇驯扰，狎之不惊炀。",
            "邯侯率群僚，朋来拥旌戟。",
            "迟留夜未午，风雨满天黑。",
            "迅电瞥四起，狂雷随一击。",
            "须臾风雨收，形影谁能觅。",
            "斯盖龙之灵，变化固难测。"
        ],
        "notes": "",
        "id": "ea11d83243c4781529e9a0a519f164bc"
    },
    {
        "author": "黄希旦",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "地水火风，强名四大。",
            "迷荡真源，种种憎爱。",
            "咄哉憨痴，会即便会。",
            "云散月明，朗同沙界。"
        ],
        "notes": "",
        "id": "97a64842ae97637b90dea5fb2138da80"
    },
    {
        "author": "黄希旦",
        "dynasty": "宋",
        "type": "诗",
        "rhythmic": "",
        "title": "越王台",
        "preface": "",
        "paragraphs": [
            "荒台枕古邱，伊昔越王游。",
            "辇路今何在，凄凉草树秋。"
        ],
        "notes": "",
        "id": "5d19bd16b5c9da20719b571ee350077a"
    }
]