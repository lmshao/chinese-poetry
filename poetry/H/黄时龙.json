[
    {
        "author": "黄时龙",
        "dynasty": "宋",
        "type": "词",
        "rhythmic": "夜行船",
        "title": "",
        "preface": "",
        "paragraphs": [
            "十四弦声犹未断。",
            "星月上、西墙一半。",
            "却手休弹，含情微妒，报道春宵短。",
            "银烛纱笼须早办。",
            "不住地、金蕉催劝。",
            "别院人归，小窗灯静，自把花枝看。"
        ],
        "notes": "",
        "id": "425b54a788069d165e489b61123e6494"
    },
    {
        "author": "黄时龙",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "雨歇花梢月正明。",
            "映帘人静绣灯昏。",
            "鸳鸯成字便停针。",
            "笑启玉奁明酒晕，缓寻金叶熨香心。",
            "一春情绪此时深。"
        ],
        "notes": "",
        "id": "c0043e9a18fac8efde4804f14e7e72df"
    },
    {
        "author": "黄时龙",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "卷帘人出身如燕。",
            "烛底粉妆明艳。",
            "羯鼓初催按六么。",
            "无限春娇都上、舞裙腰。",
            "画堂深窈亲曾见。",
            "宛转楚波如怨。",
            "小立花心曲未终。",
            "一把柳丝无力、倚东风。"
        ],
        "notes": "",
        "id": "19bc778e9c7ffcff94c0dda837473d21"
    }
]