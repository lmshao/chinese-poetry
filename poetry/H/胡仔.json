[
    {
        "author": "胡仔",
        "dynasty": "宋",
        "type": "诗",
        "rhythmic": "",
        "title": "春寒",
        "preface": "",
        "paragraphs": [
            "小院春寒闭寂寥，杏花枝上雨潇潇。",
            "午窗归梦无人唤，银叶龙涎香渐销。"
        ],
        "notes": "",
        "id": "8f13a019a9a165ad6af1206e9059244d"
    },
    {
        "author": "胡仔",
        "dynasty": "宋",
        "type": "诗",
        "rhythmic": "",
        "title": "咏黄白菊花",
        "preface": "",
        "paragraphs": [
            "何处金钱与玉钱，化为蝴蝶夜翩翩。",
            "青丝网住芳丛上，开作秋花取意妍。"
        ],
        "notes": "",
        "id": "ad9dbdf944f9ea4dfd116edd7f22d8c1"
    },
    {
        "author": "胡仔",
        "dynasty": "宋",
        "type": "诗",
        "rhythmic": "",
        "title": "对月用促句换韵格",
        "preface": "",
        "paragraphs": [
            "青玻璃色莹长空，烂银盘挂屋山东，晚凉徐度一襟风。",
            "天分风月相管领，对之技痒谁能忍，吟哦自恨诗才窘。",
            "扫宽露坐发兴新，浮蛆琰琰抛青春，不妨举盏成三人。"
        ],
        "notes": "",
        "id": "478b6acaddbd70043ed83cb029bf7b76"
    },
    {
        "author": "胡仔",
        "dynasty": "宋",
        "type": "诗",
        "rhythmic": "",
        "title": "和人咏蜡梅绝句因纪其事",
        "preface": "",
        "paragraphs": [
            "新诗湔拂自苏黄，想见当年喜色香。",
            "草木无情遇真赏，岂知千载有余芳。"
        ],
        "notes": "",
        "id": "c054b2788d17f2ab046bbef386737c97"
    },
    {
        "author": "胡仔",
        "dynasty": "宋",
        "type": "诗",
        "rhythmic": "",
        "title": "题苕溪渔隠图  其一",
        "preface": "",
        "paragraphs": [
            "溪边短短长长柳，波上来来去去船。",
            "鸥鸟近人浑不畏，一双飞下镜中天。"
        ],
        "notes": "",
        "id": "452fe50d3780a8a5e45d2b687f2dd1b5"
    },
    {
        "author": "胡仔",
        "dynasty": "宋",
        "type": "诗",
        "rhythmic": "",
        "title": "题苕溪渔隠图  其二",
        "preface": "",
        "paragraphs": [
            "秋云漠漠烟苍苍，芦花初白莲叶黄。",
            "钓船尽日来往处，南村北村秔稻香。"
        ],
        "notes": "",
        "id": "b3d387eab2f7e501a08b9351e33df59f"
    },
    {
        "author": "胡仔",
        "dynasty": "宋",
        "type": "诗",
        "rhythmic": "",
        "title": "题苕溪渔隠图  其三",
        "preface": "",
        "paragraphs": [
            "卷起纶竿撇櫂归，短篷斜掩宿渔矶。",
            "日高春睡无人唤，撩乱杨花绕梦飞。"
        ],
        "notes": "",
        "id": "aaf4dea2a22327d529763dde760e7fde"
    },
    {
        "author": "胡仔",
        "dynasty": "宋",
        "type": "诗",
        "rhythmic": "",
        "title": "咏苕溪水阁",
        "preface": "",
        "paragraphs": [
            "三间小阁贾耘老，一首佳词沈会宗。",
            "无限当时好风月，如今总属绩溪翁。"
        ],
        "notes": "",
        "id": "2a9cd7ad285a95646a3ecf7435a3c37d"
    },
    {
        "author": "胡仔",
        "dynasty": "宋",
        "type": "诗",
        "rhythmic": "",
        "title": "和人七夕诗",
        "preface": "",
        "paragraphs": [
            "乞巧筵开玉露秋，一钩凉月挂西楼。",
            "人间百巧方无奈，寄语天孙好罢休。"
        ],
        "notes": "",
        "id": "3ba3541b56484c40d2457f1c25f4cda2"
    },
    {
        "author": "胡仔",
        "dynasty": "宋",
        "type": "诗",
        "rhythmic": "",
        "title": "足子苍和人诗",
        "preface": "",
        "paragraphs": [
            "执戟老人双鬓斑，陆沉三世不迁官。",
            "穷如老鼠穿牛角，拙似鲇鱼上竹竿。",
            "岂有葡萄博名郡，空余苜蓿上朝盘。",
            "荣华气象无丝许，正坐平生骨相寒。"
        ],
        "notes": "",
        "id": "32282c31afce80aa5735f6077323b5fb"
    },
    {
        "author": "胡仔",
        "dynasty": "宋",
        "type": "诗",
        "rhythmic": "",
        "title": "歌风台",
        "preface": "",
        "paragraphs": [
            "碑存溪石高嵯峨，汉字漫灭新镌讹，台非旧筑行人过。",
            "赤帝当年布衣起，老妪悲啼白龙死，芒砀生云凝夜紫。",
            "一朝花发咸阳春，老剑磨血消京尘，归来故里天上人。",
            "千古斜阳愁色里，草没荒城狐掉尾，不信英雄化为鬼。"
        ],
        "notes": "",
        "id": "72bd43265c5865f9ce769ba503be7792"
    },
    {
        "author": "胡仔",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "壮图鹏翼九万里，末路羊肠百八盘。"
        ],
        "notes": "",
        "id": "ada0cb1b0e5d9e92fc5ceb1ab3a9c7b5"
    },
    {
        "author": "胡仔",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "话尽春愁双紫燕，唤回午梦一黄鹂。"
        ],
        "notes": "",
        "id": "c00c1fba1e40b243886bbb8c3d4f6bb4"
    },
    {
        "author": "胡仔",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "润资宿麦两歧秀，寒勒新花几信风。"
        ],
        "notes": "",
        "id": "68779d612cbe7dd28fc33adeaacd7d52"
    },
    {
        "author": "胡仔",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "鹦鹉杯且酌清浊，麒麟阁懒画丹青。"
        ],
        "notes": "",
        "id": "5c24a20c13a22774524f230f029fb29c"
    },
    {
        "author": "胡仔",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "为官两部喧朝梦，在野千机促妇功。"
        ],
        "notes": "",
        "id": "118e09920feb3c92e90c3547fbbcb168"
    },
    {
        "author": "胡仔",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "钓艇江湖千里梦，客毡风雪十年寒。"
        ],
        "notes": "",
        "id": "a770dff682cdeda2272f182e360e334f"
    },
    {
        "author": "胡仔",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "霞抹晚空鱼尾赤，水生春渚鸭头青。"
        ],
        "notes": "",
        "id": "81b65932c328907047ef0f2fcc733024"
    },
    {
        "author": "胡仔",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "愁随竹叶消春盏，喜入灯花缀夜缸。"
        ],
        "notes": "",
        "id": "334f0184c620cb882a23863e6c52f163"
    },
    {
        "author": "胡仔",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "飞花红千点，芳草绿万里。"
        ],
        "notes": "",
        "id": "708e4653417b7662105f6b02c2f34de9"
    },
    {
        "author": "胡仔",
        "dynasty": "宋",
        "type": "诗",
        "rhythmic": "",
        "title": "句  其一○",
        "preface": "",
        "paragraphs": [
            "白发惟公道，春风不世情。"
        ],
        "notes": "",
        "id": "6a8a9cef6159732bd90c00a49a9064ba"
    },
    {
        "author": "胡仔",
        "dynasty": "宋",
        "type": "诗",
        "rhythmic": "",
        "title": "句  其一一",
        "preface": "",
        "paragraphs": [
            "飞絮落花春向晚，疾风甚雨暮生寒。"
        ],
        "notes": "",
        "id": "21063cdf599ec57e9e5cb61fb4c39142"
    }
]