[
    {
        "author": "黄介",
        "dynasty": "宋",
        "type": "诗",
        "rhythmic": "",
        "title": "秀川馆联句",
        "preface": "",
        "paragraphs": [
            "无正文。"
        ],
        "notes": "",
        "id": "6de9bb7078834068a3660d26bea9e03b"
    },
    {
        "author": "黄介",
        "dynasty": "宋",
        "type": "诗",
        "rhythmic": "",
        "title": "故旧相送出城门",
        "preface": "",
        "paragraphs": [
            "策马国门南，行役感时节。",
            "唧唧寒螀乱，皎皎层峦洁。",
            "修途遵广川，衰林夕阳灭。",
            "含情不忍语，眷旧讵忍别。",
            "抱疴谢绂冕，寄情恋岩穴。",
            "树临越海潮，山背吴门雪。",
            "各勉畴昔心，音书戒辽绝。",
            "傥讯幽栖子，杜关理丹诀。"
        ],
        "notes": "",
        "id": "e99979c7cec668d6098af7493a27ddfb"
    },
    {
        "author": "黄介",
        "dynasty": "宋",
        "type": "诗",
        "rhythmic": "",
        "title": "皇太后挽歌",
        "preface": "",
        "paragraphs": [
            "夹日光先业，寒星聚夜台。",
            "慈名千古重，哀诏九天来。",
            "地底鸡人少，云中鹤使催。",
            "宫门芳草遍，从此不须开。"
        ],
        "notes": "",
        "id": "5b6657319250c3f67a7b76f47eab2522"
    },
    {
        "author": "黄介",
        "dynasty": "宋",
        "type": "诗",
        "rhythmic": "",
        "title": "秋日看云",
        "preface": "",
        "paragraphs": [
            "晓雨沾山路，秋云看野亭。",
            "薄从川上起，低向屋边停。",
            "合处山林白，消来天地青。",
            "人生无定迹，不止是浮萍。"
        ],
        "notes": "",
        "id": "75d653fbe6691aca0786dfb7456e6a37"
    },
    {
        "author": "黄介",
        "dynasty": "宋",
        "type": "诗",
        "rhythmic": "",
        "title": "老妓自称汴京宫人泣而赠之",
        "preface": "",
        "paragraphs": [
            "薄粧自叙老深宫，一曲悲歌听不终。",
            "黑发尚沾梁苑雪，素衣还带上林风。",
            "残春柳叶萧条绿，破国桃花冷落红。",
            "收拾琵琶蹙眉黛，教人同在泪痕中。"
        ],
        "notes": "",
        "id": "23d930a87e34b3c7fcfcc65bfaeea485"
    }
]