[
    {
        "author": "胡志道",
        "dynasty": "宋",
        "type": "诗",
        "rhythmic": "",
        "title": "夜宿仙都山闻松声作",
        "preface": "",
        "paragraphs": [
            "仙都古洞天，云阙高嵲嵲。",
            "新宫欣然成，碧瓦灿鳞列。",
            "我时宿{王禁}房，六月失烦热。",
            "松声起中夜，梦枕忽惊辍。",
            "天籁鸣虚徐，玉箫递泠彻。",
            "凤歌谐律吕，鹤舞想应节。",
            "安知非群仙，宴罢摇珮玦。",
            "从来筝笛耳，一洗万想灭。"
        ],
        "notes": "",
        "id": "036ee0f080bf338f49c350bd52899f84"
    },
    {
        "author": "胡志道",
        "dynasty": "宋",
        "type": "诗",
        "rhythmic": "",
        "title": "黄帝祠宇",
        "preface": "",
        "paragraphs": [
            "李侯神仙才，宇宙在其手。",
            "古篆夸雄奇，铁柱贯金钮。",
            "标榜黄帝祠，字画气浑厚。",
            "想当落笔时，云梦吞八九。",
            "每传风雨夜，蜿蜿龙蛇走。",
            "光怪发岩窦，草木润不朽。",
            "鬼物烦㧑诃，一旦忽失守。",
            "随烟遽飞腾，无复世间有。",
            "因访山中人，石刻尚仍旧。",
            "谁能一新之，易若运诸肘。"
        ],
        "notes": "",
        "id": "0e440c93224de24005976795ec4c4b0e"
    },
    {
        "author": "胡志道",
        "dynasty": "宋",
        "type": "诗",
        "rhythmic": "",
        "title": "隠真堂",
        "preface": "",
        "paragraphs": [
            "休说神仙事眇茫，出游尘世且和光。",
            "谁知今日真栖地，便是他年羽化乡。",
            "朝罢玉坛云满袖，梦回金阙月侵廊。",
            "兹游似觉青冥上，隠隠微闻咏洞章。"
        ],
        "notes": "",
        "id": "ccb82b6a9979dad4f5f63f2697f75501"
    },
    {
        "author": "胡志道",
        "dynasty": "宋",
        "type": "诗",
        "rhythmic": "",
        "title": "望雪阁",
        "preface": "",
        "paragraphs": [
            "黄帝乘云至帝乡，空留辙迹锁穹苍。",
            "茫茫丹鼎知何在，曳曳霓旌不可望。",
            "乞得溪山增气象，真成草木被恩光。",
            "我来睇目凭栏久，是可无情忆楚襄。"
        ],
        "notes": "",
        "id": "a31eb273d92c3ae92078068e8788651b"
    },
    {
        "author": "胡志道",
        "dynasty": "宋",
        "type": "诗",
        "rhythmic": "",
        "title": "可理室",
        "preface": "",
        "paragraphs": [
            "百年日月马上过，赢得闲中可理生。",
            "绛阙清都非渺漠，寸田尺宅得经营。",
            "默存长使三宫在，急守须防五岳倾。",
            "他日功成定仙去，愿随风驭到蓬瀛。"
        ],
        "notes": "",
        "id": "84dee8ccf28c5e4537420819a0b5c0a0"
    },
    {
        "author": "胡志道",
        "dynasty": "宋",
        "type": "诗",
        "rhythmic": "",
        "title": "竞秀轩",
        "preface": "",
        "paragraphs": [
            "几年困尘鞿，厥状浸成俗。",
            "比来梦魂清，胜赏得林麓。",
            "群峰绾烟鬟，炯炯皆在目。",
            "寒碧冷相射，秀气还可掬。",
            "哦诗三伏中，清风起幽谷。",
            "只恐吹我衣，化为云锦服。",
            "汗流籍湜辈，上下相追逐。"
        ],
        "notes": "",
        "id": "9d10e3247529415203e7f2e7364dd992"
    },
    {
        "author": "胡志道",
        "dynasty": "宋",
        "type": "诗",
        "rhythmic": "",
        "title": "撷芳轩",
        "preface": "",
        "paragraphs": [
            "仙家日月迟，春物长芳菲。",
            "欲撷琼瑶英，咀嚼云腴肥。",
            "只恐花雾深，香气湿我衣。",
            "坐哦心未惬，归梦遶岩扉。"
        ],
        "notes": "",
        "id": "39b36e5ea228898425f36b8e31cb1056"
    },
    {
        "author": "胡志道",
        "dynasty": "宋",
        "type": "诗",
        "rhythmic": "",
        "title": "练玉轩",
        "preface": "",
        "paragraphs": [
            "晓诵黄庭经，暮歌紫芝曲。",
            "若欲童子颜，轩中勤练玉。",
            "羽衣络霞青，云鬓颓鬒绿。",
            "功用信如许，庶可追妙躅。"
        ],
        "notes": "",
        "id": "f6f80a49b990ec3aaf41e4d3ec2603fb"
    },
    {
        "author": "胡志道",
        "dynasty": "宋",
        "type": "诗",
        "rhythmic": "",
        "title": "焕照室",
        "preface": "",
        "paragraphs": [
            "门外无俗驾，眼中有余清。",
            "上登峣峣阙，八窗皆虚明。",
            "三光焕尔照，万象无隠情。",
            "试观弄丹笔，云篆俱天成。"
        ],
        "notes": "",
        "id": "82f52aa71907069801129c84dc20d50c"
    },
    {
        "author": "胡志道",
        "dynasty": "宋",
        "type": "诗",
        "rhythmic": "",
        "title": "仙水洞",
        "preface": "",
        "paragraphs": [
            "升巍蹑层巅，云陛近百尺。",
            "平生尘土足，到此还几历。",
            "有岩中枵然，斧凿若天划。",
            "玉泉出石罅，雨点散寒碧。",
            "我来供茗事，松鼎煮琼液。",
            "余甘生齿颊，可以醒醉魄。",
            "永怀鹤发翁，四顾但空壁。",
            "似闻便仙去，山间谩留舄。"
        ],
        "notes": "",
        "id": "15f8a61590f8ba0ece16da78cef07572"
    },
    {
        "author": "胡志道",
        "dynasty": "宋",
        "type": "诗",
        "rhythmic": "",
        "title": "忘归洞",
        "preface": "",
        "paragraphs": [
            "好山如故人，欣然见眉宇。",
            "又如梳晓鬟，红绿相媚妩。",
            "况兹爱山者，握笔喜临赋。",
            "有岩巉然开，欲陟纵蹇步。",
            "清游亦不恶，胜境得饱饫。",
            "扫石坐晚凉，浓翠湿冠屦。",
            "好花续春迟，纷纷杂红雾。",
            "仙家在何许，恐入桃源误。",
            "竟为弥日留，直待山月吐。",
            "谩寻流水归，不记来时路。"
        ],
        "notes": "",
        "id": "a788549bd740a541b88fd9db23cc2d84"
    },
    {
        "author": "胡志道",
        "dynasty": "宋",
        "type": "诗",
        "rhythmic": "",
        "title": "初旸谷",
        "preface": "",
        "paragraphs": [
            "山岚鬰苍苍，溪水流浩浩。",
            "纷然世上人，换易如秋草。",
            "奇哉三洞天，连路极深窈。",
            "阳崖射朝曦，先见扶桑晓。",
            "谁能餐九华，颜色端使好。",
            "仙翁蝉蜕去，遗迹不可考。",
            "我来惬登临，幽事费寻讨。",
            "悲啸闻涧猿，啁哳听啼鸟。",
            "平生愤懑臆，到此始一扫。",
            "行将袖手版，汗漫游八表。"
        ],
        "notes": "",
        "id": "1c1a1d5342277328a8893babdcd7e156"
    },
    {
        "author": "胡志道",
        "dynasty": "宋",
        "type": "诗",
        "rhythmic": "",
        "title": "龙泓洞",
        "preface": "",
        "paragraphs": [
            "兹山何巍巍，欲上扪萝茑。",
            "怪石虎踞蹲，老枿虬夭矫。",
            "中有古洞天，劖然若天造。",
            "爰从开辟来，日月自昏晓。",
            "神龙此蛰蟠，雷玉吐淼淼。",
            "每逢岁旱干，山老必见祷。",
            "顾盼层云生，撖舞百川倒。",
            "何时谢鱼虾，昂雷腾浩渺。"
        ],
        "notes": "",
        "id": "305bff2af099bc597172a47b57c940ef"
    }
]