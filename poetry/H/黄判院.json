[
    {
        "author": "黄判院",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "桃浪翻花，柳风飘絮，翠蓂八叶呈芳。",
            "奎星初度，箕宿耀祥光。",
            "元是降神崧岳，生英杰、奇伟非常。",
            "文章士，青春未老，一鹗快飞黄。",
            "登瀛，平步上，鳌头独占，头角轩昂。",
            "主琼林宴席，荣冠绿衣郎。",
            "归侍彩俱庆，逢生旦、品上椒觞。",
            "从今去，公侯谈笑，福寿等天长。"
        ],
        "notes": "",
        "id": "1f8de8c757247000c0d60b090fe7b114"
    }
]