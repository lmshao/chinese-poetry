[
    {
        "author": "胡鉴",
        "dynasty": "宋",
        "type": "诗",
        "rhythmic": "",
        "title": "定业寺",
        "preface": "",
        "paragraphs": [
            "拂云开紫气，窈窕入幽境。",
            "杉森若趋山，竹青无尽境。",
            "寒螀互响答，野鸟话深静。",
            "暗水冽池光，疎风碎金影。",
            "骋怀抖黄埃，吸景别清镜。",
            "三年面溪西，所乐尤未竟。",
            "出野山益深，佳气为参请。"
        ],
        "notes": "",
        "id": "fc750d985f046a983731b729adcb964c"
    },
    {
        "author": "胡鉴",
        "dynasty": "宋",
        "type": "诗",
        "rhythmic": "",
        "title": "佛牙山",
        "preface": "",
        "paragraphs": [
            "烈火烹煎沸鼎游，梦回渐觉此身浮。",
            "坐忘三载蕉中鹿，卧护一帆天际舟。",
            "要识此心如止水，尽将尘迹送牢愁。",
            "荆溪莓藓青无恙，待与石亭三日留。"
        ],
        "notes": "",
        "id": "2b54dfb14fea5c3093e15f98f17ad013"
    }
]