[
    {
        "author": "何师心",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "一水飞空，揭起珠帘全幅。",
            "不须人卷，不须人轴。",
            "一点不容飞燕入，些而未许游鱼宿。",
            "向山头、款步听疏音，清如玉。",
            "三峡水，堪人掬。",
            "三汲浪，堪龙浴。",
            "更两边潇洒，数竿修竹。",
            "晓倩碧烟为绳束，夜凭新月为钩曲。",
            "问当年、题品是何人，黄山谷。"
        ],
        "notes": "",
        "id": "845f51ec318d81f3e1a3d3dba2b34fe6"
    }
]