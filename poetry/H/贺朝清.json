[
    {
        "author": "贺朝清",
        "dynasty": "唐",
        "type": "诗",
        "rhythmic": "",
        "title": "南山",
        "preface": "",
        "paragraphs": [
            "湖北雨初晴，湖南山尽见。",
            "嵒嵒石帆影，如得海风便。",
            "仙穴茅山峰，彩云时一见。",
            "邀君共探此，异箓残几卷。"
        ],
        "notes": "",
        "id": "721dec39a51570170f7802266d846700"
    },
    {
        "author": "贺朝清",
        "dynasty": "唐",
        "type": "诗",
        "rhythmic": "",
        "title": "赋得游人久不归",
        "preface": "",
        "paragraphs": [
            "乡关眇天末，引领怅怀归。",
            "羁旅久淫滞，物色屡芳菲。",
            "稍觉私意尽，行看鬔鬓稀。",
            "如何千里外，伫立沾裳衣。"
        ],
        "notes": "",
        "id": "4bb6eaa9d1e022298b6e7503217c603e"
    }
]