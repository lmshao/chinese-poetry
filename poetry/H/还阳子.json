[
    {
        "author": "还阳子",
        "dynasty": "唐",
        "type": "诗",
        "rhythmic": "",
        "title": "识黄芽歌",
        "preface": "",
        "paragraphs": [
            "乾坤感合始成形，造化元居北户生。",
            "日月循环魂魄满，阴阳交媾龙虎成。",
            "分明本自从金长，谁悟偏能与水幷。",
            "无限徧于尘世里，时人日用不知名。"
        ],
        "notes": "",
        "id": "c9dda1eb03f9c432540c9fce588db097"
    },
    {
        "author": "还阳子",
        "dynasty": "唐",
        "type": "诗",
        "rhythmic": "",
        "title": "识铅汞歌 一",
        "preface": "",
        "paragraphs": [
            "世事忙忙无了程，百年如梦瞥然荣。",
            "不知道有云衢客，刚自争邀尘里名。",
            "欲驻流年泛太清，须知灵药必长生。",
            "纯烧天地阴阳髓，全炼乾坤日月精。",
            "嫁娶阴阳成匹配，对持龙虎自相吞。",
            "伏得离宫赤帝精，感他坎户白龙液。",
            "黄芽祇此是根源，自外徒劳虚费力。",
            "若不曾逢真至人，如何得到幽玄术？",
            "火候须教经九转，丹成直待周千日。",
            "𬬻上烟生五彩光，鼎中药奋弘红色。",
            "刀圭一粒冲天汉，逍遥顿蹑三清畔。",
            "驾鹤乘龙役鬼神，反笑桑田数回换。",
            "自此长居碧落宫，永共群仙醉金殿。"
        ],
        "notes": "",
        "id": "caa4ab2d43b3f95ba2bdfd7371b84e5f"
    },
    {
        "author": "还阳子",
        "dynasty": "唐",
        "type": "诗",
        "rhythmic": "",
        "title": "识铅汞歌 二",
        "preface": "",
        "paragraphs": [
            "日华兼月魄，戊己本为君。",
            "金木东西并，阴阳上下分。",
            "减添依次序，进退合先文。",
            "十月怀胎满，翩翩泛白云。"
        ],
        "notes": "",
        "id": "6b7559dae771e55d09a2bf65103ab635"
    },
    {
        "author": "还阳子",
        "dynasty": "唐",
        "type": "诗",
        "rhythmic": "",
        "title": "师访",
        "preface": "",
        "paragraphs": [
            "共拟丹霄万古存，出尘心事苦曾论。",
            "于今莫倦频相访，已似孤云鹤到门。"
        ],
        "notes": "",
        "id": "de41a9293d9e59824fc40aeeb1f0ec2c"
    },
    {
        "author": "还阳子",
        "dynasty": "唐",
        "type": "诗",
        "rhythmic": "",
        "title": "师勉",
        "preface": "",
        "paragraphs": [
            "早向忙中认取闲，休将心力役机关。",
            "花依时节重开得，水向东流定不还。",
            "春色潜偷青鬓发，风光暗换少年颜。",
            "须知世事堪悲叹，尽在庄周一梦间。"
        ],
        "notes": "",
        "id": "2be3d5b04f40f6629fbff4fe2472becc"
    },
    {
        "author": "还阳子",
        "dynasty": "唐",
        "type": "诗",
        "rhythmic": "",
        "title": "师贻",
        "preface": "",
        "paragraphs": [
            "我今一一诀真门，古圣皆因此出尘。",
            "昨日蓬莱仙会里，长生籍上又添君。"
        ],
        "notes": "",
        "id": "fe59ff1117c8b52d901f86974c962df2"
    },
    {
        "author": "还阳子",
        "dynasty": "唐",
        "type": "诗",
        "rhythmic": "",
        "title": "师诲而饯之",
        "preface": "",
        "paragraphs": [
            "松柏坚且贞，涧水流复清。",
            "勿久尘寰间，是非污耳聆。",
            "（以上均见《正统道藏》本《大还丹金虎白龙论》。",
            "末有附跋，录如次。",
            "）（〖1〗跋云：「时光启二年冬首中旬有七，横峰先生永阳子杜希遁，字忘机，多事之秋，避祸汶郊，每抵鄽中，祇接大隐南阳公。",
            "公颇奉道，耽玄悟真，栖心闲雅，若夫发迹扬名，俟之知己。",
            "夫为交者，有名焉，有利焉，余与公交，非名与利，每一接，未尝不话道永日，除玄之又玄外，余无所云。",
            "故书先师药诀相赠，切希千万保惜，勿传下士。",
            "大凡方外之事，岂使常人知之？",
            "常人知之，则自遭谴谪。",
            "仙师曰：钦承者纪名于玄箓，泄慢者责身为下鬼。",
            "又曰：殃庆逮于九祖，升沉止于一形。",
            "今以青山白云为誓，勿负誓言，千万千万。",
            "」）。"
        ],
        "notes": "",
        "id": "49ffa96e9a087f891c945786fbce3151"
    }
]