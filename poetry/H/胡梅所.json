[
    {
        "author": "胡梅所",
        "dynasty": "宋",
        "type": "诗",
        "rhythmic": "",
        "title": "石禅床",
        "preface": "",
        "paragraphs": [
            "空山危石平如掌，云岭苔封自昔时。",
            "不识山僧曾坐处，几回弹舌雨龙归。"
        ],
        "notes": "",
        "id": "556b2acce62f161ff1e733657502b8ed"
    },
    {
        "author": "胡梅所",
        "dynasty": "宋",
        "type": "诗",
        "rhythmic": "",
        "title": "桃园",
        "preface": "",
        "paragraphs": [
            "洞门无锁白云深，同日闲表一问津。",
            "安待霄时𫀓桃者，相逢花下说前因。"
        ],
        "notes": "",
        "id": "08c12c49e002ef33e6896ececa7dc853"
    },
    {
        "author": "胡梅所",
        "dynasty": "宋",
        "type": "诗",
        "rhythmic": "",
        "title": "诵经石",
        "preface": "",
        "paragraphs": [
            "昔人曾此月明中，扫石焚香礼碧空。",
            "千载台空人不见，野花啼鸟自春风。"
        ],
        "notes": "",
        "id": "eec907d369f65973bcd971bcb036ac1f"
    },
    {
        "author": "胡梅所",
        "dynasty": "宋",
        "type": "诗",
        "rhythmic": "",
        "title": "千人洞",
        "preface": "",
        "paragraphs": [
            "天生岩穴受千人，隠隠峦深隔□尘。",
            "不识人间经几劫，洞门依旧锁闭云。"
        ],
        "notes": "",
        "id": "aacf1fb1a4919b59559852c79230769c"
    },
    {
        "author": "胡梅所",
        "dynasty": "宋",
        "type": "诗",
        "rhythmic": "",
        "title": "仙亭岩",
        "preface": "",
        "paragraphs": [
            "仙子高栖海上山，一尘不到石台间。",
            "鹤随仙客收棋去，龙伴山僧采药还。",
            "风送白云归洞口，钟随明月到人间。",
            "不须再问神仙事，花落花开暑又寒。"
        ],
        "notes": "",
        "id": "862913fe900a2635479166d971a8e95c"
    }
]