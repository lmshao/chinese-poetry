[
    {
        "author": "韩溉",
        "dynasty": "唐",
        "type": "诗",
        "rhythmic": "",
        "title": "浔阳观水",
        "preface": "",
        "paragraphs": [
            "朝宗汉水接阳台，唅呀填坑吼作雷。",
            "莫见九江平稳去，还从三峡崄巇来。",
            "南经梦泽宽浮日，西出岷山劣泛杯。",
            "直至沧溟涵贮尽，沈深不动浸昭回。"
        ],
        "notes": "",
        "id": "c77cdcb395528ccc7aed7699cd9db177"
    },
    {
        "author": "韩溉",
        "dynasty": "唐",
        "type": "诗",
        "rhythmic": "",
        "title": "水",
        "preface": "",
        "paragraphs": [
            "方圆不定性空求，东注沧溟早晚休。",
            "高截碧塘长耿耿，远飞青嶂更悠悠。",
            "潇湘月浸千年色，梦泽烟含万古愁。",
            "别有岭头呜咽处，为君分作断肠流。"
        ],
        "notes": "",
        "id": "226bfe276650f5f18c58cb281d46c382"
    },
    {
        "author": "韩溉",
        "dynasty": "唐",
        "type": "诗",
        "rhythmic": "",
        "title": "松",
        "preface": "",
        "paragraphs": [
            "倚空高槛冷无尘，往事闲征梦欲分。",
            "翠色本宜霜后见，寒声偏向月中闻。",
            "啼猿想带苍山雨，归鹤应和紫府云。",
            "莫向东园竞桃李，春光还是不容君。"
        ],
        "notes": "",
        "id": "496398b5aa54c13facdb69999f1600d3"
    },
    {
        "author": "韩溉",
        "dynasty": "唐",
        "type": "诗",
        "rhythmic": "",
        "title": "柳",
        "preface": "",
        "paragraphs": [
            "雪尽青门弄影微，暖风迟日早莺归。",
            "如凭细叶留春色，须把长条系落晖。",
            "彭泽有情还郁郁，隋堤无主自依依。",
            "世间惹恨偏饶此，可是行人折赠稀。"
        ],
        "notes": "",
        "id": "303d7ae5272b11bc3d07c0c5f402c874"
    },
    {
        "author": "韩溉",
        "dynasty": "唐",
        "type": "诗",
        "rhythmic": "",
        "title": "竹",
        "preface": "",
        "paragraphs": [
            "树色连云万叶开，王孙不厌满庭栽。",
            "凌霜尽节无人见，终日虚心待凤来。",
            "谁许风流添兴咏，自怜潇洒出尘埃。",
            "朱门处处多闲地，正好移阴覆翠苔。"
        ],
        "notes": "",
        "id": "9630ce3babc5e4ad96e96dc33ba5c95d"
    },
    {
        "author": "韩溉",
        "dynasty": "唐",
        "type": "诗",
        "rhythmic": "",
        "title": "鹊",
        "preface": "",
        "paragraphs": [
            "才见离巢羽翼开，尽能轻飏出尘埃。",
            "人间树好纷纷占，天上桥成草草回。",
            "几度送风临玉户，一时传喜到妆台。",
            "若教颜色如霜雪，应与清平作瑞来。"
        ],
        "notes": "",
        "id": "34cda52b61f2bcbe673176ceaca473d3"
    },
    {
        "author": "韩溉",
        "dynasty": "唐",
        "type": "诗",
        "rhythmic": "",
        "title": "灯",
        "preface": "",
        "paragraphs": [
            "分影由来恨不同，绿窗孤馆两何穷。",
            "荧煌短焰长疑暗，零落残花旋委空。",
            "几处隔帘愁夜雨，谁家当户怯秋风。",
            "莫言明灭无多重，曾比人生一世中。"
        ],
        "notes": "",
        "id": "b0aad354fb2d2ce98f0e08bb946c7f15"
    },
    {
        "author": "韩溉",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "门掩落花人别后，窗含残月酒醒时。"
        ],
        "notes": "",
        "id": "f3f8472b89d329c3de89ffc06a119c86"
    }
]