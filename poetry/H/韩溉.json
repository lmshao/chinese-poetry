[
    {
        "author": "韩溉",
        "dynasty": "唐",
        "type": "诗",
        "rhythmic": "",
        "title": "浔阳观水",
        "preface": "",
        "paragraphs": [
            "朝宗汉水接阳台，唅呀填坑吼作雷。",
            "莫见九江平稳去，还从三峡崄巇来。",
            "南经梦泽宽浮日，西出岷山劣泛杯。",
            "直至沧溟涵贮尽，沈深不动浸昭回。"
        ],
        "notes": "",
        "id": "a42f1f46944c37754a3a1b6f31bbd142"
    },
    {
        "author": "韩溉",
        "dynasty": "唐",
        "type": "诗",
        "rhythmic": "",
        "title": "水",
        "preface": "",
        "paragraphs": [
            "方圆不定性空求，东注沧溟早晚休。",
            "高截碧塘长耿耿，远飞青嶂更悠悠。",
            "潇湘月浸千年色，梦泽烟含万古愁。",
            "别有岭头呜咽处，为君分作断肠流。"
        ],
        "notes": "",
        "id": "963a6416477a0ab3056fd4f5ad17f1d5"
    },
    {
        "author": "韩溉",
        "dynasty": "唐",
        "type": "诗",
        "rhythmic": "",
        "title": "松",
        "preface": "",
        "paragraphs": [
            "倚空高槛冷无尘，往事闲征梦欲分。",
            "翠色本宜霜后见，寒声偏向月中闻。",
            "啼猿想带苍山雨，归鹤应和紫府云。",
            "莫向东园竞桃李，春光还是不容君。"
        ],
        "notes": "",
        "id": "71d4909277b5ccc7e4c8a9b918b280f5"
    },
    {
        "author": "韩溉",
        "dynasty": "唐",
        "type": "诗",
        "rhythmic": "",
        "title": "柳",
        "preface": "",
        "paragraphs": [
            "雪尽青门弄影微，暖风迟日早莺归。",
            "如凭细叶留春色，须把长条系落晖。",
            "彭泽有情还郁郁，隋堤无主自依依。",
            "世间惹恨偏饶此，可是行人折赠稀。"
        ],
        "notes": "",
        "id": "5e07f4a6089803f93dbca2ae87c74d91"
    },
    {
        "author": "韩溉",
        "dynasty": "唐",
        "type": "诗",
        "rhythmic": "",
        "title": "竹",
        "preface": "",
        "paragraphs": [
            "树色连云万叶开，王孙不厌满庭栽。",
            "凌霜尽节无人见，终日虚心待凤来。",
            "谁许风流添兴咏，自怜潇洒出尘埃。",
            "朱门处处多闲地，正好移阴覆翠苔。"
        ],
        "notes": "",
        "id": "f3c363f5d1715bc54c70ca0355f39ab3"
    },
    {
        "author": "韩溉",
        "dynasty": "唐",
        "type": "诗",
        "rhythmic": "",
        "title": "鹊",
        "preface": "",
        "paragraphs": [
            "才见离巢羽翼开，尽能轻飏出尘埃。",
            "人间树好纷纷占，天上桥成草草回。",
            "几度送风临玉户，一时传喜到妆台。",
            "若教颜色如霜雪，应与清平作瑞来。"
        ],
        "notes": "",
        "id": "3fb9920530b97f123f98df2fa8bef79c"
    },
    {
        "author": "韩溉",
        "dynasty": "唐",
        "type": "诗",
        "rhythmic": "",
        "title": "灯",
        "preface": "",
        "paragraphs": [
            "分影由来恨不同，绿窗孤馆两何穷。",
            "荧煌短焰长疑暗，零落残花旋委空。",
            "几处隔帘愁夜雨，谁家当户怯秋风。",
            "莫言明灭无多重，曾比人生一世中。"
        ],
        "notes": "",
        "id": "d453cd69f17b62c3078a49e925906ae7"
    },
    {
        "author": "韩溉",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "门掩落花人别后，窗含残月酒醒时。"
        ],
        "notes": "",
        "id": "07e0dbd8a1fae09eaa29d7a353f27ce9"
    }
]