[
    {
        "author": "胡圭",
        "dynasty": "宋",
        "type": "诗",
        "rhythmic": "",
        "title": "入山",
        "preface": "",
        "paragraphs": [
            "摆落世尘缚，愿结岩栖缘。",
            "一层复一层，古道多回旋。",
            "白云随我后，幽鸟鸣我前。",
            "云禽亦佳侣，一见即忻然。"
        ],
        "notes": "",
        "id": "2fe3bfeebd35a0e80e71b11bf0fd1517"
    },
    {
        "author": "胡圭",
        "dynasty": "宋",
        "type": "诗",
        "rhythmic": "",
        "title": "春行南村",
        "preface": "",
        "paragraphs": [
            "鸟语知春晨，晨起行阡陌。",
            "雨晴气已变，崖涧岚犹积。",
            "杂花林际明，新水田中白。",
            "时逢耦耕人，问我将何适。"
        ],
        "notes": "",
        "id": "ad67fbce709cc48c31f4f6ac4eeb2efc"
    },
    {
        "author": "胡圭",
        "dynasty": "宋",
        "type": "诗",
        "rhythmic": "",
        "title": "山池",
        "preface": "",
        "paragraphs": [
            "凿山成小池，贮兹一泓绿。",
            "参差散石髪，清浅浮碧玉。",
            "光风时动摇，涟漪细相续。",
            "我常遶池行，衣无尘可濯。"
        ],
        "notes": "",
        "id": "7685f22be0121ca4db8ac56b36da5e7a"
    },
    {
        "author": "胡圭",
        "dynasty": "宋",
        "type": "诗",
        "rhythmic": "",
        "title": "宿蒋庵",
        "preface": "",
        "paragraphs": [
            "松色耸寒青，云庵夜未扃。",
            "行吟满林叶，坐听一僧经。",
            "江獭鸣如鬼，山灯远似星。",
            "自能消冷漠，不用酒盈瓶。"
        ],
        "notes": "",
        "id": "7c3998df0d46fbe4b41002b0bb37ade5"
    }
]