[
    {
        "author": "胡于",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "袅袅薰风响珮环。",
            "广寒仙子跨清鸾。",
            "谁教瑞世仪周间，自赋多才继小山。",
            "铃阁静，画堂闲。",
            "衮衣象服镇团栾。",
            "年年此日称觞处，留待菖蒲驻玉颜。"
        ],
        "notes": "",
        "id": "9bf48401a1b47e37f39dd875b4f66825"
    },
    {
        "author": "胡于",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "楚楚吾家千里驹。",
            "老人心事正开渠。",
            "风流不减庭前玉，爱惜真如掌上珠。",
            "纡绿绶，荐方壶。",
            "老人沉醉弟兄扶。",
            "问将何物为儿寿，付与家传万卷书。"
        ],
        "notes": "",
        "id": "11d6e4d960b1d910ce99152025459ac1"
    },
    {
        "author": "胡于",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "阿母蟠桃下记春。",
            "长沙星里寿星明。",
            "金花罗纸新裁诏，具叶傍行别绶经。",
            "同龙子，祝龟龄。",
            "天教二老鬓长青。",
            "明年今日称觞处，更有孙枝满谢庭。"
        ],
        "notes": "",
        "id": "1925896094711f13a1b1c2ee76ba5a1e"
    },
    {
        "author": "胡于",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "去日清霜菊满丛。",
            "归来高柳絮缠空。",
            "长驱万里山收瘴，径度层波海不风。",
            "阴德遍，岭西东。",
            "天教慈母寿无穷。",
            "遥知今夕称觞处，衣彩还将衣绣同。"
        ],
        "notes": "",
        "id": "0313dbef67ef4ed1bd752e30703d6c17"
    }
]