[
    {
        "author": "何师韫",
        "dynasty": "宋",
        "type": "诗",
        "rhythmic": "",
        "title": "自题懒愚室",
        "preface": "",
        "paragraphs": [
            "君不见南岳懒残师，佯狂啖残食。",
            "鼻涕任垂颐，懒为俗人拭。",
            "又不见愚溪子柳子，堂堂古遗直。",
            "以愚名溪山，于今慕其德。",
            "二子真吾师，欲见不可得。",
            "唯有懒愚树，终日对颜色。",
            "齐威勤读书，轮扁巧斵轮。",
            "勤巧动心志，何如懒愚贞。",
            "衰年发已皤，行少坐时多。",
            "亦欲傚勤巧，奈此懒愚何。"
        ],
        "notes": "",
        "id": "ca0ff7aa19af56678743db0d3cbfc064"
    },
    {
        "author": "何师韫",
        "dynasty": "宋",
        "type": "诗",
        "rhythmic": "",
        "title": "失假山偈",
        "preface": "",
        "paragraphs": [
            "片石亡来岁月深，昔时来觅到如今。",
            "谁知只在家山里，枉费工夫别处寻。"
        ],
        "notes": "",
        "id": "5590eaae36e19e48604f541b53556378"
    }
]