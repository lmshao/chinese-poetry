[
    {
        "author": "黄廷璹",
        "dynasty": "宋",
        "type": "词",
        "rhythmic": "忆旧游",
        "title": "",
        "preface": "",
        "paragraphs": [
            "乍梅黄雨过，遍倚层楼，时舞垂阳。",
            "暗绿知谁换，似烟浓雾薄，望眼偏妨。",
            "昔人画鹢无数，相引入横塘。",
            "纵细切香蒲，重开绛蕊，懒向清觞。",
            "凄凉。",
            "旧游地，谩赋减兰成，才退周郎。",
            "总把芳辰误，念纱窗深静，冰簟流光。",
            "凤笺试写新句，青羽碧天长。",
            "又隐隐城头，随风断角斜照黄。"
        ],
        "notes": "",
        "id": "5145260367c030ac6cd73aa7e37905cc"
    }
]