[
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "奉陪韦中丞使君游鹤林寺",
        "preface": "",
        "paragraphs": [
            "古寺传灯久，层城闭阁闲。",
            "香花同法侣，旌斾入深山。",
            "寒磬虚空里，孤云起灭间。",
            "谢公忆高卧，徒御欲东还。"
        ],
        "notes": "",
        "id": "e348fb409c0cf1eece2ec474ed73be16"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "奉送杜侍御还京",
        "preface": "",
        "paragraphs": [
            "罢战回龙节，朝天上凤池。",
            "寒生五湖道，春入万年枝。",
            "召化多遗爱，胡清已畏知。",
            "怀恩偏感别，堕泪向旌麾。"
        ],
        "notes": "",
        "id": "d54e93da7216fdcbb61249a796d5745e"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "酬郑侍御秋夜见寄",
        "preface": "",
        "paragraphs": [
            "摇落空林夜，河阳兴已生。",
            "未辞公府步，知结远山情。",
            "高柳风难定，寒泉月助明。",
            "袁公方卧雪，尺素及柴荆。"
        ],
        "notes": "",
        "id": "00a87b4c6d1cd1e6ecae27619c2eb704"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "酬窦拾遗秋日见呈",
        "preface": "",
        "paragraphs": [
            "孤城永巷时相见，衰柳闲门日半斜。",
            "欲送近臣朝魏阙，犹怜残菊在陶家。"
        ],
        "notes": "",
        "id": "a507dbd7b8db3e12d7f3017843efc9d8"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "韦使君宅海榴咏",
        "preface": "",
        "paragraphs": [
            "淮阳卧理有清风，腊月榴花带雪红。",
            "闭阁寂寥常对此，江湖心在数枝中。"
        ],
        "notes": "",
        "id": "f13e966e0c927d005c6911c0144ecbc8"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "送普上人还阳羡",
        "preface": "",
        "paragraphs": [
            "花宫难久别，道者忆千灯。",
            "残雪入林路，暮山归寺僧。",
            "日光依嫩草，泉响滴春冰。",
            "何用求方便，看心是一乘。"
        ],
        "notes": "",
        "id": "d7bb724ae406eda35b5192f7fe0cab7e"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "送李中丞归本道",
        "preface": "",
        "paragraphs": [
            "上将还专席，双旌复出秦。",
            "关河三晋路，宾从五原人。",
            "孤戍云连海，平沙雪度春。"
        ],
        "notes": "",
        "id": "cf0d74f27796e659fdebe9e7799a74bb"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "和谢舍人雪夜寓直",
        "preface": "",
        "paragraphs": [
            "禁省夜沈沈，春风雪满林。",
            "沧洲归客梦，青琐近臣心。",
            "挥翰宣鸣玉，承恩在赐金。",
            "建章寒漏起，更助掖垣深。"
        ],
        "notes": "",
        "id": "5a7ef431a35073e01876db21eba668da"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "寻刘处士",
        "preface": "",
        "paragraphs": [
            "几年人不见，林下掩柴关。",
            "留客当清夜，逢君话旧山。",
            "隔城寒杵急，带月早鸿还。",
            "南陌虽相近，其如隐者闲。"
        ],
        "notes": "",
        "id": "caeec7b8c2d6e5d98ee26bdb665a1532"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "哭陆处士",
        "preface": "",
        "paragraphs": [
            "从此无期见，柴门对雪开。",
            "二毛逢世难，万恨掩泉台。",
            "返照空堂夕，孤城吊客回。",
            "汉家偏访道，犹畏鹤书来。"
        ],
        "notes": "",
        "id": "e6edd09ec824e1414af70195a3e3ab1e"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "乌程水楼留别",
        "preface": "",
        "paragraphs": [
            "悠悠千里去，惜此一尊同。",
            "客散高楼上，帆飞细雨中。",
            "山程随远水，楚思在青枫。",
            "共说前期易，沧波处处同。"
        ],
        "notes": "",
        "id": "40b8109d3e380280a75b5c104c465df4"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "题赠吴门邕上人",
        "preface": "",
        "paragraphs": [
            "春山唯一室，独坐草萋萋。",
            "身寂心成道，花闲鸟自啼。",
            "细泉松径里，返景竹林西。",
            "晚与门人别，依依出虎溪。"
        ],
        "notes": "",
        "id": "675db174c00f0910c26032b84a2bb1b3"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "送陆鸿渐山人采茶回",
        "preface": "",
        "paragraphs": [
            "千峰待逋客，香茗复丛生。",
            "采摘知深处，烟霞羡独行。",
            "幽期山寺远，野饭石泉清。",
            "寂寂燃灯夜，相思一磬声。"
        ],
        "notes": "",
        "id": "6637949d96d5db2fea8856db4d320b07"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "寄刘员外长卿",
        "preface": "",
        "paragraphs": [
            "南忆新安郡，千山带夕阳。",
            "断猨知夜久，秋草助江长。",
            "疎发应成素，青松独耐霜。",
            "爱才称汉主，题柱待回乡。"
        ],
        "notes": "",
        "id": "7b26aa49a5b70d156a25f9951fb7ae41"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "寄张仲甫",
        "preface": "",
        "paragraphs": [
            "悲风生旧浦，云岭隔东田。",
            "伏腊同鸡黍，柴门闭雪天。",
            "孤村明夜火，稚子候归船。",
            "静者心相忆，离居畏度年。"
        ],
        "notes": "",
        "id": "fe3f3514abe87c23633503498278cda1"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "送元侍御充使湖南",
        "preface": "",
        "paragraphs": [
            "云梦南行尽，三湘万里流。",
            "山川重分手，徒御亦悲秋。",
            "白简劳王事，清猨助客愁。",
            "离群复多病，岁晚忆沧洲。"
        ],
        "notes": "",
        "id": "a3bc02cf6296c75ad3948be4a7fba97f"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "晚至华阴",
        "preface": "",
        "paragraphs": [
            "腊尽促归心，行人及华阴。",
            "云霞仙掌出，松柏古祠深。",
            "野渡冰生岸，寒川烧隔林。",
            "温泉看渐近，宫树晚沈沈。"
        ],
        "notes": "",
        "id": "650ae13837fc01ce631d7fad671294f2"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "送孔征士",
        "preface": "",
        "paragraphs": [
            "谷口山多处，君归不可寻。",
            "家贫青史在，身老白云深。",
            "扫雪开松径，疏泉过竹林。",
            "余生负丘壑，相送亦何心。"
        ],
        "notes": "",
        "id": "64196c41662242c24c9f2f08ec2c4dbd"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "秋兴",
        "preface": "",
        "paragraphs": [
            "流萤与落叶，秋晚共纷纷。",
            "返照城中尽，寒砧雨外闻。",
            "离人见衰鬓，独鹤暮何群。",
            "楚客在千里，相思看碧云。"
        ],
        "notes": "",
        "id": "fb067a214b5486884220c1ea2acaebb3"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "送归中丞使新罗",
        "preface": "",
        "paragraphs": [
            "南幰衔恩去，东夷泛海行。",
            "天遥辞上国，水尽到孤城。",
            "已变炎凉气，仍愁浩淼程。",
            "云涛不可极，来往见双旌。"
        ],
        "notes": "",
        "id": "bff41b1a3d8868d87fd798000334d83e"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "送少微上人东南游",
        "preface": "",
        "paragraphs": [
            "石梁人不到，独往更迢迢。",
            "乞食山家少，寻钟野寺遥。",
            "松门风自扫，瀑布雪难消。",
            "秋夜闻清梵，余音逐海潮。"
        ],
        "notes": "",
        "id": "483bea3c6ad8b2bd6b9bfafdf7344ef5"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "送韦判官赴闽中",
        "preface": "",
        "paragraphs": [
            "孤棹闽中客，双旌海上军。",
            "路人从北少，海水向南分。",
            "野鹤伤秋别，林猨忌夜闻。",
            "汉家崇亚相，知子远邀勋。"
        ],
        "notes": "",
        "id": "fe6910bc3ba9dbdf7dc00342f8bacb75"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "送人还荆州",
        "preface": "",
        "paragraphs": [
            "草色随骢马，悠悠同出秦。",
            "水传云梦晓，山接洞庭春。",
            "帆影连三峡，猨声近四隣。",
            "青门一分手，难见杜陵人。"
        ],
        "notes": "",
        "id": "b305e5ab1f6addd4779b9482e8c0376d"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "寄净虚上人初至云门",
        "preface": "",
        "paragraphs": [
            "寒踪白云里，法侣自提携。",
            "竹径通城下，松门隔水西。",
            "方同沃洲去，不似武陵迷。",
            "仿佛方知处，高峰是会稽。"
        ],
        "notes": "",
        "id": "026f923ee00c51ee1e88941999a58e60"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "春和杜相公移入长兴宅奉呈诸宰执",
        "preface": "",
        "paragraphs": [
            "欲向幽偏适，还从绝地移。",
            "秦官鼎食贵，尧世土阶卑。",
            "戟户槐阴满，书窗竹叶垂。",
            "才分午夜漏，遥隔万年枝。",
            "北阙深恩在，东林远梦知。",
            "日斜门掩暎，山远树参差。",
            "论道齐鸳翼，题诗忆凤池。",
            "从公亦何幸，长与珮声随。"
        ],
        "notes": "",
        "id": "6dde42785d33c31288534a67cfb330ba"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "路中口号",
        "preface": "",
        "paragraphs": [
            "还乡不见家，年老眼多泪。",
            "车马上河桥，城中好天气。"
        ],
        "notes": "",
        "id": "9b159befd5bd2ff692b99f9bdb0a621e"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "山下泉",
        "preface": "",
        "paragraphs": [
            "漾漾带山光，澄澄倒林影。",
            "那知石上喧，却忆山中静。"
        ],
        "notes": "",
        "id": "fea69fcbce68766f209227422fa74c01"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "早朝日寄所知",
        "preface": "",
        "paragraphs": [
            "长安雪夜见归鸿，紫禁朝天拜舞同。",
            "曙色渐分双阙下，漏声遥在百花中。",
            "炉烟乍起开仙仗，玉佩才成引上公。",
            "共荷发生同雨露，不应黄叶久随风。"
        ],
        "notes": "",
        "id": "25d5063d100982220afdd6c5c8ba7b1c"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "秋夕寄怀契上人",
        "preface": "",
        "paragraphs": [
            "已见槿花朝委露，独悲孤鹤在人群。",
            "真僧出世心无事，静夜名香手自焚。",
            "窗临绝涧闻流水，客至孤峰扫白云。",
            "更想清晨诵经处，独看松上雪纷纷。"
        ],
        "notes": "",
        "id": "1d342e33629ef21910eb9da2348783f3"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "张芬见访郊居作",
        "preface": "",
        "paragraphs": [
            "林中雨散早凉生，已有迎秋促织声。",
            "三径荒芜羞对客，十年衰老愧称兄。",
            "愁心自惜江蓠晚，世事方看木槿荣。",
            "君若罢官携手日，寻山莫算白云程。"
        ],
        "notes": "",
        "id": "53e7fc5403ba0c6bac2af5fc75fd7d73"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "赠鉴上人",
        "preface": "",
        "paragraphs": [
            "律仪传教诱，僧腊老烟霄。",
            "树色依禅诵，泉声入寂寥。",
            "宝龛经末劫，画壁见南朝。",
            "深竹风开合，寒潭月动摇。",
            "息心归静理，爱道坐中宵。",
            "更欲寻真去，乘船过海潮。"
        ],
        "notes": "",
        "id": "e305a233e93f0f227cb9b001112d8806"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "奉寄中书王舍人",
        "preface": "",
        "paragraphs": [
            "腰金载笔谒承明，至道安禅得此生。",
            "西掖几年纶綍贵，东山遥夜薜萝情。",
            "风传刻漏星河曙，月上梧桐雨露清。",
            "圣主好文谁为荐，闭门空赋子虚成。"
        ],
        "notes": "",
        "id": "40a7c573d41b535250c260f7d51bc1ca"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "送汤中丞和蕃",
        "preface": "",
        "paragraphs": [
            "继好中司出，天心外国知。",
            "已传尧雨露，更说汉威仪。",
            "陇上应回首，河源复载驰。",
            "孤峰问徒御，空碛见旌麾。",
            "春草乡愁起，边城旅梦移。",
            "莫嗟行远地，此去荅恩私。"
        ],
        "notes": "",
        "id": "9dcfa1fd070846eff7b37ce640db55ac"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "送和西蕃使",
        "preface": "",
        "paragraphs": [
            "白简初分命，黄金已在腰。",
            "恩华通外国，徒御发中朝。",
            "雨雪从边起，旌旗上陇遥。",
            "暮天沙漠漠，空碛马萧萧。",
            "寒路随河水，关城见柳条。",
            "和戎先罢战，知胜霍嫖姚。"
        ],
        "notes": "",
        "id": "c547abec6b1960c92790d95446838788"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "送王相公赴幽州",
        "preface": "",
        "paragraphs": [
            "台衮兼戎律，勤忧秉化元。",
            "凤池东掖宠，龙节北方尊。",
            "长路山河转，前驱鼓角喧。",
            "人安布时令，地远荅君恩。",
            "暮日平沙迥，秋风大斾翻。",
            "渔阳在天末，恋别信陵门。"
        ],
        "notes": "",
        "id": "d0e2c4ac4c31b421192b6ec4e3104946"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "送徐大夫赴南海",
        "preface": "",
        "paragraphs": [
            "旧国当分阃，天涯荅圣私。",
            "大军传羽檄，老将拜旌旗。",
            "位重登坛后，恩深弄印时。",
            "何年谏猎赋，今日饮泉诗。",
            "海内求民瘼，城隅见岛夷。",
            "由来黄霸去，自有上台期。"
        ],
        "notes": "",
        "id": "b00a80db59ef6dd412b604f2b005c0ac"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "赠沛禅师",
        "preface": "",
        "paragraphs": [
            "南岳满湘沅，吾师经利涉。",
            "身归沃洲老，名与支公接。",
            "净教传荆吴，道缘止渔猎。",
            "观空色不染，对境心自惬。",
            "室中人寂寞，门外山重叠。",
            "天台积幽梦，早晚当负笈。"
        ],
        "notes": "",
        "id": "0d76d65bfc43900fcc278957ac3f6e33"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "萼岭四望",
        "preface": "",
        "paragraphs": [
            "汉家仙仗在咸阳，洛水东流出建章。",
            "野老至今犹望幸，离宫秋树独苍苍。"
        ],
        "notes": "",
        "id": "584d4a125745126f481256ad26d12d9d"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "过刘员外长卿别墅",
        "preface": "",
        "paragraphs": [
            "谢客开山后，郊扉积水通。",
            "江湖千里别，衰老一尊同。",
            "返照寒川满，平田暮雪空。",
            "沧洲自有趣，不便哭途穷。"
        ],
        "notes": "",
        "id": "f6d8fbd8a6c4248751b4a59cea671538"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "遇风雨作",
        "preface": "",
        "paragraphs": [
            "草草理夜装，涉江又登陆。",
            "望路殊未穷，指期今已促。",
            "传呼戒徒驭，振辔转林麓。",
            "阴云拥岩端，沾雨当山腹。",
            "震雷如在耳，飞电来照目。",
            "兽迹不敢窥，马蹄惟务速。",
            "虔心若斋祷，濡体如沐浴。",
            "万窍相怒号，百泉暗奔瀑。",
            "危梁虑足跌，峻坂忧车覆。",
            "问我何以然，前日爱微禄。",
            "转知人代事，缨组乃徽束。",
            "向若家居时，安枕春梦熟。",
            "遵途稍已近，候吏来相续。",
            "晓霁心始安，林端见初旭。"
        ],
        "notes": "",
        "id": "b3a83c273cabf2c298ce970a3e39c932"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "送商州杜中丞赴任",
        "preface": "",
        "paragraphs": [
            "安康地理接商于，帝命专城总赋舆。",
            "夕拜忽辞青琐闼，晨装独捧紫泥书。",
            "深山古驿分驺骑，芳草闲云逐隼旟。",
            "绮皓清风千古在，因君一为谢岩居。"
        ],
        "notes": "",
        "id": "78f3243110485ef4224c43c685f45013"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "送著公归越",
        "preface": "",
        "paragraphs": [
            "谁能愁此别，到越会相逢。",
            "长忆云门寺，门前千万峰。",
            "石床埋积雪，山路倒枯松。",
            "莫学白居士，无人知去踪。"
        ],
        "notes": "",
        "id": "423e1efcd9687c23e817b4c10bff75bd"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "送郑秀才贡举",
        "preface": "",
        "paragraphs": [
            "西去意如何，知随贡士科。",
            "吟诗向月路，驱马出烟萝。",
            "晚色寒芜远，秋声候雁多。",
            "自怜归未得，相送一劳歌。"
        ],
        "notes": "",
        "id": "1463d95b2e32b5df1005ef5fce1234eb"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "锡杖歌送明楚上人归佛川",
        "preface": "",
        "paragraphs": [
            "上人远自西天至，头陀行遍南朝寺。",
            "口翻贝叶古字经，手持金策声泠泠。",
            "护法护身惟振锡，石濑云溪深寂寂。",
            "乍来松径风露寒，遥暎霜天月成魄。",
            "后夜空山禅诵时，寥寥挂在枯树枝。",
            "真法尝传心不住，东西南北随缘路。",
            "佛川此去何时回，应真莫便游天台。"
        ],
        "notes": "",
        "id": "7da77f445e59e3b788a152a436eb15f7"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "玉山岭上作",
        "preface": "",
        "paragraphs": [
            "悠悠驱匹马，征路上连冈。",
            "晚翠深云窦，寒台净石梁。",
            "秋花偏似雪，枫叶不禁霜。",
            "愁见前程远，空郊下夕阳。"
        ],
        "notes": "",
        "id": "98d0dee1feba4ab2546699606f3aa493"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "国子柳博士兼领太常博士輙申贺赠",
        "preface": "",
        "paragraphs": [
            "博士本秦官，求才帖职难。",
            "临风曲台净，对月碧池寒。",
            "讲学分阴重，斋祠晓漏残。",
            "朝衣辨色处，双绶更宜看。"
        ],
        "notes": "",
        "id": "4f51d13b01591ce373f9fc460cba664d"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "送裴秀才贡举",
        "preface": "",
        "paragraphs": [
            "儒衣羞此别，去抵汉公卿。",
            "宾贡年犹少，篇章艺已成。",
            "临流惜暮景，话别起乡情。",
            "离酌不辞醉，西江春草生。"
        ],
        "notes": "",
        "id": "341682af0dacc8131c4467b5406656ef"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "赠老将",
        "preface": "",
        "paragraphs": [
            "白草黄云塞上秋，曾随骠骑出幷州。",
            "辘轳劒折虬髯白，转战功多独不侯。"
        ],
        "notes": "",
        "id": "db6879ba73530a96c98dfef891ac7478"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "建元寺昼公与崔秀才见过联句与郑奉礼部同作",
        "preface": "",
        "paragraphs": [
            "人闲宜岁晚，道者访幽期。",
            "独与寒山别，行当暮雪时。",
            "柏台辞汉主，竹寺寄潜师。",
            "荷策知君待，开门笑我迟。",
            "暮阶县雨足，寒吹绕松枝。",
            "理辩尘心妄，经分梵字疑。",
            "久承黄纸诏，曾赋碧云诗。",
            "然诺惊相许，风流话所思。",
            "筌忘心已默，磬发夜何其。",
            "愿结求羊侣，名山从所之。"
        ],
        "notes": "",
        "id": "374a6d535e4190bea3687d771d36cf95"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "建元寺西院寄李员外纵联句",
        "preface": "",
        "paragraphs": [
            "寄隐霜台客，相思粉署人。",
            "诚知阡陌近，无奈别离频。",
            "夜色迷双树，钟声警四邻。",
            "散才徒仰鲍，归梦远知秦。",
            "雨带清笳发，花惊夕漏春。",
            "招摇随步锡，髣髴听行轮。",
            "要路推高足，空林寄一身。",
            "盛名知独擅，良会忆相亲。",
            "稍涤心中垢，都遗陌上尘。",
            "今宵此堂集，何事少遗民。"
        ],
        "notes": "",
        "id": "ccd54da6aa1bfce49da8eb5e53c29610"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "送人诗（见《学海类编》唐贾岛撰《二南密旨》，题曰皇甫曾《送人诗》，亦见宋周弼《唐三体诗》卷六，题曰《途中送权曙》，皇甫曾作。按唐姚合《极玄集》卷下选此诗，作皇甫冉诗，题曰《途中送权二兄》。《全唐诗》卷二百四十九作皇甫冉诗，题曰《途中送权三兄弟》。又卷二百九十六作张南史诗，题曰《西陵怀灵一上人兼寄朱放》，诗同。校其异文如次：「淮海风涛起，江关幽」〖《极玄集》及《全唐诗》皇甫冉卷张南史卷并作「忧」。〗思长同。悲鹊遶树，独作〖《全唐诗》张南史卷作「坐」〗雁随阳。山晚云和〖《全唐诗》皇甫冉卷作「初」，张",
        "preface": "",
        "paragraphs": [
            "空。"
        ],
        "notes": "",
        "id": "b7612b71c08547dbd9309a2ec66b0785"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "题普门上人房（《文苑英华》二三五《寺院》〖1〗）",
        "preface": "",
        "paragraphs": [
            "空（〖1〗《全唐诗》卷二四九作皇甫冉，卷一四八又作刘长卿诗，另日末流藏唐钞本《唐诗卷》则作郎士元诗。",
            "）。"
        ],
        "notes": "",
        "id": "ce52565961ef05eac6efc06ecfd08ea2"
    },
    {
        "author": "皇甫曾",
        "dynasty": "唐",
        "type": "诗",
        "rhythmic": "",
        "title": "送韩司直（《全唐诗》二四八作郎士元诗，第三句「春草」，《文苑英华》作「芳草」○同上二七二《送行》〖1〗）",
        "preface": "",
        "paragraphs": [
            "空（〖1〗《全唐诗》卷一四八又作刘长卿诗。",
            "《极玄集》卷下又作皇甫冉诗。",
            "〗）。"
        ],
        "notes": "",
        "id": "ce52565961ef05eac6efc06ecfd08ea2"
    }
]