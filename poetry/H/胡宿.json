[
    {
        "author": "胡宿",
        "dynasty": "唐",
        "type": "诗",
        "rhythmic": "",
        "title": "津亭",
        "preface": "",
        "paragraphs": [
            "津亭欲阕戒棠舟，五两风来不暂留。",
            "西北浮云连魏阙，东南初日满秦楼。",
            "层城渺渺人伤别，芳草萋萋客倦游。",
            "平乐旧欢收不得，更凭飞梦到瀛洲。"
        ],
        "notes": "",
        "id": "e351abfa7dbe5f22b85d7d02795ea4e8"
    },
    {
        "author": "胡宿",
        "dynasty": "唐",
        "type": "诗",
        "rhythmic": "",
        "title": "古别",
        "preface": "",
        "paragraphs": [
            "长道何年祖𫐈休，风帆不断岳阳楼。",
            "佳人挟瑟漳河晓，壮士悲歌易水秋。",
            "九帐[青]油徒自负，百壶芳醑岂消忧。",
            "至今长乐坡前水，不啻秦人怨陇头。"
        ],
        "notes": "",
        "id": "7a3d73b74feaa86ade065c6573d4117b"
    },
    {
        "author": "胡宿",
        "dynasty": "唐",
        "type": "诗",
        "rhythmic": "",
        "title": "塞上",
        "preface": "",
        "paragraphs": [
            "汉家神箭定天山，烟火相望万里间。",
            "契利请盟金匕酒，将军归卧玉门关。",
            "云沈老上妖氛断，雪照回中探骑闲。",
            "五饵已行王道胜，绝无刁斗至阗颜。"
        ],
        "notes": "",
        "id": "79b8ac9ba7e75856160054d28a848987"
    },
    {
        "author": "胡宿",
        "dynasty": "唐",
        "type": "诗",
        "rhythmic": "",
        "title": "寄昭潭王中立",
        "preface": "",
        "paragraphs": [
            "高弦一弄武陵深，六幕天空万里心。",
            "吴苑歌骊成久别，楚峰回雁好归音。",
            "十千美酒花期隔，三百枯棋弈思沈。",
            "莫上孤城频送目，浮云西北是家林。"
        ],
        "notes": "",
        "id": "247d7b882fcbca4a7d25940405b5b494"
    },
    {
        "author": "胡宿",
        "dynasty": "唐",
        "type": "诗",
        "rhythmic": "",
        "title": "雪",
        "preface": "",
        "paragraphs": [
            "屏翳驱云结夜阴，素花飘坠恶氛沈。",
            "色欺曹国麻衣浅，寒入荆王翠被深。",
            "天上明河银作水，海中仙树玉为林。",
            "日高独拥鹴裘卧，谁乞长安取酒金。"
        ],
        "notes": "",
        "id": "8d6216a832b63f0106a6b91236d938a5"
    },
    {
        "author": "胡宿",
        "dynasty": "唐",
        "type": "诗",
        "rhythmic": "",
        "title": "冲虚观",
        "preface": "",
        "paragraphs": [
            "五粒青松护翠苔，石门岑寂断纤埃。",
            "水浮花片知仙路，风递鸾声认啸台。",
            "桐井晓寒千乳歛，茗园春嫩一旗开。",
            "驰烟未勒山亭字，可是英灵许再来。"
        ],
        "notes": "",
        "id": "228a17b803f3539ef840a570e499aaf0"
    },
    {
        "author": "胡宿",
        "dynasty": "唐",
        "type": "诗",
        "rhythmic": "",
        "title": "淮南发运赵邢州被诏归阙",
        "preface": "",
        "paragraphs": [
            "天台封诏紫泥馨，马首前瞻北斗城。",
            "人在函关先望气，帝于京兆最知名。",
            "一区东第趋晨近，数刻西厢接昼荣。",
            "正是两宫裁化日，百金双璧拜虞卿。"
        ],
        "notes": "",
        "id": "ccf3489d22902673e722a2f577263fbd"
    },
    {
        "author": "胡宿",
        "dynasty": "唐",
        "type": "诗",
        "rhythmic": "",
        "title": "天街晓望",
        "preface": "",
        "paragraphs": [
            "长乐才闻一叩钟，百官初谒未央宫。",
            "金波穆穆沙隄月，玉树琤琤上苑风。",
            "香重椒兰横结雾，气寒龙虎远浮空。",
            "嗟余索米无人问，行避霜台御史骢。"
        ],
        "notes": "",
        "id": "2a07adb7d62c565ab0f2380a3689dc2f"
    },
    {
        "author": "胡宿",
        "dynasty": "唐",
        "type": "诗",
        "rhythmic": "",
        "title": "淮南王",
        "preface": "",
        "paragraphs": [
            "贪铸金钱盗写符，何曾七国戒前车。",
            "长生不待炉中药，鸿宝谁收箧里书。",
            "碧井床空天影在，小山人去桂丛疎。",
            "云中鸡犬无消息，麦秀渐渐徧故墟。"
        ],
        "notes": "",
        "id": "db3c3b501baca09ca8db3a9030b0c79b"
    },
    {
        "author": "胡宿",
        "dynasty": "唐",
        "type": "诗",
        "rhythmic": "",
        "title": "赵宗道归辇下",
        "preface": "",
        "paragraphs": [
            "沿牒相逢楚水湄，竹林文酒此攀嵇。",
            "半毡未暖还伤别，一臂初交又解携。",
            "江浦呕哑风送樐，河桥勃窣柳垂隄。",
            "明年四月秦关到，洗眼扬州看马[蹄]。"
        ],
        "notes": "",
        "id": "21c4d30ef699fcd657702a4c4887a6c3"
    },
    {
        "author": "胡宿",
        "dynasty": "唐",
        "type": "诗",
        "rhythmic": "",
        "title": "忆荐福寺牡丹",
        "preface": "",
        "paragraphs": [
            "十日春风隔翠岑，秪应繁朵自成阴。",
            "樽前可要人颓玉，树底遥知地侧金。",
            "花界三千春渺渺，铜槃十二夜沈沈。",
            "雕槃分𥮾何由得，空作西州拥鼻吟。"
        ],
        "notes": "",
        "id": "b0f184ac81ba3f2e8644b4a47b33bdf3"
    },
    {
        "author": "胡宿",
        "dynasty": "唐",
        "type": "诗",
        "rhythmic": "",
        "title": "次韵和朱况雨中之什",
        "preface": "",
        "paragraphs": [
            "苍野迷云黯不归，远风吹雨入岩扉。",
            "石床润极琴丝缓，水阁寒多酒力微。",
            "夕梦将成还滴滴，春心欲断正霏霏。",
            "忧花惜月长如此，争得东阳病骨肥。"
        ],
        "notes": "",
        "id": "7d96788706d5611c08c925dc1d72a9aa"
    },
    {
        "author": "胡宿",
        "dynasty": "唐",
        "type": "诗",
        "rhythmic": "",
        "title": "感旧",
        "preface": "",
        "paragraphs": [
            "千里青云未致身，马蹄空踏几年尘。",
            "曾迷玉洞花光老，欲过金城柳眼新。",
            "粉壁已沈题凤字，酒垆犹记姓黄人。",
            "坞中横笛偏多感，一涕阑干白角巾。"
        ],
        "notes": "",
        "id": "fb393866b233d1987bcdf9f2ecc106ba"
    },
    {
        "author": "胡宿",
        "dynasty": "唐",
        "type": "诗",
        "rhythmic": "",
        "title": "城南",
        "preface": "",
        "paragraphs": [
            "昨夜轻阴结夕霏，城南十里有香泥。",
            "初闻山鸟惊新哢，遥见林花识旧蹊。",
            "荡桨远从芳草渡，垫巾还傍绿杨隄。",
            "罗敷正苦桑蚕事，惆怅南来五马蹄。"
        ],
        "notes": "",
        "id": "f4ee2f6db24219519d8cc9c6ad560ce6"
    },
    {
        "author": "胡宿",
        "dynasty": "唐",
        "type": "诗",
        "rhythmic": "",
        "title": "早夏",
        "preface": "",
        "paragraphs": [
            "井辖投多思不禁，密垂珠箔昼沈沈。",
            "睡惊燕语频移枕，病起蛛丝半在琴。",
            "雨径乱花埋宿艳，月轩修竹转凉阴。",
            "一春酒费知多少，探尽囊中换赋金。"
        ],
        "notes": "",
        "id": "db3686ef1a75749c0b21cf0e7a8114af"
    },
    {
        "author": "胡宿",
        "dynasty": "唐",
        "type": "诗",
        "rhythmic": "",
        "title": "侯家",
        "preface": "",
        "paragraphs": [
            "洞户春迟漏箭长，短辕初返雒阳傍。",
            "彩云按曲青岑醴，沈水薰衣白璧堂。",
            "前槛兰苕依玉树，后园桐叶护银床。",
            "宴残红烛长庚烂，还促朝珂谒未央。"
        ],
        "notes": "",
        "id": "9e2b75a0f52e830f1493fc5b8c9a3ac0"
    },
    {
        "author": "胡宿",
        "dynasty": "唐",
        "type": "诗",
        "rhythmic": "",
        "title": "函谷关",
        "preface": "",
        "paragraphs": [
            "天开函谷壮关中，万古惊尘向此空。",
            "望气竟能知老子，弃𦈡何不识终童。",
            "慢持白马先生论，未抵鸣鸡下客功。",
            "符命已归如掌地，一丸曾误隗王东。"
        ],
        "notes": "",
        "id": "2c8df11b7a53ff01cf6a12e61554f518"
    },
    {
        "author": "胡宿",
        "dynasty": "唐",
        "type": "诗",
        "rhythmic": "",
        "title": "残花",
        "preface": "",
        "paragraphs": [
            "雨压残红一夜凋，晓来帘外正飘摇。",
            "数枝翠叶空相对，万片香魂不可招。",
            "长乐梦回春寂寂，武陵人去水迢迢。",
            "愁将玉笛传遗恨，苦被芳风透绮寮。"
        ],
        "notes": "",
        "id": "2f8f333f650e62c9428374e6a812f3ff"
    },
    {
        "author": "胡宿",
        "dynasty": "唐",
        "type": "诗",
        "rhythmic": "",
        "title": "次韵徐爽见寄",
        "preface": "",
        "paragraphs": [
            "五两青丝帝渥深，平时可敢叹英沈。",
            "侏儒自是长三尺，澼絖都来直数金。",
            "寂寞死灰人丧偶，婆娑生意树交阴。",
            "年来想见琼枝色，久梦蘧蘧到竹林。"
        ],
        "notes": "",
        "id": "1e47c9ed151b5972488423490857c441"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "宴集",
        "preface": "",
        "paragraphs": [
            "鬰陶倦烦暑，爽豁逢萧辰。",
            "开樽有欢伯，倾坐得嘉宾。",
            "雕盘荐肥羜，宝刀脍霜鳞。",
            "清谈屏世务，善谑到天真。",
            "须言烛可继，莫诉杯行频。",
            "至道谅在己，外物不关身。"
        ],
        "notes": "",
        "id": "a75af77a1fc0a7f965986e23eb204c9f"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "杂兴",
        "preface": "",
        "paragraphs": [
            "严霜沾百草，不问菊与兰。",
            "行观秀色萎，坐使芳意残。",
            "有酒聊自把，无萱良鲜欢。",
            "安得青精饭，为驻颜如丹。"
        ],
        "notes": "",
        "id": "2486422caa53cf70953373ba01e8bf70"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "怨思",
        "preface": "",
        "paragraphs": [
            "阴虫思衰草，羁雌啼空林。",
            "盛秋授寒服，独夜捣清砧。",
            "影孤随月瘦，肌薄怯霜侵。",
            "平生托义分，梦想在容音。",
            "山头怜化石，陌上重辞金。",
            "安得两黄鹄，因之传此心。"
        ],
        "notes": "",
        "id": "9ad13f07afdf7558a0e4781ff518ff74"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "怨诗楚调示庞主簿及邓治中",
        "preface": "",
        "paragraphs": [
            "我生岂不辰，贫贱亦偶然。",
            "读书饭脱粟，差可乐余年。",
            "艺麻室南端，种桑屋东偏。",
            "弱妇事纺绩，丁男长力田。",
            "瓶储苟不乏，安用三百廛。",
            "老翁饱食罢，日晏尚高眠。",
            "岂知天地间，陵谷有变迁。",
            "独恨生苦晚，不在羲皇前。",
            "尝闻父老言，醉乡隔烽烟。",
            "安得盈觞酒，时复中圣贤。"
        ],
        "notes": "",
        "id": "db71d5fb3673c1bf339ca5aac71e2adc"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "碧楼",
        "preface": "",
        "paragraphs": [
            "中条何峨峨，映我缥碧瓦。",
            "汾水望飞云，参旗眺绿野。",
            "美哉山与河，河流疾于马。"
        ],
        "notes": "",
        "id": "b062544f5cfe55f06f2f75de2ca47392"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "读僧长吉诗",
        "preface": "",
        "paragraphs": [
            "生民类能言，兹文特渊邈。",
            "精韫在希微，幽通资写托。",
            "状物无遁形，舒情有至乐。",
            "自非妙解机，谁抽神奥籥。",
            "大士栖绿岩，门前即台岳。",
            "翠屏何峨峨，千仞拂寥廓。",
            "芝术被诸峰，烟霞兴众壑。",
            "中安仁智居，旁研华竺学。",
            "观法识非空，了心无少著。",
            "人境既相于，神明信超若。",
            "作诗三百篇，平淡犹古乐。",
            "于言虽未忘，在理已能觉。",
            "天质自然美，亦如和氏璞。",
            "贮之古锦囊，访我杼山郭。",
            "杼山空崔嵬，然公久寂寞。",
            "中间三百年，寂寞无人作。",
            "何意正始音，绪余在清角。",
            "山旁夏欲休，林英春稍落。",
            "吟登苍卞余，归梦华顶数。",
            "驾言整巾瓶，仍前侣猿鹤。",
            "谁言云无心，还依故山泊。",
            "顾予禽鹿姿，缪此縻人爵。",
            "居常眩韶音，几骇顿金络。",
            "比将亲椒兰，端欲甘藜藿。",
            "缅怀净名庵，终寻香火约。"
        ],
        "notes": "",
        "id": "5a54b1ede324be6341a6c2d41da95cbd"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "池台",
        "preface": "",
        "paragraphs": [
            "层台迟夕娟，清池弄秋水。",
            "蟾明桂树间，鱼跃莲叶底。",
            "如何惠庄津，乃在蒲城里。"
        ],
        "notes": "",
        "id": "635fdefa8c61bb5715da9a55c2ec85d7"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "远行",
        "preface": "",
        "paragraphs": [
            "古有悲秋篇，远行第三句。",
            "人情重辞家，客意倦长路。",
            "征马陟前冈，栖乌集乔树。",
            "惨淡层阴生，号呼劲风怒。",
            "匣琴徒自携，杯酒与谁遇。",
            "衣带缓于前，衣香非复故。"
        ],
        "notes": "",
        "id": "a6a7a442e22780552bdcbecfb3c1b981"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "游瞩",
        "preface": "",
        "paragraphs": [
            "旻宇斗澄霁，池台始登临。",
            "幽芳无艳质，爽籁有真音。",
            "闲云乍明灭，寒𫛶忽浮沈。",
            "青山晴好望，白道细堪寻。",
            "疏蝉嘒急管，跃鲤应鸣琴。",
            "微风猎椒桂，快哉一披襟。"
        ],
        "notes": "",
        "id": "d779a74604684f079f3f37d2c1e5dc18"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "野庐",
        "preface": "",
        "paragraphs": [
            "休舍松石间，外物不可必。",
            "一马究微言，五禽治生术。",
            "仁智得所庐，吉祥来此室。"
        ],
        "notes": "",
        "id": "548e56f54ee19d6dfa65c2ba16e43c47"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "珍禽亭",
        "preface": "",
        "paragraphs": [
            "仁人坐高斋，忘机宅真粹。",
            "鱼鸟沐余恩，树石蒙善气。",
            "珍哉岛上禽，托身良得地。"
        ],
        "notes": "",
        "id": "451d813039ae38c1295aa5177d0f3dee"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "静斋",
        "preface": "",
        "paragraphs": [
            "铃阁侍卫稀，幕府文书省。",
            "石上试真茶，松间移小鼎。",
            "吏师所至清，仁者本便静。"
        ],
        "notes": "",
        "id": "faa7f5c28b3699e5b64ac395d45ed699"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "惜花亭",
        "preface": "",
        "paragraphs": [
            "层阴养花天，亭榭多春色。",
            "午气入衣香，东风吹酒力。",
            "睠恋冶城游，黄金良易得。"
        ],
        "notes": "",
        "id": "52b0295989238234a3a93917d8281f98"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "寄题斋馆",
        "preface": "",
        "paragraphs": [
            "东南有仙人，玉案经近侍。",
            "为爱飞来峰，翻然下平地。",
            "白云相与栖，绛雪居尝饵。",
            "日作冷泉游，时寻径山醉。",
            "径山有五峰，参差标紫翠。",
            "西山玉芝岩，缥缈多云气。",
            "岩间名胜僧，除馆待公至。",
            "施树得楩楠，开轩对松桂。",
            "啼鸟傍簷楹，鸣泉落阶砌。",
            "藓径阔三条，篮舆时一诣。",
            "汲井试茶腴，援琴和松吹。",
            "荣启老来歌，华胥午间睡。",
            "追随支许游，啸咏羲皇治。",
            "武林贤主人，官仪斗枢贵。",
            "同是老成人，俱怀方外志。",
            "流水与断墁，神交复心契。",
            "数幅伻山图，三伏挂厅事。",
            "长谣紫芝曲，远寄青霞意。",
            "他年羾赤霄，定挹浮丘袂。"
        ],
        "notes": "",
        "id": "2a1feb7b52993ac97bd95f48e629dda8"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "题饮光亭",
        "preface": "",
        "paragraphs": [
            "林风引石溜，席上清且寒。",
            "主人白羽扇，觞客水精盘。",
            "弦歌泛宫羽，酒面生波澜。"
        ],
        "notes": "",
        "id": "3bd116e03a882db6d064b278c872fd5b"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送客",
        "preface": "",
        "paragraphs": [
            "秋意不自适，况复登河梁。",
            "眷言送归客，徙倚见斜阳。",
            "杂珮解席上，斑骓嘶路傍。",
            "风云感素节，弦管思清商。",
            "菊残余老蕊，蕙晚非新香。",
            "何以致叩叩，临行持一觞。"
        ],
        "notes": "",
        "id": "5de3b6f06d6a923897018e2a9a679795"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "边思",
        "preface": "",
        "paragraphs": [
            "劲气初折胶，奔书闻插羽。",
            "寒金刁斗鸣，夕火兜零举。",
            "霜威画角雄，月思清笳苦。",
            "骠骑出鏖兵，轻车前确虏。",
            "一鼓系名王，三捷献英主。",
            "天山挂雕弓，玉塞休强弩。",
            "龙额近封侯，华堂盛歌舞。"
        ],
        "notes": "",
        "id": "fc29f8d75da070b2f7e86ddc4116f4da"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "彭山赠贯之",
        "preface": "",
        "paragraphs": [
            "彭山隔重湖，落日见孤塔。",
            "扬舲入空旷，烟树散鹅鸭。",
            "山中老臞仙，万顷纤芥纳。",
            "乘风落珠唾，暝色远相答。",
            "平生尔汝分，磁铁契已狎。",
            "万缘一笑空，个处无剩法。",
            "方舟过谷隠，风雨寒霎霎。",
            "黎明带星归，尚及斋鼓踏。",
            "临岐戒后会，梅熟新秧插。",
            "期我散缣楮，莫忘鸥盟歃。"
        ],
        "notes": "",
        "id": "455638981a950bd2b32ab69f67e892ac"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "谢御书飞白扇子歌",
        "preface": "",
        "paragraphs": [
            "圣皇多才复多艺，包牺徒云造书契。",
            "坦然制作侔日星，焕有文章贲天地。",
            "太宗飞白入于神，玉堂四字标奇势。",
            "宝跗一学造其精，圣祖神孙知善继。",
            "万几余力表全能，三纪体仁成至治。",
            "金壶贮墨奉严禋弦，往年大揭明堂门。",
            "素龙鳞角俨欲举，白凤翅翼行将翻。",
            "八会辽邈不可见，六书细碎何足论。",
            "仁慈原庙多珍榜，河汉黼黻辉朝昏。",
            "天公常敕六丁护，在在处处祥烟屯。",
            "迩英叨籍侍清切，浴兰每岁逢佳节。",
            "鲛人海底织冰绡，宫工天上裁纨雪。",
            "弥纶宝箑已珍华，泛洒神毫益精绝。",
            "纷如薄雾翳灵芝，淡若轻云拂初日。",
            "免令常侍登御床，就降王人颁睿札。",
            "玉玺封题光姓名，孤臣拜手欢且荣。",
            "旸炎扇暍昭慈眷，夙夜安民彰圣情。",
            "九门才传妙墨出，三殿已觉薰风生。",
            "标章有愧参鸿硕，视草无能裨圣明。",
            "短歌莫尽形容美，微志聊依颂叹声。"
        ],
        "notes": "",
        "id": "5a7d4c34c158a440a53eebee81ccadd1"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "早春",
        "preface": "",
        "paragraphs": [
            "燠沐阳和盛，苍筤老色浓。",
            "大明消积雪，青霭遍诸峰。",
            "远浪浮赪鲤，惊雷起蛰龙。",
            "去年南去雁，蓟北又相逢。"
        ],
        "notes": "",
        "id": "de2797a889efdbaad4789a019dff34ed"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "津桥晚望",
        "preface": "",
        "paragraphs": [
            "徙倚津桥上，苍凉树幄中。",
            "江云数峰黑，山日半规红。",
            "菖叶深依水，兰苕迥得风。",
            "雩坛春服就，归思羡沂童。"
        ],
        "notes": "",
        "id": "c201320052f9a23c13bba7942ec83bcb"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "井桐",
        "preface": "",
        "paragraphs": [
            "一水清无底，双桐碧有情。",
            "银床翻昼影，玉虎堕秋声。",
            "露叶游丝断，风枝宿鸟惊。",
            "隔帘人不寐，又送月西倾。"
        ],
        "notes": "",
        "id": "ef5f8b426ad599c2527cf7a2d42edbaa"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "春晚郊野",
        "preface": "",
        "paragraphs": [
            "岸帻坐前楹，天围极望青。",
            "月华开岭雾，风影碎池星。",
            "重露惊栖鹤，幽丛带暗萤。",
            "尘机心久息，宁待据梧瞑。"
        ],
        "notes": "",
        "id": "28585ecb10e02fba5d9beda48842bf54"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "舟次江口",
        "preface": "",
        "paragraphs": [
            "香吹生兰渚，飞霜下荻州。",
            "月波清浸夜，天幕冷垂秋。",
            "远屿迎潮没，寒烟护水浮。",
            "冲歌来泽畔，知是采菱舟。"
        ],
        "notes": "",
        "id": "7194d173767367b2e11077d0b0887c54"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "赋江皋",
        "preface": "",
        "paragraphs": [
            "目睇兰臯上，春波泛早晖。",
            "画船人竞渡，绣羽雉交飞。",
            "岛树残潮落，汀花宿雾稀。",
            "短亭迷酒市，官柳绿依依。"
        ],
        "notes": "",
        "id": "129a3f68608363a3f094a4305a4ec379"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "西郊二首  其一",
        "preface": "",
        "paragraphs": [
            "高楼十二曲，倚遍到斜晖。",
            "天幕清无翳，溪云冻不飞。",
            "断冈残烧尽，远树宿禽归。",
            "久忆莲华社，钟声隔翠微。"
        ],
        "notes": "",
        "id": "9eabf776b76afb738d565ea2be5d7d5f"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "西郊二首  其二",
        "preface": "",
        "paragraphs": [
            "远籁生寒野，平芜弄夕阳。",
            "天寒空鸟道，水落见鱼梁。",
            "岛树风仍荡，汀葭日映黄。",
            "津楼慵极目，杳杳白云乡。"
        ],
        "notes": "",
        "id": "ed84cc9eb7f5657ef02b9606ca6d8588"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "庆云寺桧",
        "preface": "",
        "paragraphs": [
            "宝坊金布地，嘉木此含荣。",
            "吴帝留青盖，湘神驻翠旌。",
            "月移香砌冷，风入夜琴清。",
            "若比东阳树，婆娑意未平。"
        ],
        "notes": "",
        "id": "d6bdc804b2435429492e70923c32073f"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送臧寺丞赴建昌",
        "preface": "",
        "paragraphs": [
            "新擢京司秩，初旌幕府贤。",
            "少年裁美锦，昼日抚鸣弦。",
            "山好当衙际，云闲至榻前。",
            "庭中无一事，时问岳僧禅。"
        ],
        "notes": "",
        "id": "2054167fc9a27c792766b46b1cc074aa"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送君为从事东归",
        "preface": "",
        "paragraphs": [
            "秋半饬归艎，轻桡入水乡。",
            "吴歌闻子夜，陶菊见重阳。",
            "月浦鲵收浪，霜空鸟拂樯。",
            "南冠归未得，潘鬓莫苍浪。"
        ],
        "notes": "",
        "id": "3b694aafa92091b58c06fe3a4b115f3d"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送孙从事",
        "preface": "",
        "paragraphs": [
            "三十一仙科，同时升大罗。",
            "轩翔几人去，沦谪独君何。",
            "淮桂牵吟数，湘兰寄恨多。",
            "且欣弹𫠆弁，荣路未蹉跎。"
        ],
        "notes": "",
        "id": "2e31a62481ed850d15f40a11187a0ffb"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送王从事赴漳州",
        "preface": "",
        "paragraphs": [
            "再奉天官集，初登郡将筵。",
            "檄材磨盾妙，宾履蹑珠贤。",
            "旧洞毛生竹，新池水映莲。",
            "幕中多暇日，曳彩戏亲前。"
        ],
        "notes": "",
        "id": "1836dd876387998b72d01c1a7f726cc8"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "禁直晨兴呈承旨侍郎",
        "preface": "",
        "paragraphs": [
            "内殿已攒点，揽衣朝未央。",
            "月低衔禁树，云薄护朝霜。",
            "欲放鱼文钥，先含鸡舌香。",
            "大昕鹓与鹭，奏事向明光。"
        ],
        "notes": "",
        "id": "e256a7d51508635d71e285d1ab2dd896"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "馆中候马",
        "preface": "",
        "paragraphs": [
            "紫陌归鞍后，端门午鼓余。",
            "铜池衔落景，铁擿掩残书。",
            "水远沟声细，花闲壁影疏。",
            "去驺呼已远，自笑守应庐。"
        ],
        "notes": "",
        "id": "e61c43d0a474b8cb3d644e59ce853664"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "近郊",
        "preface": "",
        "paragraphs": [
            "信马斗城外，芳郊秋物多。",
            "丹枫惊岁晏，华黍喜时和。",
            "野老醉相话，牧童闲自歌。",
            "牛羊稍觉晚，一一下层坡。"
        ],
        "notes": "",
        "id": "54b33f968d2eeb77f1f863ac7f971fbb"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "沙鸟",
        "preface": "",
        "paragraphs": [
            "一啄樊笼外，萧然烟水乡。",
            "折芦翻夕梦，急雨乱秋行。",
            "南涧渔波浅，西风菰米香。",
            "世无摩诘手，谁与入清防。"
        ],
        "notes": "",
        "id": "e7792ba7eb58bc8ea9ecc4cc1c95cfd5"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "岁除",
        "preface": "",
        "paragraphs": [
            "守岁薰炉永，迎年煦律回。",
            "仙人收腊去，木帝送春来。",
            "桂伴阴蟾隠，梅冲艳雪开。",
            "平明喧寿宴，柏叶奉欢杯。"
        ],
        "notes": "",
        "id": "1bbbb3a29fc16398dfa80bf13094d2af"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "鹦鹉杯",
        "preface": "",
        "paragraphs": [
            "介族生螭蚌，杯形肖陇禽。",
            "曾经良匠手，见爱主人心。",
            "置在金樽侧，来从珠水浔。",
            "愿为仁者寿，再拜莫辞深。"
        ],
        "notes": "",
        "id": "465ed171ba585f1a3be3900f98e4e8f4"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "上苑",
        "preface": "",
        "paragraphs": [
            "汉籞春来早，光风近太清。",
            "花深迷玉漏，雾远失金茎。",
            "夹道青松密，周阿碧树生。",
            "回瞻葱鬰气，遥覆九重城。"
        ],
        "notes": "",
        "id": "d6c92c4425e2f4d2e1e85fc8c32f6240"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "山中",
        "preface": "",
        "paragraphs": [
            "乘秋寻远壑，偶到幽人家。",
            "浊醪酿秫米，香饭炊胡麻。",
            "微径扪萝茑，高峰弄云霞。",
            "餐和殆忘返，落景半规斜。"
        ],
        "notes": "",
        "id": "34ef69d7169ec1e799c8ccc24aab37d0"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "东溪早步",
        "preface": "",
        "paragraphs": [
            "宿雨澄纷幕，高霞冠远岑。",
            "青莲护水色，翠竹结村阴。",
            "雪浪鱼跳藻，风簧鸟啭林。",
            "峭帆天末起，撩动五湖心。"
        ],
        "notes": "",
        "id": "c4d97fe8f2f5f56e6fb2f583b94af590"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "水馆",
        "preface": "",
        "paragraphs": [
            "略彴横云岛，栏干瞰玉渊。",
            "雨汀翘睡鹭，风树咽嘶蝉。",
            "绿发莓苔地，红衣菡萏天。",
            "夜凉三弄笛，月在钓鱼船。"
        ],
        "notes": "",
        "id": "b3f1ef648e5762deccc43d6528b563aa"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送徐晋卿东归",
        "preface": "",
        "paragraphs": [
            "夜来龙具冷，有客厌长安。",
            "去国朝衣缁，还家楚叶丹。",
            "雪情欺酒薄，月思拂琴寒。",
            "只待东风起，林鶑振美翰。"
        ],
        "notes": "",
        "id": "5084c3439e77163ebcad36c53a3a705a"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送旌德田宰",
        "preface": "",
        "paragraphs": [
            "锦邑罢鸣琴，归涂指上林。",
            "柳鞭饶醉折，山馆胜游吟。",
            "清誉时苗犊，离悰望帝禽。",
            "明庭趋觐日，优绩简宸襟。"
        ],
        "notes": "",
        "id": "e211c4a61e176b8901120511a2f9986d"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "招公仪小饮",
        "preface": "",
        "paragraphs": [
            "官舍隠非隠，仕途才不才。",
            "栋闲秋燕去，篱静晚花开。",
            "卓瓮何妨卧，庄轩或自来。",
            "求羊疏我甚，三径有青苔。"
        ],
        "notes": "",
        "id": "74dc0f9e5d6d66e9adc6dcae35c11b5b"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "朱鸟航",
        "preface": "",
        "paragraphs": [
            "浮航二十四，一一跨淮中。",
            "此地名朱鸟，当年踏彩虹。",
            "香尘迷旧路，寒水荡遥空。",
            "日暮惊飞盖，翩翩下渚鸿。"
        ],
        "notes": "",
        "id": "771e45e7c627799057327b7766b2b493"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "余山人居",
        "preface": "",
        "paragraphs": [
            "一室闭春林，萧然物外心。",
            "棋声敲月重，屐齿印苔深。",
            "竹阁茶烟细，山园锻树阴。",
            "会当逃世网，来此缔朋簪。"
        ],
        "notes": "",
        "id": "6245cf51db62d3d9c6d88518c962dc87"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "和人山居",
        "preface": "",
        "paragraphs": [
            "翠柏荫山庄，岩扃四序凉。",
            "歌攀牛角远，啸引凤音长。",
            "夕膳烹葵熟，春杯切桂香。",
            "列侯生计在，千户橘含霜。"
        ],
        "notes": "",
        "id": "2ff4ec73bc63b652b3a30cc04948bbfb"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "山居",
        "preface": "",
        "paragraphs": [
            "松韵笙竽径，云容水墨天。",
            "人行春色里，鶑语落花边。",
            "修竹三间屋，清泉二顷田。",
            "了无官府事，鸡犬莫登仙。"
        ],
        "notes": "",
        "id": "fad664c9d3ff7a3bbebee561303d48c5"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "经朱氏郊居",
        "preface": "",
        "paragraphs": [
            "东冈接钓矶，有客偃郊扉。",
            "绕舍喧流水，当窗识翠微。",
            "溪田香稌熟，霜树晚桃稀。",
            "半日挥尘袂，停车不记归。"
        ],
        "notes": "",
        "id": "c0ecaeb2854b5332e66b0ab7b8039e7b"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送外表王植赴官岭外",
        "preface": "",
        "paragraphs": [
            "五岭知何许，离怀岂易言。",
            "传情无去雁，惊梦有啼猿。",
            "溪思吴莼老，林香越槿繁。",
            "渠渠持美酒，计日望归轩。"
        ],
        "notes": "",
        "id": "8637106643bb67d20c077b541f9f61ce"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "银台退朝",
        "preface": "",
        "paragraphs": [
            "官事良为少，人生初得闲。",
            "长吟聊拥鼻，薄酒且酡颜。",
            "春物行将晏，年芳尚可攀。",
            "此心同木雁，材与不材间。"
        ],
        "notes": "",
        "id": "9c32b94e5df59c8d05f28a74ea4451c1"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "桃叶渡",
        "preface": "",
        "paragraphs": [
            "怅望情人曲，空留此渡名。",
            "一条衣带水，千古石头城。",
            "艳歇双桃色，歌沈两桨声。",
            "不堪怀古意，山外夕阳明。"
        ],
        "notes": "",
        "id": "1454c51a5446c573800d39e20111b14e"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "春寒",
        "preface": "",
        "paragraphs": [
            "三楚多寒地，凭山复大川。",
            "龙鳞横雪隰，羊角起风天。",
            "酒价高平日，花期晚去年。",
            "白门无限柳，疏瘦未成眠。"
        ],
        "notes": "",
        "id": "8f938231194e3d0cca6ebe18d3fb2009"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "蓬莱词",
        "preface": "",
        "paragraphs": [
            "瀛阆盛佳招，排云下赤霄。",
            "水犀梳插鬓，火玉佩垂腰。",
            "凫影朝青舄，鸾音咽紫箫。",
            "鼇宫无夜色，豹髓未尝烧。"
        ],
        "notes": "",
        "id": "d4ec588c0cff1012228241984be5aa81"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "寄合肥知己",
        "preface": "",
        "paragraphs": [
            "离管回香辔，行舟动翠篙。",
            "夕魂惟是黯，春目旋成蒿。",
            "梦与杨花荡，书凭燕子高。",
            "望中人不见，湖上首重搔。"
        ],
        "notes": "",
        "id": "c00bf0acf82a06b3e709637cbffeab95"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "题兰溪",
        "preface": "",
        "paragraphs": [
            "招提紫翠中，僧住最高峰。",
            "几劫亲诸佛，三生听此钟。",
            "早香依涧树，高腊寄庭松。",
            "性海无穷愿，金书字字浓。"
        ],
        "notes": "",
        "id": "d9c614eb36aeb504bc5b5273aab89489"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "景福殿绯桃",
        "preface": "",
        "paragraphs": [
            "偷约蓬山客，闲寻芳树蹊。",
            "晨葩鲜欲语，春色醉成迷。",
            "艳夺朝霞段，香传冰麝脐。",
            "飘然凡境外，初有乳鶑啼。"
        ],
        "notes": "",
        "id": "cb041fa4f0aa76a74e9a5af0a348e3a1"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "暑夕水亭",
        "preface": "",
        "paragraphs": [
            "曲槛瞰回塘，披襟对羽觞。",
            "苹风微有韵，水月自成凉。",
            "嫩筿疏疏影，新荷偃偃香。",
            "么弦聊按抚，志不在沧浪。"
        ],
        "notes": "",
        "id": "1131c67bb6dc8f0bee58270513cc247e"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "新荷",
        "preface": "",
        "paragraphs": [
            "一夜抽轻盖，平明映曲池。",
            "水凉鱼未觉，烟净鸟先窥。",
            "露重心犹卷，风多柄尚危。",
            "东林应结社，祇待素华披。"
        ],
        "notes": "",
        "id": "a4674ded70e5ea79d6c381f40f48e578"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "惜花",
        "preface": "",
        "paragraphs": [
            "试步向栏干，奇花正好看。",
            "乾坤增著力，风雨莫无端。",
            "彩笔题诗易，金刀下剪难。",
            "十分方吐半，犹喜夜来寒。"
        ],
        "notes": "",
        "id": "b5d8d23b2b73631f454f39d655bd977f"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "晴虹",
        "preface": "",
        "paragraphs": [
            "霁野收云雨，长光架一条。",
            "娲天初补石，干鹊早成桥。",
            "日驭迷黄道，仙梯接绛霄。",
            "谁能乘六气，万里信扶摇。"
        ],
        "notes": "",
        "id": "c78cb15d37e9a5c17820dadea8f470a7"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "邑宰惠花木",
        "preface": "",
        "paragraphs": [
            "晓圃分花品，烟耡手自携。",
            "未贪桃结实，且映李成蹊。",
            "瞥见香蜂集，仍闻好鸟啼。",
            "河阳春色晚，流过短墙西。"
        ],
        "notes": "",
        "id": "d393e79acfb40a473524f3e62f6387c4"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "行次淮上寄何毖秀才",
        "preface": "",
        "paragraphs": [
            "南浦伤离数，西州作恶频。",
            "吟亭蝉送柳，宿枕鸟惊晨。",
            "邺会疏沈李，吴怀豫忆莼。",
            "此心何用慰，前有杏园春。"
        ],
        "notes": "",
        "id": "5498ca8524870fa7997dc35f468244af"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "秦淮",
        "preface": "",
        "paragraphs": [
            "厌胜逾千载，祖龙安在哉。",
            "寒潮平复落，幽鸟去还来。",
            "龙凿功全异，牛山事可哀。",
            "不知终古恨，谁见劫成灰。"
        ],
        "notes": "",
        "id": "ae60fff7527c967f388d35001dc3d268"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "重阳日东园",
        "preface": "",
        "paragraphs": [
            "沆瀣催时律，幽阴结夕霏。",
            "楼台侵日上，山水送秋归。",
            "海燕辞巢尽，霜鸿避弋飞。",
            "一杯元亮酒，聊以浣尘机。"
        ],
        "notes": "",
        "id": "4509b14676bf4f275d1f482a4a717366"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "宿白佛寺",
        "preface": "",
        "paragraphs": [
            "下马憩禅关，春苔一径斑。",
            "归云寻谷口，倦鸟泊林间。",
            "山客收棋罢，龛僧数息闲。",
            "月高人不寐，隔岭水潺潺。"
        ],
        "notes": "",
        "id": "e90aecfd33a740e90ec80e371d0af0b4"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "甘露寺",
        "preface": "",
        "paragraphs": [
            "宝势穷吴地，寒流对楚邦。",
            "一峰惊佛刹，万象入僧窗。",
            "落日衔遥树，晴虹画半江。",
            "海门秋色近，翠朵自成双。"
        ],
        "notes": "",
        "id": "eafa9734edece5ad7769c02fb8b36415"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "自咏  其一",
        "preface": "",
        "paragraphs": [
            "索米年来甚，伶俜祇自知。",
            "黑貂随日敝，葆发豫秋衰。",
            "旧产思重理，先贤耻逆施。",
            "吕虔刀未解，骨法谩多奇。"
        ],
        "notes": "",
        "id": "a58c4545a9b9198e269f03d2a95bcb05"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "自咏  其二",
        "preface": "",
        "paragraphs": [
            "闭户无还往，端居废礼容。",
            "花为贫富焰，燕是旧过从。",
            "持屐对人蜡，绽衣看妇缝。",
            "非同叔夜傲，切莫怪疏慵。"
        ],
        "notes": "",
        "id": "27dfd396f184789cf812206347ee033d"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "华阳逋客",
        "preface": "",
        "paragraphs": [
            "小隠华阳客，山中不记年。",
            "酒中长有圣，棋下更无仙。",
            "授得广陵散，注成秋水篇。",
            "吾缨今未濯，惭愧旧林泉。"
        ],
        "notes": "",
        "id": "bbcf87fe8a953c8ddd67a130f59ece8a"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "瓦官寺",
        "preface": "",
        "paragraphs": [
            "紫色尝开国，金辉此界绳。",
            "火轮经坏劫，雪顶见残僧。",
            "狂薜缘秋壁，深松映晚灯。",
            "哀猿不可听，一一在岩藤。"
        ],
        "notes": "",
        "id": "11a773a8e98edeaf3a5a2806fe5e715e"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "题刘奉礼书斋",
        "preface": "",
        "paragraphs": [
            "人尚西斋学，家承北第荣。",
            "锦囊添句重，蟾滴试毫轻。",
            "底法成新构，开书泣旧楹。",
            "丹山消息断，喜见凤雏声。"
        ],
        "notes": "",
        "id": "d8d2a557c7d304b824efc3259a783ba5"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "和吉老学士召赴崇政殿试举人",
        "preface": "",
        "paragraphs": [
            "需宴经芳巳，严趋奉禁宸。",
            "子亭参覆试，止辇奉周询。",
            "玉取三烧粹，金求百汰真。",
            "自惭诸老意，多頼洛阳人。"
        ],
        "notes": "",
        "id": "e5379b65b22518a97dd95b9fd9d01277"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "清明日谢人送酒",
        "preface": "",
        "paragraphs": [
            "寂寞扬雄宅，鸱夷载酒来。",
            "钻榆试春火，切桂暖晨杯。",
            "芳蕊何须菊，香梢尚有梅。",
            "自惭非叔夜，聊学玉山颓。"
        ],
        "notes": "",
        "id": "9069527feecd4a2643c6ac03f9f0eeb0"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "金山寺",
        "preface": "",
        "paragraphs": [
            "宝势中流起，香园此布金。",
            "鸽栖金殿冷，龙伏夜潭深。",
            "水鸟衔生食，江神听梵音。",
            "上方聊送目，天幕杳森阴。"
        ],
        "notes": "",
        "id": "00808edf73448c307b6ceb01d47fe27b"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "齐国大长公主挽词",
        "preface": "",
        "paragraphs": [
            "旧筑王姬馆，新开贵主阡。",
            "山林经驻跸，烟雾隔飞𫐌。",
            "天属尊惟孝，邦风穆以贤。",
            "鸾龙摛翰藻，昭德万斯年。"
        ],
        "notes": "",
        "id": "9d17a9c9469d78c51f3b352153ad1c6d"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "兵部尚书赠司空侍中晏元献公挽词三首  其一",
        "preface": "",
        "paragraphs": [
            "俊老三阶后，高华四纪中。",
            "朝廷用文治，廊庙得才雄。",
            "鸡树前阴改，鳣庭旧迹空。",
            "生存华屋处，零落恨无穷。"
        ],
        "notes": "",
        "id": "b4bccafe936f8d96435fe43a2daee8ab"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "兵部尚书赠司空侍中晏元献公挽词三首  其二",
        "preface": "",
        "paragraphs": [
            "川岳沦精气，风华丧杰才。",
            "典刑留大雅，文象坼中台。",
            "聚窟香难破，钧天梦不回。",
            "只应之帝所，鸣玉侍丹台。"
        ],
        "notes": "",
        "id": "c54965c0d40ef77dcc752c764218c32b"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "兵部尚书赠司空侍中晏元献公挽词三首  其三",
        "preface": "",
        "paragraphs": [
            "储极元寮宠，公貂盛策班。",
            "宁神依大騩，结冢近陉山。",
            "鼓吹春风里，麒麟夕照间。",
            "寄言川上水，何事不西还。"
        ],
        "notes": "",
        "id": "f449eb48816b7a50b040f24802536d8a"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "太尉文肃郑公挽词三首  其一",
        "preface": "",
        "paragraphs": [
            "西北谋元帅，东南出隽儒。",
            "上前曾借筯，阃外复投壶。",
            "见器同安国，忧边得亚夫。",
            "如何溯黄壤，不及播洪炉。"
        ],
        "notes": "",
        "id": "3de5e9aecc4ac1b01d2cda05244bea73"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "太尉文肃郑公挽词三首  其二",
        "preface": "",
        "paragraphs": [
            "公业关东望，夷吾天下才。",
            "辞锋横剑戟，诗笔走风雷。",
            "帅节行边去，氐酋献地来。",
            "荣华一朝尽，埋玉使人哀。"
        ],
        "notes": "",
        "id": "b18e4548a89dc89d2b9b62397c3b2e5b"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "太尉文肃郑公挽词三首  其三",
        "preface": "",
        "paragraphs": [
            "将钺徽联重，公槐贲典加。",
            "哀荣班襚衮，亏痛轸投瓜。",
            "朝露沾崇旆，秋风咽迥笳。",
            "英灵不可问，宰树有栖鸦。"
        ],
        "notes": "",
        "id": "58667261fb50f2ebcba34b060d8c9e45"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "太尉侍中郑国宋公挽词三首  其一",
        "preface": "",
        "paragraphs": [
            "第一平津策，同时入洛名。",
            "配台升上相，宰汉得元精。",
            "国念灵龟丧，人嗟厚栋倾。",
            "睿篇伤俊老，殊礼极哀荣。"
        ],
        "notes": "",
        "id": "7a15ec1018db9351f878ec14be2e76cc"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "太尉侍中郑国宋公挽词三首  其二",
        "preface": "",
        "paragraphs": [
            "盛业元根古，高文早变风。",
            "堕鳣遗馆在，浴凤旧池空。",
            "卓马辞丹陛，骑箕向碧穹。",
            "琴竽三月罢，郑国怆贤公。"
        ],
        "notes": "",
        "id": "7bfa4e86a51476a2d7153ff5ab35a067"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "太尉侍中郑国宋公挽词三首  其三",
        "preface": "",
        "paragraphs": [
            "天上三台坼，人间一鉴亡。",
            "宁神韩土内，结冢騩山傍。",
            "槐鼎𫷷仪物，貂蝉襚密章。",
            "高贤同委化，兹理昧苍苍。"
        ],
        "notes": "",
        "id": "eab79ffe498d76c2fb8f79f5088ac28b"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "座主赠司徒侍中宣献公挽词五首  其一",
        "preface": "",
        "paragraphs": [
            "天下中庸德，人伦正始风。",
            "立朝周鼎重，当代禹门崇。",
            "注意深黄阁，收神杳碧崧。",
            "苍生终古恨，尺璧在丘中。"
        ],
        "notes": "",
        "id": "0a42d806330207b4173894298be8d52f"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "座主赠司徒侍中宣献公挽词五首  其二",
        "preface": "",
        "paragraphs": [
            "三陟赞枢钧，歼良昧上旻。",
            "几传分相史，终未立家臣。",
            "卫武徒虚语，巫咸不可询。",
            "空余山甫德，流咏在烝民。"
        ],
        "notes": "",
        "id": "94b8da25cb7a3e816714a97f052c8409"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "座主赠司徒侍中宣献公挽词五首  其三",
        "preface": "",
        "paragraphs": [
            "门盛三鳣讲，书追两马修。",
            "朝评尊月旦，王法正春秋。",
            "革履声长绝，缁衣咏独留。",
            "从今非大醉，不复过西州。"
        ],
        "notes": "",
        "id": "6d06047a33e1081b60aba49aa3d01ca0"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "座主赠司徒侍中宣献公挽词五首  其四",
        "preface": "",
        "paragraphs": [
            "凤德衰何早，蛇年谶有开。",
            "敛衣班上衮，愍册贲中台。",
            "缘鹄空存饰，骑箕不下来。",
            "栋隆今已折，侨压可胜哀。"
        ],
        "notes": "",
        "id": "df90f3634ea9822641c7de83978654b2"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "座主赠司徒侍中宣献公挽词五首  其五",
        "preface": "",
        "paragraphs": [
            "卤簿指西州，都人助绋讴。",
            "白鸡亡谢傅，黄石葬留侯。",
            "雾薄旌铭惨，风长骑吹愁。",
            "神华何处所，流恨满山丘。"
        ],
        "notes": "",
        "id": "840022ec191af9d2fea81bd151c91370"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "礼部蒋侍郎挽词五首  其一",
        "preface": "",
        "paragraphs": [
            "大雅时之老，高阳世有才。",
            "英名知四海，公议许三台。",
            "华皓辞归去，苍黔望起来。",
            "一朝嵩构毁，愍册感余哀。"
        ],
        "notes": "",
        "id": "41eceab482136ab33a11e9c1a6b95f94"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "礼部蒋侍郎挽词五首  其二",
        "preface": "",
        "paragraphs": [
            "香案经为吏，甘泉预侍晨。",
            "衣冠亲雉尾，章疏动龙鳞。",
            "当世高人物，诸公满搢绅。",
            "忽闻捐几杖，万恨只酸辛。"
        ],
        "notes": "",
        "id": "779686165070b1a289e1882e173b0655"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "礼部蒋侍郎挽词五首  其三",
        "preface": "",
        "paragraphs": [
            "颍水重临久，桐乡见爱深。",
            "岘碑偏堕泪，郑瑟尽停音。",
            "蜀士知邹学，吴儿喜洛吟。",
            "生前祠影在，寒雾碧山岑。"
        ],
        "notes": "",
        "id": "a2a60f27eecede7d2caea406706124d6"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "礼部蒋侍郎挽词五首  其四",
        "preface": "",
        "paragraphs": [
            "尺璧丘中恨，人间第一流。",
            "九原迷白日，万壑怨清秋。",
            "风月高情尽，烟霞丽思休。",
            "故时芝馆在，迢递使人愁。"
        ],
        "notes": "",
        "id": "4bf424aef98178d938b045a8998becec"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "礼部蒋侍郎挽词五首  其五",
        "preface": "",
        "paragraphs": [
            "茂苑来书迹，蓝桥别泪痕。",
            "如何一交臂，不觉九招魂。",
            "东里嗟遗爱，西州哭旧恩。",
            "二孤犹在丱，未免怼乾坤。"
        ],
        "notes": "",
        "id": "f03093b36cc419a8bfc5aa04bf8a0a92"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "翰林南阳叶公挽词三首  其一",
        "preface": "",
        "paragraphs": [
            "方丈仙山地，承明帝所人。",
            "辞源长万里，笔力重千钧。",
            "草诏风雷暮，赓歌律吕春。",
            "如何岩雨望，奄忽弃生民。"
        ],
        "notes": "",
        "id": "e40bf1ded1e189d7f22a1c4fd74f4e5a"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "翰林南阳叶公挽词三首  其二",
        "preface": "",
        "paragraphs": [
            "献替依明主，周旋奉至公。",
            "直寻无枉道，方寸有孤忠。",
            "耻在瓶罍罄，嗟深杼轴空。",
            "苍生犹未泰，夫子已先穷。"
        ],
        "notes": "",
        "id": "3e1e7ae23c0cf9bb175c29a7ef0f3649"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "翰林南阳叶公挽词三首  其三",
        "preface": "",
        "paragraphs": [
            "远策思开济，孤飞易中伤。",
            "中途舍骐骥，少日铩鸾凰。",
            "干镆仍双折，臯夔遂两亡。",
            "吾生知已矣，魂断武丘傍。"
        ],
        "notes": "",
        "id": "f21a29095f3c4e007c1073ea09776120"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "题饮光亭",
        "preface": "",
        "paragraphs": [
            "居易能藏气，探幽复治亭。",
            "泉华聊自挹，涧响与谁听。",
            "圆桧行依盖，前峰坐对屏。",
            "一瓢吾道在，凉月此忘形。"
        ],
        "notes": "",
        "id": "495f1cda34a0091afe964cca20a176d4"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "晨起马上口占",
        "preface": "",
        "paragraphs": [
            "马过津桥外，城临金斗傍。",
            "早霜浓著瓦，落月半衔墙。",
            "暗水澄寒底，初霞漏晓光。",
            "疏钟林下寺，烟景正苍凉。"
        ],
        "notes": "",
        "id": "4409e906f1203953a0cdc8030742cf75"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "九月十五夜北楼望太湖",
        "preface": "",
        "paragraphs": [
            "云影消空阔，霜华拂杳冥。",
            "秋光不隠雁，夜色欲迷萤。",
            "爽气横苍卞，凉波接洞庭。",
            "水仙当此夕，应化白龙形。"
        ],
        "notes": "",
        "id": "64d6b045de85a2cdb58c897c5a563227"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "登润州城",
        "preface": "",
        "paragraphs": [
            "城壁起山根，楼梯易黯魂。",
            "雄风摇碧浸，画角吊黄昏。",
            "一带分江纪，双峰点海门。",
            "东方瞻宰树，秋色暝前村。"
        ],
        "notes": "",
        "id": "e69d18c84e58ca0762d623e5613ea5a0"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "怀宣城会胜院二首  其一",
        "preface": "",
        "paragraphs": [
            "净刹枕城隅，溪光清且虚。",
            "僧闲对驯鸽，客至数游鱼。",
            "岩气浮川上，林香生雨余。",
            "南云虽可望，长与沃洲疏。"
        ],
        "notes": "",
        "id": "28d8936bc775d988c8d4cc32075b4bfd"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "怀宣城会胜院二首  其二",
        "preface": "",
        "paragraphs": [
            "城外寻僧远，居常信马蹄。",
            "移时取香饭，半日濯灵溪。",
            "白马迎人下，清猿对客啼。",
            "亭前有封殖，试为问红梨。"
        ],
        "notes": "",
        "id": "a50a6ec7fcf83489cc3fcff02d456e0d"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "仲春三衢道中",
        "preface": "",
        "paragraphs": [
            "隔闰年芳早，天风泛暖晖。",
            "酒香迎社重，村语向蚕稀。",
            "林际新鶑出，楹间故燕归。",
            "湖头春在否，人去柳花飞。"
        ],
        "notes": "",
        "id": "8c1cf090ffdfa52fcdcc6fb22b7c1bdf"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "赠少室王山人",
        "preface": "",
        "paragraphs": [
            "九籥秘仙经，岩岩玉骨灵。",
            "内书天上见，仙乐帝前听。",
            "壶小藏仙界，槎高拂斗星。",
            "华阳陪夜话，多是说金庭。"
        ],
        "notes": "",
        "id": "4e32f4846b32a3b7921fa8e243a45fdf"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送钱比部守盛山",
        "preface": "",
        "paragraphs": [
            "家世楹书在，山河庙券存。",
            "乌衣出才子，朱毂滞王孙。",
            "过峡朝云举，辞梁腊霰翻。",
            "遥知巴子国，爱日有余温。"
        ],
        "notes": "",
        "id": "61062cf68de957bb651e668ba4102f28"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "闻鶑",
        "preface": "",
        "paragraphs": [
            "双翎何𪾢睆，百啭更绵蛮。",
            "独向芳林宿，多冲细雨还。",
            "低迷穿柳外，调笑入花间。",
            "肯比青鹦鹉，雕笼受闭关。"
        ],
        "notes": "",
        "id": "087d1f77e521f1f127b44a03c61f5d88"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送显忠上人归吴郡",
        "preface": "",
        "paragraphs": [
            "秋风随处起，振锡不留行。",
            "却背嵩云去，迎看淮月生。",
            "禅通少林默，诗得杼山清。",
            "几夕岩窗下，忘眠听瀑声。"
        ],
        "notes": "",
        "id": "91f40d474c777257237fb0dee7aa4865"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "芳茂山",
        "preface": "",
        "paragraphs": [
            "此地横青嶂，当年耸紫氛。",
            "碧花岩下柰，玉叶岭边云。",
            "宝势三神秀，灵风百草薰。",
            "将军精爽在，可解勒移文。"
        ],
        "notes": "",
        "id": "9e4bfb14c1618b58e3026642ac8e3300"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "浮石寺",
        "preface": "",
        "paragraphs": [
            "溪碧照浮航，仁祠紫界墙。",
            "窗扉衔远色，树石纳余凉。",
            "升讲林花落，抛生水鸟翔。",
            "逢僧谈止观，数刻尽牛香。"
        ],
        "notes": "",
        "id": "6a6fbe1dd98a28561be370c77eb4ac6f"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送张著作任柘城",
        "preface": "",
        "paragraphs": [
            "出宰分寰邑，修书得秘丘。",
            "青云莫厌晚，翠柏最宜秋。",
            "旧学缁林散，前欢醉墨留。",
            "弦歌聊自慰，不足论全牛。"
        ],
        "notes": "",
        "id": "f7b4c1d12df8d58e152e2d0bf2d6c10a"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "别墅园池",
        "preface": "",
        "paragraphs": [
            "小池连曲圃，幽可涤烦襟。",
            "露菊凝秋艳，风荷结晚阴。",
            "碧芦巢鸟重，青藻宅鱼深。",
            "自是轮蹄外，嚣尘岂易侵。"
        ],
        "notes": "",
        "id": "87681989a8a1fc7e4f0637289b42c313"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送曹生归临江别墅",
        "preface": "",
        "paragraphs": [
            "气入商中劲，人思渎上劳。",
            "沧江萦故国，凉月伴归舠。",
            "丽赋凭乌有，清篇托畔牢。",
            "竹林温绪业，天彀伫时髦。"
        ],
        "notes": "",
        "id": "e5bc622a27864e74be156d5824e554b8"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "寄善慧大师禅斋",
        "preface": "",
        "paragraphs": [
            "金策巡方罢，斋轩俯斗城。",
            "池闲鱼听法，台静鸟窥生。",
            "社影香蕖白，禅阴碧柰清。",
            "昆灰多妙辨，平日集朝缨。"
        ],
        "notes": "",
        "id": "74b15b2f919f506ceb1b95c3ea8aab06"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "小阁",
        "preface": "",
        "paragraphs": [
            "小阁闭春风，疏帘隔几重。",
            "柳绵收未住，酒病太无悰。",
            "带眼偏知瘦，棋图最信慵。",
            "隆中一觉睡，日影过高舂。"
        ],
        "notes": "",
        "id": "6d94d56080516640e11251e35ececeb4"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "悼往",
        "preface": "",
        "paragraphs": [
            "昨夜西楼月，团圆似去年。",
            "凤屏非复旧，虎枕未成眠。",
            "破恨凭湘酎，流哀寄蜀弦。",
            "葛华与参宿，此见恐无缘。"
        ],
        "notes": "",
        "id": "1318289e904e42f9c91777cd33bb5232"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "江楼",
        "preface": "",
        "paragraphs": [
            "亭亭紫桂楼，渺渺白苹洲。",
            "易断伤春目，难销假日忧。",
            "双凫仙子贵，两桨美人愁。",
            "欲寄青泥讯，云峰隔旧游。"
        ],
        "notes": "",
        "id": "e7172c8de10c9477f95167aa01aadf4c"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "初赴扬子任",
        "preface": "",
        "paragraphs": [
            "补吏承人乏，安贫得士常。",
            "半纶朝受命，数舍宿舂粮。",
            "楚地元三户，驺奴亦一囊。",
            "空裁宣德颂，何路奏明光。"
        ],
        "notes": "",
        "id": "57ec5fff72b6888cb3c78d806106ec9e"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "徐偃王庙",
        "preface": "",
        "paragraphs": [
            "天下慢朝周，君王瑶水流。",
            "一朝规问鼎，千里御还骝。",
            "故国无归日，丛祠几换秋。",
            "诜诜耳孙庆，惟烈在仁柔。"
        ],
        "notes": "",
        "id": "fb4b922d6eacdf008b51db7cfe4fba2e"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "清溪泛舟",
        "preface": "",
        "paragraphs": [
            "家在清溪上，乘闲一棹歌。",
            "夕凉天有月，秋迥水无波。",
            "鸥鸟机心断，鲮鱼香味多。",
            "吾缨犹未濯，终是负渔蓑。"
        ],
        "notes": "",
        "id": "a95172dad71f867efbde1ab8c1168b2e"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "一年好景",
        "preface": "",
        "paragraphs": [
            "樽俎真无奈，风骚亦被魔。",
            "酒龙春力健，诗将夜谋多。",
            "未羡封侯印，偏怜却日戈。",
            "寄言嵇叔夜，休惜玉嵯峨。"
        ],
        "notes": "",
        "id": "51354964c21d945fc8fafde3fcf682ae"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "早雁",
        "preface": "",
        "paragraphs": [
            "关树来时紫，江枫到日丹。",
            "惊弦初月上，避弋太虚宽。",
            "野水涵秋色，霜云结夜寒。",
            "终年南北路，未可笑离鸾。"
        ],
        "notes": "",
        "id": "4232fdca5626f58b8bde13320a0b414a"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "寄怀尊师",
        "preface": "",
        "paragraphs": [
            "多年疏法集，长夏忆斋房。",
            "桐雨生苔净，杉风坐石凉。",
            "真茶烹涧溜，满饭取天香。",
            "何日挥冠冕，相期作道场。"
        ],
        "notes": "",
        "id": "4428132a3d38708db8659f1c1b9d5064"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "华阳道士朱尊师",
        "preface": "",
        "paragraphs": [
            "阆苑花边醉，知君是谪仙。",
            "姓名金简上，官职玉台前。",
            "碧海三奇药，青梯尺五天。",
            "祇愁腾踏去，相望隔芝田。"
        ],
        "notes": "",
        "id": "45fd94d681aa5f791938bbe62e5e287f"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "紫蔷薇",
        "preface": "",
        "paragraphs": [
            "天上星垣贵，人间花品高。",
            "偷模烦象管，学剪费金刀。",
            "西母停云辇，东卿驻节旄。",
            "晓轩无限思，香架近蒲桃。"
        ],
        "notes": "",
        "id": "cd9876be1eaf47a930ba784714c2e00b"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "晨入都省闻子奇内翰宿太常因寄口号",
        "preface": "",
        "paragraphs": [
            "相思禁林客，知奉太常斋。",
            "月落桐依井，风休絮满阶。",
            "欢娱疏胜集，申写寄长怀。",
            "遥望墙东隠，朋簪杳未谐。"
        ],
        "notes": "",
        "id": "1b55ee0ae39e219f3b307166b7651523"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "又陪公素舍人晨入西阁见紫薇初开",
        "preface": "",
        "paragraphs": [
            "疏雨休前槛，新英艳小丛。",
            "且欣当夏日，不用忆春风。",
            "便可携欢伯，相从作醉翁。",
            "回头问阶药，何处觅蔫红。"
        ],
        "notes": "",
        "id": "62f661f3fc7ddcca0875e4d76cd72ac7"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "题撷芳亭",
        "preface": "",
        "paragraphs": [
            "有客隠东冈，珍亭号撷芳。",
            "仙壶分气象，木帝借风光。",
            "渌水穿林远，朱桥跨岸长。",
            "宝邻曾折桂，今是状元坊。"
        ],
        "notes": "",
        "id": "261cc0327bdc7be276ada9fb5d5cd8c7"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "初秋",
        "preface": "",
        "paragraphs": [
            "九夏困烦冤，逢秋似得仙。",
            "短床便月下，长簟怯风前。",
            "露气清群木，云棱澹一天。",
            "西江无限水，长啸忆楼船。"
        ],
        "notes": "",
        "id": "fafae3562cf165528b5bef917e7bb163"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "大庆殿元会",
        "preface": "",
        "paragraphs": [
            "殿里炉香散彩云，殿前旌仗从朝暾。",
            "后夔六乐调时律，太皡千春入御樽。",
            "神化还随苍震始，天颜却映少阳温。",
            "新年喜气知多少，鬰鬰葱葱覆九门。"
        ],
        "notes": "",
        "id": "1f1bf3317a7490f763517b0ff6194d9c"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "燕洞宫",
        "preface": "",
        "paragraphs": [
            "洞里青娥赤玉箫，香童迎过百花桥。",
            "身轻不待泠风驭，天隔难逢翠羽翘。",
            "仙醴四升谁酩酊，使乌三足自飘飖。",
            "座中若话金庭事，记取真人是子乔。"
        ],
        "notes": "",
        "id": "6a864d058eea5f91e89a7b770783851e"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "张侍读笺注太玄经义",
        "preface": "",
        "paragraphs": [
            "陈书复瓿久无憀，天幸名儒释旧爻。",
            "准易一时遭客难，赏心千载获神交。",
            "高情要在崇孤学，余力犹能解众嘲。",
            "谁道凤凰难得髓，续弦今日见灵胶。"
        ],
        "notes": "",
        "id": "122d29358e36117628bd57522b6b15d2"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "赏花钓鱼应制",
        "preface": "",
        "paragraphs": [
            "球槛灵芳濯露开，瑶津朱鲔复新来。",
            "三竿御水承垂钓，万蕊晨葩奉赐杯。",
            "春暖僊蓂初靃靡，日斜芝盖尚徘徊。",
            "柏梁圣作星躔丽，累气芜音愧仰陪。"
        ],
        "notes": "",
        "id": "8fd266325ac65f54f09dad7f27fb531e"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "咏蝉",
        "preface": "",
        "paragraphs": [
            "柳条高处不须吟，正是螳螂负异心。",
            "已断清肠悲玉露，更流哀响入瑶琴。",
            "长洲苑下风声急，宣曲宫中暮色深。",
            "莫道齐姬无伴侣，海边精卫亦冤禽。"
        ],
        "notes": "",
        "id": "80132dc0380dad45ab15852d0a2c77a7"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "登雄州视远亭",
        "preface": "",
        "paragraphs": [
            "谁将粉水扫天衢，万里全开晦景图。",
            "百尺冻云飞未起，一筝寒雁远相呼。",
            "由来封略非三代，大抵渔樵似五湖。",
            "欲望繁台何处是，繁台不见见平芜。"
        ],
        "notes": "",
        "id": "590e4f2d7b2d24932c3876a5461724b2"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送钱子文著作宰福阳",
        "preface": "",
        "paragraphs": [
            "三政平反有惠心，民歌遥望邑中黔。",
            "桃翻浪影吴艎急，芸掩书香汉阁深。",
            "行访名山须著屐，坐清嚣俗且横琴。",
            "西州有客偏伤别，无密瑶华寄好音。"
        ],
        "notes": "",
        "id": "c2f083701c8cc262b98a7b10bae6a341"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "题承诏亭",
        "preface": "",
        "paragraphs": [
            "开径临江有旧居，野亭于此狎禽鱼。",
            "八才素擅高阳里，五返曾迂使者车。",
            "圯上早传黄石略，隆中难恋武侯庐。",
            "主人今醉葡萄酒，篱下秋风菊自疏。"
        ],
        "notes": "",
        "id": "d4653b43d2a5971d571585b21a1ebf4d"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送清漳护戎王中立",
        "preface": "",
        "paragraphs": [
            "赋别匆匆涕泫然，七闽封堠接蛮烟。",
            "山长水远知何处，花落鶑啼又几年。",
            "顾我青衫随吏牒，惜兄华发事戎旃。",
            "风波世路相逢少，肠断东归下濑船。"
        ],
        "notes": "",
        "id": "36e8cf8ffb9781543c4ef30ee09a9371"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送吕昭邻同年宰巫阳",
        "preface": "",
        "paragraphs": [
            "清蕊君宜妙一台，当年仙桂并枝开。",
            "楼逢春雪尝为曲，庙近朝云转费才。",
            "远字莫教双鲤断，归期偏望二凫来。",
            "巴猿蜀魄多离恨，犹喜圭田助酒材。"
        ],
        "notes": "",
        "id": "04c70b5143fdc1d3e79bc560262d2ba2"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送李寺丞宰攸溪",
        "preface": "",
        "paragraphs": [
            "短李祠堂世阀余，少年从学马融居。",
            "楼中质问无疑义，帐后传藏有默书。",
            "茂苑却寻花气歇，家山重上桂阴疏。",
            "弦歌莫叹浮湘远，才是青云举足初。"
        ],
        "notes": "",
        "id": "56c4e104e63edb01eafce7c31b621b1e"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "寄题黄氏闲宴阁",
        "preface": "",
        "paragraphs": [
            "翚飞迢递拂秋槎，宴坐尘清道有芽。",
            "五叶对僧谈妙果，一枪留客试真茶。",
            "簷前暮景沈归鸟，窗外晨晖泛早霞。",
            "衍箧文多休寄傲，月间芳桂正窅窊。"
        ],
        "notes": "",
        "id": "d224dbb21b03835becde0c8ce71cf011"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "和邃卿馆中晚入",
        "preface": "",
        "paragraphs": [
            "铜狄严扉大帝家，雨回天气湛春华。",
            "墙头落景半规日，楼外余晖几叠霞。",
            "风近天渊闻鬭鸭，烟开宫树见栖鸦。",
            "端门漏密长廓静，时见香英坠砌花。"
        ],
        "notes": "",
        "id": "53166d654bf8b7012a797935afe3a10b"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "朝罢",
        "preface": "",
        "paragraphs": [
            "朝罢通中一觉眠，右银台路入西垣。",
            "日长易觉芝泥熟，风软频惊药树翻。",
            "朱槛带阴难可倚，紫薇当昼不胜繁。",
            "何须更寄陶窗傲，自有余凉在此轩。"
        ],
        "notes": "",
        "id": "2211ab15079e77c5626d81dea2eb866c"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送梅监丞宰山阴",
        "preface": "",
        "paragraphs": [
            "春半朱航拂水轻，季珪佳邑得时英。",
            "民淳定见蹊田默，岁稔仍占射的明。",
            "太史旧游书穴邃，右军残迹墨池平。",
            "何妨公外寻僧社，琴鹤相随雅有情。"
        ],
        "notes": "",
        "id": "6b36d7c466e6b8d675d41a6cbc4d1f4f"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送集贤李学士赴荆台",
        "preface": "",
        "paragraphs": [
            "蓬岛回风此再来，当年俱重辑宁才。",
            "芝随禁掖新泥熟，桃应仙源旧路开。",
            "金契旋闻临外阃，云屏仍是接中台。",
            "专城四十前贤事，期岁行归妙一台。"
        ],
        "notes": "",
        "id": "0395fc4a0b28c623b74b7d795a9d810b"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "子庄见求近诗以一阕为介",
        "preface": "",
        "paragraphs": [
            "半纶祗役谢英游，牒诉装怀思若抽。",
            "铜钵任敲何所得，铁盂虽缺岂销忧。",
            "楚囚操乐宁忘本，蜀客摛辞祇傍愁。",
            "强抉巴音还首鼠，知君诗户敌千侯。"
        ],
        "notes": "",
        "id": "764c09d9a5448623340a727a653f2942"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送张从事",
        "preface": "",
        "paragraphs": [
            "月毫挥檄愈头风，屈佐初宾位未充。",
            "金玉擅珍须席上，蛟龙为物起池中。",
            "丛云绚彩人歌舜，绵竹摛辞客荐雄。",
            "一乘追锋看赐对，虎贲千戟照琼宫。"
        ],
        "notes": "",
        "id": "32edb29f521fbc04d8d792e15e3785bf"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "山居",
        "preface": "",
        "paragraphs": [
            "老矣求田鱼稻乡，儿孙常要在余旁。",
            "提篮买菜须灵照，举案齐眉只孟光。",
            "医国有方三折臂，扣关无路九回肠。",
            "紫芝白发秋风里，怅望商山绮与黄。"
        ],
        "notes": "",
        "id": "5ae1721b22ef6f84300990cc46f2b827"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "寄子高秦州从事",
        "preface": "",
        "paragraphs": [
            "雪里诗筒至自秦，仲宣佳句乐从军。",
            "谷鶑渐喜迁高处，塞雁犹嗟失故群。",
            "北阙旧游孤似月，西州回望远如云。",
            "一枝春色无由寄，手弄梅花却自薰。"
        ],
        "notes": "",
        "id": "99f3460fe98e713a37565f139e44c274"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "和曼卿馆中夜直",
        "preface": "",
        "paragraphs": [
            "右银台路逼仙盘，有客通中此宿官。",
            "钧奏暗惊天上近，霞杯难制月边寒。",
            "风来禁树龙传点，露下高梧凤戢翰。",
            "更听建章鱼钥动，水苍朝珮响珊珊。"
        ],
        "notes": "",
        "id": "aa2ea2741e2ccc44b0cffb311bd0cc8e"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "远思",
        "preface": "",
        "paragraphs": [
            "一片平芜百尺楼，阑干横绝点清秋。",
            "三年字与燕鸿断，千里心随桂水流。",
            "空对霜葭惊远别，忍题云叶寄牢愁。",
            "骊驹不见西曛迫，目眩天涯片席收。"
        ],
        "notes": "",
        "id": "c21f68834e1ed74bd20c35dcd791cacd"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "和邃卿寒直",
        "preface": "",
        "paragraphs": [
            "子门肃唱彻周庐，甲夜轻寒腊破初。",
            "树底倦飞还类鹊，斋中酣梦欲成鱼。",
            "三钟赋粟才无取，五饵干时策已疏。",
            "天禄旧来名寂寞，更堪窗雪照残书。"
        ],
        "notes": "",
        "id": "2a41744baf2c77d0d68af4e44d986920"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "九日山阳驿作",
        "preface": "",
        "paragraphs": [
            "飘泊年来憩下亭，雀罗秋静掩苔扃。",
            "拂窗红叶欺闲卧，倚槛黄花笑独醒。",
            "盛忆林泉羞白石，欲持香火访丹经。",
            "华阳小隠平生愿，可分区区事挈瓶。"
        ],
        "notes": "",
        "id": "fd7db9c626e8f09567185853f9fd839e"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "赵宗道归辇下",
        "preface": "",
        "paragraphs": [
            "沿牒相逢楚水湄，竹林文酒此攀嵇。",
            "半毡未暖还伤别，一臂初交未解携。",
            "江浦呕哑风送橹，河桥勃窣柳垂堤。",
            "明年四月秦关到，洗眼扬州看马蹄。"
        ],
        "notes": "",
        "id": "21c4d30ef699fcd657702a4c4887a6c3"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送天章王待制再领陕州",
        "preface": "",
        "paragraphs": [
            "爱树重攀隔十春，召南遗俗至今淳。",
            "车边野鹿依明府，池上沙鸥识主人。",
            "太华远峰扪日驭，洪河高派落天津。",
            "壶浆竹马参歌舞，顿觉城中喜气新。"
        ],
        "notes": "",
        "id": "d5db9f314aa5f0661defa1f55679b7ca"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "咏鹤",
        "preface": "",
        "paragraphs": [
            "独立青田刷羽仪，朱研丹顶雪裁衣。",
            "赋来自合凌清汉，仙去何曾识令威。",
            "松盖露寒应有恨，蓬山云断未成归。",
            "旧巢寄在三珠树，待与还丹作使飞。"
        ],
        "notes": "",
        "id": "a62e92beb39105aa1879ec54f89585f0"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "旧将",
        "preface": "",
        "paragraphs": [
            "曾上燕然勒汉兵，白头麟阁见仪形。",
            "三朝自是山西将，百战曾焚老上廷。",
            "已奉列侯归北第，更筹深策破先零。",
            "弯弓击剑平生事，不许儿孙授一经。"
        ],
        "notes": "",
        "id": "fb4e98c5c624858831f5ed4ce5ce7d0f"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "七夕",
        "preface": "",
        "paragraphs": [
            "孔雀南来燕子西，银河消息已惊迟。",
            "石城仙使飞三足，玉殿华灯焰九枝。",
            "暂掩星机同一笑，却披云幄重相离。",
            "杞天长在年梭疾，若比人间是远期。"
        ],
        "notes": "",
        "id": "c6711bb4059a323256a86ffd2882f1cb"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "宛陵秋晚",
        "preface": "",
        "paragraphs": [
            "谁道江南好物华，江南今日抵天涯。",
            "秋风只解吹桐叶，暮雨还来打菊花。",
            "寒水答砧偏响亮，迥楼飘角更呕哑。",
            "举头试作长安望，惆怅青山绕郭斜。"
        ],
        "notes": "",
        "id": "a0dc4ab32a443cd1e80fe0583a02816b"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "海上",
        "preface": "",
        "paragraphs": [
            "天幕纷纭海水浮，日车东上恶埃收。",
            "金钩欲下灵鼇怖，铁网将沈宝树愁。",
            "自昔神仙尝有药，从来银阙不通舟。",
            "燕酣餐尽蟠桃熟，会约琴高控鲤游。"
        ],
        "notes": "",
        "id": "baf168ecf2a8fcf00d59f6917a5d57bb"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "夏日舟行",
        "preface": "",
        "paragraphs": [
            "箭激云樯五两轻，波光飞入射桃笙。",
            "山眉远映群鸥过，霞绮新和落照明。",
            "甘醴更无消暑意，文竿徒有羡鱼情。",
            "飘飖若得乘羊角，直待银潢上玉清。"
        ],
        "notes": "",
        "id": "e91496acaa804285200addbc8495c185"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送吕解元江阴礼席",
        "preface": "",
        "paragraphs": [
            "玉人仍是紫芝眉，五世嘉占得凤飞。",
            "果满车中潘令去，马盘楼下庾郎归。",
            "东床寄傲便便腹，北路腾装粲粲衣。",
            "九烛夜堂开喜宴，画鸾交扇接香帏。"
        ],
        "notes": "",
        "id": "9b5874cb1a717aea55fd978879e804ce"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送祝熙载赴金华主簿",
        "preface": "",
        "paragraphs": [
            "数路收才汉得人，物涂聊试半通纶。",
            "宸廷唱第瑶光近，仙简刊名玉字新。",
            "芳桂行吟关外月，香葩回梦苑中春。",
            "平时官下文移少，日涉闲园戏彩频。"
        ],
        "notes": "",
        "id": "acbbc7718e91fdade87b679bb5a19d3b"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "泛舟",
        "preface": "",
        "paragraphs": [
            "瑟瑟凉波冷接空，恍疑云物画屏中。",
            "一篙海客乘槎水，两桨仙人取箭风。",
            "秋色暗欺荷盖紫，夕阳偷射桂旗红。",
            "长来此地无穷乐，珍重笭箵与钓筒。"
        ],
        "notes": "",
        "id": "8b4ad52edc15cbfed219cff03c9971da"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送王龙图硕赴荆南",
        "preface": "",
        "paragraphs": [
            "南部行台驻万兵，绣衣归路有光荣。",
            "鸣铙虎豹林中避，吹角蛟龙水底惊。",
            "湘树远从湖外出，峡云时向马前生。",
            "主人落笔多风调，应唱新辞遍郢城。"
        ],
        "notes": "",
        "id": "9f9f624af3d6f7b40a97a1a90ea07d94"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送陈铎归吴兴",
        "preface": "",
        "paragraphs": [
            "六篇高论吐虹霓，报罢扁舟击汰归。",
            "地上麒麟须远到，天边鹰隼且卑飞。",
            "秋来苕下醪醅熟，寒去江头脍缕肥。",
            "莫叹隋和犹未售，玉蟾濡翰待君挥。"
        ],
        "notes": "",
        "id": "3d3ef739a4ffea1a36445a365138f536"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "寄题雄州宴射亭",
        "preface": "",
        "paragraphs": [
            "北压三关气象雄，主人仍是紫髯翁。",
            "樽前乐按摩诃曲，塞外威生广莫风。",
            "龙向城头吟画角，雁从天末避雕弓。",
            "休论万里封侯事，静胜今为第一功。"
        ],
        "notes": "",
        "id": "4c983466163f582296966ad901fc3c3b"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送吴江知县陈著作",
        "preface": "",
        "paragraphs": [
            "南望湖山画一屏，松江江水向人清。",
            "何如嵔𡾊聊为活，况是潇湘谩得名。",
            "双桨有时青翰远，两衙无事素琴横。",
            "遥知惠政通和气，乳雉驯鸥自不惊。"
        ],
        "notes": "",
        "id": "6d164326d79b765d9703e550b58200f4"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "赠华阳道士朱尊师",
        "preface": "",
        "paragraphs": [
            "却饵英芝养道芽，赤霄曾辗绛云车。",
            "眼看碧海成夷路，心记蟠桃结实花。",
            "东府灵方修白石，上清香饭给胡麻。",
            "两双条脱皆金玉，可是南山萼绿华。"
        ],
        "notes": "",
        "id": "ec91de8a28ed374a005f151102a9ec46"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "仲夏有感",
        "preface": "",
        "paragraphs": [
            "误逐时英落彀中，拙艰为吏悄无悰。",
            "鶢鶋已享鸣钟赐，澼絖焉知裂地封。",
            "西北晚云长望阙，东南春亩久抛农。",
            "匆匆禹凿当年事，犹待神雷起蛰龙。"
        ],
        "notes": "",
        "id": "bf35019fd972dd3a6896aec5395d1a13"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "上元禁乐",
        "preface": "",
        "paragraphs": [
            "此夜重城凤脑寒，放游车马接通阛。",
            "汉祠歌罢天坛冷，钧奏声沈帝所闲。",
            "红蜡枉残春色里，青楼空占月明间。",
            "仙壶定有寻芳处，公子雕鞍两两还。"
        ],
        "notes": "",
        "id": "c8f61a64390dd4b3779ca889ac3ae0b4"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "暮冬离京师",
        "preface": "",
        "paragraphs": [
            "雪中愁买出关符，又著青衫事府趋。",
            "燕市有金还贵马，邓林无树可栖乌。",
            "鸱夷痛饮倾家酿，如意狂歌缺唾壶。",
            "朝野多欢天子圣，目瞻东阙步踟蹰。"
        ],
        "notes": "",
        "id": "7f8cac99617b0febca69cd9af99b6636"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "感旧",
        "preface": "",
        "paragraphs": [
            "万里青云未致身，马蹄空踏几年尘。",
            "曾迷玉洞花光老，却过金城柳色新。",
            "粉壁已沈题凤字，酒垆犹记姓黄人。",
            "坞中横吹偏多感，一涕阑干白角巾。"
        ],
        "notes": "",
        "id": "494a5bf47e9a71538bd58d9593a32b38"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "落叶",
        "preface": "",
        "paragraphs": [
            "霜华昨夜拂秋林，翩落纷纷不自禁。",
            "清吹无时来槛底，紫苔相伴住墙阴。",
            "空余倦鹊求枝宿，更剩残蜩抱朴吟。",
            "万物归根真趣在，却缘江月识禅心。"
        ],
        "notes": "",
        "id": "89ff48a212e6912c0639a3b6218b54d8"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "嘲蝶",
        "preface": "",
        "paragraphs": [
            "三春流寓寄花房，雌去雄飞过短墙。",
            "双翅薄匀何晏粉，一身偷带贾充香。",
            "风多苑后飞无数，日暖池边舞更狂。",
            "却为有情人爱惜，六宫皆作绣衣裳。"
        ],
        "notes": "",
        "id": "c38aa665170ae15789b9067892fd6b76"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "飞将",
        "preface": "",
        "paragraphs": [
            "曾从嫖姚立战功，胡雏犹畏紫髯翁。",
            "雕戈夜统千庐会，缇骑秋畋五柞宫。",
            "后殿拜恩金印重，北堂开宴玉壶空。",
            "从来敌国威名大，麾下多称黑矟公。"
        ],
        "notes": "",
        "id": "131141ebe8da5cb9bbb8f07ad0ea6443"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "公子",
        "preface": "",
        "paragraphs": [
            "北第当衢戟有衣，巾帷鲜媚仆如犀。",
            "万钱供箸鸣钟沸，三组垂腰佩玉低。",
            "座上赋鹦穷处士，楼前盘马小征西。",
            "去天尺五城南路，此去青云别有梯。"
        ],
        "notes": "",
        "id": "73b51761d64aaf2e5dc7e16ed84665f2"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "古别",
        "preface": "",
        "paragraphs": [
            "长道何年祖𫐈休，风帆不断岳阳楼。",
            "佳人挟瑟漳河晓，壮士悲歌易水秋。",
            "九帐青油徒自负，百壶芳醑岂消忧。",
            "至今长乐坡前水，不啻秦人怨陇头。"
        ],
        "notes": "",
        "id": "7a3d73b74feaa86ade065c6573d4117b"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "函谷关",
        "preface": "",
        "paragraphs": [
            "天开函谷壮关中，万古惊尘向此空。",
            "望气竟能知老子，弃𦈡何不识终童。",
            "谩持白马先生论，未抵鸣鸡下客功。",
            "符命已归如掌地，一丸曾误隗王东。"
        ],
        "notes": "",
        "id": "2c8df11b7a53ff01cf6a12e61554f518"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "塞上",
        "preface": "",
        "paragraphs": [
            "汉家神箭定天山，烟火相望万里间。",
            "契利请盟金匕酒，将军归卧玉门关。",
            "云沈老上妖氛断，雪照回中探骑还。",
            "五饵已行王道胜，绝无刁斗至阗颜。"
        ],
        "notes": "",
        "id": "79b8ac9ba7e75856160054d28a848987"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "湘夫人祠",
        "preface": "",
        "paragraphs": [
            "翠华独去苍梧野，红袖同沈楚水𣸣。",
            "休把兰汤招怨魄，空留竹泪忆明君。",
            "风前有恨啼湘瑟，天外无言拟峡云。",
            "不比石城双姊妹，帝家厘降有遗文。"
        ],
        "notes": "",
        "id": "2364631d7f5dc262017c6721dd2ba05f"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "隠客旧居",
        "preface": "",
        "paragraphs": [
            "鹄版飞书到此山，海簪重拾更弹冠。",
            "畹中纫佩荒兰叶，石上移文蠹藓瘢。",
            "蕙帐烟空胎化老，柏庭风起麝香寒。",
            "至今门外潺湲水，疑是幽人赋考槃。"
        ],
        "notes": "",
        "id": "9a150a12a3b078c504fa137860056cb1"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "寄题公仪西溪",
        "preface": "",
        "paragraphs": [
            "山公休爱习家池，自有清光滟一溪。",
            "川上好风跳𫚢鲤，波中晴日浴凫鹥。",
            "孤舟小屿闲如画，钓线轻缗静可携。",
            "更助吟毫无限思，落霞犹共夕阳低。"
        ],
        "notes": "",
        "id": "17c55e8ccea87beaedf52a0e6370e6ac"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送庄贤良权之归旧隠",
        "preface": "",
        "paragraphs": [
            "过我东还鉴水湄，傥逢亲友话襟期。",
            "书钳纸尾丞真负，易在床头叔自痴。",
            "破廨数间将整整，践更三载且迟迟。",
            "督邮少屈吾衰矣，三径归来未有资。"
        ],
        "notes": "",
        "id": "6a9d9a8c28805df155887292e850c54a"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送向馆使赴陕郊",
        "preface": "",
        "paragraphs": [
            "陕服由来二伯居，使君新诏拥犀渠。",
            "门连象魏施行马，地控崤函佩左鱼。",
            "世德高华河里旧，土风淳厚召南余。",
            "政成期月须严召，行见追锋走传军。"
        ],
        "notes": "",
        "id": "7c6cd293ce54a19a2483d5be0478b546"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送江宁监军李舍人归阙",
        "preface": "",
        "paragraphs": [
            "假节弥年去玉墀，星邮传诏紫芝泥。",
            "帐中密印交龙虎，麾下全军解水犀。",
            "仙阙归心春桨快，石城离思晚云低。",
            "宣平贵里天姻盛，竞爽行看对析珪。"
        ],
        "notes": "",
        "id": "aa0f55a85189a305ff2b9439a6ac8c2a"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "城东别墅寄怀天锡",
        "preface": "",
        "paragraphs": [
            "几日归心托暮云，半毡窗下久生尘。",
            "水天雨气霏霏断，竹阁山花点点新。",
            "小苑鶑声偏破梦，大堤花艳欲迷人。",
            "岂无躞蹀青丝骑，不敢偷看城里春。"
        ],
        "notes": "",
        "id": "07144d35ae13901f2a50111443bb5897"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送魏屯田出守山阳",
        "preface": "",
        "paragraphs": [
            "左台分契领东麾，入奏清厢几刻移。",
            "三采绶章秦服志，两轓朱色汉官仪。",
            "雌堂夕宴沈宾辖，绿野春耕驻使旗。",
            "盘错寄才知不久，英舆六尺待飞绥。"
        ],
        "notes": "",
        "id": "b134edddada12944bf516c760c53fabe"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "和承旨尚书观春物欣盛之什  其一",
        "preface": "",
        "paragraphs": [
            "紫陌年光天上回，东风吹雪放新梅。",
            "燕鸿却背南云去，楚鸟还迎社日来。",
            "半绿萍醅浮腊脚，残红桃艳弄香腮。",
            "山公知有登高兴，樽下容谁献寿杯。"
        ],
        "notes": "",
        "id": "2b05565f42cdbfa38f3cf5f67ff46f95"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "和承旨尚书观春物欣盛之什  其二",
        "preface": "",
        "paragraphs": [
            "书观春归雪意残，三竿初日照天关。",
            "鱼声稍喣芳塘面，鹊语频跳碧树间。",
            "渠落禁中听御水，阁凭空际数前山。",
            "柳黄梅白东郊近，未得携壶一日闲。"
        ],
        "notes": "",
        "id": "bfc5ef7dcb4f577a5d0ea6233ceb4a06"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "江城春日",
        "preface": "",
        "paragraphs": [
            "暮春江色映芳菲，雨后清和满客衣。",
            "游骑自穿官柳去，落霞常伴彩桡归。",
            "锦鳞劈浪深深跃，翠羽迎风两两飞。",
            "因下短亭犹惜别，万枝香雪在蔷薇。"
        ],
        "notes": "",
        "id": "c499b990ab2406c78726eb584a037b9f"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "谢惠诗",
        "preface": "",
        "paragraphs": [
            "君诗来贶我难当，语带诚斋句妙香。",
            "鲛室垂垂新下泣，蚌珠颗颗烂生光。",
            "魂飞锦里花争巧，梦到池塘草又芳。",
            "早晚交游逢大手，急将名姓为传扬。"
        ],
        "notes": "",
        "id": "c225ebb88d52dfcd7dadca9283760f90"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送张著作任蕲水",
        "preface": "",
        "paragraphs": [
            "家世南州擅席珍，斗城倾盖底相亲。",
            "诛茅三径原同闬，枕水双扉重作邻。",
            "翰墨初通文苑职，弦歌聊嗣武城人。",
            "楚词旧学精章句，未得金门荐买臣。"
        ],
        "notes": "",
        "id": "0d881158b2c2133f77178c5633d78eff"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "和春卿学士登定力寺北阁兼寄绛倅富彦国监丞",
        "preface": "",
        "paragraphs": [
            "玉山偷暇访禅扉，洛社诸英昔所依。",
            "三凤同时翔仞去，二龙相继得标归。",
            "砚池终岁贪残墨，讲树经秋长旧围。",
            "更待碧纱笼美句，始惊韦布有光辉。"
        ],
        "notes": "",
        "id": "637c4a8163c9c8c760bc2b91e5dbb0ee"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送李留后赴天平",
        "preface": "",
        "paragraphs": [
            "留印高提驾伏熊，郓城襟要此临戎。",
            "四封土俗弦歌盛，九叠霜天鼓角雄。",
            "风月静归谈笑内，山川遥入抚绥中。",
            "居多暇日溪堂胜，不废投壶与钓筒。"
        ],
        "notes": "",
        "id": "75de817fccebb6ed7b461432cb1ed72c"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "寄浙漕晋卿李工部",
        "preface": "",
        "paragraphs": [
            "名臣分刺十三州，君在东南第一流。",
            "郡国成风皆自化，朝廷安枕更无忧。",
            "江湖莫作多时计，山水何妨暇日游。",
            "谁与二天相对饮，看看八月弄涛头。"
        ],
        "notes": "",
        "id": "d3805284056b6d39814652baa808827a"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送兵部陆学士赴漕闽中",
        "preface": "",
        "paragraphs": [
            "宣风一面得瓯闽，丹舸乘流破月痕。",
            "玉色暂辞当牖坐，衣香初隔止车门。",
            "帝台回望相竿远，仙峤重过射的存。",
            "曾颂天禧金石刻，定应宽利赋朝恩。"
        ],
        "notes": "",
        "id": "d77394dd7ce838e95521d5f52513edc4"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送杜伟长学士赴漕河北",
        "preface": "",
        "paragraphs": [
            "甘陵孤垒起纤埃，趋诏东南武库来。",
            "天子此时知国器，生民从古寄贤才。",
            "神锋立断无留刃，筹笔先机有疾雷。",
            "行见司徒封露布，邺城歌舞夹行台。"
        ],
        "notes": "",
        "id": "de2192c483dc068227fbdb76f562d819"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送陆兵部赴漕湖南",
        "preface": "",
        "paragraphs": [
            "甘泉司计署名高，出拜行台帝綍褒。",
            "使节远笼三壤赋，官仪清坐七兵曹。",
            "时平汉斧宣威力，岁稔湘帆缮贡劳。",
            "秋晚洞庭山水秀，定知怀古费宫毫。"
        ],
        "notes": "",
        "id": "5d2792597b4a92cffa3ecbba39c8d8c2"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送御史蒋公赴漕江东",
        "preface": "",
        "paragraphs": [
            "簪笔天阶柱下官，孤风凛凛振台端。",
            "坐曹常佐甘泉计，奏事曾纡武帐冠。",
            "一日雕龙分使节，几年骢马避朝鞍。",
            "商功未是须贤地，荷橐行归侍玉銮。"
        ],
        "notes": "",
        "id": "8712134a709647a354ec48b1937ac7c5"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送石舍人得告展省",
        "preface": "",
        "paragraphs": [
            "先贤富贵重夸乡，况复哀荣感履霜。",
            "三最诏书新予告，九原恩泽远生光。",
            "老人竞醉金钱少，稚子争牵玉佩长。",
            "荀令池头芳树在，栖鸡浴凤日相望。"
        ],
        "notes": "",
        "id": "055c5b2263fb5a4881eb2a26c9aa2e04"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送石舍人入西阁见紫薇花盛开",
        "preface": "",
        "paragraphs": [
            "西台重见紫薇花，天上时时好物华。",
            "人向药阶升禁掖，路从桃水入仙家。",
            "香英半落风前酒，高艳遥烘日际霞。",
            "却忆后斋浓睡觉，芝泥初熟午阴斜。"
        ],
        "notes": "",
        "id": "9eb0fd7a91e55ea4e61049ead222ee35"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "寒蝉",
        "preface": "",
        "paragraphs": [
            "槁叶惊秋树幄稀，嘶蝉犹尚警寒枝。",
            "玉琴可要传深恨，珠露何妨剩荐饥。",
            "已伴风筝流远韵，更邀霜籁散余悲。",
            "清漳病枕无悰久，月夕烦君住少时。"
        ],
        "notes": "",
        "id": "5d5fd76dbf178bd1e51d91d3ecc354e9"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "三衢道中马上口占",
        "preface": "",
        "paragraphs": [
            "短亭疏柳映秋千，马上人家谷雨前。",
            "几树枪旗茶靃靡，一溪鳞甲水潺湲。",
            "鶑期别后闻余哢，蚕候归来见小眠。",
            "可惜西湖湖上月，夜来虚过十分圆。"
        ],
        "notes": "",
        "id": "52b1cb6431f30cf1a9d3c3f0ee4ddbe1"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送张待诏知越州",
        "preface": "",
        "paragraphs": [
            "长安厩吏驭花骢，竹使遥分浙水东。",
            "远势早推贤相子，任诚真有古人风。",
            "稽山一镇居封内，阿阁三休耸禁中。",
            "长乐钟声偏怨别，何时同谒建章宫。"
        ],
        "notes": "",
        "id": "1f6d5f5a038d7296fb0b5b57928ae814"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送陈学士知常州",
        "preface": "",
        "paragraphs": [
            "金斗城高二浙西，使君初拜武都泥。",
            "射堂五色开云的，齐队千兵衣水犀。",
            "仙阁旧香芸辟蠹，使轩新荫李成蹊。",
            "下车定有中和曲，索米州民日倚輗。"
        ],
        "notes": "",
        "id": "251a6af85db81b6694f96ee04b498d45"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "览朱表臣卷",
        "preface": "",
        "paragraphs": [
            "乌巷名生卓不群，阶庭相伴玉枝薰。",
            "天边禁树开龙凤，笔下清才坠鸟云。",
            "三级火雷何日化，一堂金竹此时闻。",
            "牛心割炙探来嚼，争得英瑶去报君。"
        ],
        "notes": "",
        "id": "e2192afb3871abf33dbb754ebfeea601"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "览孙祐甫卷",
        "preface": "",
        "paragraphs": [
            "君家先正隠瓌材，岩石清声动汉台。",
            "地底何年埋玉树，蚌中今幸产珠胎。",
            "毡书未挂千名榜，豆咏争传八斗才。",
            "荆璧夜来烦抵鹊，宝编三复翳瞳开。"
        ],
        "notes": "",
        "id": "ee1b7a1168ed23d806896c8fa4d6d939"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "南至之日辇下书事呈正卿子高二同年",
        "preface": "",
        "paragraphs": [
            "岁暮繁云结夕阴，长安客舍费黄金。",
            "烛窗明暗翻归梦，雪屋清寒著旅衾。",
            "宝骑传呼三陌广，铜龙飘点九门深。",
            "万年寿酒无因上，阳藿空倾向日心。"
        ],
        "notes": "",
        "id": "eb6c7944d87744b6e6a30469f8419a51"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "芙蓉湖泛舟",
        "preface": "",
        "paragraphs": [
            "小湖香艳战芙蓉，碧叶田田拥钓蓬。",
            "岚气欲飞山隔岸，秋光不定水摇空。",
            "翩翻雪鸟争投浦，拨剌霜鳞鬭掷风。",
            "正是沧浪濯缨日，一竿多谢紫溪翁。"
        ],
        "notes": "",
        "id": "11e339af573ff327ed7c3866dbc850c6"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "过李白坟",
        "preface": "",
        "paragraphs": [
            "平昔驰名蜀道难，旅魂流落古苔斑。",
            "土中宝树埋何在，泽畔灵魂些不还。",
            "醉后烟霞仍物外，吟余风月尚人间。",
            "一哀吊罢颓阳暮，江北江南尽是山。"
        ],
        "notes": "",
        "id": "a12962432fa282a17d593c6b082cdbe3"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送致政秘丞",
        "preface": "",
        "paragraphs": [
            "二纪青衫拂洛尘，桂香消尽故时春。",
            "径为天上乘槎客，厌作河滨托乘人。",
            "老笔工诗殊觉丽，清谈倾座几相亲。",
            "临沧送别多瑰藻，三径归资莫叹贫。"
        ],
        "notes": "",
        "id": "3fa4c2ae7e22a66b7cababd8579c3ccc"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送致政吴宾客",
        "preface": "",
        "paragraphs": [
            "挂冕高辞九列荣，年如园绮尚康宁。",
            "水苍乍解趋朝佩，云母初闲隔署屏。",
            "商岭紫芝歌几曲，武夷毛竹梦频惊。",
            "门前已见施行马，更待沙堤接鲤庭。"
        ],
        "notes": "",
        "id": "3282ebb253457d2f740550c99bc3303d"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "寄致政蒋侍郎",
        "preface": "",
        "paragraphs": [
            "八十磻谿用钓翁，丈人冰雪在颜容。",
            "乞身未及调缘鹄，济世何当起卧龙。",
            "先觉令名侔大蔡，后雕遐福集寒松。",
            "怜才好客还依旧，终日清谈绿酒𬪩。"
        ],
        "notes": "",
        "id": "cdd9d0a3007ff556dff09c6c1b9968db"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "和承旨给事寄酬南京致政杜相公",
        "preface": "",
        "paragraphs": [
            "贤相辞荣鬓未斑，济川舟楫一朝闲。",
            "苍生犹望安车起，使者空持拱璧还。",
            "郢曲传来都辇下，萧规留在庙堂间。",
            "壮猷全德知难尚，后世高名重太山。"
        ],
        "notes": "",
        "id": "1ab93722238ab8bee9d8ce269f549c32"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "凉思",
        "preface": "",
        "paragraphs": [
            "昨夜南星破暑威，月波浮动杵天垂。",
            "露华冷向三危滴，秋色新从一叶知。",
            "越水旧歌迷桂楫，楚江秋思绕兰旗。",
            "桃笙碧滑人无寐，欲借鲛盘寄所思。"
        ],
        "notes": "",
        "id": "c02d9494fab24eeb7691fce29652b84b"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "凉州",
        "preface": "",
        "paragraphs": [
            "一从天宝陷凉州，路绝阳关数百秋。",
            "谁念弓裘侵紫塞，空余歌舞在红楼。",
            "将兵古有龙韬略，仗节今无燕颔侯。",
            "五鼎元戎方肉食，腐儒何者预军谋。"
        ],
        "notes": "",
        "id": "283be3aec1a903812ed1ee2ac9869fb0"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送姚秘校归霅",
        "preface": "",
        "paragraphs": [
            "苕溪曾是忝朱轮，鸣鹿当年预送宾。",
            "楚国频嗟三献璞，汉廷裁得半通纶。",
            "劳歌未免吟梁甫，作赋还应问大钧。",
            "下泽乘车知道在，折腰那久滞风尘。"
        ],
        "notes": "",
        "id": "30ec6f220e2e9c9da1c816a631ed4096"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "寄芜湖吴殿丞",
        "preface": "",
        "paragraphs": [
            "大花滩外忆琴堂，西北山长水更长。",
            "缩地何曾人有术，摩天不及鸟能翔。",
            "寒梅弄脸英英态，腊瓮蒸醅满满香。",
            "怅望未休还怅望，夜来庭下月如霜。"
        ],
        "notes": "",
        "id": "449eac5ba8e66abeda9722a7c194fc27"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "寄临淮蒋使君",
        "preface": "",
        "paragraphs": [
            "汉台分刺辍名臣，隼旆还临磬水滨。",
            "殿石乍辞龙尾远，印鞶初结兽头新。",
            "贯花佛会连香刹，种杏仙阴接宝邻。",
            "荆府依刘心未获，却怜驯鹿伴行春。"
        ],
        "notes": "",
        "id": "9368427bd7c2ead6e0a9d1ec03d424ab"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "和吴春卿早春即事",
        "preface": "",
        "paragraphs": [
            "腊过春云尚带阴，故山迢递忆青岑。",
            "芸斋旧帙书签冷，桂瓮新香酒蚁深。",
            "复道风烟殊可眺，曲江花柳试偷寻。",
            "芳樽一笑真难得，永埒何曾有剩金。"
        ],
        "notes": "",
        "id": "1b7ceb35c480a06f1b43dba8b28f264a"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "寄龙图李谏议",
        "preface": "",
        "paragraphs": [
            "虎符兼绾铁林兵，安辑南方十二城。",
            "昏晓星文通翼轸，阴晴云气接巫衡。",
            "江飘画角蛟龙思，风猎干旟鸟隼鸣。",
            "谁伴使君红烛宴，漆堂深夜促银筝。"
        ],
        "notes": "",
        "id": "ceecb3b6dd5a9e256bbaddee636adaff"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送林学士赴明州",
        "preface": "",
        "paragraphs": [
            "绿绨膺检出神州，又保东吴最上游。",
            "腰下金符分半虎，手中庖刃欠全牛。",
            "金尊酌月吴歈席，锦缆牵风越鄂舟。",
            "正是金华隆旧业，群仙相望在瀛州。"
        ],
        "notes": "",
        "id": "9246bd5590450735ef51c4360bea4a4e"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送施屯田守姑熟",
        "preface": "",
        "paragraphs": [
            "台城南畔拥油韬，四十名郎此梦刀。",
            "文陛入辞交戟密，太微回望积星高。",
            "醉罗定费斋中酎，吟管应催石上毫。",
            "莫恋江东佳丽地，归来开院接金鼇。"
        ],
        "notes": "",
        "id": "ecd4a222ecfac99e98202b703beda6dd"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "寄江淮太守表臣职方",
        "preface": "",
        "paragraphs": [
            "画省高才滞两轓，秋来依旧对淮山。",
            "一函星斗龙渊在，万里风云骥足闲。",
            "赋咏且裁红烛下，卷怀聊寄绿樽间。",
            "次公治行闻当牖，二节如今即召还。"
        ],
        "notes": "",
        "id": "0acf61a81d42c8a8939804083cd55a8f"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送宗兄郎中守三衢",
        "preface": "",
        "paragraphs": [
            "新旧鞶囊两兽头，东南乡郡得龙丘。",
            "朱丹侯毂聊行县，紫翠家山更满楼。",
            "高第郎官犹应宿，中材裨将辄封侯。",
            "浩然能养浮云志，风月樽前且献酬。"
        ],
        "notes": "",
        "id": "e2f49ac1224c05065fd2e39de167bad1"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送谭寺丞守鬰平",
        "preface": "",
        "paragraphs": [
            "金契为州复侍亲，却从湖际访仙村。",
            "花垂晚席倾家酿，柳拂春车过里门。",
            "关内已夸新组去，浦中仍见旧珠存。",
            "名园日涉庭无讼，丝管时时荐寿樽。"
        ],
        "notes": "",
        "id": "6910261fff080c993d91b1b0d8c52ea6"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "集贤石学士出守符离",
        "preface": "",
        "paragraphs": [
            "日边新拥两朱轓，亦以斜飞试羽翰。",
            "巴郡词人才藻壮，汉家循吏教条宽。",
            "明光奏事衣香在，丽正修书砚滴残。",
            "岁晚政成丹诏下，归来天上作仙官。"
        ],
        "notes": "",
        "id": "5c504b28989ebce9e4081e56f3ae0876"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "残花",
        "preface": "",
        "paragraphs": [
            "雨压残红一夜凋，晓来帘外正飘飖。",
            "数枝翠叶空相对，万片香魂不可招。",
            "长乐梦回春寂寂，武陵人去水迢迢。",
            "忍将玉笛传遗恨，苦被芳风透绮寮。"
        ],
        "notes": "",
        "id": "2f8f333f650e62c9428374e6a812f3ff"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "和承旨宋尚书告中之作",
        "preface": "",
        "paragraphs": [
            "鹊声频绕大槐枝，鼇禁欢闻旧老归。",
            "哆舌人间无翕訿，奎钩天上有晶晖。",
            "西山五色分灵药，南极三光接太微。",
            "只待延英朝只日，便应调鼎向黄扉。"
        ],
        "notes": "",
        "id": "991746ad41b809cf797d3966908db99c"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "橘",
        "preface": "",
        "paragraphs": [
            "龙阳洲上密于星，红实累累照日明。",
            "露濯晓枝金色重，霜封秋蒂粉衣轻。",
            "楚江未分萍如蜜，汉殿何曾蔗析酲。",
            "谁道相如能作赋，诏园先熟是虚名。"
        ],
        "notes": "",
        "id": "128da454b9b9106230478d3b8dd511ae"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送次道学士倅洛中",
        "preface": "",
        "paragraphs": [
            "留籥初均相府劳，辟书先下得虔刀。",
            "黄图气象占龙阙，丹穴精神识凤毛。",
            "一代策书承世学，三川风月属诗豪。",
            "山公更有通家旧，应许论文醉醁醪。"
        ],
        "notes": "",
        "id": "1bcb47cd2fd6ba08b57fd9501ce431cb"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送周屯田倅南徐",
        "preface": "",
        "paragraphs": [
            "浙河分镇压东西，铁瓮由来重会稽。",
            "地势顿惊江海近，天文全觉斗牛低。",
            "鸣秋鼓角翻朱鹭，映日楼台拂彩霓。",
            "绿发名郎才韵秀，政成看奉紫芝泥。"
        ],
        "notes": "",
        "id": "9890ee73e18649e6319cea038caadfd3"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送子思学士倅河内",
        "preface": "",
        "paragraphs": [
            "左符通掌日边城，几荫华榱奉刺经。",
            "直舍十年苔已紫，吟鞭一路柳初青。",
            "禁中夜阁抛行月，郊外春车驾屏星。",
            "河里旧游从古盛，好寻烟幌吊遗灵。"
        ],
        "notes": "",
        "id": "91197d3717d25346bfd680118ca2c2a6"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送薛监丞倅绛台",
        "preface": "",
        "paragraphs": [
            "故绛山川宰树存，屏星分守出宸恩。",
            "官荣此去夸乡组，家法从来式里门。",
            "别斝正怜黄菊绽，征鞍犹怯黑貂温。",
            "守居旧号园池美，应伴山翁把翠樽。"
        ],
        "notes": "",
        "id": "9e47283b08a1e582c3876750f2020348"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "赠梅圣俞试馆职得赐进士出身",
        "preface": "",
        "paragraphs": [
            "赋就甘泉客荐雄，独攀仙桂向秋风。",
            "抽毫同列三英座，换骨才争第一功。",
            "瞥看灵鼇居水下，恍闻仙犬吠云中。",
            "嫦娥应有怜才意，惟许诗人到月宫。"
        ],
        "notes": "",
        "id": "6893ad8d529b8ec0ff954a039ec3c1a2"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "卜居",
        "preface": "",
        "paragraphs": [
            "自致青云有壮图，且寻詹尹卜幽居。",
            "一杯谁置元王醴，三尺休弹上客鱼。",
            "足下已穿东郭履，胸中犹鬰茂陵书。",
            "汉皇夜御金銮殿，岂便无人荐子虚。"
        ],
        "notes": "",
        "id": "0f5c74c8fa37bc464581cba64037db82"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "淮南王",
        "preface": "",
        "paragraphs": [
            "贪铸金钱盗写符，何曾七国戒前车。",
            "长生不待炉中药，鸿宝谁收箧里书。",
            "碧井床空天影在，小山人去桂丛疏。",
            "云中鸡犬无消息，秀麦渐渐遍故墟。"
        ],
        "notes": "",
        "id": "db3c3b501baca09ca8db3a9030b0c79b"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送刘观察赴襄阳",
        "preface": "",
        "paragraphs": [
            "甲队霜秋莹武蜂，万兵都府去临戎。",
            "习池岘首风流远，汉水方城气象雄。",
            "宴榭鸣鼍飘画鼓，射堂栖鹊试雕弓。",
            "平时公子推能政，爱日遥知遍境中。"
        ],
        "notes": "",
        "id": "914b3c143a3c3a13cd471fb21a0d130e"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "寄题徐都官吴下园亭",
        "preface": "",
        "paragraphs": [
            "吴下新居树石中，绿岩香叶一重重。",
            "潺湲枕上闻流水，缥缈簷间见好峰。",
            "山客对棋闲觅劫，野僧留话几侵钟。",
            "由来止足前贤事，他日何惭邴曼容。"
        ],
        "notes": "",
        "id": "ad8f6a79a682350ccabe945cd4dfcdc7"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "长卿",
        "preface": "",
        "paragraphs": [
            "买赋金钱出后宫，长卿文采冠诸公。",
            "梁园末至时名大，蜀道前驱使节雄。",
            "已托焦桐传密意，更因残札寄遗忠。",
            "如何一讽神仙事，却得飘云起赋中。"
        ],
        "notes": "",
        "id": "46d2bc164eb321aa868f679e5a7fc7e2"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "洞灵观纳凉",
        "preface": "",
        "paragraphs": [
            "秋波不动簟纹融，松月愔愔透绮栊。",
            "霜重井梧翻瘦碧，雨回阶药堕嫣红。",
            "彩鸳静占银塘水，乳燕凉飞玉宇风。",
            "秫酒易销残梦断，却疑身在广寒宫。"
        ],
        "notes": "",
        "id": "5741e7dc2197e9f5988e2d503145b464"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "天街晓望",
        "preface": "",
        "paragraphs": [
            "长乐才闻一叩钟，百官初谒未央宫。",
            "金波穆穆沙堤月，玉树琤琤上苑风。",
            "香重椒兰横结雾，气寒龙虎远浮空。",
            "嗟余索米无人问，行避霜台御史骢。"
        ],
        "notes": "",
        "id": "2a07adb7d62c565ab0f2380a3689dc2f"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "寄昭潭王中立",
        "preface": "",
        "paragraphs": [
            "高弦一弄武陵深，六幕天空万里心。",
            "吴苑歌骊成久别，楚峰回雁好归音。",
            "十千美酒花期隔，三百枯棋弈思沈。",
            "莫上孤城频送目，浮云西北是家林。"
        ],
        "notes": "",
        "id": "247d7b882fcbca4a7d25940405b5b494"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "次韵徐爽见寄",
        "preface": "",
        "paragraphs": [
            "五两青丝帝渥深，平时可敢叹英沈。",
            "侏儒自是长三尺，澼絖都来直数金。",
            "寂寞死灰人丧偶，婆娑生意树交阴。",
            "年来想见琼枝色，久梦蘧蘧到竹林。"
        ],
        "notes": "",
        "id": "1e47c9ed151b5972488423490857c441"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "雪",
        "preface": "",
        "paragraphs": [
            "屏翳驱云结夜阴，素花飘坠恶氛沈。",
            "色欺曹国麻衣浅，寒入荆王翠被深。",
            "天上明河银作水，海中仙树玉为林。",
            "日高独拥鹴裘卧，谁乞长安取酒金。"
        ],
        "notes": "",
        "id": "8d6216a832b63f0106a6b91236d938a5"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "城南",
        "preface": "",
        "paragraphs": [
            "昨夜轻阴结夕霏，城南十里有香泥。",
            "初闻山鸟惊新哢，遥见林花识旧蹊。",
            "荡桨远从芳草渡，垫巾还傍缘杨堤。",
            "罗敷正苦桑蚕事，惆怅南来五马蹄。"
        ],
        "notes": "",
        "id": "f4ee2f6db24219519d8cc9c6ad560ce6"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "早夏",
        "preface": "",
        "paragraphs": [
            "井辖投多思不禁，密垂珠箔昼沈沈。",
            "睡惊燕语频移枕，病起蛛丝半在琴。",
            "雨径乱花埋宿艳，月轩修竹转凉阴。",
            "一春酒费知多少，探尽囊中换赋金。"
        ],
        "notes": "",
        "id": "db3686ef1a75749c0b21cf0e7a8114af"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "宿秀峰寺",
        "preface": "",
        "paragraphs": [
            "夕钟初断海鲸音，投宿香园半翠岑。",
            "冰簟浸床消客梦，水帘澄月伴僧吟。",
            "雄风拂衽清凉极，珍树交柯翠翳深。",
            "一夜汉阴机事息，草堂虚论破烦襟。"
        ],
        "notes": "",
        "id": "d249f6e4bf261cb51bbc9b769566a86a"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "太湖石",
        "preface": "",
        "paragraphs": [
            "海岱铅松妄得名，洞庭山脚失寒琼。",
            "漱成一朵孤云势，费尽千年白浪声。",
            "谁向机边逢织女，直疑岩下见初平。",
            "年来赏物多成病，日绕苍苔几遍行。"
        ],
        "notes": "",
        "id": "c9bb22ecceffb79a084bb2949006af1f"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "过桐庐",
        "preface": "",
        "paragraphs": [
            "两岸山花中有溪，山花红白遍高低。",
            "灵源忽若乘槎到，仙洞还同采药迷。",
            "二月辛夷犹未落，五更鸦臼最先啼。",
            "茶烟渔火遥堪画，一片人家在水西。"
        ],
        "notes": "",
        "id": "3a49ceb9f1b461c4c5dbe3c7dea6fddc"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "忆荐福寺牡丹",
        "preface": "",
        "paragraphs": [
            "十日春风隔翠岑，祇应繁朵自成阴。",
            "樽前可要人颓玉，树底遥知地侧金。",
            "花界三千春渺渺，铜槃十二夜沈沈。",
            "雕盘分𥮾何由得，空作西州拥鼻吟。"
        ],
        "notes": "",
        "id": "b0f184ac81ba3f2e8644b4a47b33bdf3"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "次韵和朱况雨中之什",
        "preface": "",
        "paragraphs": [
            "苍野迷云黯不归，远风吹雨入岩扉。",
            "石床润极琴丝缓，水阁寒多酒力微。",
            "夕梦将成还滴滴，春心欲断正霏霏。",
            "忧花惜月长如此，争得东阳病骨肥。"
        ],
        "notes": "",
        "id": "7d96788706d5611c08c925dc1d72a9aa"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "冲虚观",
        "preface": "",
        "paragraphs": [
            "五粒青松护翠苔，石门岑寂断纤埃。",
            "水浮花片知仙路，风递鸾声认啸台。",
            "桐井晓寒千乳敛，茗园春嫩一旗开。",
            "驰烟未勒山亭字，可是英灵许再来。"
        ],
        "notes": "",
        "id": "228a17b803f3539ef840a570e499aaf0"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "淮南发运赵邢州被诏归阙",
        "preface": "",
        "paragraphs": [
            "天台封诏紫泥馨，马首前瞻北斗城。",
            "人在函关先望气，帝于京兆最知名。",
            "一区东第趋晨近，数刻西厢接昼荣。",
            "正是两宫裁化日，百金双璧拜虞卿。"
        ],
        "notes": "",
        "id": "ccf3489d22902673e722a2f577263fbd"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "雪后登秘阁",
        "preface": "",
        "paragraphs": [
            "消尽层阴上尽梯，雪余宫瓦弄晴晖。",
            "碧簷交照虬争耸，朱阙相联凤欲飞。",
            "日向金沟春溜动，风来珠树晓寒微。",
            "帝家池籞饶芳物，白鸟翩翩接翼归。"
        ],
        "notes": "",
        "id": "d993ff5c67ce05fba7d75885d49946c9"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "谢叔子阳丈惠诗",
        "preface": "",
        "paragraphs": [
            "老子诗名久废闲，喜君步骤少陵坛。",
            "句敲金玉声名远，韵险车斜心胆寒。",
            "倾出囊中和月露，皎如盘底走珠丸。",
            "苦藏难没诗家事，会看尘冠早一弹。"
        ],
        "notes": "",
        "id": "91671c2eaefd44d070878d7f4c85247a"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "又和前人",
        "preface": "",
        "paragraphs": [
            "作者傍边好见闻，速来就汝作比邻。",
            "诗中活法无多子，眼里知音有几人。",
            "尔许精奇花粲笔，岂容尘俗海翻银。",
            "老夫幸有千机锦，尚欠江头一浣新。"
        ],
        "notes": "",
        "id": "5cfea3b2e087962a7068117abf7e9365"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "侯家",
        "preface": "",
        "paragraphs": [
            "洞户春迟漏箭长，短辕初返洛城傍。",
            "彩云按曲青岑醴，沈水薰衣白璧堂。",
            "前槛兰苕依玉树，后园桐叶护银床。",
            "宴残红烛长庚烂，还促朝珂谒未央。"
        ],
        "notes": "",
        "id": "9e2b75a0f52e830f1493fc5b8c9a3ac0"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "秋风",
        "preface": "",
        "paragraphs": [
            "瑟瑟新声脱绿槐，半寒天气日相催。",
            "西楼夜色吟偏好，南国朝云梦未回。",
            "翠影暗牵苹叶动，清香遥猎桂枝来。",
            "重阳渐近松醪熟，白菊如何为放开。"
        ],
        "notes": "",
        "id": "ff9517a47c701ea4c0ab4cf5d35f6b72"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送马少卿赴襄阳",
        "preface": "",
        "paragraphs": [
            "冰操从来畏四知，汉江南畔拥藩麾。",
            "地经谢守开油幕，人忆山公倒接䍠。",
            "风入射堂飘鼓吹，雨随行县湿旌旗。",
            "前朝叔子流遗爱，拂藓应看岘首碑。"
        ],
        "notes": "",
        "id": "9a692e0313067e6f3b1b0a0d85960fcc"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送宝应李尉",
        "preface": "",
        "paragraphs": [
            "曾飞丽藻清尧问，犹屈长才尉楚城。",
            "官是神仙标秀领，县因灵宝纪嘉名。",
            "西昆已挟凌云誉，外户全消击柝声。",
            "早晚声名来谒帝，会看双璧赐虞卿。"
        ],
        "notes": "",
        "id": "afc01171fb26616e48f64e02bad04cfe"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "竹",
        "preface": "",
        "paragraphs": [
            "修篁百个静无埃，忆共山僧竞日栽。",
            "夭矫翠虬身欲化，婆娑青凤尾全开。",
            "风含爽籁依朱槛，月镂青阴覆翠苔。",
            "曾为檀栾冲雪看，玉枝相亚晓皑皑。"
        ],
        "notes": "",
        "id": "a4edfbe400b0e87f33966b3bb0ef3685"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送周学士归永嘉",
        "preface": "",
        "paragraphs": [
            "三最初承予告恩，一双青翰出都门。",
            "关𦈡旧弃人多识，桥柱前题墨未昏。",
            "南国归云聊送目，河梁新月暂消魂。",
            "玉山丹府重来日，好拾风谣奏帝阍。"
        ],
        "notes": "",
        "id": "fcc151d09a6a7fa3728c977e1496e8af"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送聂学士赴阙",
        "preface": "",
        "paragraphs": [
            "台召西来二节荣，清江浮舸鸭头平。",
            "十行受诏龙纶重，五两占风鸟羽轻。",
            "目送华林春雨色，梦随长乐晓钟声。",
            "𥩟看只日延英对，丸墨宫毫属长卿。"
        ],
        "notes": "",
        "id": "ba23c9ccc36d5188e015a15f370bf51c"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送张学士赴邵武兼过吴中别墅",
        "preface": "",
        "paragraphs": [
            "青蔾香灺掩残书，越绝东南驾隼旟。",
            "紫陌花期经祓禊，清淮潮信待蟾蜍。",
            "鸟声百啭春芳际，蚕候三眠夏叶初。",
            "吴地吟朋如见问，为言江令忆鳀鱼。"
        ],
        "notes": "",
        "id": "baf7f7c4ffb768d7999688925b081e10"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "寄张唐公学士",
        "preface": "",
        "paragraphs": [
            "朱航东下忽经春，藏室离居作恶频。",
            "简上蠹蟫终日在，树间灵鹊至今驯。",
            "北宫自有咿嚘客，天禄谁同寂寞人。",
            "昨夜西窗有佳月，此心迢递思冰轮。"
        ],
        "notes": "",
        "id": "c2f59e5cd418121540e3cffe6e785e06"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "千叶瑞荷花",
        "preface": "",
        "paragraphs": [
            "绛蕊层层吐翠罗，水妃冠重晓峨峨。",
            "应嫌菖本开花少，却斗榴房著子多。",
            "含露自知芳意在，偃风无奈落英何。",
            "更怜玉骨藏深怨，暗结千丝在绿波。"
        ],
        "notes": "",
        "id": "39f826e8e9b522f99815efaa48006c5e"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "题涟漪亭",
        "preface": "",
        "paragraphs": [
            "槛底凝漪碧漫天，角巾东路主人贤。",
            "汀花照席供春醉，沙鸟窥帘伴昼眠。",
            "何必驭风追汗漫，不妨乘月弄潺湲。",
            "流杯若仿山阴事，兼有蛙声当管弦。"
        ],
        "notes": "",
        "id": "83fe84ec85114de4bcf20ea350151b25"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "津亭",
        "preface": "",
        "paragraphs": [
            "津亭歌阕戒棠舟，五两风轻不少留。",
            "西北浮云来魏阙，东南初日背秦楼。",
            "层城渺渺人伤别，芳草萋萋客倦游。",
            "平乐旧欢收未得，更凭飞梦到瀛洲。"
        ],
        "notes": "",
        "id": "5cf5965590b82e7d6888506d98fe702c"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "有怀松江",
        "preface": "",
        "paragraphs": [
            "多年襆被玉山岑，鬓雪欺人忽满簪。",
            "驽马虽然贪短豆，野麋终是忆长林。",
            "鲈鱼未得乘归兴，鸥鸟惟应信此心。",
            "见说新桥好风景，会须乘月濯烦襟。"
        ],
        "notes": "",
        "id": "4c680c0e60b82f8efc7288566d77b20e"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "寄题齐氏山斋",
        "preface": "",
        "paragraphs": [
            "有客稽山岸角巾，宝书盈笈日怡神。",
            "云衔别岭搘筇久，月上前峰隠几频。",
            "窗上萝阴猿警旦，坞中茶候鸟啼春。",
            "一经邹喭能传世，子舍于今两绶新。"
        ],
        "notes": "",
        "id": "9cc33b0b17e31e4df418f6b74d3c9465"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送崔谏议都运河东",
        "preface": "",
        "paragraphs": [
            "行台西北接参墟，仗节重乘驷马车。",
            "水是晋君沈璧后，地经唐叔赐圭余。",
            "蕃酋重足虔条教，部吏承风畏简书。",
            "武帐岁终还奏事，康侯三接听新除。"
        ],
        "notes": "",
        "id": "aec92de5d4ea4b3a0fea1b72d12212f0"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送益州运使田学士",
        "preface": "",
        "paragraphs": [
            "剑栈秋旗拂过鸿，行台西去抚蚕丛。",
            "民间幼艾餐和气，徼外酋豪偃德风。",
            "巴汉静归筹笔内，岷峨闲入画图中。",
            "时平幕府无留事，乐职何妨颂圣功。"
        ],
        "notes": "",
        "id": "0ec3f98624c1b8ea10b060550ccbd383"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "寄题兰皋亭",
        "preface": "",
        "paragraphs": [
            "亭下春芳接楚波，金堤勃窣路相过。",
            "窗中霁景烟姿远，帘外晨香露气多。",
            "红颊倚墙花并蒂，绿阴翻槛树交柯。",
            "朝阳定有浮杯乐，醉墨何妨记永和。"
        ],
        "notes": "",
        "id": "576fa1d52822f492143e05ba6d001304"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "采莲女",
        "preface": "",
        "paragraphs": [
            "碧盖缃葩映素秋，此中兰櫂好销忧。",
            "相将共挈青丝笼，一笑同回翠羽舟。",
            "日暮鸣榔随下濑，夜深归櫂怯中流。",
            "东方自有罗敷婿，不顾江边越鄂州。"
        ],
        "notes": "",
        "id": "8fb26ce9af2cc5c83fc926e978fc56bd"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送柳先辈从事桐庐",
        "preface": "",
        "paragraphs": [
            "甘樱离会酒初醒，还赴东侯拱璧迎。",
            "江上桃歌传乐录，坐中鹦鹉占宾荣。",
            "仙车过洛人偏识，绣骑还邛客尽倾。",
            "后夜严陵台上望，紫云西北是神京。"
        ],
        "notes": "",
        "id": "d46b5eaf0c8bb72b19f85095a090c47d"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "寄杭州子文屯田兼简真公上人",
        "preface": "",
        "paragraphs": [
            "目断江南佳丽城，栏干楼角几长凭。",
            "越人抱膝吟遍苦，吴客观涛病未能。",
            "此地旃檀多胜刹，一时龙象有高僧。",
            "知君暇日寻猿鸟，闲上灵峰第几层。"
        ],
        "notes": "",
        "id": "162a3973f7b53b74a5bd394bbe1f00f8"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "寄题王舍人书斋",
        "preface": "",
        "paragraphs": [
            "北地当衢拂斗魁，竹林清暑似岩隈。",
            "将坛绪业传金版，文苑新书集玉杯。",
            "数箧龙拏藏宝刻，一泓蟾滴试烟煤。",
            "好辞戴鹖飞千牍，东武原从禁卫来。"
        ],
        "notes": "",
        "id": "26e1bf6491e4e86481bfce4177728629"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "霜野",
        "preface": "",
        "paragraphs": [
            "啄兔青骹直下飞，霜云惨惨楚枫披。",
            "秋林月迥闻樵斧，晚市风沈见酒旗。",
            "江上败荷无限柄，雨中残菊不盈枝。",
            "物华怨尽仍伤别，坞笛声中一涕垂。"
        ],
        "notes": "",
        "id": "7a748974308c40d0e81a3e9211a5ff59"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送陈谏东归",
        "preface": "",
        "paragraphs": [
            "颜诗摛锦有高文，席上经年未聘珍。",
            "鹄板乍停公府诏，貂裘还敝洛城尘。",
            "雪园授简谁为赋，烟渚归艎不待春。",
            "何日子虚闻夜诵，尚方给札对严宸。"
        ],
        "notes": "",
        "id": "28de75d5301d93e03a8a427f949d248f"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送华涛东归",
        "preface": "",
        "paragraphs": [
            "江上丹枫堕夜霜，式微愁思岂禁伤。",
            "壮图万里青云在，旧径三条碧草长。",
            "匹马归来江练白，恶氛收尽楚天凉。",
            "大明继照光华旦，提笔相期翰墨场。"
        ],
        "notes": "",
        "id": "25fd5fdad512939920e087d852c5383e"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "郊祀庆成",
        "preface": "",
        "paragraphs": [
            "斋辂虔郊报，祠宫就国阳。",
            "繁云犹待族，霁日忽迎长。",
            "圭璧纷佳气，粢盛馥异香。",
            "人情欣眷祐，天意益端庄。",
            "被衮侵寒雾，升坛蹑早霜。",
            "左方虚小次，午陛却中黄。",
            "六乐干祇格，三登海宇康。",
            "千官森剑珮，万里走梯航。",
            "神䇲膺符命，天壶饮福祥。",
            "从今瓜瓞庆，鼎业炽弥昌。"
        ],
        "notes": "",
        "id": "2c585cbaf533265fd0eb35581c8fabf7"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "阁前紫薇花",
        "preface": "",
        "paragraphs": [
            "高鬟美人髻，妆阁一何鲜。",
            "迷路来春后，开花近日边。",
            "居常浇御水，动欲绚非烟。",
            "分润从仙掌，流薰自帝弦。",
            "雅当翻药地，繁极曝衣天。",
            "色映芝泥熟，香交蕙炷燃。",
            "吟残秋蕊脱，睡起午阴圆。",
            "应笑凭栏者，相看已几年。"
        ],
        "notes": "",
        "id": "198e39f44fd4c79d721b4edf1c611640"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "陈生游金山兼简世昌师",
        "preface": "",
        "paragraphs": [
            "宝势岚光秀，浓春物景鲜。",
            "飞峰凌巨浸，精构起中天。",
            "鸟畏云涛险，僧安石室禅。",
            "贯花应作偈，望月定陈篇。",
            "不为青霄桂，同裁白社莲。",
            "羡君飘鹄舫，独自号神仙。"
        ],
        "notes": "",
        "id": "2efa05eb35ccedd402cbe1e38da9ad83"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "状元张监丞倅陕郊兼之阆中省亲",
        "preface": "",
        "paragraphs": [
            "藻衮御中楹，详延得世英。",
            "宾乡具三物，题塔冠千名。",
            "玉擅昆山价，箎兼仲氏声。",
            "平渊二龙跃，碣石一鸿轻。",
            "慈宴尧厨洽，宸章禹律鸣。",
            "入辞瞻翠葆，去候过朱樱。",
            "赞治崤陵险，归宁蜀栈横。",
            "都门百壶送，宿馆五浆迎。",
            "帝所衔标隽，亲前戏彩荣。",
            "勒铭知有作，叱驭肯辞行。",
            "桂色窅窊秀，棠阴蔽芾清。",
            "期年随诏入，修路接瑶京。"
        ],
        "notes": "",
        "id": "73e5b3151673a4a6f8ca00e3b5b31fa1"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "岁晚禁直呈承旨侍郎同院五学士",
        "preface": "",
        "paragraphs": [
            "广内施重闼，承明敞直庐。",
            "上清通帝所，方丈拟仙居。",
            "汉后前厘席，淮王重报书。",
            "时宗登贾马，暮召得严徐。",
            "玉至光秦玺，珠来照魏车。",
            "高文参正始，密旨奉权舆。",
            "王泽宣从綍，天香对满裾。",
            "论思皆药石，咳唾亦琼琚。",
            "弱水沧波在，然山老墨余。",
            "睿篇朱雁刻，宸翰白龙摅。",
            "宝肆还容砾，珍林误植樗。",
            "匪躬无謇謇，每食有渠渠。",
            "寒日分宵直，繁云向岁除。",
            "九门催钥下，三殿警签初。",
            "北斗低层掖，明河拂太虚。",
            "求衣钦德盛，襆被省才疏。",
            "多病长思越，知非晚学蘧。",
            "烟霄叨步武，江海隔樵渔。",
            "榆性诚为钝，葵心但欲舒。",
            "日祈同舍进，跻俗到华胥。"
        ],
        "notes": "",
        "id": "facee315eb458fc3aba7c5287d7bde58"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "次韵曼卿冬直因以勉赠",
        "preface": "",
        "paragraphs": [
            "八舍严周卫，千门肃汉闺。",
            "金胥催递宿，玉羽伴归栖。",
            "禁树惊寒敛，仙云拂夜低。",
            "星河紫墙外，霜月碧城西。",
            "汲字纷难整，钧音怳易迷。",
            "有人歌白雪，此曲妙清溪。",
            "文献初登亮，君王益徇齐。",
            "因知函鼎器，那复久烹鸡。"
        ],
        "notes": "",
        "id": "7c1fe4675de31e6d2040a51436ff00cc"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "后土观琼花",
        "preface": "",
        "paragraphs": [
            "楚地五千里，扬州独一株。",
            "香名从此贵，芳格洒然殊。",
            "国艳何劳粉，天姿不掩瑜。",
            "浓薰霏麝气，细蕊列蜂须。",
            "云朵垂三素，仙衣著六铢。",
            "吴中休插柰，天上枉栽榆。",
            "神物疑长拥，灵根此未枯。",
            "人间如定价，百琲睡龙珠。"
        ],
        "notes": "",
        "id": "56c5d1357e60f251ba8d45e64e32ff43"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "石曼卿学士挽词",
        "preface": "",
        "paragraphs": [
            "才出群英表，文推一代雄。",
            "灵蛇操掌上，云梦纳胸中。",
            "醉墨千峰立，吟毫八极空。",
            "居官疏皎核，处世倦磨砻。",
            "绿酒常埋照，清琴自寄通。",
            "昌言曾拂治，密疏早谈戎。",
            "天子知亭伯，时人重孟公。",
            "何言执戟滞，便到阖棺穷。",
            "鵀鸟巢门止，骅骝挶枥终。",
            "芝筋留御帐，箫赋落王宫。",
            "薄葬依庄叟，残书付所忠。",
            "惟余身后得，凛凛是英风。"
        ],
        "notes": "",
        "id": "44e86034d075a0d9932b9dda5c957bd9"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "射熊馆",
        "preface": "",
        "paragraphs": [
            "别馆抛双阙，飞除镇一方。",
            "黄山萦跸道，青桧绕宫墙。",
            "缇骑千群合，周阹四面张。",
            "管弦繁欲沸，旌旆鬰相望。",
            "走马长楸密，更衣别寝凉。",
            "星飘肃慎矢，雪拥羽林枪。",
            "欢乐何曾极，盘游不可狂。",
            "吾闻尧舜治，垂拱在岩廊。"
        ],
        "notes": "",
        "id": "e973ef9295208f9fd4febfff6c2872c5"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "将家子",
        "preface": "",
        "paragraphs": [
            "北地良家子，山西旧将儿。",
            "新从羽林射，得赴雁门期。",
            "横死人无比，微行世不知。",
            "长安偏重侠，赵国素多奇。",
            "照地连钱锦，迷春凿落巵。",
            "喝卢燕市客，顾笑楚台姬。",
            "烟树黄山路，霜云白草时。",
            "雕弓孤月满，骋马一尘随。",
            "应手双雕落，回头赤日移。",
            "却归东第去，高宴九灯枝。"
        ],
        "notes": "",
        "id": "6f9cc218bfee3020460b786cafb61fe9"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "诏福圣宫烧香",
        "preface": "",
        "paragraphs": [
            "徼道西华内，觚棱北斗傍。",
            "神灵安肯构，恩泽赐燔香。",
            "渤澥通骊窟，昆仑拱画梁。",
            "清坛浮早景，碧瓦霁初霜。",
            "甲帐严如在，丹簷迥欲翔。",
            "隆姿瞻汉后，余烈畏轩皇。",
            "埋剑桥山远，游冠阁道长。",
            "白云迷处所，仙掌镇相望。",
            "五岳扶封域，三辰纬典章。",
            "升歌留宝鼎，刻号在神房。",
            "盛德尊原庙，遗仁睦鬼方。",
            "圣文名善继，百世溢流光。"
        ],
        "notes": "",
        "id": "0497baac4d9ea8b20a04a1a7d226d320"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "岁除",
        "preface": "",
        "paragraphs": [
            "暝色凝无际，寒鸡悄未晨。",
            "蓂枝将换朔，斗柄渐归寅。",
            "水火犹分漏，龙蛇尚蛰身。",
            "四时宁有暇，万物又劳春。",
            "树喜丹葩秀，人忧白发新。",
            "明朝趋宝殿，谁是夺重茵。"
        ],
        "notes": "",
        "id": "b3cd4629c03c80c51cbc3ca7fc0538ae"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送杨中允宰常熟",
        "preface": "",
        "paragraphs": [
            "丹舸傍江浔，呕哑远橹音。",
            "新科持片玉，能政引孤琴。",
            "美进宫坊秩，荣归里闬心。",
            "名参天下隽，歌著邑中黔。",
            "地志连香径，家园带武林。",
            "吴山几屏秀，楚水一篙深。",
            "晚鼓停余叠，秋帆卧半阴。",
            "平时接方骥，后夜望横参。",
            "陶菊何妨醉，江毫且剩吟。",
            "悠悠河上别，千里鬰朋簪。"
        ],
        "notes": "",
        "id": "499cd5c6e6ad104b506c6f857a06e893"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "郡斋招子美",
        "preface": "",
        "paragraphs": [
            "月色初藏桂，年芳渐有梅。",
            "人情欣腊破，天意许春回。",
            "阴雪迎风解，寒澌向日开。",
            "午枰宜试著，卯瓮好尝醅。",
            "寓兴题红叶，乘闲步紫苔。",
            "长吟溪上曲，偏忆洛中才。",
            "绝墨凌崖石，高文拂斗魁。",
            "诗锋无敢犯，酒户少能陪。",
            "绿发裁方鬒，丹心未肯灰。",
            "琴书聊偃仰，鱼鸟暂徘徊。",
            "蔚豹虽藏雾，蟠螭已得雷。",
            "只愁腾踏去，相望隔蓬莱。"
        ],
        "notes": "",
        "id": "e232513ddaafbeb241cc0e1acb6ae617"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送晋陵王宰铨调",
        "preface": "",
        "paragraphs": [
            "盘错才无滞，弦歌政有声。",
            "及瓜青纸诏，谒帝紫微城。",
            "节并霜松峻，心同冰玉清。",
            "十桨行色贵，三府辟书荣。",
            "驿树纷红叶，江苹老紫茎。",
            "祇应中宿路，双节急归程。"
        ],
        "notes": "",
        "id": "e83426d5d07dbda37c4d2d498dd8fea2"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送祁阳黄宰",
        "preface": "",
        "paragraphs": [
            "邑控三湘远，帆经百舍迟。",
            "天文瞻翼轸，江色泛涟漪。",
            "丹阙倾心恋，苍山举目疑。",
            "欢杯凭秫米，骚思托兰旗。",
            "竹律宽无害，琴堂静不欺。",
            "期年行奉诏，虎帐对尧眉。"
        ],
        "notes": "",
        "id": "8883defddd7cd894fda39f5ace770612"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "上客",
        "preface": "",
        "paragraphs": [
            "上客何为者，平生富义名。",
            "飞钤师鬼谷，谈笑敌神兵。",
            "然诺千金重，交游万户轻。",
            "平台置酒召，碣馆侧身迎。",
            "土缶邀秦击，铜盘劫楚盟。",
            "纵横三寸舌，厌饫五侯鲭。",
            "龙种腾长坂，霜雕刮太清。",
            "谁能弹剑铗，北海有长鲸。"
        ],
        "notes": "",
        "id": "67e5fd27cb126c1f06071870b4e22c01"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送黄推官",
        "preface": "",
        "paragraphs": [
            "秀极武夷峰，清才气所融。",
            "香名传日下，胜范迪时中。",
            "大对承三道，清篇滞半通。",
            "新吟池草绿，故事幕莲红。",
            "参画文无害，沈英位未充。",
            "谈高起废疾，檄壮愈头风。",
            "圭璧严书殿，房心敞帝宫。",
            "行颁上方笔，客特荐扬雄。"
        ],
        "notes": "",
        "id": "b7734a360b7c70d4b2019c6d901fb569"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "早秋",
        "preface": "",
        "paragraphs": [
            "金商才换暑，云叶早惊秋。",
            "大火宵中散，清光日下浮。",
            "凉心遗翠簟，远梦绕沧洲。",
            "蕙圃残香薄，筠溪碧荫稠。",
            "小窗聊寄傲，虚阁镇端忧。",
            "带眼浑移尽，还同沈隠侯。"
        ],
        "notes": "",
        "id": "87896f01112216f2eb972a826fcfa2b8"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "明堂大礼",
        "preface": "",
        "paragraphs": [
            "路寝尊严配，明廷考旧图。",
            "房心通气象，太紫状规模。",
            "翊卫多仪缛，斋祠至信孚。",
            "笾羞甘菲薄，鼎味却鲜腴。",
            "日月垂天象，鸾龙奋宝跗。",
            "乐均谐睿律，礼𫈵润宸谟。",
            "剑珮千官拱，梯航四海趋。",
            "谦恭虚小次，登降谨黄衢。",
            "德盛三灵格，恩流万物苏。",
            "甘泉陪法从，千载喜歌虞。"
        ],
        "notes": "",
        "id": "ab96fd6d2f4f34fcb23ebf92aa31e0ef"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "礼毕庆成",
        "preface": "",
        "paragraphs": [
            "路寝凝中宇，星文直大辰。",
            "总章裁往范，斋驾奉明禋。",
            "惟圣能严父，于皇重飨亲。",
            "永怀深肃僾，昭事极精纯。",
            "钟律咸韶古，衣冠黼黻新。",
            "九金徕贡职，万玉俨朝伦。",
            "夷夏观殊礼，干祗享至仁。",
            "参祠七世庙，再降六天神。",
            "万宝成秋野，千祥拥禁宸。",
            "睿恩覃四海，寿域跻斯民。"
        ],
        "notes": "",
        "id": "d8566a0cd21521eb3e7037585675a3b2"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "召赴天章宝文阁观御集赐御书飞白扇子群玉殿锡宴",
        "preface": "",
        "paragraphs": [
            "阿阁藏仙籍，英舆侍睟仪。",
            "珍函开二典，圣藻焕重离。",
            "河洛斯文在，盘盂乃训垂。",
            "宝跗亲许视，瑞物遍容窥。",
            "白凤随毫举，苍龙应墨奇。",
            "好文逢汉后，观象值庖牺。",
            "溢幅荣分赐，班觞曲示慈。",
            "柏梁晨煦洽，仙荚昼阴移。",
            "和乐韶音美，承平镐酒迟。",
            "再陪瑶水宴，千载庆兹时。"
        ],
        "notes": "",
        "id": "3ba18897f9e2679e12b29df24fb4c8db"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "馆中锡宴",
        "preface": "",
        "paragraphs": [
            "紫殿程书广，鸿都校籍成。",
            "宸心睠儒学，慈宴诏枢衡。",
            "供帐来金闼，胪传下玉京。",
            "三山开秘宿，七阁敞修楹。",
            "革履趋朝暇，华貂映席明。",
            "弁繁星错落，佩杂玉锵鸣。",
            "炉静飘芳蕙，图开识禁橙。",
            "壶均天所酒，鼎荐帝余羹。",
            "夏屋彰仁洽，衢樽乐治平。",
            "丹楼晨唱近，碧树晓寒轻。",
            "宇内年书有，人间月就盈。",
            "非烟舒渥旨，爱日助皇情。",
            "凫藻深欢意，鱼蒲溢颂声。",
            "萧斯蒙湛湛，露彼仰英英。",
            "故事留东观，崇恩自上卿。",
            "何言挈瓶陋，亦玷举觞荣。",
            "已重高门地，还歌食野苹。",
            "微生徒枣钝，弱植但葵倾。",
            "就日欣逢旦，瞻河喜见清。",
            "更期纡翠葆，千载诧登瀛。"
        ],
        "notes": "",
        "id": "8d4344a888b6ad4777cfab45c89583b8"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "诏祀西太一宫",
        "preface": "",
        "paragraphs": [
            "至道希夷内，神威造化中。",
            "行棋延羽驾，推策敞琳宫。",
            "秘寝觚棱峻，严扉坐狄雄。",
            "天人凝睟表，日月在方瞳。",
            "离坎精神集，房心气象通。",
            "中黄安戊己，遥翠拱轘嵩。",
            "陪享衣裳盛，登羞火枣丰。",
            "层坛霏颢露，甲帐肃灵风。",
            "波静流寒瓦，霜清入晓铜。",
            "廊虚鸣尺蠖，楼迥倚晴虹。",
            "行马依芳树，栖禽占碧丛。",
            "游光宵自烛，雕霭昼常蒙。",
            "大壮亲规近，甘泉旧典崇。",
            "平时辟阊阖，尽日访崆峒。",
            "彩仗交轮奂，天香斗鬰葱。",
            "野长迷七圣，庭阔舞千童。",
            "祼鬯歆惟德，笙歌悦亶聪。",
            "蟠螭负金石，翔鹤下丝桐。",
            "法度昭神祖，文章炳巨公。",
            "鼎期扶更远，山瑞委无穷。",
            "用九乾元正，生三太极空。",
            "木龙虽有寓，刍狗本无功。",
            "迎气阳郊始，均禧宇县同。",
            "权衡枢极右，号令斗杓东。",
            "濬哲虔时祀，施生道化工。",
            "正辞除秘祝，承诏谒孤忠。",
            "仁与春膏动，恩随腊霰融。",
            "天和傍星鸟，地惠及昆虫。",
            "受记神司职，斋居帝饬躬。",
            "因知耕凿力，谁解识渊衷。"
        ],
        "notes": "",
        "id": "4998e30008d0ab16482448f02bf8afda"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "郊丘侍祀",
        "preface": "",
        "paragraphs": [
            "太极生真主，中原有圣人。",
            "圜丘尊上帝，大旅合群神。",
            "行马帷宫肃，乘龙法驾驯。",
            "礼容光日月，文德动星辰。",
            "剑履陪祠古，咸英作乐新。",
            "东方虚小次，午陛彻华茵。",
            "吉土繇诚享，高穹以道亲。",
            "烛坛光景集，升燎福祥臻。",
            "寒霁三冬色，恩融四海春。",
            "万灵今受记，长此奉尧仁。"
        ],
        "notes": "",
        "id": "3706eafaf20984a51ee9ad783ba1300f"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "奉贡殿山亭奉诏观橙",
        "preface": "",
        "paragraphs": [
            "弄色金橙熟，朝元玉轪襄。",
            "宝奁登美实，斋跸驻清光。",
            "高叶参云碧，繁苞压树黄。",
            "鲜明当早旭，采摘有新霜。",
            "原庙已云荐，大家犹未尝。",
            "分颁颜在咫，捧拜手盈香。",
            "凡果深何幸，孤根远见将。",
            "五行含戊己，二水出潇湘。",
            "来植清琳馆，叨升白璧堂。",
            "更依仙掌侧，日夕近芬芳。"
        ],
        "notes": "",
        "id": "6f81b55008d532dd46d85596818b4a2d"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "西圃樱桃",
        "preface": "",
        "paragraphs": [
            "一春红日色，刻意借鲜妍。",
            "露叶深成翳，风枝猛欲燃。",
            "黄金为弹重，赤水得珠圆。",
            "甘实行宫荐，香名丽赋传。",
            "色欺丹魄上，味出紫梨前。",
            "玉果夸珍实，何曾入象筵。"
        ],
        "notes": "",
        "id": "bb23f36101b7b1ee71724c43ed7eda6e"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "和蔡君谟阁前紫柏",
        "preface": "",
        "paragraphs": [
            "秀植登中禁，灵根记大方。",
            "纤枝乘十雨，劲节誓千霜。",
            "云干仍稠直，烟华稍鬰苍。",
            "绿阴疏未合，翠鬣俨相望。",
            "育质从新甫，标名压豫章。",
            "三休依宝构，一溉引天潢。",
            "瑞露通晨浥，灵风绕夜翔。",
            "蠹蟫惊阁爋，啼狖忆岩光。",
            "地惠覃行苇，人情乐树杨。",
            "保无禽鹿践，知免斧斤伤。",
            "远势兴毫末，孤标出众芳。",
            "寒葭宁可倚，幽草固难藏。",
            "庭鹤宜留侧，台乌莫近傍。",
            "未经鸾隠叶，不使麝居香。",
            "松操同凌雪，葵心共向阳。",
            "故情存涧壑，生意属池隍。",
            "昼景斜临石，禅机俯映堂。",
            "颂传商庙桷，材入汉家梁。",
            "此世隆三代，何时构九房。",
            "瓌姿天所产，工度未应忘。"
        ],
        "notes": "",
        "id": "71176088f3950764adf48ec706649506"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "后苑观双竹",
        "preface": "",
        "paragraphs": [
            "瑞植昭天产，祥枝感帝临。",
            "均承元化力，同抱岁寒心。",
            "异禀笙箫质，全包律吕音。",
            "孤根皆出地，劲节约成林。",
            "蒙润非烟近，含滋御水深。",
            "风前交吐籁，月底互翻阴。",
            "秋实思威凤，春条宿绮禽。",
            "留观停翠葆，托赏集华簪。",
            "苍震犹乘卦，商岩近作霖。",
            "天支从此茂，长覆玉山岑。"
        ],
        "notes": "",
        "id": "b124d4a0032acb303272f51cbff470e6"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "昭应宫小桃",
        "preface": "",
        "paragraphs": [
            "艳冶如无罪，何由谪绛宫。",
            "不因轻阿姥，即是小仙公。",
            "丹脸翻啼雨，飞书却寄风。",
            "春溪迷柳曲，午影过墙东。",
            "密叶轻笼翠，繁阴半露红。",
            "谁惊幽鸟散，千片触帘栊。"
        ],
        "notes": "",
        "id": "d2618899f333b595d0960a11bdcffb8b"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "吴兴秋晚郡斋长句",
        "preface": "",
        "paragraphs": [
            "霁色初休雨，寒媒稍欲霜。",
            "崦嵫惊日晏，嵔𡾊喜年康。",
            "菰米迎冬熟，萍醅破社尝。",
            "霅声寄槛冷，卞色入楼苍。",
            "弱援垂榴脸，幽丛亚菊芳。",
            "牛羊驯沃野，雁鹜悦沧浪。",
            "水市能为楫，田家乞有浆。",
            "溪音挐竞去，村语醉相将。",
            "自昔分天堑，兹州介水坊。",
            "贡丝标禹土，错绣接吴疆。",
            "佳丽南朝后，鲜明茂苑旁。",
            "风华在安石，文物有东阳。",
            "柳客诗名馥，颜公笔势翔。",
            "山川为吐气，日月欲争光。",
            "异代虚坟柏，逢辰滥郡章。",
            "壤歌知自化，符守信非良。",
            "勇爵思长剑，高谟乏智囊。",
            "葵心拱宸极，藿食念岩廊。",
            "西戍方疲陕，中原久患羌。",
            "边人思李牧，天子问中郎。",
            "臣仆今三世，腥膻彼一荒。",
            "山西雄占陇，河曲斗分潢。",
            "汉始城张掖，秦初地朔方。",
            "限戎深得策，遮虏大为防。",
            "小雅亡于晋，中兴属在唐。",
            "太宗神且武，贞观粹而王。",
            "都雍三才直，安西万里长。",
            "声明冒葱雪，亭堠彻甘凉。",
            "圣术初无敌，孙谋本克臧。",
            "末涂亏继守，骏命亦颓丧。",
            "上帝歆炎宋，真人奋大梁。",
            "凿干分上下，操斗运中央。",
            "杀气西刑马，妖氛北陨狼。",
            "三关收朔漠，两镇复河隍。",
            "龙虎其文炳，雷霆我武扬。",
            "商球传圣弟，夏鼎授储皇。",
            "托付神规远，弥纶治具详。",
            "四维严幅正，八柄谨低昂。",
            "地广蘗芽出，海深神怪彰。",
            "遗雏偷啸聚，杂种学跳梁。",
            "王者轻分土，仁人重纳隍。",
            "犹如弃鳞介，不使易衣裳。",
            "祸乱收凶器，升平隠上庠。",
            "蹛林通好固，狡穴送诚忙。",
            "圭瑞修欢聘，金行戢怒芒。",
            "生民去汤火，塞土遍耕桑。",
            "月窟颁正朔，云封刻美祥。",
            "大璜贻燕翼，下武寖明昌。",
            "区外蒙冠带，天中布典常。",
            "三雍宣雅颂，九译走梯航。",
            "仙致昭华玉，神来弱水香。",
            "路车均奕奕，朱芾赐煌煌。",
            "南面存亡国，西平拂肯堂。",
            "虎臣无备御，狼子有包藏。",
            "窃欲屯蜂蚁，私相署犬羊。",
            "痴言天可上，愚谓日无亡。",
            "传箭招庐帐，推锋逆颉行。",
            "三河烦调度，六郡苦痍伤。",
            "旅力虽疲曳，游魂尚颉颃。",
            "寝谋思汲黯，禽敌想陈汤。",
            "多士皆方领，孤生特面墙。",
            "莂官尸礼闼，椠职玷文房。",
            "无策均宵旰，何阶致富强。",
            "分从高阁束，敢避要途当。",
            "铃下居无事，樊中脱未遑。",
            "鲈鱼知味美，鸥鸟信机忘。",
            "濩落才何取，支离臂自攘。",
            "虽贪纡紫乐，岂免顿缨狂。",
            "感慨乘轩鹤，吁嗟拒辙螳。",
            "山河赏吴起，社稷叹童汪。",
            "华夏崇基本，朝廷总政纲。",
            "弓偏宜举抑，琴缓在更张。",
            "阳德销群慝，天元秉至刚。",
            "偃兵诚未易，用武复何妨。",
            "雪近思王国，云闲忆帝乡。",
            "何时闻露布，称荐万年觞。"
        ],
        "notes": "",
        "id": "d8434185e40e885a3d7404ebf046b795"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "题沃洲亭",
        "preface": "",
        "paragraphs": [
            "句水声东转，昭山势北回。",
            "三洲环白浪，一径踏青苔。",
            "牖对遥岑敞，门迎别屿开。",
            "鸥鹇如旧识，萝桂是新栽。",
            "野气霏霏入，川华剡剡来。",
            "老猿偷熟果，驯鸽下生台。",
            "樵斧鸣岑寂，鱼扉映曲隈。",
            "观濠立庄惠，结社坐宗雷。",
            "格磔归禽乱，呕哑去橹哀。",
            "看云秋徙倚，弄月夜徘徊。",
            "珠且矜圆折，犀休衒辟埃。",
            "沃洲应祇尔，何用忆天台。"
        ],
        "notes": "",
        "id": "5e5ae34b778f602780c127aa88e47ad7"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "荷花",
        "preface": "",
        "paragraphs": [
            "露夕仙葩卷，风晨宝艳开。",
            "妖漦夏庭出，祸水汉宫来。",
            "玉冷埋秋骨，珠寒敛夜胎。",
            "河分龙浪灌，月借蕊渊栽。",
            "神袜能凌水，仙裾不惹埃。",
            "文鱼才可戏，鸩鸟莫为媒。",
            "却死熬香釜，延年刻寿杯。",
            "息妫今不语，犹尚怨荆台。"
        ],
        "notes": "",
        "id": "48c4eaae678edaf9d9805950679f221d"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "菁菁在中沚",
        "preface": "",
        "paragraphs": [
            "周雅传遗咏，菁莪播淑声。",
            "育材方被化，在沚自敷荣。",
            "得地偏蒙润，乘时并擢英。",
            "托根分曲渚，入学隶司成。",
            "行苇仁同洽，山莱咏可并。",
            "圣恩均雨露，挺质愧微生。"
        ],
        "notes": "",
        "id": "47ee6864c8a41b1d7d640163d7d90cb0"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "钓台",
        "preface": "",
        "paragraphs": [
            "遗魄知何许，孤风不可攀。",
            "星辰归碧落，道德寄青山。",
            "尧舜锱铢内，巢由尔汝间。",
            "草莱升御榻，韦布揖龙颜。",
            "圭组无由屈，烟萝却自还。",
            "几峰云冉冉，数里水潺潺。",
            "孤竹清何隘，磻溪老未闲。",
            "独留冰雪操，千古凛人寰。"
        ],
        "notes": "",
        "id": "f8c133f47d0e49bd68962d06487fbce7"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送黄孝先",
        "preface": "",
        "paragraphs": [
            "日下东京旅，才华变世雄。",
            "高门真伟器，正始得遗风。",
            "鸣玉来江表，英声满洛中。",
            "银钩专墨妙，犀柄擅谈丛。",
            "一札公车诏，千钧矍相弓。",
            "卿才归朴斫，英彀入牢笼。",
            "佛寺题名塔，天家奏试宫。",
            "鹪{冥鸟}有短羽，亦恐附鸳鸿。"
        ],
        "notes": "",
        "id": "bd2296092ad93b1ff8cb43093008a029"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送校理薛学士",
        "preface": "",
        "paragraphs": [
            "帝设英雄彀，朝多俊乂官。",
            "玉羁收汗血，珠网获飞鸾。",
            "仙籍分丹桂，香名蔼秀兰。",
            "新从平乐试，入奉柏梁欢。",
            "辨色趋霜戟，催班近露盘。",
            "阁芸开缥帙，堤柳据归鞍。",
            "诗就鸡林买，书成太乙观。",
            "行闻延体貌，坡上有金銮。"
        ],
        "notes": "",
        "id": "981cab84c242ab2160ea9819576235ff"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "和原甫侍读从幸后苑观稻之什",
        "preface": "",
        "paragraphs": [
            "稼殿秋香熟，烟畦早景鲜。",
            "玉虬乘暇日，铜雀报丰年。",
            "压地黄云重，含风宝粒坚。",
            "三登繄帝力，一豫俯天田。",
            "幸厕标章读，仍陪从跸宣。",
            "赐禾知礼厚，视草觉恩偏。",
            "厘席思前问，经帷惜外迁。",
            "妙诗深雅意，王政食为先。"
        ],
        "notes": "",
        "id": "be3120f424abd11c9ff659556046b068"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送梅尧臣宰建德",
        "preface": "",
        "paragraphs": [
            "县枕秋江侧，铜章滞隽旄。",
            "长安去日远，单父戴星劳。",
            "秀水遥通楫，岚峰欲妒袍。",
            "文弦一琴古，仙舄两凫高。",
            "家树喧朝鹊，乡亭寂夜獒。",
            "土风清是楚，才意苦于骚。",
            "讼少停霉索，吟多费健毫。",
            "平时洛中社，相忆醉含桃。"
        ],
        "notes": "",
        "id": "7d16ae9c861639ce0f6b76adfbb15e12"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送刘学士出守衡阳",
        "preface": "",
        "paragraphs": [
            "需奏登中掖，除书出上台。",
            "兽随朝带结，隼映使旌开。",
            "地接朱陵近，人从藏室来。",
            "蠹蟫侵旧帙，浮蚁入离杯。",
            "岭势遥连楚，星文却视魁。",
            "云依苍野住，雁隔楚峰回。",
            "夕梦惊湘瑟，春心托陇梅。",
            "南方本宽教，东里复多才。",
            "驷马荣星驾，千金庆寿罍。",
            "未应嗟远守，素志在循陔。"
        ],
        "notes": "",
        "id": "6742d8f80464efa5b484f5416def2e92"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送苏贤良之任豫章",
        "preface": "",
        "paragraphs": [
            "三道胶西策，详延俯瑞蓂。",
            "帝临宣室坐，人拱太微庭。",
            "捷思谁加点，危言自据经。",
            "文成洛纸贵，诏下武泥馨。",
            "起草分宫笔，监州驾屏星。",
            "心存云气阙，梦绕斧文屏。",
            "南国标江纪，西山占地灵。",
            "槛泉通水府，窗户接岩扃。",
            "凉月依滕阁，孤风泊孺亭。",
            "案书休犯虑，斋酒且忘形。",
            "界道宫墙紫，规蒲禁地青。",
            "归来开院直，鼇顶架沧溟。"
        ],
        "notes": "",
        "id": "ebf2c72f47bd23042a4a3919f301c652"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送刁总赴句容簿",
        "preface": "",
        "paragraphs": [
            "佳邑控江湄，春来赴牒归。",
            "波平双桨渡，日上乱鶑飞。",
            "狎野晨耕早，蹊田昼讼稀。",
            "县图标地肺，家巷接乌衣。",
            "沼静窥珍羽，楼闲数翠微。",
            "山香蒸𩠇熟，溪蕊摘莼肥。",
            "有客怀金社，因君拂玉徽。",
            "嵩云南去远，犹向柳依依。"
        ],
        "notes": "",
        "id": "5e863949c68345650da8ed9c0f0e1a98"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送刘阅东游",
        "preface": "",
        "paragraphs": [
            "臯壤乏生涯，羁游越绝赊。",
            "一区扬子宅，四壁长卿家。",
            "囷粟知谁指，囊钱苦自嗟。",
            "秋林惊脱叶，夕枕怨啼鸦。",
            "海月随孤棹，天风曳落霞。",
            "山城饶露蔓，水驿遍霜葭。",
            "孝子兰方秀，先生菊未华。",
            "楚辕无久滞，把酒待回车。"
        ],
        "notes": "",
        "id": "254c6cd7cf0f56331f2077aa614cea77"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "江城立春",
        "preface": "",
        "paragraphs": [
            "天上阳旛举，人间漏箭长。",
            "稍惊池面绿，初觉柳腰黄。",
            "迟日延三舍，条风振百昌。",
            "酒凝前腊味，梅带故年芳。",
            "雪意思王囿，云情忆帝乡。",
            "青门行乐处，渐近好烟光。"
        ],
        "notes": "",
        "id": "46f2fd3ebb65a6dcf0b4a72e54b75da0"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "赏花钓鱼应制",
        "preface": "",
        "paragraphs": [
            "平圃回天仗，昆池降帝舆。",
            "晨葩才隠蝶，新藻复藏鱼。",
            "露重香英湿，风长钓线舒。",
            "乳鶑迁谷近，朱鲔跃渊初。",
            "禹律铿金奏，尧樽遍石渠。",
            "乘时覃惠宴，不是乐观鱼。"
        ],
        "notes": "",
        "id": "cce584e35acc98bda5f201e6e9ef76d2"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "辛夷",
        "preface": "",
        "paragraphs": [
            "百卉迎韶律，辛夷花最先。",
            "与春宜有旧，造物底无偏。",
            "棠棣先饶韡，山樱未敢燃。",
            "倚风遥可爱，犯雪不胜妍。",
            "影乱梅花地，香迷豆蔻天。",
            "红啼昨夜雨，紫妬晓来烟。",
            "上药能全命，灵滋合永年。",
            "帝家琼圃在，此物未应捐。"
        ],
        "notes": "",
        "id": "8425ae3a7279b5d11bc6acc55cbac63b"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "馆中同舍城西小饮",
        "preface": "",
        "paragraphs": [
            "信马斗城西，芳郊春渐熙。",
            "早烟销禁树，初溜入天池。",
            "桃作新正脸，梅留故腊枝。",
            "瓮香浮蚁日，村翳浴蚕时。",
            "聊把今朝臂，同伸即席眉。",
            "徘徊惜归驭，风晚水生漪。"
        ],
        "notes": "",
        "id": "e6ee152ce78774da4349921f667a158a"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "讲毕周礼诏赐御筵",
        "preface": "",
        "paragraphs": [
            "典礼惟周旧，经文在鲁余。",
            "西清开缥帙，东面授丹书。",
            "访道前厘席，崇风厚石渠。",
            "研覃忘日旰，图绘极霞舒。",
            "千载逢亨际，三冬罢讲初。",
            "圣怀轻璧马，慈宴乐蒲鱼。",
            "妙技通神细，清商按曲徐。",
            "炉香分汉殿，鼎味出尧除。",
            "诸老恩同醉，孤臣艺最疏。",
            "至仁何以报，忠义即琼踞。"
        ],
        "notes": "",
        "id": "f03398bae013a3682dc901d39a48d625"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "丁巳岁观玉皇册礼",
        "preface": "",
        "paragraphs": [
            "宝册尊徽号，香泥洁武都。",
            "斋心期太乙，恭己答元符。",
            "玉辂严清制，琅函秘圣谟。",
            "竹宫陈帝拜，嵩极动神呼。",
            "彩雾霏三境，祥辉烛九区。",
            "况当精岁出，仍与上辛俱。",
            "永接千龄统，长膺五老图。",
            "清编流景铄，礼自百王无。"
        ],
        "notes": "",
        "id": "aa774515ed8ddd37e372c694392df50e"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "溪竹",
        "preface": "",
        "paragraphs": [
            "可爱坛东竹，更笼清浅流。",
            "行根侵岛屿，脱箨满汀洲。",
            "夜迥疑筛月，风多欲战秋。",
            "紫茎同入画，青石伴垂钩。",
            "叶里藏雌翠，阴中下戏鸥。",
            "秦松无用笑，千亩更封侯。"
        ],
        "notes": "",
        "id": "905b4fef3bcd35493d1f0940fdf49a59"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "忆东园",
        "preface": "",
        "paragraphs": [
            "越鸟恋南柯，春来怨别多。",
            "冷风如可御，争奈简书何。"
        ],
        "notes": "",
        "id": "a4297086612bea3eb1c7a5b6e450226a"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "横山",
        "preface": "",
        "paragraphs": [
            "此地横青嶂，当年动紫氛。",
            "将军精爽在，可解勒遗文。"
        ],
        "notes": "",
        "id": "9e4bfb14c1618b58e3026642ac8e3300"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "漫成",
        "preface": "",
        "paragraphs": [
            "日醉风酣百卉开，锦鞯争跃大堤来。",
            "城东有客歌盆久，不敢将春上老台。"
        ],
        "notes": "",
        "id": "8b9f074f079a12454a9eb651bdda0b96"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "斋祠小饮资政吴侍郎以真如茶二绝句为寄  其一",
        "preface": "",
        "paragraphs": [
            "碧城斋禁放朝元，晚饮偷消白日闲。",
            "天上高真潜诇得，因将瑶藻掷云间。"
        ],
        "notes": "",
        "id": "1c0aa1fde3b311e0f38b51a66465059b"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "斋祠小饮资政吴侍郎以真如茶二绝句为寄  其二",
        "preface": "",
        "paragraphs": [
            "宝刀玉尺裁佳句，雪溜云腴试早芽。",
            "睡魄顿消清到骨，一成僧味似僧家。"
        ],
        "notes": "",
        "id": "7d4409cbaf9927f016350a234400e4c6"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "刘开府",
        "preface": "",
        "paragraphs": [
            "京口刘郎是穆之，风云未作苦栖迟。",
            "金盘一石槟榔赠，可得当年是讳饥。"
        ],
        "notes": "",
        "id": "28a2a6e9d881bea81a953ff92bb4714d"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "馆娃宫",
        "preface": "",
        "paragraphs": [
            "犀甲三千越骑雄，平明来袭馆娃宫。",
            "君王不得西施去，万户那能住甬东。"
        ],
        "notes": "",
        "id": "0c8849bc6e705f574e7cdbbb4f381cd8"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "自嘲",
        "preface": "",
        "paragraphs": [
            "雪梅连日碍层阴，昨夜银台瑞霰深。",
            "待诏多年无屐齿，窗间犹作洛生吟。"
        ],
        "notes": "",
        "id": "2051317e28ed4678eda1f4286db9df10"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "弄云亭",
        "preface": "",
        "paragraphs": [
            "自知无业致吾君，只向空山弄白云。",
            "已共此山私断定，不须转辙重移文。"
        ],
        "notes": "",
        "id": "96fef213e9adecb02cbb9e9e27df0cab"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "函谷关",
        "preface": "",
        "paragraphs": [
            "寂寞函关锁未开，田文车马出秦来。",
            "朱门不养三千客，谁谓鸡鸣得放回。"
        ],
        "notes": "",
        "id": "34d74946d72adc233bc5e10885c3858a"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "皇帝合春帖子  其一",
        "preface": "",
        "paragraphs": [
            "三元凤历当春始，万寿龙巵进御前。",
            "彩胜朱旛宜此日，金枝玉叶庆新年。"
        ],
        "notes": "",
        "id": "503ab5f139ec336f90a2500f93950770"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "皇帝合春帖子  其二",
        "preface": "",
        "paragraphs": [
            "苍玉新旗祀木神，今朝太皡始司春。",
            "农躔渐觉星辰正，寿历长随日月新。"
        ],
        "notes": "",
        "id": "786cfa512cbb789831357a8b5cdbc88c"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "皇帝合春帖子  其三",
        "preface": "",
        "paragraphs": [
            "翦彩房中新胜出，披香殿里早春回。",
            "祥云更傍南山起，来对君王万寿杯。"
        ],
        "notes": "",
        "id": "f75fb30b87ea1f8468dd43ccbe8b5309"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "皇帝合春帖子  其四",
        "preface": "",
        "paragraphs": [
            "苑中芳树条风细，天上黄衢杲日迟。",
            "仙果定生千岁实，祥烟长护万年枝。"
        ],
        "notes": "",
        "id": "7843a568018564b917616560d859d990"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "皇帝合春帖子  其五",
        "preface": "",
        "paragraphs": [
            "春官青鸟司开启，星舍苍龙主发生。",
            "甘雨惠风资帝力，杏花蒲叶劝民耕。"
        ],
        "notes": "",
        "id": "d6af02c7220cbabfebb3fb6e16f83bab"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "皇帝合春帖子  其六",
        "preface": "",
        "paragraphs": [
            "玉殿香丝萦彩缕，金盆白雪间红花。",
            "子孙千亿无疆寿，尽逐东风入帝家。"
        ],
        "notes": "",
        "id": "135f8372fdfffb864bd07b1c592493bb"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "皇后合春帖子  其一",
        "preface": "",
        "paragraphs": [
            "羲仲司旸谷，涂山佐夏王。",
            "六宫师俭德，四海化躬桑。"
        ],
        "notes": "",
        "id": "a0449e1eeb9c445839faa16857d96c9d"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "皇后合春帖子  其二",
        "preface": "",
        "paragraphs": [
            "中禁千祥集，东方万象新。",
            "彩幡迎喜气，宝字镂宜春。"
        ],
        "notes": "",
        "id": "e629334fc01599233b0e16f47df32bcc"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "皇后合春帖子  其三",
        "preface": "",
        "paragraphs": [
            "东陆韶光先四序，周南风化被群芳。",
            "资生万物昭坤德，嘉庆千春集紫房。"
        ],
        "notes": "",
        "id": "764564d06889fd0e3e407fa10251148d"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "皇后合春帖子  其四",
        "preface": "",
        "paragraphs": [
            "东风初入长春殿，碧溜新融太液池。",
            "社远未当迎燕日，川晴先近浴蚕时。"
        ],
        "notes": "",
        "id": "f8f1f48e3a8a2989d2412fe28db2fa99"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "皇后合春帖子  其五",
        "preface": "",
        "paragraphs": [
            "白绿仙云杂紫云，长生灵气护元君。",
            "已膺虎剑司阴教，更珮金珰奏宝文。"
        ],
        "notes": "",
        "id": "8fe0ed4cd7b1d3517f0cc39c4cb48b07"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "妃合春帖子  其一",
        "preface": "",
        "paragraphs": [
            "日向阴虬永，春随彩凤归。",
            "玉京多燕喜，金殿满光辉。"
        ],
        "notes": "",
        "id": "ce7aa25add36f60fef8f9bb28cdf890e"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "妃合春帖子  其二",
        "preface": "",
        "paragraphs": [
            "宫中玉漏迎迟日，天上珠躔丽次星。",
            "轩顼圣图光亿载，皇英贤范奉千龄。"
        ],
        "notes": "",
        "id": "bacb22c913f68339400b976b46bad186"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "妃合春帖子  其三",
        "preface": "",
        "paragraphs": [
            "音官始奏融风至，御水初传晓冻开。",
            "寒漏催将仙腊尽，春旗飞入贵宫来。"
        ],
        "notes": "",
        "id": "35638de7f4b616cdd7116e529b8bff4f"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "妃合春帖子  其四",
        "preface": "",
        "paragraphs": [
            "翦彩平明出艺房，长生殿里百花芳。",
            "书衔燕子青春早，剑拂仙衣白日长。"
        ],
        "notes": "",
        "id": "b93adfc6f73f3d92de3c035f01f327b9"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "夫人合春帖子  其一",
        "preface": "",
        "paragraphs": [
            "彩树春芳满，仙蓂昼景长。",
            "早花依玉砌，初溜漾银塘。"
        ],
        "notes": "",
        "id": "188b87d0a97de0b2d970e17b95fae7cf"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "夫人合春帖子  其二",
        "preface": "",
        "paragraphs": [
            "浴种宜蚕事，修禖尽燕祠。",
            "资生迎木正，蕃衍纳春祺。"
        ],
        "notes": "",
        "id": "f605a5a176061cfcb26e3227f41b5bf9"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "夫人合春帖子  其三",
        "preface": "",
        "paragraphs": [
            "酿酒渟神水，延年饮露华。",
            "八风朝圣日，三境住仙家。"
        ],
        "notes": "",
        "id": "6115c41777234b89f51b6c5900b66adc"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "夫人合春帖子  其四",
        "preface": "",
        "paragraphs": [
            "雪晴宫树有新梅，来报东郊淑气回。",
            "春令先从天上起，年芳初向日边开。"
        ],
        "notes": "",
        "id": "3e31bc8e8ef69dc95516714ed01ebfcd"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "夫人合春帖子  其五",
        "preface": "",
        "paragraphs": [
            "迎气青幡猎晓风，九门佳气鬰葱葱。",
            "日华初在扶桑上，春色先归御柳中。"
        ],
        "notes": "",
        "id": "68775c349d1d3570d19d45d5789c0665"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "皇帝合端午帖子  其一",
        "preface": "",
        "paragraphs": [
            "南极注生气，音官协夏钧。",
            "良辰五日永，景福四时新。"
        ],
        "notes": "",
        "id": "9d679519ea07ae11d5422ab685d21a42"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "皇帝合端午帖子  其二",
        "preface": "",
        "paragraphs": [
            "晓霁澄天宇，离明敞帝阍。",
            "灵符千福集，神印百邪奔。"
        ],
        "notes": "",
        "id": "a4fe94d0e5dd55295b6c6ba348599972"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "皇帝合端午帖子  其三",
        "preface": "",
        "paragraphs": [
            "刚日逢端始，炎辰属长嬴。",
            "君王仁且圣，慈旨却枭羹。"
        ],
        "notes": "",
        "id": "7160ee7a7f5203c82ad6f6173e813855"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "皇帝合端午帖子  其四",
        "preface": "",
        "paragraphs": [
            "殿户还飙入，宫池御水凉。",
            "彩舟人竞渡，化国日偏长。"
        ],
        "notes": "",
        "id": "8a0bde9ec6fc528b7f7e01186e829ccf"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "皇帝合端午帖子  其五",
        "preface": "",
        "paragraphs": [
            "四时乘大德，五日敞金扉。",
            "阳晷移南陆，天光盛紫微。"
        ],
        "notes": "",
        "id": "5e2cfd4c6f1b4ed0e6476c049d760e03"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "皇帝合端午帖子  其六",
        "preface": "",
        "paragraphs": [
            "商管微阴动，良辰午正端。",
            "三光扶圣寿，亿载奉皇欢。"
        ],
        "notes": "",
        "id": "445866393efa41b1e87e803d4e782ed3"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "皇帝合端午帖子  其七",
        "preface": "",
        "paragraphs": [
            "三殿兹辰奉御觞，薰风梅雨好年光。",
            "炎天更作奇峰势，来表南山寿历长。"
        ],
        "notes": "",
        "id": "6cfa0d673210187ee8b10498210a3ee3"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "皇帝合端午帖子  其八",
        "preface": "",
        "paragraphs": [
            "后宫𩾐鸟将雏乐，上苑安榴著子新。",
            "嘉节已将天合数，明离还睹日重轮。"
        ],
        "notes": "",
        "id": "321b06edd9f52b707dccecba29ed79fe"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "皇帝合端午帖子  其九",
        "preface": "",
        "paragraphs": [
            "南方炎帝本乘离，长育群生在此时。",
            "命缕彩花传故事，风光天上更相宜。"
        ],
        "notes": "",
        "id": "b965c55ad8df4f2fe04b4c8ddd5b9d0e"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "皇帝合端午帖子  其一○",
        "preface": "",
        "paragraphs": [
            "南方朱鸟司时令，东阙苍龙护禁扉。",
            "万寿御觞端日举，祥风三殿绕云旗。"
        ],
        "notes": "",
        "id": "b2c502ee24f5cbd89465ab412dc185a3"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "皇帝合端午帖子  其一一",
        "preface": "",
        "paragraphs": [
            "九霄嘉节重端辰，命缕灵符粲宝文。",
            "虞舜无为心自正，五弦琴上奏南薰。"
        ],
        "notes": "",
        "id": "d5fa96643984d22323d028f18f0e9cf9"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "皇帝合端午帖子  其一二",
        "preface": "",
        "paragraphs": [
            "宝岐麦色黄云重，御苑榴花丹焰深。",
            "已显丰年资帝力，更凭佳节悦天心。"
        ],
        "notes": "",
        "id": "b84d370b86145fcd2e13bcfa8c9540aa"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "皇后合端午帖子  其一",
        "preface": "",
        "paragraphs": [
            "川馆亲蚕后，宫房献茧初。",
            "香缯争点画，彩缕竞垂舒。"
        ],
        "notes": "",
        "id": "fd15bea8a381a0d90e50f14db4386595"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "皇后合端午帖子  其二",
        "preface": "",
        "paragraphs": [
            "楝叶迎新侯，菖花发美祥。",
            "忧勤宣内则，嘉宴助时阳。"
        ],
        "notes": "",
        "id": "9f8976963f2d3ef33b06957651e6e800"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "皇后合端午帖子  其三",
        "preface": "",
        "paragraphs": [
            "灵艾传芳远，仙蓂吐叶新。",
            "配干资厚德，介祉集嘉辰。"
        ],
        "notes": "",
        "id": "8f6aed099edcaf82c6a253f77ac30ec3"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "皇后合端午帖子  其四",
        "preface": "",
        "paragraphs": [
            "星火朱光炽，缯丝采物华。",
            "讙谣宜圣日，王气协皇家。"
        ],
        "notes": "",
        "id": "68e3e3786edefb4f1f803524d9ed908a"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "皇后合端午帖子  其五",
        "preface": "",
        "paragraphs": [
            "紫禁端辰昼漏长，朱陵生气盛南方。",
            "长秋此日司阴教，皇极同时纳寿皇。"
        ],
        "notes": "",
        "id": "bbe837736b4580917625afef52446c59"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "皇后合端午帖子  其六",
        "preface": "",
        "paragraphs": [
            "寿觞百福融甘露，宝索千祥镂彩云。",
            "五日永逢佳令节，亿年长奉睿明君。"
        ],
        "notes": "",
        "id": "78712fd4b21bbe5331bf33cdf1027ac6"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "皇后合端午帖子  其七",
        "preface": "",
        "paragraphs": [
            "香炉角黍传三楚，丹篆灵符辟五兵。",
            "更有龟台仙药在，河洲贤德保长生。"
        ],
        "notes": "",
        "id": "cb25647a4b9c8e66353e9118f61cbe07"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "皇后合端午帖子  其八",
        "preface": "",
        "paragraphs": [
            "灵苗远采三山药，仙篆高飞六甲符。",
            "此日万神同翼卫，长秋洪算与干俱。"
        ],
        "notes": "",
        "id": "729ad8cd189da2f9d345a1d8c3c9eecd"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "皇后合端午帖子  其九",
        "preface": "",
        "paragraphs": [
            "蕤宾干气盛炎方，坤德资生茂百昌。",
            "西域葡萄初蔓衍，成周瓜瓞更绵长。"
        ],
        "notes": "",
        "id": "d8df53571ff0ad1e908bdc37481365a4"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "皇后合端午帖子  其一○",
        "preface": "",
        "paragraphs": [
            "楚粽雕盘九子香，彩丝朱索更迎祥。",
            "坤元此日扶皇极，伟兆先时协寿房。"
        ],
        "notes": "",
        "id": "8df04ca29bcaae1d589dbc5a7464b895"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "夫人合端午帖子  其一",
        "preface": "",
        "paragraphs": [
            "五丝通遗问，百草鬭输赢。",
            "神印能袪恶，灵符解辟兵。"
        ],
        "notes": "",
        "id": "3b0c468163184ee873e55379f0a45db8"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "夫人合端午帖子  其二",
        "preface": "",
        "paragraphs": [
            "天家饶物采，华节有光辉。",
            "明月裁歌扇，轻霞翦舞衣。"
        ],
        "notes": "",
        "id": "fcf766805bc1f092eae0438d7c04c1b9"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "夫人合端午帖子  其三",
        "preface": "",
        "paragraphs": [
            "禁苑年光丽，端辰物象华。",
            "天风结桃实，火德盛榴花。"
        ],
        "notes": "",
        "id": "417a44f2e0d261a8b940e9936eba17f1"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "夫人合端午帖子  其四",
        "preface": "",
        "paragraphs": [
            "莲叶抽芳际，榴房结子初。",
            "长年鬭百草，旧俗祭三闾。"
        ],
        "notes": "",
        "id": "dcd54ea35102d95592563d0c073267d1"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "夫人合端午帖子  其五",
        "preface": "",
        "paragraphs": [
            "广殿回雕辇，沧池漾彩舟。",
            "尧心顺时令，不是重嬉游。"
        ],
        "notes": "",
        "id": "3e7a518ffbf0472b5c8711471f52ff3b"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "夫人合端午帖子  其六",
        "preface": "",
        "paragraphs": [
            "鱼龙曼衍夸宫戏，湘虙浮沈衒水嬉。",
            "齐上圣皇千万寿，飘然仙乐在瑶池。"
        ],
        "notes": "",
        "id": "31af6f8657d96b266c4f7629c4203394"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "夫人合端午帖子  其七",
        "preface": "",
        "paragraphs": [
            "故事顺时羞角黍，旧仪乘节浴兰汤。",
            "人间凉麦欣时豫，天上薰风爱日长。"
        ],
        "notes": "",
        "id": "ea77c3104a241c998f23310d8ae085d4"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "夫人合端午帖子  其八",
        "preface": "",
        "paragraphs": [
            "续命由来宜彩缕，辟邪相向佩灵符。",
            "夏钧调乐长生酒，岁岁宫中祝圣图。"
        ],
        "notes": "",
        "id": "db42b9852370b6526c90adb6972969cd"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "夫人合端午帖子  其九",
        "preface": "",
        "paragraphs": [
            "宫中应节垂金缕，天上迎祥捧玉巵。",
            "更奏开元羽衣曲，年年长愿侍瑶池。"
        ],
        "notes": "",
        "id": "8c6874dc187bb4e0083edbfe4ed69f6c"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "夫人合端午帖子  其一○",
        "preface": "",
        "paragraphs": [
            "彩艾相传禳故气，香茅竞爱结灵芳。",
            "炎洲正觉仙游盛，化国偏知日景长。"
        ],
        "notes": "",
        "id": "e32adcf83adba1c1bcbe47fd9e91eac0"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "挽庄懿皇太后词  其一",
        "preface": "",
        "paragraphs": [
            "仙李含芳远，菖华席庆殊。",
            "伣天周作合，梦日汉为符。",
            "宫祲生长信，山光卜鲋鰅。",
            "宝台泉底路，千古凝金凫。"
        ],
        "notes": "",
        "id": "e5d2d6fdfe856424c757cfe4d7d77ece"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "挽庄懿皇太后词  其二",
        "preface": "",
        "paragraphs": [
            "愍册追荣极，攒宫改卜良。",
            "玉衣秋自冷，银海夜偏长。",
            "浪隔三山药，香空九子堂。",
            "云陵西望远，嵩树鬰苍苍。"
        ],
        "notes": "",
        "id": "bc3310ffdfd2fa8b32824e76c81b264e"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "挽仁宗皇帝词  其一",
        "preface": "",
        "paragraphs": [
            "上主乘炎历，真人握宝符。",
            "垂衣临太极，脱屣厌中区。",
            "议上尊仁号，传归大圣图。",
            "陵宫葬冠剑，万国共号呼。"
        ],
        "notes": "",
        "id": "67db9fece4ee4df8569799c7c5f1cd54"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "挽仁宗皇帝词  其二",
        "preface": "",
        "paragraphs": [
            "帝者因山葬，天王下度悲。",
            "寿原三圣接，神驾万灵驰。",
            "怨入笳箫曲，威陈剑舄仪。",
            "空留人马迹，不复到瑶池。"
        ],
        "notes": "",
        "id": "e95ddbeaed0a467f54ca3cc32feb251c"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "挽仁宗皇帝词  其三",
        "preface": "",
        "paragraphs": [
            "七月朝同轨，千龄讫此辰。",
            "霜华清禁仗，云气护灵輴。",
            "凤篆惊遗札，龙颜感旧真。",
            "更思群玉宴，血泪洒孤臣。"
        ],
        "notes": "",
        "id": "ae50e4a6aed14e9dfb3abe8bab898896"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "挽仁宗皇帝词  其四",
        "preface": "",
        "paragraphs": [
            "渊默无为化，聪文上叡才。",
            "休兵藏武库，跻俗集春台。",
            "忽叹祇宫没，真成杞国哀。",
            "徒传方士说，奇药在蓬莱。"
        ],
        "notes": "",
        "id": "6a9a2d043c62b8b7cc3235dd665bba65"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "挽仁宗皇帝词  其五",
        "preface": "",
        "paragraphs": [
            "曾是陪华幄，居常奉景舆。",
            "迩英参访道，阿阁待观书。",
            "圣学知风自，神毫拂雾余。",
            "那知柏梁宴，便到哭宫车。"
        ],
        "notes": "",
        "id": "2b50d7291eddfdb960b6a9a48dac3a51"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "挽英宗皇帝词  其一",
        "preface": "",
        "paragraphs": [
            "神器传归重，时龙来久乘。",
            "告成遗玉检，请代爽金縢。",
            "同轨遵周制，因山卜汉陵。",
            "临朝常愿治，天意邈难凴。"
        ],
        "notes": "",
        "id": "b37c279e79a91b59b3f2dfc807132f55"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "挽英宗皇帝词  其二",
        "preface": "",
        "paragraphs": [
            "顺斗临天下，乘云厌世间。",
            "异香消甲帐，奇药隔仙山。",
            "神策良难问，訾黄不可攀。",
            "西流终古恨，伊洛共潺潺。"
        ],
        "notes": "",
        "id": "453f20400a762179176d316eae556eb8"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "挽温成皇后词  其一",
        "preface": "",
        "paragraphs": [
            "彤管留遗范，霓旌逼上仙。",
            "地伤瑶水后，人哭乐池边。",
            "采翟行将驾，斑龙跼未前。",
            "真𫐌不可问，知在几重天。"
        ],
        "notes": "",
        "id": "de59fffb1d17948d7631b35790593903"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "挽温成皇后词  其二",
        "preface": "",
        "paragraphs": [
            "氛祲生层掖，神华返上清。",
            "礼成金玺重，仙去玉衣轻。",
            "楚挽悲芳甸，凝笳怨碧城。",
            "宸心怀辅佐，仪典极哀荣。"
        ],
        "notes": "",
        "id": "e2421c9c6ac8a827b145a314f2957b8d"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "挽庄惠皇太后词  其一",
        "preface": "",
        "paragraphs": [
            "早护珠庭质，曾参玉几遗。",
            "宝琮荣册号，华榜盛宫仪。",
            "天上霓轩去，人间黼帐移。",
            "圣情同舜慕，寒日惨云旗。"
        ],
        "notes": "",
        "id": "20491e4a40bd1156d1fbb2203c7dee0f"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "挽庄惠皇太后词  其二",
        "preface": "",
        "paragraphs": [
            "晓引禁城西，凝笳怨不归。",
            "月消三让魄，劫尽六铢衣。",
            "巩树寒无色，嵩云惨欲霏。",
            "濯龙门外路，车马更依依。"
        ],
        "notes": "",
        "id": "2980d850ae726b1aa68c23eebc63a751"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "寄会稽张待制",
        "preface": "",
        "paragraphs": [
            "长安厩吏跃花骢，竹马遥分浙水东。",
            "远势早推贤相子，任诚真有古人风。",
            "稽山一镇居封内，阿阁三休耸禁中。",
            "不及临沧陪置酒，忆君千里寄书筒。"
        ],
        "notes": "",
        "id": "ed94c90ef73a26ae03ffda9c47156524"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "与周元明游南园",
        "preface": "",
        "paragraphs": [
            "一遍芳菲欲满林，回塘过雨晓来深。",
            "红妆珠珮交花影，白马春衫度柳阴。",
            "向老追攀多强意，随时风物但惊心。",
            "眼前百事输年少，犹解因君放浪吟。"
        ],
        "notes": "",
        "id": "8cbff3ebaef664d2d3442b46696554cb"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "沧浪亭",
        "preface": "",
        "paragraphs": [
            "窜逐本无罪，羁穷向此忘。",
            "野烟含怅望，落日满沧浪。",
            "乱草荒来绿，幽兰死亦香。",
            "楚魂招不得，秋色似潇湘。"
        ],
        "notes": "",
        "id": "f09926a0d452b556efb5a89c5e9e4c1f"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "秀峰寺",
        "preface": "",
        "paragraphs": [
            "宿枕依乡馆，天机斗觉清。",
            "一闻山鸟语，瞥起野麋情。",
            "峭木摇霜气，疏泉曳玉声。",
            "简书催俗驾，窗日两竿明。"
        ],
        "notes": "",
        "id": "84e025e7f1f36bd52d83057b1e02ff07"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "寄苏台知府蒋密学",
        "preface": "",
        "paragraphs": [
            "清德临藩第二回，东南时望滞盐梅。",
            "武林间岁移星座，温树多年直斗魁。",
            "楚客江山供逸思，吴王风月属高才。",
            "空传宴寝凝香句，文酒无因得仰陪。"
        ],
        "notes": "",
        "id": "f03f6a32d85f78e1829dbd578130a693"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "寄子美学士",
        "preface": "",
        "paragraphs": [
            "臯桥羁旅有梁鸿，洛下嘤嘤信未通。",
            "金谷轻为年少客，沧浪翻作主人翁。",
            "山川胜气生吟次，风月高情寄饮中。",
            "身外不须论得丧，傥来轩冕古今同。"
        ],
        "notes": "",
        "id": "0a69de849b1da1842fb40e6c19a23e00"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "送太守晏大夫",
        "preface": "",
        "paragraphs": [
            "画角城头向晚悲，邓侯归旆已临歧。",
            "西郊祖帐倾簪绂，南国离声动管丝。",
            "千里去思歌邵父，三年遗爱泣吴儿。",
            "甘棠寂寞江边路，正是清阴蔽芾时。"
        ],
        "notes": "",
        "id": "287ce5d21799afa93cf4a2698dbcbe33"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "田舍",
        "preface": "",
        "paragraphs": [
            "农家秋物成，腰镰刈新谷。",
            "得食鸡豚肥，饱霜梨栗熟。",
            "牧童唱田歌，孺子宰社肉。",
            "野老醉亦讴，爱此羲皇俗。"
        ],
        "notes": "",
        "id": "b53835dbac16df6afca2dbd6c4f1e5ee"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "感怀",
        "preface": "",
        "paragraphs": [
            "高秋感憀栗，中夜起盘桓。",
            "啼螀思月底，哀鸿查云端。",
            "遗蜩尚号节，初鵙早催寒。",
            "新霜沾客鬓，凄风入人肝。",
            "拂枕了无寐，取琴不能弹。",
            "壮图成龃龉，老泪空汍澜。",
            "逢辰今匪易，行志古良难。"
        ],
        "notes": "",
        "id": "4965263471a1f9053a50c722e3e9ccf1"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "张公洞",
        "preface": "",
        "paragraphs": [
            "一室是仙乡，深岩石燕翔。",
            "隔云青瑟转，拂水紫芝香。",
            "滴露惊神冷，灵襟彻顶凉。",
            "浮云应不远，衣袂好相将。"
        ],
        "notes": "",
        "id": "21c3807bddac9b92191a9486c8946f25"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "酬杭州知府蒋密学以移漕见赠之什",
        "preface": "",
        "paragraphs": [
            "雕章传赠至苏台，盥手焚香日几回。",
            "玉札已叨三锡命，瑶华兼枉二南才。",
            "清明花卉迎前发，紫翠湖山满望来。",
            "曾是绛纱为弟子，故时经帙许重陪。"
        ],
        "notes": "",
        "id": "22c009c986bc6f6d7e81fcce0dc2be9c"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "览海东相公伊川集",
        "preface": "",
        "paragraphs": [
            "将相文章主籥臣，风流曾冠玉堂人。",
            "梦回方丈停批凤，句就伊川止获麟。",
            "洛下胜游空绿野，郢中高调绝阳春。",
            "犹欣正始遗音在，三复能还旧观神。"
        ],
        "notes": "",
        "id": "7d1bf52e4493a69009456eb7f8dbf963"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "风花飞有态，烟絮坠无痕。"
        ],
        "notes": "",
        "id": "b2729cb7d09322864c9404679b06cbcd"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "点笔乍惊蟾滴渍，□□□□□浆寒。"
        ],
        "notes": "",
        "id": "e4449c4c54af2ec16d0d789ed4002181"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "金掌气寒知露重，玉壶声近觉天低。"
        ],
        "notes": "",
        "id": "b26971382d83b99607c77c27c524cf90"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "雨别荆台梦，风回越水樵。"
        ],
        "notes": "",
        "id": "cea6ece04f669f2821dd205998c0c889"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "青女偷飞一夜霜。"
        ],
        "notes": "",
        "id": "7f7b4c7366e733dfb3cab2de9af26a00"
    },
    {
        "author": "胡宿",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "武林天下奇，巽亭境中绝。"
        ],
        "notes": "",
        "id": "d4ddc4157bb4f53774a353eca6da6b52"
    }
]