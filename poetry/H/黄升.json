[
    {
        "author": "黄升",
        "dynasty": "宋",
        "type": "诗",
        "rhythmic": "",
        "title": "萍乡道中",
        "preface": "",
        "paragraphs": [
            "路入萍乡信马行，野花香好不知名。",
            "官卑无补公家事，时向田间问耦耕。"
        ],
        "notes": "",
        "id": "ea764c7d045d767dda323c3c2c8111d6"
    },
    {
        "author": "黄升",
        "dynasty": "宋",
        "type": "诗",
        "rhythmic": "",
        "title": "游金精山",
        "preface": "",
        "paragraphs": [
            "曳履江城北，逍遥访仙乡。",
            "扫却千里恨，爱此六月凉。",
            "云根埋宿雨，木末酣斜阳。",
            "峭崖列岩窦，老树攀穹苍。",
            "地坼三关暗，天开一隙光。",
            "青霄丽太白，应此金之芒。",
            "双桃几日熟，冷笑痴吴王。",
            "洞开人已去，刚风舞霓裳。",
            "仙凡本相近，此理自可量。",
            "学诗未学仙，凡骨生惭惶。"
        ],
        "notes": "",
        "id": "e1b1f06d12bb994ab722e7617b088d7e"
    }
]