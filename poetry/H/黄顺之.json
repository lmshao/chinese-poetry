[
    {
        "author": "黄顺之",
        "dynasty": "宋",
        "type": "诗",
        "rhythmic": "",
        "title": "听悟师弹招隠",
        "preface": "",
        "paragraphs": [
            "悟师手携清风琴，为我再奏招隠吟。",
            "九原灵均不可作，后人遗恨空沈沈，令我听之泪沾襟。",
            "楚山日落秋声起，古猿啼月空山里。",
            "千年愁气上青枫，幽兰无香桂华死，吾道非耶何至此。",
            "曲中历历分明道，苦怨王孙负春草。",
            "岁晚山中难久留，忆君一夕令人老。",
            "王孙王孙知不知，琴心招君胡不归。",
            "下沿湘江之水流，上逐湘山之云飞。",
            "一弹一招一太息，水流云飞朝复夕。"
        ],
        "notes": "",
        "id": "5b77a01086e419d9442d7db757b7488e"
    },
    {
        "author": "黄顺之",
        "dynasty": "宋",
        "type": "诗",
        "rhythmic": "",
        "title": "送叶靖逸",
        "preface": "",
        "paragraphs": [
            "山高积雪明，岁序冉以逼。",
            "佳人抱书去，西湖失颜色。",
            "清夜独慷慨，诗坛梦生棘。",
            "我有双鲤鱼，对之不敢食。"
        ],
        "notes": "",
        "id": "8f960bfe9e015d2496e18f7f7b266b9c"
    },
    {
        "author": "黄顺之",
        "dynasty": "宋",
        "type": "诗",
        "rhythmic": "",
        "title": "长门怨",
        "preface": "",
        "paragraphs": [
            "锦瑟新添一岁尘，宝鸾空负百年身。",
            "建章万户鶑花好，只有长门更不春。"
        ],
        "notes": "",
        "id": "ea6fe005e1d21ad0e1d2e94a5aec27f2"
    },
    {
        "author": "黄顺之",
        "dynasty": "宋",
        "type": "诗",
        "rhythmic": "",
        "title": "赠陈宗之",
        "preface": "",
        "paragraphs": [
            "羡君家阙下，不踏九衢尘。",
            "万卷书中坐，一生闲里身。",
            "贪诗疑有债，阅世欲无人。",
            "昨日相思处，桐花烂熳春。"
        ],
        "notes": "",
        "id": "c3bd0edfa3014350b11be8586f6a7c1b"
    },
    {
        "author": "黄顺之",
        "dynasty": "宋",
        "type": "诗",
        "rhythmic": "",
        "title": "初寓横泾",
        "preface": "",
        "paragraphs": [
            "十年泉石梦，及此始依然。",
            "野迥天垂地，身闲日抵年。",
            "稍欣闻见少，渐与土风便。",
            "分得渔樵席，白云相共眠。"
        ],
        "notes": "",
        "id": "a0f5eba6a14ecff9d79040b71594022d"
    },
    {
        "author": "黄顺之",
        "dynasty": "宋",
        "type": "诗",
        "rhythmic": "",
        "title": "题岩礲寺",
        "preface": "",
        "paragraphs": [
            "岩花得雨新如染，古树悬崖怪欲飞。",
            "日暮溪深人不渡，一双白鸟傍林归。"
        ],
        "notes": "",
        "id": "8e58fd4ea2718fa461e492858dd6acbc"
    },
    {
        "author": "黄顺之",
        "dynasty": "宋",
        "type": "诗",
        "rhythmic": "",
        "title": "题九曲尼院",
        "preface": "",
        "paragraphs": [
            "曾是霓裳第一人，曲终认得本来身。",
            "多年不作东风梦，闲却蔷薇一架春。"
        ],
        "notes": "",
        "id": "c588bdc7071ef8ca7bb1b70544f1d2c0"
    },
    {
        "author": "黄顺之",
        "dynasty": "宋",
        "type": "诗",
        "rhythmic": "",
        "title": "剑",
        "preface": "",
        "paragraphs": [
            "抚剑悲歌壮泪流，海清岳静世无雠。",
            "匣中幸有容身地，莫遣光芒射斗牛。"
        ],
        "notes": "",
        "id": "d6d199356998caab65b8f6c235f7c34c"
    },
    {
        "author": "黄顺之",
        "dynasty": "宋",
        "type": "诗",
        "rhythmic": "",
        "title": "观冷水谷桃花",
        "preface": "",
        "paragraphs": [
            "石家步障久成尘，移作包山一段春。",
            "惆怅日斜原上路，年年红雨打行人。"
        ],
        "notes": "",
        "id": "e377dc4a10f2ee4dac2158c639d4a092"
    },
    {
        "author": "黄顺之",
        "dynasty": "宋",
        "type": "诗",
        "rhythmic": "",
        "title": "法安院",
        "preface": "",
        "paragraphs": [
            "瘦藤拄到古韬光，分得山僧半榻凉。",
            "幽鸟一声春梦断，湿云漠漠护残香。"
        ],
        "notes": "",
        "id": "dabf168f0141301ea84e040c95bc4652"
    },
    {
        "author": "黄顺之",
        "dynasty": "宋",
        "type": "诗",
        "rhythmic": "",
        "title": "吴宫曲",
        "preface": "",
        "paragraphs": [
            "乌鹊桥边春日斜，吴王醉上七香车。",
            "西施鬭草归来晚，赢得钗头金凤花。"
        ],
        "notes": "",
        "id": "286910c450cf92d288139f223b45e371"
    }
]