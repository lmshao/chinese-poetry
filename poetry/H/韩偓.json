[
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "雨后月中玉堂闲坐",
        "preface": "",
        "paragraphs": [
            "银台直北金銮外，暑雨初晴皓月中。",
            "唯对松篁听刻漏，更无尘土翳虚空。",
            "绿香熨齿冰盘果，清冷侵肌水殿风。",
            "夜久忽闻铃索动，玉堂西畔响丁东。"
        ],
        "notes": "",
        "id": "244c1285226d64355def4c45e8756769"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "六月十七日召对自辰及申方归本院",
        "preface": "",
        "paragraphs": [
            "清[暑]帘开散异香，恩深咫尺对龙章。",
            "花应洞里寻常发，日向壶中特地长。",
            "坐久忽疑槎犯斗，归来兼恐海生桑。",
            "如今冷笑东方朔，唯用诙谐侍汉皇。"
        ],
        "notes": "",
        "id": "e4a05313a99babe2316e251625d1f287"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "与吴子华侍郎同年玉堂同直怀恩叙恳因成长句四韵兼呈诸同年",
        "preface": "",
        "paragraphs": [
            "往年莺谷接清尘，今日鼇山作侍臣。",
            "二纪计偕劳笔研，一朝宣入掌丝纶。",
            "声名烜赫文章士，金紫雍容富贵身。",
            "绛帐恩深无路报，语余相顾却酸辛。"
        ],
        "notes": "",
        "id": "4a29b29817c2df18d54fa421e9790ac8"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "和吴子华侍郎令狐昭化舍人叹白菊衰谢之绝次山本韵",
        "preface": "",
        "paragraphs": [
            "正怜香雪披千片，忽讶残霞覆一丛。",
            "还似妖姬长年后，酒酣双脸却微红。"
        ],
        "notes": "",
        "id": "7d559e6e9671de567d019c7f1db5229f"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "中秋禁直",
        "preface": "",
        "paragraphs": [
            "星斗疎明禁漏残，紫泥封后独凭阑。",
            "露和玉屑金盘冷，月射珠光贝阙寒。",
            "天衬楼台笼苑外，风吹歌管下云端。",
            "长卿秪为长门赋，未识君臣际会难。"
        ],
        "notes": "",
        "id": "8023d7e60ddea33d8b2a94c93857a03b"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "侍宴",
        "preface": "",
        "paragraphs": [
            "蠭黄蝶粉两依依，狎宴临春日正迟。",
            "密旨不教江令醉，丽华微笑认皇慈。"
        ],
        "notes": "",
        "id": "103c28ffad347d67e0c2c29c0f4a7788"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "锡宴日作",
        "preface": "",
        "paragraphs": [
            "玉衔花马蹋香街，诏遣追欢绮席开。",
            "中使押从天上去外人知自日边来。",
            "臣心净比漪涟水，圣泽深于潋滟杯。",
            "才有异恩颁稷契，已将优礼及邹枚。",
            "清商适向棃园降，妙妓新行峡雨回。",
            "不敢通宵离禁直，晚乘残醉入银台。"
        ],
        "notes": "",
        "id": "99b678e06d7fcc32d2cd29f48b081f6d"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "宫柳",
        "preface": "",
        "paragraphs": [
            "莫道秋来芳意违，宫娃犹似妒蛾眉。",
            "幸当玉辇经过处，不怕金风浩荡时。",
            "草色长承垂地叶，日华先动映楼枝。",
            "涧松亦有凌云分，争似移根太液池。"
        ],
        "notes": "",
        "id": "8db84f8b48caf4fe47bfca14da211c85"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "苑中",
        "preface": "",
        "paragraphs": [
            "上苑离宫处处迷，相风高与露盘齐。",
            "金阶铸出狻猊立，玉树雕成狒𤝞啼。",
            "外使调鹰初得按，中官过马不教嘶。",
            "笙歌锦绣云霄里，独许词臣醉似泥。"
        ],
        "notes": "",
        "id": "959cb7e72f12f472d3b88d74485d35c4"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "从猎三首 一",
        "preface": "",
        "paragraphs": [
            "猎犬谙斜路，宫嫔识认旗。",
            "马前双兔起，宣尔羽林儿。"
        ],
        "notes": "",
        "id": "580f053c9cf3445cf29356bc21137906"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "从猎三首 二",
        "preface": "",
        "paragraphs": [
            "小镫狭秋鞘，鞍轻妓细腰。",
            "有时齐走马，也学唱交交。"
        ],
        "notes": "",
        "id": "7fe6b8ddcc8b32218c554c5f945e8bbe"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "从猎三首 三",
        "preface": "",
        "paragraphs": [
            "蹀躞巴陵骏，毰毸碧野鸡。",
            "忽闻仙乐动，赐酒玉偏提。"
        ],
        "notes": "",
        "id": "feca6c36be64ed316770dd67c0b761b3"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "辛酉岁冬十一月随驾幸岐下作",
        "preface": "",
        "paragraphs": [
            "曳裾谈笑殿西头，忽听征铙从冕旒。",
            "凤盖行时移紫气，鸾旗驻处认皇州。",
            "晓题御服颁群吏，夜发宫嫔诏列侯。",
            "雨露涵濡三百载，不知谁拟杀身酬。"
        ],
        "notes": "",
        "id": "63f89ef5182ca92af05ca9f76db4ae2c"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "冬至夜作",
        "preface": "",
        "paragraphs": [
            "中宵忽见动葭灰，料得南枝有早梅。",
            "四野便应枯草绿，九重先觉冻云开。",
            "阴冰莫向河源塞，阳气今从地底回。",
            "不道惨舒无定分，却忧蚊响又成雷。"
        ],
        "notes": "",
        "id": "730a0757dd6c2a65f96b0ea15449bd08"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "秋霖夜忆家",
        "preface": "",
        "paragraphs": [
            "垂老何时见弟兄，背灯愁泣到天明。",
            "不知短发能多少，一滴秋霖白一茎。"
        ],
        "notes": "",
        "id": "89a64f1f8e317c5a7c56fcc87fdb7367"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "恩赐樱桃分寄朝士",
        "preface": "",
        "paragraphs": [
            "未许莺偷出汉宫，上林初进半金笼。",
            "蔗浆自透银杯冷，朱实相辉玉椀红。",
            "俱有乱离终日恨，贵将滋味片时同。",
            "霜威食檗应难近，宜在纱窗绣户中。"
        ],
        "notes": "",
        "id": "cefe4a7eb60fe11d3efba6e7dbb4fcff"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "出官经硖石县",
        "preface": "",
        "paragraphs": [
            "谪宦过东畿，所抵州名濮。",
            "故里欲清明，临风堪恸哭。",
            "溪长柳似帷，山暖花如醭。",
            "逆旅讶簪裾，野老悲陵谷。",
            "暝鸟影连翩，惊狐尾纛簌。",
            "尚得佐方州，信是皇恩沐。"
        ],
        "notes": "",
        "id": "c5a6ecf7a09b406aa87d43a848847c6e"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "访同年虞部李郎中",
        "preface": "",
        "paragraphs": [
            "策蹇相寻犯雪泥，厨烟未动日平西。",
            "门庭野水䙰褷鹭，邻里短墙咿喔鸡。",
            "未入庆霄君择肉，畏逢华毂我吹韲。",
            "地炉贳酒成狂醉，更觉襟怀得丧齐。"
        ],
        "notes": "",
        "id": "189894366118c3c312da9ed631075d79"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "赠渔者",
        "preface": "",
        "paragraphs": [
            "个侬居处近诛茅，枳棘篱兼用荻梢。",
            "尽日风扉从自掩，无人筒钓是谁抛。",
            "城方四面墙阴直，江阔中心水脉坳。",
            "我亦好闲求老伴，莫嫌迁客且论交。"
        ],
        "notes": "",
        "id": "30cc86e0cfa3753a6e5b7aed2df8d9a6"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "春阴独酌寄同年虞部李郎中",
        "preface": "",
        "paragraphs": [
            "春阴漠漠土脉润，春寒微微风意和。",
            "闲嗤入甲奔竞态，醉唱落调渔樵歌。",
            "诗道揣量疑可进，宦情刓缺转无多。",
            "酒酣狂兴依然在，其奈千茎鬓雪何。"
        ],
        "notes": "",
        "id": "e543b131830ecd75aed0b34cdc3e96ec"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "奉和峡州孙舍人肇荆南重围中寄诸朝士二篇时李常侍洵严谏议龟李起居殷衡李郎中冉皆有继和余久有是债今至湖南方暇牵课 一",
        "preface": "",
        "paragraphs": [
            "敏手何妨误汰金，敢怀私忿𢽾羊斟。",
            "直应宣室还三接，未必丰城便陆沈。",
            "炽炭一炉真玉性，浓霜千涧老松心。",
            "私恩尚有捐驱誓，况是君恩万倍深。"
        ],
        "notes": "",
        "id": "a69e3239a530667a8b11832c9c895085"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "奉和峡州孙舍人肇荆南重围中寄诸朝士二篇时李常侍洵严谏议龟李起居殷衡李郎中冉皆有继和余久有是债今至湖南方暇牵课 二",
        "preface": "",
        "paragraphs": [
            "征途安敢更迁延，冒入重围势使然。",
            "众果却应存苦李，五缾惟恐竭甘泉。",
            "多端莫撼三珠树，密策寻遗七宝鞭。",
            "黄篾舫中梅雨里，野人无事日高眠。"
        ],
        "notes": "",
        "id": "98036f51fbed1e5ac1e40c916c8c9e55"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "雪中过重湖信笔偶题",
        "preface": "",
        "paragraphs": [
            "道方时险拟如何，谪去甘心隐薜萝。",
            "青草湖将天暗合，白头浪与雪相和。",
            "旗亭腊酎逾年熟，水国春寒向晚多。",
            "处困不忙仍不怨，醉来唯是欲傞傞。"
        ],
        "notes": "",
        "id": "c54f03c5e0af095f6ff26d4b7cfccc76"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "寄湖南从事",
        "preface": "",
        "paragraphs": [
            "索寞襟怀酒半醒，无人一为解余酲。",
            "岸头柳色春将尽，船背雨声天欲明。",
            "去国正悲同旅雁，隔江何忍更啼莺。",
            "莲花幕下风流客，试与温存谴逐情。"
        ],
        "notes": "",
        "id": "c9afd5fe463d71be802f0e26df306cbe"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "玩水禽",
        "preface": "",
        "paragraphs": [
            "两两珍禽渺渺溪，翠衿红掌净无泥。",
            "向阳眠处莎成毯，蹋水飞时浪作梯。",
            "依倚雕梁轻社燕，抑扬金距笑晨鸡。",
            "劝君细认渔翁意，莫遣絚罗误稳栖。"
        ],
        "notes": "",
        "id": "98f7700add22634e854fba9a027eae93"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "早玩雪梅有怀亲属",
        "preface": "",
        "paragraphs": [
            "北陆候才变，南枝花已开。",
            "无人同怅望，把酒独裴回。",
            "冻白雪为伴，寒香风是媒。",
            "何因逢越使，肠断谪仙才。"
        ],
        "notes": "",
        "id": "ab2ab0d74a809b9d69325d56dd85a583"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "欲明",
        "preface": "",
        "paragraphs": [
            "欲明篱被风吹倒，过午门因客到开。",
            "忍苦可能遭鬼笑，息机应免致鸥猜。",
            "岳僧互乞新诗去，酒保频征旧债来。",
            "唯有狂吟与沈饮，时时犹自触灵台。"
        ],
        "notes": "",
        "id": "949946467d4c234f0262301eb226f816"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "梅花",
        "preface": "",
        "paragraphs": [
            "梅花不肯傍春光，自向深冬著艳阳。",
            "龙笛远吹胡地月，燕钗初试汉宫妆。",
            "风虽强暴翻添思，雪欲侵凌更助香。",
            "应笑暂时桃李树，盗天和气作年芳。"
        ],
        "notes": "",
        "id": "f24980668a4b63dfeda36a65b2a8a19f"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "小隐",
        "preface": "",
        "paragraphs": [
            "借得茅斋岳麓西，拟将身世老锄犂。",
            "清晨向市烟含郭，寒夜归村月照溪。",
            "炉为窗明僧偶坐，松因雪折鸟惊啼。",
            "灵椿朝菌由来事，却笑庄生始欲齐。"
        ],
        "notes": "",
        "id": "c669bb260a042cc67b2191616256ccc4"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "曛黑",
        "preface": "",
        "paragraphs": [
            "古木侵天日已沈，露华凉冷润衣襟。",
            "江城曛黑人行绝，唯有啼鸟伴夜碪。"
        ],
        "notes": "",
        "id": "b043a8c6b9646b724d41d9023722e787"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "晓日",
        "preface": "",
        "paragraphs": [
            "天际霞光入水中，水中天际一时红。",
            "直须日观三更后，首送金乌上碧空。"
        ],
        "notes": "",
        "id": "9dda22b0fa91fa55871712def946a6dd"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "醉著",
        "preface": "",
        "paragraphs": [
            "万里清江万里天，一村桑柘一村烟。",
            "渔翁醉著无人唤，过午醒来雪满船。"
        ],
        "notes": "",
        "id": "e5cf9f529e97ed6c745aa7a3498cd077"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "柳",
        "preface": "",
        "paragraphs": [
            "一笼金线拂弯桥，几被儿童损细腰。",
            "无奈灵和标格在，春来依旧褭长条。"
        ],
        "notes": "",
        "id": "a0f2ce677ee6f66387a247e527ce0fce"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "病中初闻复官二首 一",
        "preface": "",
        "paragraphs": [
            "抽毫连夜侍明光，执靮三年从省方。",
            "烧玉谩劳曾历试，铄金宁为欠周防。",
            "也知恩泽招谗口，还痛神祇误直肠。",
            "闻道复官飜涕泗，属车何在水茫茫。"
        ],
        "notes": "",
        "id": "07bfea89638e52cb10a1e61bf1aef6a1"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "病中初闻复官二首 二",
        "preface": "",
        "paragraphs": [
            "又挂朝衣一自惊，始知天意重推诚。",
            "青云有路通还去，白发无私健亦生。",
            "曾避暖池将浴凤，却同寒谷乍迁莺。",
            "宦途巇崄终难测，稳泊渔舟隐姓名。"
        ],
        "notes": "",
        "id": "a1a0e1646d0aa749b532c9bf92f36f8d"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "早起五言三韵",
        "preface": "",
        "paragraphs": [
            "万树绿杨垂，千般黄鸟语。",
            "庭花风雨余，岑寂如村坞。",
            "依依官渡头，晴阳照行旅。"
        ],
        "notes": "",
        "id": "6f5147d763c869afe0840c99a0c2dc9a"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "家书后批二十八字",
        "preface": "",
        "paragraphs": [
            "四序风光总是愁，鬓毛衰飒涕横流。",
            "此书未到心先到，想在孤城海岸头。"
        ],
        "notes": "",
        "id": "76168be79dc8a63346c29b517b3e752b"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "湖南梅花一冬再发偶题于花援",
        "preface": "",
        "paragraphs": [
            "湘浦梅花两度开，直应天意别栽培。",
            "玉为通体依稀见，香号返魂容易回。",
            "寒气与君霜里退，阳和为尔腊前来。",
            "夭桃莫倚东风势，调鼎何曾用不材。"
        ],
        "notes": "",
        "id": "542e0b5a8d72d23053fb5378f9456fbe"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "即目二首 一",
        "preface": "",
        "paragraphs": [
            "万古离怀憎物色，几生愁绪溺风光。",
            "废城沃土肥春草，野渡空船荡夕阳。",
            "倚道向人多脉脉，为情因酒易伥伥。",
            "宦途弃掷须甘分，回避红尘是所长。"
        ],
        "notes": "",
        "id": "3c072763a37ce1bd5b95ec444e9fbd29"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "即目二首 二",
        "preface": "",
        "paragraphs": [
            "动非求进静非禅，咋舌吞声过十年。",
            "溪涨浪花如积石，雨晴云叶似连钱。",
            "干戈岁久谙戎事，枕簟秋凉减夜眠。",
            "攻苦惯来无不可，寸心如水但澄鲜。"
        ],
        "notes": "",
        "id": "8bf94579e155f8872fd6bc89e47dfebc"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "净兴寺杜鹃一枝繁艳无比",
        "preface": "",
        "paragraphs": [
            "一园红艳醉坡陀，自地连梢簇蒨罗。",
            "蜀魄未归长滴血，秪应偏滴此丛多。"
        ],
        "notes": "",
        "id": "2848279c1cc5446c764be488ae40926c"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "花时与钱尊师同醉因成二十字",
        "preface": "",
        "paragraphs": [
            "桥下浅深水，竹间红白花。",
            "酒仙同避世，何用厌长沙。"
        ],
        "notes": "",
        "id": "579ee75e85c6b1c60512a3196b8af4c6"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "避地",
        "preface": "",
        "paragraphs": [
            "西山爽气生襟袖，南浦离愁入梦魂。",
            "人泊孤舟青草岸，鸟鸣高树夕阳村。",
            "偷生亦似符天意，未死深疑负国恩。",
            "白面儿郎犹巧宦，不知谁与正乾坤。"
        ],
        "notes": "",
        "id": "b3f2d19011611e9914276e0f32c7705f"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "息兵",
        "preface": "",
        "paragraphs": [
            "渐觉人心望息兵，老儒希觊见澄清。",
            "正当困辱殊轻死，已过艰危却恋生。",
            "多难始应彰劲节，至公安肯为虚名。",
            "暂时胯下何须耻，自有苍苍鉴赤诚。"
        ],
        "notes": "",
        "id": "5320cc88fbd6a59556bcc2aac1eac77c"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "翠碧鸟",
        "preface": "",
        "paragraphs": [
            "天长水远网罗稀，保得重重翠碧衣。",
            "挟弹小儿多害物，劝君莫近市朝飞。"
        ],
        "notes": "",
        "id": "afa1ded14e910670c742ca32bf5c5624"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "赠孙仁本尊师",
        "preface": "",
        "paragraphs": [
            "齿如冰雪发如黳，几百年来醉似泥。",
            "不共世人争得失，卧床前有上天梯。"
        ],
        "notes": "",
        "id": "00f66f285d64e0ce8b7435bdaca60339"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "乙丑岁九月在萧滩镇驻泊两月忽得商马杨迢员外书贺余复除戎曹依旧承旨还缄后因书四十字",
        "preface": "",
        "paragraphs": [
            "旅寓在江郊，秋风正寂寥。",
            "紫泥虚宠奖，白发已渔樵。",
            "事往凄凉在，时危志气销。",
            "若为将朽质，犹拟杖于朝。"
        ],
        "notes": "",
        "id": "c1c292104b5cfd3a42156d20aed4748b"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "丙寅二月二十二日抚州如归馆雨中有怀诸朝客",
        "preface": "",
        "paragraphs": [
            "凄凄恻恻又微嚬，欲话羇愁忆故人。",
            "薄酒旋醒寒彻夜，好花虚谢雨藏春。",
            "萍蓬已恨为逋客，江岭那知见侍臣。",
            "未必交情系贫富，柴门自古少车尘。"
        ],
        "notes": "",
        "id": "5f9d91a274e3e9facd67aa9260a8dabd"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "三月二十七日自抚州往南城县舟行见拂水蔷薇因有是作",
        "preface": "",
        "paragraphs": [
            "江中春雨波浪肥，石上野花枝叶瘦。",
            "枝低波高如有情，浪去枝留如力鬬。",
            "绿刺红房战褭时，吴娃越艳醺酣后。",
            "且将浊酒伴清吟，酒逸吟狂轻宇宙。"
        ],
        "notes": "",
        "id": "817ef0c3980fe3827832aa28001c0fe2"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "茘枝三首 一",
        "preface": "",
        "paragraphs": [
            "遐方不许贡珍奇，密诏唯教进茘枝。",
            "汉武碧桃争比得，枉令方朔号偷儿。"
        ],
        "notes": "",
        "id": "90617006e5fbd9675e3ba5d8f5a4db43"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "茘枝三首 二",
        "preface": "",
        "paragraphs": [
            "封开玉笼鸡冠湿，叶衬金盘鹤顶鲜。",
            "想得佳人微启齿，翠钗先取一双悬。"
        ],
        "notes": "",
        "id": "109d6243cf4cdc4115919c0f2613b72e"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "茘枝三首 三",
        "preface": "",
        "paragraphs": [
            "巧裁霞片裹神浆，崖蜜天然有异香。",
            "应是仙人金掌露，结成冰入蒨罗囊。"
        ],
        "notes": "",
        "id": "72c760114d6a247e60714cc42e2d7c28"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "寄上兄长",
        "preface": "",
        "paragraphs": [
            "两地支离路八千，襟怀凄怆鬓苍然。",
            "乱来未必长团会，其奈而今更长年。"
        ],
        "notes": "",
        "id": "d2505caafa9ad4165e8665a2aaaf42ba"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "宝劒",
        "preface": "",
        "paragraphs": [
            "困极还应有甚通，难将粪壤掩神踪。",
            "斗间紫气分明后，擘地成川看化龙。"
        ],
        "notes": "",
        "id": "ad632293d86ae8a4de8bf13e0ec2584a"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "宝劒",
        "preface": "",
        "paragraphs": [
            "困极还应有日通，难将粪土掩神踪。",
            "但教出得丰城后，不是延津亦化龙。"
        ],
        "notes": "",
        "id": "6b6e6cb061ae1aa201d956978ac5afb4"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "登南神光寺塔院",
        "preface": "",
        "paragraphs": [
            "无奈离肠日九回，强摅离抱立高台。",
            "中华地向城边尽，外国云从岛上来。",
            "四序有花长见雨，一冬无雪却闻雷。",
            "日宫紫气生冠冕，试望扶桑病眼开。"
        ],
        "notes": "",
        "id": "0b45219b7cced05288b337411e8b36bd"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "两贤",
        "preface": "",
        "paragraphs": [
            "卖卜严将卖饼孙，两贤高趣恐难伦。",
            "而今若有逃名者，应被品流呼差人。"
        ],
        "notes": "",
        "id": "fe0f6f6dc4c098a4ea56b1e209ad0410"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "再思",
        "preface": "",
        "paragraphs": [
            "暴殄犹来是片时，无人向此略迟疑。",
            "流金铄石玉长润，败柳凋花松不知。",
            "但保行藏天是证，莫矜纤巧鬼难欺。",
            "近来更得穷经力，好事临行亦再思。"
        ],
        "notes": "",
        "id": "ca1d1a4ea8b25b0efd14617834f8f87a"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "有瞩",
        "preface": "",
        "paragraphs": [
            "晚凉闲步向江亭，默默看书旋旋行。",
            "风转滞帆狂得势，潮来诸水寂无声。",
            "谁将覆辙询长策，愿把棼丝属老成。",
            "安石本怀经济意，何妨一起为苍生。"
        ],
        "notes": "",
        "id": "c6da00953fb084598fbc022c7c1650de"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "秋深闲兴",
        "preface": "",
        "paragraphs": [
            "此心兼笑野云忙，甘得贫闲味甚长。",
            "病起乍尝新橘柚，秋深初换旧衣裳。",
            "晴来喜鹊无穷语，雨后寒花特地香。",
            "把钓覆棋兼举白，不离名教可顚狂。"
        ],
        "notes": "",
        "id": "a3ffc53bcd2016ae8d92fe2e300bf87e"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "故都",
        "preface": "",
        "paragraphs": [
            "故都遥想草萋萋，上帝深疑亦自迷。",
            "塞雁已侵池籞宿，宫鸦犹恋女墙啼。",
            "天涯烈士空垂涕，地下强魂必噬脐。",
            "掩鼻计成终不觉，冯驩无路𢽾鸣鸡。"
        ],
        "notes": "",
        "id": "fbd5e64f69d90b91232a4d521fbbb07e"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "梦仙",
        "preface": "",
        "paragraphs": [
            "紫霄宫阙五云芝，九级坛前再拜时。",
            "鹤舞鹿眠春草远，山高水阔夕阳迟。",
            "每嗟阮肇归何速，深羡张骞去不疑。",
            "澡练纯阳功力在，此心唯有玉皇知。"
        ],
        "notes": "",
        "id": "96985d271fc763f329e9fbaa25c4d2a3"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "赠吴顚尊师",
        "preface": "",
        "paragraphs": [
            "饮酒经何代，休粮度此生。",
            "迹应常自浼，顚亦强为名。",
            "道若千钓重，身如一羽轻。",
            "毫厘分象纬，袒跣揖公卿。",
            "狗窦号光逸，渔阳裸祢衡。",
            "笑雷冬蛰震，岩电夜珠明。",
            "月魄侵簪冷，江光逼屐清。",
            "半酣思救世，一手拟扶倾。",
            "击地嗟衰俗，看天贮不平。",
            "自缘怀气义，可是计烹亨。",
            "议论通三教，年颜称五更。",
            "老狂人不厌，密行鬼应惊。",
            "未识心相许，开襟语便诚。",
            "伊余常仗义，愿拜十年兄。"
        ],
        "notes": "",
        "id": "58cbb4ec3d075072f57664201cdf03eb"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "送人弃官入道",
        "preface": "",
        "paragraphs": [
            "仙李浓阴润，皇枝密叶敷。",
            "俊才轻折桂，捷径取纡朱。",
            "断绁三清路，扬鞭五达衢。",
            "侧身期破的，缩手待呼卢。",
            "社稷俄如缀，雄豪讵守株。",
            "忸怩非壮志，摆脱是良图。",
            "尘土留难住，缨緌弃若无。",
            "冥心归大道，回首笑吾徒。",
            "酒律应难忘，诗魔未肯徂。",
            "他年如拔宅，为我指清都。"
        ],
        "notes": "",
        "id": "3642f6bf248c3605dd15a2c30d3d07cb"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "感事三十四韵",
        "preface": "",
        "paragraphs": [
            "紫殿承恩岁，金銮入直年。",
            "人归三岛路，日过八花塼。",
            "鸳鹭皆回席，臯夔亦慕膻。",
            "庆霄舒羽翼，尘世有神仙。",
            "虽遇河清圣，慙非岳降贤。",
            "皇慈容散拙，公议逼陶甄。",
            "江总参文会，陈暄侍狎筵。",
            "腐儒亲帝座，太史认星躔。",
            "侧弁聆神算，濡毫俟密宣。",
            "宫司持玉研，书省擘香笺。",
            "唯理心无党，怜才膝屡前。",
            "焦劳皆实录，宵旰岂虚传。",
            "始议新尧历，将期整舜弦。",
            "去梯言必尽，仄席意弥坚。",
            "上相思惩恶，中人讵省愆。",
            "鹿穷唯觝触，兔急且㺦猭。",
            "本是谋赊死，因之致劫迁。",
            "氛霾言下合，日月暗中悬。",
            "恭显诚甘罪，韦平亦恃权。",
            "畏闻巢幕险，宁寤积薪然。",
            "谅直寻钳口，奸纤益比肩。",
            "晋谗终不解，鲁瘠竟难痊。",
            "秪拟诛黄皓，何曾识霸先。",
            "嗾獒飜丑正，养虎欲求全。",
            "万乘烟尘里，千官劒戟边。",
            "斗魁当北坼，地轴向西偏。",
            "袁董非徒尔，师昭岂偶然。",
            "中原成劫火，东海遂桑田。",
            "溅血慙嵇绍，迟行笑褚渊。",
            "四夷同效顺，一命敢虚捐。",
            "山岳还青耸，穹苍旧碧鲜。",
            "独夫长啜泣，多士已忘筌。",
            "郁郁空狂叫，微微几病癫。",
            "丹梯倚寥廓，终去问青天。"
        ],
        "notes": "",
        "id": "5a38e042e1798690eaa9e29d6684e0a7"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "向隅",
        "preface": "",
        "paragraphs": [
            "守道得途迟，中兼遇乱离。",
            "刚肠成绕指，玄发转垂丝。",
            "客路少安处，病床无稳时。",
            "弟兄消息绝，独敛向隅眉。"
        ],
        "notes": "",
        "id": "91187c1a277cd148af7643aea2162474"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "社后",
        "preface": "",
        "paragraphs": [
            "社后重阳近，云天澹薄间。",
            "目随棋客静，心共睡僧闲。",
            "归鸟城衔日，残虹雨在山。",
            "寂寥思晤语，何夕款柴关。"
        ],
        "notes": "",
        "id": "3b619d6dd8b753bb4d44014b0b419e6c"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "息虑",
        "preface": "",
        "paragraphs": [
            "息虑狎群鸥，行藏合自由。",
            "春寒宜酒病，夜雨入乡愁。",
            "道向危时见，官因乱世休。",
            "外人相待浅，独说济川舟。"
        ],
        "notes": "",
        "id": "9f6a0b5dfbf35f22ac2bf4d7d4f1cb50"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "早起探春",
        "preface": "",
        "paragraphs": [
            "句芒一夜长精神，腊后风头已见春。",
            "烟柳半眠藏利脸，雪梅含笑绽香唇。",
            "渐因闲暇思量酒，必怨顚狂泥摸人。",
            "若个高情能似我，且应敧枕睡清晨。"
        ],
        "notes": "",
        "id": "2fe492b1b9a7cad1c3063eec7bd46957"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "味道",
        "preface": "",
        "paragraphs": [
            "如含瓦砾竟何功，痴黠相兼似得中。",
            "心系是非徒怅望，事须光景旋虚空。",
            "升沈不定都如梦，毁誉无恒却要聋。",
            "弋者甚多应扼腕，任他闲处指冥鸿。"
        ],
        "notes": "",
        "id": "b391599271057f46836a907e65e8a3ce"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "秋郊闲望有感",
        "preface": "",
        "paragraphs": [
            "枫叶微红近有霜，碧云秋色满吴乡。",
            "鱼冲骇浪雪鳞健，鸦闪夕阳金背光。",
            "心为感恩长惨戚，鬓缘经乱早苍浪。",
            "可怜广武山前语，楚汉宁教作战场。"
        ],
        "notes": "",
        "id": "e2258845f0ffb5965fb3a7f31d5af37e"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "李太舍池上玩红薇醉题",
        "preface": "",
        "paragraphs": [
            "花低池小水泙泙，花落池心片片轻。",
            "酩酊不能羞白鬓，顚狂犹自睠红英。",
            "乍为旅客颜常厚，每见同人眼暂明。",
            "京洛园林归未得，天涯相顾一含情。"
        ],
        "notes": "",
        "id": "cd18f2113ae7480803e5a0cf221eeadd"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "余寓汀州沙县病中闻前郑左丞璘随外镇举荐赴洛兼云继有急征旋见脂辖因作七言四韵戏以赠之或冀其感悟也",
        "preface": "",
        "paragraphs": [
            "莫恨当年入用迟，通材何处不逢知。",
            "桑田变后新舟檝，华表归来旧路岐。",
            "公干寂寥甘坐废，子牟欢抃促行期。",
            "移都已改侯王第，惆怅沙堤别筑基。"
        ],
        "notes": "",
        "id": "663556e49ebd2a4a044cf13e619aca2d"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "又一绝请为申达京洛亲交知余病废",
        "preface": "",
        "paragraphs": [
            "鬓惹新霜耳旧聋，眼昏腰曲四肢风。",
            "交亲若要知形候，岚嶂烟中折臂翁。"
        ],
        "notes": "",
        "id": "e2bc88f873cc52b1e6ba31ed846851d5"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "梦中作",
        "preface": "",
        "paragraphs": [
            "紫宸初启列鸳鸾，直向龙墀对揖班。",
            "九曜再新环北极，万方依旧祝南山。",
            "礼容肃睦缨緌外，和气熏蒸劒履间。",
            "扇合却循黄道退，庙堂谈笑百司闲。"
        ],
        "notes": "",
        "id": "7b6ab4e1cb213da012ab6a1ffcca6e3e"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "己巳年正月十二日自沙县抵邵武军将谋抚信之行到才一夕为闽相急脚相召却请赴沙县郊外泊船偶成一篇",
        "preface": "",
        "paragraphs": [
            "访戴船回郊外泊，故乡何处望天涯。",
            "半明半暗山村日，自落自开江庙花。",
            "数醆绿醅桑落酒，一瓯香沫火前茶。"
        ],
        "notes": "",
        "id": "72958b70e542b315e56dd7304e333bc5"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "建谿滩波心目惊眩余平生溺奇境今则畏怯不暇因书二十八字",
        "preface": "",
        "paragraphs": [
            "长贪山水羡渔樵，自笑扬鞭趁早朝。",
            "今日建谿惊恐后，李将军画也须烧。"
        ],
        "notes": "",
        "id": "5952ac938378b378cece42dd730b1ef2"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "自沙县抵龙溪县值泉州军过后村落皆空因有一绝",
        "preface": "",
        "paragraphs": [
            "水自潺湲日自斜，尽无鸡犬有鸣鸦。",
            "千村万落如寒食，不见人烟空见花。"
        ],
        "notes": "",
        "id": "6b268c91b520337ba6245dac711e455e"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "此翁",
        "preface": "",
        "paragraphs": [
            "高阁群公莫忌侬，侬心不在宦名中。",
            "严光一唾垂緌紫，何胤三遗大带红。",
            "金劲任从千口铄，玉寒曾试几炉烘。",
            "唯应鬼眼兼天眼，窥见行藏信此翁。"
        ],
        "notes": "",
        "id": "87a96eeba824f5bb5a1e156602647696"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "失鹤",
        "preface": "",
        "paragraphs": [
            "正怜标格出华亭，况是昂藏入相经。",
            "碧落顺风初得志，故巢因雨却闻腥。",
            "几时翔集来华表，每日沈吟看画屏。",
            "为报鸡群虚嫉妒，红尘向上有青冥。"
        ],
        "notes": "",
        "id": "21f43d70b2b037305ce1c06055dbc36f"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "卜隐",
        "preface": "",
        "paragraphs": [
            "屏迹还应减是非，却忧蓝玉又光辉。",
            "桑梢出舍蚕初老，柳絮盖溪鱼正肥。",
            "世乱岂容长惬意，景清还觉易忘机。",
            "世间华美无心问，藜藿充肠苎作衣。"
        ],
        "notes": "",
        "id": "607dd26fec346339573629a8f56f3869"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "晨兴",
        "preface": "",
        "paragraphs": [
            "晓景山河爽，闲居巷陌清。",
            "已能消滞念，兼得散余酲。",
            "汲水人初起，回灯燕暂惊。",
            "放怀殊未足，圆隙已尘生。"
        ],
        "notes": "",
        "id": "8693c9c2d71ff83306a7507e1a0a7c54"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "暴雨",
        "preface": "",
        "paragraphs": [
            "电尾烧黑云，雨脚飞银线。",
            "急点溅池心，微烟昏水面。",
            "气凉氛祲消，暑退松篁健。",
            "丛蓼亚赪茸，擎荷飜绿扇。",
            "风期谁与同，逸趣余探徧。",
            "欲去更迟留，胸中久交战。"
        ],
        "notes": "",
        "id": "9de3926fb0632f45181c88e822bf8bc1"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "山院避暑",
        "preface": "",
        "paragraphs": [
            "行乐江郊外，追凉山寺中。",
            "静阴生晚绿，寂虑延清风。",
            "运塞地维窄，气苏天宇空。",
            "何人识幽抱，目送冥冥鸿。"
        ],
        "notes": "",
        "id": "b573186754d5a2f1e9759ee53229e452"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "闲兴",
        "preface": "",
        "paragraphs": [
            "景寂有玄味，韵高无俗情。",
            "他山冰雪解，此水波澜生。",
            "影重验花密，滴稀知酒清。",
            "忙人常扰扰，安得心和平。"
        ],
        "notes": "",
        "id": "413d13f15a9b4f6e86b0f5f430da4f77"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "漫作二首 一",
        "preface": "",
        "paragraphs": [
            "暑雨洒和气，香风吹日华。",
            "瞬龙惊汗漫，翥凤綷云霞。",
            "悬圃珠为树，天池玉作砂。",
            "丹霄能几级，何必待乘槎。"
        ],
        "notes": "",
        "id": "b72095343cc6ec583c71fac7ba5f191d"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "漫作二首 二",
        "preface": "",
        "paragraphs": [
            "黍谷纯阳入，鸾霄瑞彩生。",
            "岳灵分正气，仙卫借神兵。",
            "汚俗迎风变，虚怀遇物倾。",
            "千钧将一羽，轻重在平衡。"
        ],
        "notes": "",
        "id": "f5dbc3d2b7a690406484b424ca2a0f20"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "腾腾",
        "preface": "",
        "paragraphs": [
            "八年流落醉腾腾，点检行藏喜不胜。",
            "乌帽素餐兼施药，前生多恐是医僧。"
        ],
        "notes": "",
        "id": "ee98aa4312210c5f5dac42762762b1a8"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "寄隐者",
        "preface": "",
        "paragraphs": [
            "烟郭云扃路不遥，怀贤犹恨太迢迢。",
            "长松夜落钗千股，小港春添水半腰。",
            "已约病身抛印绶，不嫌门巷似渔樵。",
            "渭滨晦迹南阳卧，若比吾徒更寂寥。"
        ],
        "notes": "",
        "id": "5f68b54923f1d9b7be4913ca2694dbc3"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "闲居",
        "preface": "",
        "paragraphs": [
            "厌闻趋竞喜闲居，自种芜菁亦自锄。",
            "麋鹿跳梁忧触拨，鹰鹯搏击恐麤疎。",
            "拙谋却为多循理，所短深慙尽信书。",
            "刀尺不亏绳墨在，莫疑张翰恋鲈鱼。"
        ],
        "notes": "",
        "id": "b13a33b84aca5b17411eec230a653061"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "僧影",
        "preface": "",
        "paragraphs": [
            "山色依然僧已亡，竹间疎磬隔残阳。",
            "智灯已灭余空烬，犹自光明照十方。"
        ],
        "notes": "",
        "id": "e524ff3fd9a57a7106aa04bed0245cbb"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "洞庭玩月",
        "preface": "",
        "paragraphs": [
            "洞庭湖上清秋月，月皎湖宽万顷霜。",
            "玉椀深沈潭底白，金杯细碎浪头光。",
            "寒惊乌鹊离巢噪，冷射蛟螭换窟藏。",
            "更忆瑶台逢此夜，水晶宫殿挹琼浆。"
        ],
        "notes": "",
        "id": "3a07613a9075005371dd1199ed937027"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "赠隐逸",
        "preface": "",
        "paragraphs": [
            "静景须教静者寻，清狂何必在山阴。",
            "蠭穿窗纸尘侵砚，鸟鬬庭花露滴琴。",
            "莫笑乱离方解印，犹胜顚蹶未抽簪。",
            "筑金总得非名士，况是无人解筑金。"
        ],
        "notes": "",
        "id": "6e758e775976e375d2f1fc6c5b31db5a"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "南浦",
        "preface": "",
        "paragraphs": [
            "月若半环云若吐，高楼帘卷当南浦。",
            "应是石城艇子来，两桨咿哑过花坞。",
            "正值连宵酒未醒，不宜此际兼微雨。",
            "直教笔底有文星，亦应难状分明苦。"
        ],
        "notes": "",
        "id": "34eda96181197fb4b358e0c3d75ef692"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "桃林场客舍之前有池半亩木槿栉比阏水遮山因命仆夫运斤梳沐豁然清朗复覩太虚因作五言八韵",
        "preface": "",
        "paragraphs": [
            "插槿作藩篱，丛生覆小池。",
            "为能妨远目，因遣去闲枝。",
            "邻叟偷来赏，栖禽欲下疑。",
            "虚空无障处，蒙闭有开时。",
            "苇鹭怜潇洒，泥䲡畏日曦。",
            "稍宽春水面，尽见晚山眉。",
            "岸稳人偷钓，阶明日上基。",
            "世间多弊事，事事要良医。"
        ],
        "notes": "",
        "id": "ec64c98994a9cde4d4939e363ee3e47b"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "中秋寄杨学士",
        "preface": "",
        "paragraphs": [
            "鳞差甲子渐衰迟，依旧年年困乱离。",
            "八月夜长乡思切，鬓边添得几茎丝。"
        ],
        "notes": "",
        "id": "14b1691dc62f24be4ef68de8c247860f"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "寄禅师",
        "preface": "",
        "paragraphs": [
            "他心明与此心同，妙用忘言理暗通。",
            "气运阴阳成世界，水浮天地寄虚空。",
            "劫灰聚散铢锱黑，日御奔驰茧栗红。",
            "万物尽遭风鼓动，唯应禅室静无风。"
        ],
        "notes": "",
        "id": "757716065db53ea9c43e86b79d0eee7a"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "清兴",
        "preface": "",
        "paragraphs": [
            "阴沈天气连翩醉，摘索花枝料峭寒。",
            "拥鼻绕廊吟看雨，不知遗却竹皮冠。"
        ],
        "notes": "",
        "id": "c3ff8de43328198a88de015f0c5cf977"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "深院",
        "preface": "",
        "paragraphs": [
            "鹅儿唼啑栀黄觜，凤子轻盈腻粉腰。",
            "深院下帘人昼寝，红蔷薇架碧芭蕉。"
        ],
        "notes": "",
        "id": "fa0ba4592af035a5e154af19bf13f464"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "凄凄",
        "preface": "",
        "paragraphs": [
            "深将宠辱齐，往往亦凄凄。",
            "白日知丹抱，青云有旧蹊。",
            "嗜咸凌鲁济，恶洁助泾泥。",
            "风雨今如晦，堪怜报晓鸡。"
        ],
        "notes": "",
        "id": "1d5b74bea67f3069729733d98c890baa"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "火蛾",
        "preface": "",
        "paragraphs": [
            "阳光不照临，积阴生此类。",
            "非无惜死心，奈有灭明意。",
            "妆穿粉燄焦，翅扑兰膏沸。",
            "为尔一伤嗟，自弃非天弃。"
        ],
        "notes": "",
        "id": "ff65a96f4093c2d3616eb2d82b2be198"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "信笔",
        "preface": "",
        "paragraphs": [
            "春风狂似虎，春浪白于鹅。",
            "柳密藏烟易，松长见日多。",
            "石崖采芝叟，乡俗摘茶歌。",
            "道在无伊郁，天将奈尔何。"
        ],
        "notes": "",
        "id": "987f50392442b1ac65c5a6c77b31ed61"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "雷公",
        "preface": "",
        "paragraphs": [
            "闲人倚柱笑雷公，又向深山霹怪松。",
            "必若有苏天下意，何如惊起武侯龙。"
        ],
        "notes": "",
        "id": "93bc391349b2eb582a0c76bbe684e800"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "船头",
        "preface": "",
        "paragraphs": [
            "两岸绿芜齐似翦，掩映云山相向晚。",
            "船头独立望长空，日艳波光逼人眼。"
        ],
        "notes": "",
        "id": "a8df09c4934aaf4e77c115dd1c6ab725"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "喜凉",
        "preface": "",
        "paragraphs": [
            "炉炭烧人百疾生，凤狂龙躁减心情。",
            "四山毒瘴乾坤浊，一簟凉风世界清。",
            "楚调忽惊凄玉柱，汉宫应已湿金茎。",
            "豪强顿息蛙唇吻，爽利重新鹘眼睛。",
            "稳想海槎朝犯斗，健思胡马夜飜营。",
            "东南亦是中华分，蒸郁相凌太不平。"
        ],
        "notes": "",
        "id": "123273d6bb315347198b6bb6382f2dcc"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "天鉴",
        "preface": "",
        "paragraphs": [
            "何劳谄笑学趋时，务实清修胜用机。",
            "猛虎十年摇尾立，苍鹰一旦醒心飞。",
            "神依正道终潜卫，天鉴衷肠竞不违。",
            "事历艰难人始重，九层成后喜从微。"
        ],
        "notes": "",
        "id": "f4463645ff04032c1272a00758bbea64"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "江岸闲步",
        "preface": "",
        "paragraphs": [
            "一手携书一杖筇，出门何处觅情通。",
            "立谈禅客传心印，坐睡渔师著背蓬。",
            "青布旗夸千日酒，白头浪吼半江风。",
            "淮阴市里人相见，尽道途穷未必穷。"
        ],
        "notes": "",
        "id": "5ba7c46120f5b6cd5c24d9bc51a0baa9"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "野塘",
        "preface": "",
        "paragraphs": [
            "侵晓乘凉偶独来，不因鱼跃见萍开。",
            "卷荷忽被微风触，泻下清香露一杯。"
        ],
        "notes": "",
        "id": "d68abc6fcb53069a8d5060124fca76f6"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "余卧疾深村闻一二郎官今称继使闽越笑余迂古潜于异乡闻之因成此篇",
        "preface": "",
        "paragraphs": [
            "枕流方采北山薇，驿骑交迎市道儿。",
            "雾豹秪忧无石室，泥䲡唯要有洿池。",
            "不羞莽卓黄金印，却笑羲皇白接䍠。",
            "莫负美名书信史，清风埽地更无遗。"
        ],
        "notes": "",
        "id": "362a066c97cf15f929d00e52d6c3eedf"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "安贫",
        "preface": "",
        "paragraphs": [
            "手风慵展一行书，眼暗休寻九局图。",
            "窗里日光飞野马，案头筠管长蒲庐。",
            "谋身拙为安蛇足，报国危曾捋虎须。",
            "举世可能无默识，未知谁拟试齐竽。"
        ],
        "notes": "",
        "id": "edf240053eea152a22d91d7b37756ad6"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "残春旅舍",
        "preface": "",
        "paragraphs": [
            "旅舍残春宿雨晴，恍然心地忆咸京。",
            "树头蠭抱花须落，池面鱼吹柳絮行。",
            "禅伏诗魔归净域，酒冲愁阵出奇兵。",
            "两梁免被尘埃汚，拂拭朝簪待眼明。"
        ],
        "notes": "",
        "id": "7a0ef561aea48fc7dbd6aaa1a53a21d0"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "鹊",
        "preface": "",
        "paragraphs": [
            "偏承雨露润毛衣，黑白分明众所知。",
            "高处营巢亲凤阙，静时闲语上龙墀。",
            "化为金印新祥瑞，飞向银河旧路岐。",
            "莫怪天涯栖不稳，托身须是万年枝。"
        ],
        "notes": "",
        "id": "a125f40b17a76d3d3d1125d15edcce85"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "露",
        "preface": "",
        "paragraphs": [
            "鹤非千岁饮犹难，莺舌偷含岂自安。",
            "光湿最宜丛菊亚，荡摇无奈绿荷干。",
            "名因霈泽随天睠，分与浓霜保岁寒。",
            "五色呈祥须得处，戛云仙掌有金盘。"
        ],
        "notes": "",
        "id": "3ba24a335f3dc8250f0e9a019120f8b9"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "赠僧",
        "preface": "",
        "paragraphs": [
            "尽说归山避战尘，几人终肯别嚣氛。",
            "瓶添涧水盛将月，衲挂松枝惹得云。",
            "三接旧承前席遇，一灵今用戒香熏。",
            "相逢莫话金銮事，触拨伤心不愿闻。"
        ],
        "notes": "",
        "id": "b8754e12d0537771a55517b10adb2a52"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "感旧",
        "preface": "",
        "paragraphs": [
            "省趋弘阁待貂珰，指座深恩刻寸肠。",
            "秦苑已荒空逝水，楚天无[限]更斜阳。",
            "时昏却笑朱弦直，事过方闻锁骨香。",
            "入室故寮流落尽，路人惆怅见灵光。"
        ],
        "notes": "",
        "id": "1f79d67c52a1e18bfc95ae63bad33e94"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "八月六日作四首 一",
        "preface": "",
        "paragraphs": [
            "日离黄道十年昏，敏手重开造化门。",
            "火帝动炉销劒戟，风师吹雨洗乾坤。",
            "左牵犬马诚难测，右袒簪缨最负恩。",
            "丹笔不知谁定罪，莫留遗迹怨神孙。"
        ],
        "notes": "",
        "id": "167745a68efccea4e39d2529cad7695e"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "八月六日作四首 二",
        "preface": "",
        "paragraphs": [
            "金虎挻灾不复论，搆成狂猘犯车尘。",
            "御衣空惜侍中血，国玺几危皇后身。",
            "图霸未能知盗道，饰非唯欲害仁人。",
            "黄旗紫气今仍旧，免使老臣攀画轮。"
        ],
        "notes": "",
        "id": "7cbe506eda508f863ce8ad521bdb3a2a"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "八月六日作四首 三",
        "preface": "",
        "paragraphs": [
            "簪裾皆是汉公卿，尽作锋铓劒血醒。",
            "显负旧恩归乱主，难教新国用轻刑。",
            "穴中狡兔终须尽，井上婴儿岂自宁。",
            "底事亦疑惩未了，更应书罪在泉扃。"
        ],
        "notes": "",
        "id": "19aa1ab023be2a4d48ba8fdba3b4ee4f"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "八月六日作四首 四",
        "preface": "",
        "paragraphs": [
            "坐看包藏负国恩，无才不得预经纶。",
            "袁安坠睫寻忧汉，贾谊濡毫但过秦。",
            "威凤鬼应遮矢射，灵犀天与隔埃尘。",
            "隄防瓜李能终始，免媿于心负此身。"
        ],
        "notes": "",
        "id": "72c43e18c525e35197de219579dd89d8"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "驿步",
        "preface": "",
        "paragraphs": [
            "暂息征车病眼开，况穿松竹入楼台。",
            "江流灯影向东去，树递雨声从北来。",
            "物近刘舆招垢腻，风经庾亮汚尘埃。",
            "高情自古多惆怅，赖有南华养不材。"
        ],
        "notes": "",
        "id": "cb19be5d5510dc085b7dd1f2fadb5de0"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "访隐者遇沈醉书其门而归",
        "preface": "",
        "paragraphs": [
            "晓入江村觅钓翁，钓翁沈醉酒缸空。",
            "夜来风起闲花落，狼藉柴门鸟径中。"
        ],
        "notes": "",
        "id": "ddd6e2e9d3d737f0f55a3fade009708e"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "疎雨",
        "preface": "",
        "paragraphs": [
            "疎雨从东送疾雷，小庭凉气净莓苔。",
            "卷帘燕子穿人去，洗砚鱼儿触手来。",
            "但欲进贤求上赏，唯将拯溺作良媒。",
            "戎衣一挂清天下，傅野非无济世才。"
        ],
        "notes": "",
        "id": "cca1ae9088ed400b6366aa94c96405d6"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "南安寓止",
        "preface": "",
        "paragraphs": [
            "此地三年偶寄家，枳篱茅厂共桑麻。",
            "蝶矜翅暖徐窥草，蠭倚身轻凝看花。",
            "天近函关屯瑞气，水侵吴甸浸晴霞。",
            "岂知卜肆严夫子，潜指星机认海槎。"
        ],
        "notes": "",
        "id": "e29851e8cc51a9d985871d62ae504586"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "十月七日早起作时气疾初愈",
        "preface": "",
        "paragraphs": [
            "疾愈身轻觉数通，山无岚瘴海无风。",
            "阳精欲出阴精落，天地包含紫气中。"
        ],
        "notes": "",
        "id": "a2540ed4822e9def602757946f7287c1"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "有感",
        "preface": "",
        "paragraphs": [
            "坚辞羽葆与吹铙，飜向天涯困系匏。",
            "故老未曾忘炙背，何人终拟问苞茅。",
            "融风渐暖将回雁，滫水犹腥近斩蛟。",
            "万里关山如咫尺，女床唯待凤归巢。"
        ],
        "notes": "",
        "id": "64a5fe88456939e6ddc1a5d98ba50afb"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "观鬬鸡偶作",
        "preface": "",
        "paragraphs": [
            "何曾解报稻粱恩，金距花冠气遏云。",
            "白日枭鸣无意问，唯将芥羽害同群。"
        ],
        "notes": "",
        "id": "03b9197c4b5500b5edcbb187efa5038a"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "蜻蜓",
        "preface": "",
        "paragraphs": [
            "碧玉眼睛云母翅，轻于粉蝶瘦于蠭。",
            "坐来迎拂波光久，岂是殷勤为蓼丛。"
        ],
        "notes": "",
        "id": "bf6257c930b20d899f65e52f4d7aaa89"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "即目",
        "preface": "",
        "paragraphs": [
            "书墙暗记移花日，洗瓮先知酝酒期。",
            "须信闲人有忙事，早来冲雨觅渔师。"
        ],
        "notes": "",
        "id": "ea69115ef06d9994ffef70305f77db20"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "寄邻庄道侣",
        "preface": "",
        "paragraphs": [
            "闻说经旬不启关，药窗谁伴醉开颜。",
            "夜来雪压村前竹，賸见溪南几尺山。"
        ],
        "notes": "",
        "id": "5a63d6fff477bb271ac82c5b73c2dcd4"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "初赴期集",
        "preface": "",
        "paragraphs": [
            "轻寒著背雨凄凄，九陌无尘未有泥。",
            "还是平时旧滋味，慢垂鞭袖过街西。"
        ],
        "notes": "",
        "id": "787b444a83243d4a4b3239f62dcb9eed"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "惜花",
        "preface": "",
        "paragraphs": [
            "皱白离情高处切，腻香愁态静中深。",
            "眼随片片沿流去，恨满枝枝被雨淋。",
            "总得苔遮犹慰意，若教泥汚更伤心。",
            "临轩一醆悲春酒，明日池塘是绿阴。"
        ],
        "notes": "",
        "id": "32b282ebdec99a3c10ab91350f6689a6"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "半醉",
        "preface": "",
        "paragraphs": [
            "水向东流竟不回，红颜白发递相催。",
            "壮心暗逐高歌尽，往事空因半醉来。",
            "云护雁霜笼澹月，雨连莺晓落残梅。",
            "西楼怅望芳菲节，处处斜阳草似苔。"
        ],
        "notes": "",
        "id": "7b36c58623c2b071fbe8491aac2e88e4"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "春尽",
        "preface": "",
        "paragraphs": [
            "惜春连日醉昏昏，醒后衣裳见酒痕。",
            "细水浮花归别涧，断云含雨入孤村。",
            "人闲易有芳时恨，地胜难招自古魂。",
            "慙媿流莺相厚意，清晨犹为到西园。"
        ],
        "notes": "",
        "id": "480853dd203cec4dbb755911f692d585"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "睡起",
        "preface": "",
        "paragraphs": [
            "睡起墙阴下药阑，瓦松花白闭柴关。",
            "断年不出僧嫌癖，逐日无机鹤伴闲。",
            "尘土莫寻行止处，烟波长在梦魂间。",
            "终撑舴艋称渔叟，赊买湖心一崦山。"
        ],
        "notes": "",
        "id": "06557d289dd512409a04a68ed02845b8"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "寄友人",
        "preface": "",
        "paragraphs": [
            "伤时惜别心交加，搘颐一向千咨嗟。",
            "旷野风吹寒食月，广庭烟著黄昏花。",
            "长拟醺酣遗世事，若为局促问生涯。",
            "夫君亦是多情者，几处将愁𣨼酒家。"
        ],
        "notes": "",
        "id": "41871443f04bc025e1236300ff9bb3a0"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "见别离者因赠之",
        "preface": "",
        "paragraphs": [
            "征人草草尽戎装，征马萧萧立路傍。",
            "尊酒阑珊将远别，秋山迤逦更斜阳。",
            "白髭兄弟中年后，瘴海程途万里长。",
            "曾向天涯怀此恨，见君呜咽更凄凉。"
        ],
        "notes": "",
        "id": "b8789321af146bab0be390cdeb7413ed"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "伤乱",
        "preface": "",
        "paragraphs": [
            "岸上花根总倒垂，水中花影几千枝。",
            "一枝一影寒山里，野水野花清露时。",
            "故国几年犹战鬬，异乡终日见旌旗。",
            "交亲流落身羸病，谁在谁亡两不知。"
        ],
        "notes": "",
        "id": "cd357249b3a7c144947a1a1f1c0155ea"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "南亭",
        "preface": "",
        "paragraphs": [
            "每日在南亭，南亭似僧院。",
            "人语静先闻，鸟啼深不见。",
            "松瘦石棱棱，山光溪淀淀。",
            "堑蔓坠长茸，岛花垂小蒨。",
            "行簪隐士冠，卧读先贤传。",
            "更有兴来时，取琴弹一徧。"
        ],
        "notes": "",
        "id": "1ac64ed23680f7a12d09525a6f712a63"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "太平谷中玩水上花",
        "preface": "",
        "paragraphs": [
            "山头水从云外落，水面花自山中来。",
            "一溪红点我独惜，几树蜜房谁见开。",
            "应有妖魂随暮雨，岂无香迹在苍苔。",
            "凝眸不觉斜阳尽，忘逐樵人蹑石回。"
        ],
        "notes": "",
        "id": "88d413b0d8f522a1a9e8650743edc6fd"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "雨",
        "preface": "",
        "paragraphs": [
            "坐来簌簌山风急，山雨随风暗原隰。",
            "树带繁声出竹闻，溪将大点穿篱入。",
            "饷妇寥翘布领寒，牧童拥肿蓑衣湿。",
            "此时高味共谁论，拥鼻吟诗空伫立。"
        ],
        "notes": "",
        "id": "0be845f709f9d0effcbbcabccf257afc"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "幽独",
        "preface": "",
        "paragraphs": [
            "幽独起侵晨，山莺啼更早。",
            "门巷掩萧条，落花满芳草。",
            "烟和魂共远，春与人同老。",
            "默默又依依，凄然此怀抱。"
        ],
        "notes": "",
        "id": "bc16934bc838f1d99a5902091c585e42"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "江行",
        "preface": "",
        "paragraphs": [
            "浪蹙青山江北岸，云含黑雨日西边。",
            "舟人偶语忧风色，行客无聊罢昼眠。",
            "争似槐花九衢里，马蹄安稳慢垂鞭。"
        ],
        "notes": "",
        "id": "4210efb77ef48b0eb4712ac764846218"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "汉江行次",
        "preface": "",
        "paragraphs": [
            "村寺虽深已暗知，幡竿残日迥依依。",
            "沙头有庙青林合，驿步无人白鸟飞。",
            "牧笛自由随草远，渔歌得意扣舷归。",
            "竹园相接春波暖，痛忆家乡旧钓矶。"
        ],
        "notes": "",
        "id": "0feb88918a2e36db79e392a5802444c4"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "偶题",
        "preface": "",
        "paragraphs": [
            "俟时轻进固相妨，实行丹心仗彼苍。",
            "萧艾转肥兰蕙瘦，可能天亦妬馨香。"
        ],
        "notes": "",
        "id": "d561539d8d8f876b6c708fbaa794aa83"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "湖南绝少含桃偶有人以新摘者见惠感事伤怀因成四韵",
        "preface": "",
        "paragraphs": [
            "时节虽同气候殊，不知堪荐寝园无。",
            "合充凤食留三岛，谁许莺偷过五湖。",
            "苦笋恐难同象匕，酪浆无复莹𧏖珠。",
            "金銮岁岁长宣赐，忍泪看天忆帝都。"
        ],
        "notes": "",
        "id": "63937d293425f5663d3b12ee82eacc86"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "隰州新驿",
        "preface": "",
        "paragraphs": [
            "盛德已图形，胡为忽搆兵。",
            "燎原虽自及，诛乱不无名。",
            "掷鼠须防误，连鸡莫惮惊。",
            "本期将系虏，末策但婴城。",
            "肘腋人情变，朝廷物论生。",
            "果闻荒谷缢，旋覩藁街烹。",
            "帝怒今方息，时危喜暂清。",
            "始终俱以此，天意甚分明。"
        ],
        "notes": "",
        "id": "3153b29c169955c797c76194ec571418"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "乱后春日途经野塘",
        "preface": "",
        "paragraphs": [
            "世乱他乡见落梅，野塘晴暖独裴回。",
            "船冲水鸟飞还住，袖拂杨花去却来。",
            "季重旧游多丧逝，子山新赋极悲哀。",
            "眼看朝市成陵谷，始信昆明是劫灰。"
        ],
        "notes": "",
        "id": "f015494b29c6aa8875d3d904d44d0813"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "赠易卜崔江处士",
        "preface": "",
        "paragraphs": [
            "白首穷经通秘义，青山养老度危时。",
            "门传组绶身能退，家学渔樵迹更奇。",
            "四海尽闻龟策妙，九霄堪叹鹤书迟。",
            "壶中日月将何用，借与闲人试一窥。"
        ],
        "notes": "",
        "id": "a741aeb72836b43b002870bb2fbad9f5"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "过临淮故里",
        "preface": "",
        "paragraphs": [
            "交游昔岁已凋零，第宅今来亦变更。",
            "旧庙荒凉时飨绝，诸孙饥冻一官成。",
            "五湖竟负他年志，百战空垂异代名。",
            "荣盛几何流落久，遣人襟抱薄浮生。"
        ],
        "notes": "",
        "id": "5ab694249d25c254f9e85fccd2d12478"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "赠湖南李思齐处士",
        "preface": "",
        "paragraphs": [
            "两板船头浊酒壶，七丝琴畔白髭须。",
            "三春日日黄梅雨，孤客年年青草湖。",
            "燕侠冰霜难狎近，楚狂锋刃触凡愚。",
            "知余绝粒窥仙事，许到名山看药𬬻。"
        ],
        "notes": "",
        "id": "138d2fd10825ac60bffe44c53d4ee97e"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "乱后却至近甸有感",
        "preface": "",
        "paragraphs": [
            "狂童容易犯金门，比屋齐人作旅魂。",
            "夜户不扃生茂草，春渠自溢浸荒园。",
            "关中忽见屯边卒，塞外飜闻有汉村。",
            "堪恨无情清渭水，渺茫依旧绕秦原。"
        ],
        "notes": "",
        "id": "01a4c266c97bfbd8f88282de4953d893"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "同年前虞部李郎中自长沙赴行在余以紫石砚赠之赋诗代书",
        "preface": "",
        "paragraphs": [
            "斧柯新样胜珠玑，堪赞星郎染翰时。",
            "不向东垣修直疏，即须西掖草妍词。",
            "紫光称近丹青笔，声韵宜裁锦绣诗。",
            "蓬岛侍臣今放逐，羡君回去逼龙墀。"
        ],
        "notes": "",
        "id": "b2cb1ad0373e12fc7e3edcd6c759e74c"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "甲子岁夏五月自长沙抵醴陵贵就深僻以便疎慵由道林之南步步胜绝去绿口分东入南小江山水益秀村篱之次忽见紫薇花因思玉堂及西掖厅前皆植是花遂赋诗四韵聊寄知心",
        "preface": "",
        "paragraphs": [
            "职在内庭宫阙下，厅前皆种紫薇花。",
            "眼明忽傍渔家见，魂断方惊魏阙赊。",
            "浅色晕成宫里锦，浓香染著洞中霞。",
            "此行若遇支机石，又被君平验海槎。"
        ],
        "notes": "",
        "id": "08c840c589448c3de3e1612f3e547a47"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "和王舍人抚州饮席赠韦司空",
        "preface": "",
        "paragraphs": [
            "楼台掩映入春寒，丝竹铮𫓩向夜阑。",
            "席上弟兄皆杞梓，花前宾客尽鸳鸾。",
            "孙弘莫惜频开合，韩信终期别筑坛。",
            "削玉风姿官水土，黑头公自古来难。"
        ],
        "notes": "",
        "id": "3fb5d3b353c7cc8f713ba702fb92a291"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "避地寒食",
        "preface": "",
        "paragraphs": [
            "避地淹留已自悲，况逢寒食欲沾衣。",
            "浓春孤馆人愁坐，斜日空园花乱飞。",
            "路远渐忧知己少，时危又与赏心违。",
            "一名所系无穷事，争敢当年便息机。"
        ],
        "notes": "",
        "id": "d0da1d33a2563c0d5db15c8940a8aa8d"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "山驿",
        "preface": "",
        "paragraphs": [
            "参差西北数行雁，寥落东方几片云。",
            "叠石小松张水部，暗山寒雨李将军。",
            "秋花粉黛宜无味，独鸟笙簧称静闻。",
            "潇洒襟怀遗世虑，驿楼红叶自纷纷。"
        ],
        "notes": "",
        "id": "5c7f21aea1ed8f942a0509afea8dcecc"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "早发蓝关",
        "preface": "",
        "paragraphs": [
            "关门愁立候鸡鸣，搜景驰魂入杳冥。",
            "云外日随千里雁，山根霜共一潭星。",
            "路盘暂见樵人火，栈转时闻驿使铃。",
            "自问辛勤缘底事，半年驱马傍长亭。"
        ],
        "notes": "",
        "id": "447a841a4aa8158d40a561661be22e27"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "深村",
        "preface": "",
        "paragraphs": [
            "甘向深村固不材，犹胜摧折傍尘埃。",
            "清宵玩月唯红叶，永日关门但绿苔。",
            "幽院菊荒同寂寞，野桥僧去独裴回。",
            "隔篱农叟遥相贺，□□□□膏雨来。"
        ],
        "notes": "",
        "id": "d09853bebd4817414f48e124b92531c4"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "重游曲江",
        "preface": "",
        "paragraphs": [
            "追寻前事立江汀，渔者应闻太息声。",
            "避客野鸥如有感，损花微雪似无情。",
            "疎林自觉长堤在，春水空连古岸平。",
            "惆怅引人还到夜，鞭鞘风冷柳烟轻。"
        ],
        "notes": "",
        "id": "d7c296d17f8b7ff9cb83c44e9274bba6"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "三月",
        "preface": "",
        "paragraphs": [
            "辛夷才谢小桃发，蹋青过后寒食前。",
            "四时最好是三月，一去不回唯少年。",
            "吴国地遥江接海，汉陵魂断草连天。",
            "新愁旧恨真无奈，须就邻家瓮底眠。"
        ],
        "notes": "",
        "id": "de46c60a9d9be68e5962c87e144badad"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "秋村",
        "preface": "",
        "paragraphs": [
            "稻垄蓼红沟水清，荻园叶白秋日明。",
            "空坡路细见骑过，远田人静闻水行。",
            "柴门狼藉牛羊气，竹坞幽深鸡犬声。",
            "绝粒看经香一炷，心知无事即长生。"
        ],
        "notes": "",
        "id": "51c753fbc0237c9af070e87858c393bd"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "残花",
        "preface": "",
        "paragraphs": [
            "余霞残雪几多在，蔫香冶态犹无穷。",
            "黄昏月下惆怅白，清明雨后寥𤞚红。",
            "树底草齐千片净，墙头风急数枝空。",
            "西园此日伤心处，一曲高歌水向东。"
        ],
        "notes": "",
        "id": "d681200ffc468565c7b6312c51fa66c8"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "夜船",
        "preface": "",
        "paragraphs": [
            "野云低迷烟苍苍，平波挥目如凝霜。",
            "月明船上帘幕卷，露重岸头花木香。",
            "村远夜深无火烛，江寒坐久换衣裳。",
            "诚知不觉天将曙，几簇青山雁一行。"
        ],
        "notes": "",
        "id": "6365c741a2c48f8a4f49c881d70d8295"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "伤春",
        "preface": "",
        "paragraphs": [
            "三月光景不忍看，五陵春色何摧残。",
            "穷途得志反惆怅，饮席话旧多阑珊。",
            "中酒向阳成美睡，惜花冲雨觉伤寒。",
            "野棠飞尽蒲根暖，寂寞南溪倚钓竿。"
        ],
        "notes": "",
        "id": "dfdf6433722222aaa46aba70f4fc477b"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "归紫阁下",
        "preface": "",
        "paragraphs": [
            "一笈携归紫阁峰，马蹄闲慢水溶溶。",
            "黄昏后见山田火，胧{月悤}时闻县郭钟。",
            "瘦竹迸生僧坐石，野藤缠杀鹤翘松。",
            "钓矶自别经秋雨，长得莓苔更几重。"
        ],
        "notes": "",
        "id": "6fda6ffbd512de8bd56709126b965d4f"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "夜坐",
        "preface": "",
        "paragraphs": [
            "天似空江星似波，时时珠露滴圆荷。",
            "平生踪迹慕真隐，此夕襟怀深自多。",
            "格是厌厌饶酒病，终须的的学渔歌。",
            "无名无位堪休去，犹拟朝衣换钓蓑。"
        ],
        "notes": "",
        "id": "ba53ac0694a33a25bae4f88ecb293b8b"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "午寝梦江外兄弟",
        "preface": "",
        "paragraphs": [
            "长夏居闲门不开，绕门青草绝尘埃。",
            "空庭日午独眠觉，旅梦天涯相见回。",
            "鬓向此时应有雪，心从别处即成灰。",
            "如何水陆三千里，几月书邮始一来。"
        ],
        "notes": "",
        "id": "11b16cebd871b14b1242740185c4a4db"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "曲江夜思",
        "preface": "",
        "paragraphs": [
            "鼓声将绝月斜痕，园外闲坊半掩门。",
            "池里红莲凝白露，苑中青草伴黄昏。",
            "林塘阒寂偏宜夜，烟火稀疎便似村。",
            "大抵世间幽独景，最关诗思与离魂。"
        ],
        "notes": "",
        "id": "53af8c70426b83789e27eb08e51ad76d"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "过汉口",
        "preface": "",
        "paragraphs": [
            "浊世清名一概休，古今飜覆賸堪愁。",
            "年年春浪来巫峡，日日残阳过沔州。",
            "居杂商徒偏富庶，地多词客自风流。",
            "联翩半世腾腾过，不在渔船即酒楼。"
        ],
        "notes": "",
        "id": "49260110549b8b9ca3481bf4b3fe9083"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "惜春",
        "preface": "",
        "paragraphs": [
            "愿言未偶非高卧，多病无憀选胜游。",
            "一夜雨声三月尽，万般人事五更头。",
            "年逾弱冠即为老，节过清明却似秋。",
            "应是西园花已落，满溪红片向东流。"
        ],
        "notes": "",
        "id": "e1b9b9ac17a2e892f0c106878e20e0ee"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "及第过堂日作",
        "preface": "",
        "paragraphs": [
            "早随真侣集蓬瀛，阊阖门开尚见星。",
            "龙尾楼台迎晓日，鼇头宫殿入青冥。",
            "暗惊凡骨升仙籍，忽讶麻衣谒相庭。",
            "百辟敛容开路看，片时辉赫胜图形。"
        ],
        "notes": "",
        "id": "60d499e8087e078566e51a2efdd1989b"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "夏课成感怀",
        "preface": "",
        "paragraphs": [
            "别离终日心忉忉，五湖烟波归梦劳。",
            "凄凉身事夏课毕，濩落生涯秋风高。",
            "居世无媒多困踬，昔贤因此亦号咷。",
            "谁怜愁苦多衰改，未到潘年有二毛。"
        ],
        "notes": "",
        "id": "6d757d5408c781ce4538edee19ad9bad"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "离家第二日却寄诸兄弟",
        "preface": "",
        "paragraphs": [
            "睡起褰帘日出时，今辰初恨间容辉。",
            "千行泪激傍人感，一点心随健步归。",
            "却望山川空黯黯，回看僮仆亦依依。",
            "定知兄弟高楼上，遥指征途羡鸟飞。"
        ],
        "notes": "",
        "id": "232ed00404de040541354d3638b041c7"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "游江南水陆院",
        "preface": "",
        "paragraphs": [
            "早于喧杂是深雠，犹恐行藏坠俗流。",
            "高寺嬾为携酒去，名山长恨送人游。",
            "关河见月空垂泪，风雨看花欲白头。",
            "除却祖师心法外，浮生何处不堪愁。"
        ],
        "notes": "",
        "id": "0974d3d9546f419ee5ba23f8fbaefc19"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "江南送别",
        "preface": "",
        "paragraphs": [
            "江南行止忽相逢，江馆棠棃叶正红。",
            "一笑共嗟成往事，半酣相顾似衰翁。",
            "关山月皎清风起，送别人归野渡空。",
            "大抵多情应易老，不堪岐路数西东。"
        ],
        "notes": "",
        "id": "b04432d6d17a109a86f308968512a890"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "格卑",
        "preface": "",
        "paragraphs": [
            "格卑尝恨足牵仍，欲学忘情似不能。",
            "入意云山输画匠，动人风月羡琴僧。",
            "南朝峻洁推弘景，东晋清狂数季鹰。",
            "惆怅后尘流落尽，自抛怀抱醉懵腾。"
        ],
        "notes": "",
        "id": "ff637070ae06fc995d85785bd892af54"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "冬日",
        "preface": "",
        "paragraphs": [
            "萧条古木衔斜日，戚沥晴寒滞早梅。",
            "愁处雪烟连野起，静时风竹过墙来。",
            "故人每忆心先见，新酒偷尝手自开。",
            "景状入诗兼入画，言情不尽恨无才。"
        ],
        "notes": "",
        "id": "cc3bb479da962855d305611b1d6b3728"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "再止庙居",
        "preface": "",
        "paragraphs": [
            "去值秋风来值春，前时今日共销魂。",
            "颓坦古柏疑山关，高柳鸣鸦似水村。",
            "菜甲未齐初出叶，树阴方合掩重门。",
            "幽深冻馁皆推分，静者还应为讨论。"
        ],
        "notes": "",
        "id": "6ae5035f8d22c3693248e01f6c954414"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "老将",
        "preface": "",
        "paragraphs": [
            "折枪黄马倦尘埃，掩耳凶徒怕疾雷。",
            "雪密酒酣偷号去，月明衣冷斫营回。",
            "行驱貔虎披金甲，立听笙歌掷玉杯。",
            "坐久不须轻矍铄，至今双擘硬弓开。"
        ],
        "notes": "",
        "id": "0fd442a16873679374e9e6c6665a692a"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "边上看猎赠元戎",
        "preface": "",
        "paragraphs": [
            "绣帘临晓觉新霜，便遣移厨较猎场。",
            "燕卒铁衣围汉相，鲁儒戎服从梁王。",
            "搜山闪闪旗头远，出树斑斑豹尾长。",
            "赞获一声连朔漠，贺杯环骑舞优倡。",
            "军回野静秋天白，角怨城遥晚照黄。",
            "红袖拥门持烛炬，解劳今夜宴华堂。"
        ],
        "notes": "",
        "id": "b87c32343ee978617210be2a34c73f0f"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "余自刑部员外郎为权所挤值盘石出镇藩屏朝选宾佐以余充职掌记郁郁不乐因成长句寄所知",
        "preface": "",
        "paragraphs": [
            "正叨清级忽从戎，况与燕台事不同。",
            "开口谩劳矜道在，抚膺唯合哭途穷。",
            "操心未省趋浮俗，点额尤慙自至公。"
        ],
        "notes": "",
        "id": "1d8fbeae9ee09e73aa7be7b322f1ab8f"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "北齐二首 一",
        "preface": "",
        "paragraphs": [
            "任道骄奢必败亡，且将繁盛悦嫔嫱。",
            "几千籢镜成楼柱，六十间云号殿廊。",
            "后主猎回初按乐，胡姬酒醒更新妆。",
            "绮罗堆里春风畔，年少多情一帝王。"
        ],
        "notes": "",
        "id": "ded1270424124ae1b72ba29fa4f02531"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "北齐二首 二",
        "preface": "",
        "paragraphs": [
            "神器传时异至公，败亡安可怨悤悤。",
            "犯寒猎士朝频戮，告急军书夜不通。",
            "幷部义旗遮日暗，邺城飞燄照天红。",
            "周朝将相还无体，宁死何须入铁笼。"
        ],
        "notes": "",
        "id": "847e79d79436de9a33001cf2f8f264b7"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "寄京城亲友二首 一",
        "preface": "",
        "paragraphs": [
            "苦吟看坠叶，寥落共天涯。",
            "壮岁空为客，初寒更忆家。",
            "雨墙经月藓，山菊向阳花。",
            "因味碧云句，伤哉后会赊。"
        ],
        "notes": "",
        "id": "ea3afadc1d4ffce408556ed49c80f40c"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "寄京城亲友二首 二",
        "preface": "",
        "paragraphs": [
            "相思凡几日，日欲咏离衿。",
            "直得吟成病，终难状此心。",
            "解衣悲缓带，搔首闷遗簪。",
            "西岭斜阳外，潜疑是故林。"
        ],
        "notes": "",
        "id": "b2ccd1a00b36ab7735ba09469c8d0fca"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "野寺",
        "preface": "",
        "paragraphs": [
            "野寺看红叶，县城闻捣衣。",
            "自怜痴病苦，犹共赏心违。",
            "高阁正临夜，前山应落晖。",
            "离情在烟鸟，遥入故关飞。"
        ],
        "notes": "",
        "id": "309900fdd3ec1dfd808e2e6933383d07"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "吴郡怀古",
        "preface": "",
        "paragraphs": [
            "主暗臣忠枉就刑，遂教强国醉中倾。",
            "人亡建业空城在，花落西江春水平。",
            "万古壮夫犹抱恨，至今词客尽伤情。",
            "徒劳铁锁长千尺，不觉楼船下晋兵。"
        ],
        "notes": "",
        "id": "108f9d77b0dcd3fc15c7ab5b0e075840"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "守愚",
        "preface": "",
        "paragraphs": [
            "深院寥寥竹荫廊，披衣欹枕过年芳。",
            "守愚不觉世途险，无事始知春日长。",
            "一亩落花围隙地，半竿浓日界空墙。",
            "今来自责趋时嬾，飜恨松轩书满床。"
        ],
        "notes": "",
        "id": "5b4b42ad0a6bc6cfaa58baa88fef1f63"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "村居",
        "preface": "",
        "paragraphs": [
            "二月三月雨晴初，舍南舍北唯平芜。",
            "前懽入望盈千恨，胜景牵心非一途。",
            "日照神堂闻啄木，风含社树叫提壶。",
            "行看旦夕棃霜发，犹有山寒伤酒垆。"
        ],
        "notes": "",
        "id": "2aa83fa2b9db0c2bf3ee3c6fcd0e2d80"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "离家",
        "preface": "",
        "paragraphs": [
            "八月初长夜，千山第一程。",
            "款颜唯有梦，怨泣却无声。",
            "祖席诸宾散，空郊匹马行。",
            "自怜非达识，局促为浮名。"
        ],
        "notes": "",
        "id": "1b5a2d655365268a5f561d63b63de015"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "秋雨内宴",
        "preface": "",
        "paragraphs": [
            "一带清风入画堂，撼真珠箔碎玎珰。",
            "更看槛外霏霏雨，似劝须教醉玉觞。"
        ],
        "notes": "",
        "id": "a96e5d875b306a774cf8a3a5037f4cf7"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "寒食日沙县雨中看蔷薇",
        "preface": "",
        "paragraphs": [
            "何处遇蔷薇，殊乡冷节时。",
            "雨声笼锦帐，风势偃罗帏。",
            "通体全无力，酡颜不自持。",
            "绿疎微露刺，红密欲藏枝。",
            "惬意凭阑久，贪吟放醆迟。",
            "旁人应见讶，自醉自题诗。"
        ],
        "notes": "",
        "id": "da4c124dce894ba16c48e3f57e518f7a"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "地炉",
        "preface": "",
        "paragraphs": [
            "两星残火地炉畔，梦断背灯重拥衾。",
            "侧听空堂闻静响，似敲疎磬褭清音。",
            "风灯有影随笼转，腊雪无声逐夜深。",
            "禅客钓翁徒自好，那知此际湛然心。"
        ],
        "notes": "",
        "id": "b9661e0fadb0f9fbd230e49aa6f8d4bc"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "隰州新驿赠刺史",
        "preface": "",
        "paragraphs": [
            "贤侯新换古长亭，先定心机指顾成。",
            "高义尽招秦逐客，旷怀偏接鲁诸生。",
            "萍蓬到此销离恨，燕雀飞来带喜声。",
            "却笑昔贤交易极，一开东合便垂名。"
        ],
        "notes": "",
        "id": "518cd03546268b11daec8da7a075ed15"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "草书屏风",
        "preface": "",
        "paragraphs": [
            "何处一屏风，分明怀素踪。",
            "虽多尘色染，犹见墨痕浓。",
            "怪石奔秋涧，寒藤挂古松。",
            "若教临水畔，字字恐成龙。"
        ],
        "notes": "",
        "id": "e61af796d2f77ec5441e8c2e7ae16983"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "永明禅师房",
        "preface": "",
        "paragraphs": [
            "景色方妍媚，寻真出近郊。",
            "宝香炉上𦶟，金磬佛前敲。",
            "蔓草棱山径，晴云拂树梢。",
            "支公禅寂处，时有鹤来巢。"
        ],
        "notes": "",
        "id": "a44d3be5b122c9adff0a6e149f9c2068"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "登楼有题",
        "preface": "",
        "paragraphs": [
            "暑气檐前过，蝉声树杪交。",
            "待潮生浦口，看雨过山坳。",
            "才见兰舟动，仍闻桂檝敲。",
            "窣云朱槛好，终覩凤来巢。"
        ],
        "notes": "",
        "id": "fffab6d5dcb0b31789b5074faf9d02c9"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "朝退书怀",
        "preface": "",
        "paragraphs": [
            "鹤帔星冠羽客装，寝楼西畔坐书堂。",
            "山禽养久知人唤，窗竹芟多漏月光。",
            "粉壁不题新拙恶，小屏唯录古篇章。",
            "孜孜莫患劳心力，富国安民理道长。"
        ],
        "notes": "",
        "id": "51c9fdebcf8ed429f79bb149402d7b7b"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "元夜即席",
        "preface": "",
        "paragraphs": [
            "元宵清景亚元正，丝雨霏霏向晚倾。",
            "桂兔韬光云叶重，烛龙衔耀月轮明。",
            "烟空但仰如膏润，绮席都忘滴砌声。",
            "更待今宵开霁后，九衢车马未妨行。"
        ],
        "notes": "",
        "id": "268e8d5e802013d6a005ce23359816a0"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "大庆堂赐宴元珰而有诗呈吴越王",
        "preface": "",
        "paragraphs": [
            "非为亲贤展绮筵，恒常宁敢恣游盘。",
            "绿搓杨柳緜初輭，红晕樱桃粉未干。",
            "谷鸟乍啼声似涩，甘霖方霁景犹寒。",
            "笙歌风紧人酣醉，却绕珍丛烂熳看。"
        ],
        "notes": "",
        "id": "123a0d32d2635c1d91d6df31ad34927f"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "又和大庆堂赐宴元珰而有诗呈吴越王",
        "preface": "",
        "paragraphs": [
            "樱桃花下会亲贤，风远铜乌转露盘。",
            "蝶下粉墙梅乍坼，蚁浮金斝酒难干。",
            "云和缓奏泉声咽，珠箔低垂水影寒。",
            "狂简斐然吟咏足，却邀群彦重吟看。"
        ],
        "notes": "",
        "id": "0d011a45711d247f0b764a58e9106526"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "再和大庆堂赐宴元珰而有诗呈吴越王",
        "preface": "",
        "paragraphs": [
            "我有嘉宾宴乍欢，画帘纹细凤双盘。",
            "影笼沼沚修篁密，声透笙歌羯鼓干。",
            "散后便依书箧寐，渴来潜想玉壶寒。",
            "樱桃零落红桃媚，更俟旬余共醉看。"
        ],
        "notes": "",
        "id": "5ae1b31af280550a77561da46ef483a2"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "重和大庆堂赐宴元珰而有诗呈吴越王",
        "preface": "",
        "paragraphs": [
            "冷宴殷勤展小园，舞鞇柔輭彩虬盘。",
            "𥮾花尽日疑头重，病酒经宵觉口干。",
            "嘉树倚楼青琐暗，晚云藏雨碧山寒。",
            "文章天子文章别，八米卢郎未可看。"
        ],
        "notes": "",
        "id": "b1a62431c9bf846be3c7405a80720c0c"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "余作探使以缭绫手帛子寄贺因而有诗",
        "preface": "",
        "paragraphs": [
            "解寄缭绫小字封，探花筵上映春丛。",
            "黛眉印在微微绿，檀口消来薄薄红。",
            "缏处直应心共紧，砑时兼恐汗先融。",
            "帝台春尽还东去，却系帬腰伴雪胷。"
        ],
        "notes": "",
        "id": "58fa16ad6aad60b9afb0283d07812b37"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "别锦儿",
        "preface": "",
        "paragraphs": [
            "一尺红绡一首诗，赠君相别两相思。",
            "画眉今日空留语，解佩他年更可期。",
            "临去莫论交颈意，清歌休著断肠词。",
            "出门何事休惆怅，曾梦良人折桂枝。"
        ],
        "notes": "",
        "id": "bcd3bf3487bb7dd59adfe96e4c5bce07"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "闲步",
        "preface": "",
        "paragraphs": [
            "庄南纵步游荒野，独鸟寒烟轻惹惹。",
            "傍山疎雨湿秋花，僻路浅泉浮败果。",
            "樵人相见指惊麏，牧童四散收嘶马。",
            "一壶倾尽未能归，黄昏更望诸峰火。"
        ],
        "notes": "",
        "id": "f95c977aaf1acd5f85319573886ceb1d"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "干宁三年丙辰在奉天重围作",
        "preface": "",
        "paragraphs": [
            "仗劒夜巡城，衣襟满霜霰。",
            "贼火徧郊坰，飞燄侵星汉。",
            "积雪似空江，长林如断岸。",
            "独凭女墙头，思家起长叹。"
        ],
        "notes": "",
        "id": "4485c7139cf3223c8fe756a110cbd6ff"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "雨中",
        "preface": "",
        "paragraphs": [
            "青桐承雨声，声声何重叠。",
            "疎滴下高枝，次打敧低叶。",
            "鸟湿更梳翎，人愁方拄颊。",
            "独自上西楼，风襟寒帖帖。"
        ],
        "notes": "",
        "id": "941985c57334b969f01280c19ece2593"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "与僧",
        "preface": "",
        "paragraphs": [
            "江海扁舟客，云山一衲僧。",
            "相逢两无语，若个是南能。"
        ],
        "notes": "",
        "id": "7399b87a4052ebc12c1c26e7f18197bb"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "晚岸",
        "preface": "",
        "paragraphs": [
            "揭起青𦪪上岸头，野花和雨冷修修。",
            "春江一夜无波浪，校得行人分外愁。"
        ],
        "notes": "",
        "id": "8b5f2a0e88085122aa6de586f5d6439d"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "仙山",
        "preface": "",
        "paragraphs": [
            "一炷心香洞府开，偃松皱涩半莓苔。",
            "水清无底山如削，始有仙人骑鹤来。"
        ],
        "notes": "",
        "id": "890916735764fd37d62c8d1f32b11877"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "过茂陵",
        "preface": "",
        "paragraphs": [
            "不悲霜露但伤春，孝理何因感兆民。",
            "景帝龙髯消息断，异香空见李夫人。"
        ],
        "notes": "",
        "id": "67c2ddec02e5914fc2045eef5de3e3b5"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "曲江秋日",
        "preface": "",
        "paragraphs": [
            "斜烟缕缕鹭鸶栖，藕叶枯香折野泥。",
            "有个高僧入图画，把经吟立水塘西。"
        ],
        "notes": "",
        "id": "4ba27d8548e8137dd931939765073d6a"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "流年",
        "preface": "",
        "paragraphs": [
            "三月伤心仍晦日，一春多病更阴天。",
            "雄豪亦有流年恨，况是离魂易黯然。"
        ],
        "notes": "",
        "id": "ac7f0f82b8bfaa7d03b3e4f9be833649"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "商山道中",
        "preface": "",
        "paragraphs": [
            "云横峭壁水平铺，渡口人家日欲晡。",
            "却忆往年看粉本，始知名画有工夫。"
        ],
        "notes": "",
        "id": "e1a4acd5bf98eaef04b9da4d8bccfe58"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "招隐",
        "preface": "",
        "paragraphs": [
            "立意忘机机已生，可能朝市污高情。",
            "时人未会严陵志，不钓鲈鱼只钓名。"
        ],
        "notes": "",
        "id": "da184f8b49afe383335bcff662aa1afc"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "雨村",
        "preface": "",
        "paragraphs": [
            "雁行斜拂雨村楼，帘下三重幕一钩。",
            "倚柱不知身半湿，黄昏独自未回头。"
        ],
        "notes": "",
        "id": "ee43e736bf16041072db80f97fde8a61"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "使风",
        "preface": "",
        "paragraphs": [
            "茶烟睡觉心无事，一卷黄庭在手中。",
            "敧枕卷帘江万里，舟人不语满帆风。"
        ],
        "notes": "",
        "id": "38fe3f1bf127602d3aa50237eb21c1be"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "阻风",
        "preface": "",
        "paragraphs": [
            "平生情趣羡渔师，此日烟江惬所思。",
            "肥鳜香秔小艛艓，断肠滋味阻风时。"
        ],
        "notes": "",
        "id": "87e680635014fdc18bc8a8ea56b4654e"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "幷州",
        "preface": "",
        "paragraphs": [
            "戍旗青草接榆关，雨里幷州四月寒。",
            "谁会凭阑潜忍泪，不胜天际似江干。"
        ],
        "notes": "",
        "id": "27a4724125ea8da0ec6bcdd12b4d6229"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "夏夜",
        "preface": "",
        "paragraphs": [
            "猛风飘电黑云生，霎霎高林簇雨声。",
            "夜久雨休风又定，断云流月却斜明。"
        ],
        "notes": "",
        "id": "62601a2485a8e84daf07e8a4dacb447a"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "阑干",
        "preface": "",
        "paragraphs": [
            "埽花虽恨夜来雨，把酒却怜晴后寒。",
            "吴质谩言愁得病，当时犹不凭阑干。"
        ],
        "notes": "",
        "id": "fe671c49267902ace9cfa0e829d8057c"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "以庭前海棠棃花一枝寄李十九员外",
        "preface": "",
        "paragraphs": [
            "二月春风澹荡时，旅人虚对海棠棃。",
            "不如寄与星郎去，想得朝回正画眉。"
        ],
        "notes": "",
        "id": "de13b7967cacb7ec137e808bb6780d4a"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "驿楼",
        "preface": "",
        "paragraphs": [
            "流云溶溶水悠悠，故乡千里空回头。",
            "三更犹凭阑干月，泪满关山孤驿楼。"
        ],
        "notes": "",
        "id": "9f9d97fad52fa76e2c8b6d781025ba8c"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "频访卢秀才",
        "preface": "",
        "paragraphs": [
            "药诀棋经思致论，柳腰莲脸本忘情。",
            "频频强入风流坐，酒肆应疑阮步兵。"
        ],
        "notes": "",
        "id": "bec77128d4e74d0b8262e36fa0cf3479"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "荅友人见寄酒",
        "preface": "",
        "paragraphs": [
            "虽可忘忧矣，其如作病何。",
            "淋漓满襟袖，更发楚狂歌。"
        ],
        "notes": "",
        "id": "09ae97064fca00f12b12e418b6ba7b04"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "野钓",
        "preface": "",
        "paragraphs": [
            "细雨桃花水，轻鸥逆浪飞。",
            "风头阻归櫂，坐睡倚蓑衣。"
        ],
        "notes": "",
        "id": "0ad78a4e76d2b41a816329ac4974304e"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "曲江晚思",
        "preface": "",
        "paragraphs": [
            "云物阴寂历，竹木寒青苍。",
            "水冷鹭鸶立，烟月愁昏黄。"
        ],
        "notes": "",
        "id": "bbbf3d526af3b6d252c06a8090f1f615"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "赠友人",
        "preface": "",
        "paragraphs": [
            "莫嫌谈笑与经过，却恐闲多病亦多。",
            "若遣心中无一事，不知争奈日长何。"
        ],
        "notes": "",
        "id": "e3c89027608fced1a252b50222d10492"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "半睡",
        "preface": "",
        "paragraphs": [
            "眉山暗澹向残灯，一半云鬟坠枕棱。",
            "四体著人娇欲泣，自家揉损砑缭绫。"
        ],
        "notes": "",
        "id": "124749e1a16afd823b5a66b149976538"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "已凉",
        "preface": "",
        "paragraphs": [
            "愁多却讶天凉早，思倦飜嫌夜漏迟。",
            "何处山川孤馆里，向灯弯尽一双眉。"
        ],
        "notes": "",
        "id": "ce01fc8d1045721ae4cef64dd5439b99"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "寄禅师",
        "preface": "",
        "paragraphs": [
            "从无入有云峰聚，已有还无电火销。",
            "销聚本来皆是幻，世间闲口漫嚣嚣。"
        ],
        "notes": "",
        "id": "9ec64ba5182214024f6472edea7c71c0"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "访明公大德",
        "preface": "",
        "paragraphs": [
            "寸发如霜袒右肩，倚肩筇竹貌怡然。",
            "悬灯深屋夜分坐，移榻向阳斋后眠。",
            "刮膜且扬三毒论，摄心徐指二宗禅。",
            "清凉药分能知味，各自胷中有醴泉。"
        ],
        "notes": "",
        "id": "f7e4195133bdee93e9a12b00d3414425"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "大酺乐",
        "preface": "",
        "paragraphs": [
            "晚日催弦管，春风入绮罗。",
            "杏花如有意，偏落舞衫多。"
        ],
        "notes": "",
        "id": "9fc0d03b5b50fd9e42ec7643b3cdb187"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "思归乐",
        "preface": "",
        "paragraphs": [
            "泪滴珠难尽，容殊玉易销。",
            "傥随明月去，莫道梦魂遥。"
        ],
        "notes": "",
        "id": "f064ba917f65973e078032497218b405"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "御制春游长句",
        "preface": "",
        "paragraphs": [
            "天意分明道已光，春游嘉景胜仙乡。",
            "玉炉烟直风初静，银汉云消日正长。",
            "柳带似眉全展绿，杏苞如脸半开香。",
            "黄莺历历啼红树，紫燕关关语画梁。",
            "低槛晚晴笼翡翠，小池波暖浴鸳鸯。",
            "马嘶广陌贪新草，人醉花堤怕夕阳。",
            "比屋管弦呈妙曲，连营罗绮鬬时妆。",
            "全吴霸越千年后，独此升平显万方。"
        ],
        "notes": "",
        "id": "170bec2573a4c4d0aa5eefbc0d8c4737"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "幽窗",
        "preface": "",
        "paragraphs": [
            "刺绣非无暇，幽窗自尟欢。",
            "手香江橘嫩，齿輭越梅酸。",
            "密约临行怯，私书欲报难。",
            "无凭谙鹊语，犹得暂心宽。"
        ],
        "notes": "",
        "id": "b77c0bad4efd4132df2c5890c2e479d5"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "江楼二首 一",
        "preface": "",
        "paragraphs": [
            "梦啼呜咽觉无语，杳杳微微望烟浦。",
            "楼空客散燕交飞，江静帆飞日亭午。"
        ],
        "notes": "",
        "id": "199315afd778378c6c260941d908f1d1"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "江楼二首 二",
        "preface": "",
        "paragraphs": [
            "鳀鱼苦笋香味新，杨柳酒旗三月春。",
            "风光百计牵人老，争奈多情是病身。"
        ],
        "notes": "",
        "id": "bcb85fe695b9f8529cff4d86eb259bbc"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "春尽日",
        "preface": "",
        "paragraphs": [
            "树头初日照西檐，树底蔫花夜雨沾。",
            "外院池亭闻动锁，后堂阑槛见垂帘。",
            "柳腰入户风斜倚，榆荚堆墙水半淹。",
            "把酒送春惆怅在，年年三月病厌厌。"
        ],
        "notes": "",
        "id": "8bc734940429c9eb025243da2ba24f33"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "咏灯",
        "preface": "",
        "paragraphs": [
            "高在酒楼明锦幕，远随渔艇泊烟江。",
            "古来幽怨皆销骨，休向长门背雨窗。"
        ],
        "notes": "",
        "id": "ce15d88488c1d1414ab1bc1abf1549ab"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "别绪",
        "preface": "",
        "paragraphs": [
            "别绪静愔愔，牵愁暗入心。",
            "已回花渚櫂，悔听酒垆琴。",
            "菊露凄罗幕，棃霜恻锦衾。",
            "此生终独宿，到死誓相寻。",
            "月好知何计，歌阑叹不禁。",
            "山巅更高处，忆上上头吟。"
        ],
        "notes": "",
        "id": "4079c799a52509f996096daefdab81d3"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "见花",
        "preface": "",
        "paragraphs": [
            "褰裳拥鼻正吟诗，日午墙头独见时。",
            "血染蜀罗山踯躅，肉红宫锦海棠棃。",
            "因狂得病真闲事，欲咏无才是所悲。",
            "看却东风归去也，争教判得最繁枝。"
        ],
        "notes": "",
        "id": "799fdfcf9f99547735f6e58648ea8b16"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "马上见",
        "preface": "",
        "paragraphs": [
            "骄马锦连钱，乘骑是谪仙。",
            "和帬穿玉镫，隔袖把金鞭。",
            "去带懵腾醉，归成困顿眠。",
            "自怜输廐吏，余煖在香鞯。"
        ],
        "notes": "",
        "id": "b18cef4a3e0d7bbc86edc408de18ba0d"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "绕廊",
        "preface": "",
        "paragraphs": [
            "浓烟隔帘香漏泄，斜灯映竹光参差。",
            "绕廊倚柱堪惆怅，细雨轻寒花落时。"
        ],
        "notes": "",
        "id": "d9027604bd85be003cfab3952066af5d"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "屐子",
        "preface": "",
        "paragraphs": [
            "方寸肤圆光致致，白罗绣屧红托里。",
            "南朝天子欠风流，却重金莲轻绿齿。"
        ],
        "notes": "",
        "id": "6e59da9e5d13aced4fdd47e22883962c"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "青春",
        "preface": "",
        "paragraphs": [
            "眼意心期卒未休，暗中终拟约秦楼。",
            "光阴负我难相遇，情绪牵人不自由。",
            "遥夜定嫌香蔽膝，闷时应弄玉搔头。",
            "樱桃花谢棃花发，肠断青春两处愁。"
        ],
        "notes": "",
        "id": "c816fbfd693ebb356f78d0814763df51"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "闻雨",
        "preface": "",
        "paragraphs": [
            "香侵蔽膝夜寒轻，闻雨伤春梦不成。",
            "罗帐四垂红烛背，玉钗敲著枕函声。"
        ],
        "notes": "",
        "id": "00e6481b76080d5d011ede8443a95680"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "嬾起",
        "preface": "",
        "paragraphs": [
            "百舌唤朝眠，春心动几般。",
            "枕痕霞黯澹，泪粉玉阑珊。",
            "笼绣香烟歇，屏山烛燄残。",
            "煖嫌罗韤窄，瘦觉锦衣宽。",
            "昨夜三更雨，今朝一阵寒。",
            "海棠花在否，侧卧卷帘看。"
        ],
        "notes": "",
        "id": "f0e02d2850ab6d3580d6e5543d04226a"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "已凉",
        "preface": "",
        "paragraphs": [
            "碧阑干外绣帘垂，猩血屏风画折枝。",
            "八尺龙须方锦褥，已凉天气未寒时。"
        ],
        "notes": "",
        "id": "ab696af5ebfe2d9464e63aed2437838f"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "欲去",
        "preface": "",
        "paragraphs": [
            "纷纭隔窗语，重约蹋青期。",
            "总得相逢处，无非欲去时。",
            "恨深书不尽，宠极意多疑。",
            "惆怅桃源路，惟教梦寐知。"
        ],
        "notes": "",
        "id": "2f80a5baedcc1513c1014c431838d8f2"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "横塘",
        "preface": "",
        "paragraphs": [
            "秋寒洒背入帘霜，凤胫灯清照洞房。",
            "蜀纸麝煤沾笔兴，越瓯犀液发茶香。",
            "风飘乱点更筹转，拍送繁弦曲破长。",
            "散客出门斜月在，两眉愁思问横塘。"
        ],
        "notes": "",
        "id": "76b9188127e95ac8aaaf1ce3b65a4913"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "五更",
        "preface": "",
        "paragraphs": [
            "往年曾约郁金床，半夜潜身入洞房。",
            "怀里不知金钿落，暗中唯觉绣鞵香。",
            "此时欲别魂俱断，自后相逢眼更狂。",
            "光景旋消惆怅在，一生赢得是凄凉。"
        ],
        "notes": "",
        "id": "f4fa5100b4f959b0c9c5599b590666ad"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "联缀体",
        "preface": "",
        "paragraphs": [
            "院宇秋明日日长，社前一雁到辽阳。",
            "陇头针线年年事，不喜寒碪捣断肠。"
        ],
        "notes": "",
        "id": "8d04fc941a2ec974aa6b28fcc48124ee"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "半睡",
        "preface": "",
        "paragraphs": [
            "擡镜仍嫌重，更衣又怕寒。",
            "宵分未归帐，半睡待郎看。"
        ],
        "notes": "",
        "id": "1e48f48a4ef38265d28ac0b4baaa6c99"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "寒食夜",
        "preface": "",
        "paragraphs": [
            "清江碧草两悠悠，各自风流一种愁。",
            "正是落花寒食夜，夜深无伴倚南楼。"
        ],
        "notes": "",
        "id": "23acc967d01855b3f5e004ae43494fec"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "哭花",
        "preface": "",
        "paragraphs": [
            "曾愁香结破颜迟，今见妖红委地时。",
            "若是有情争不哭，夜来风雨葬西施。"
        ],
        "notes": "",
        "id": "9b99306e63aeda87133051b4be1bc586"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "重游曲江",
        "preface": "",
        "paragraphs": [
            "鞭梢乱拂暗伤情，踪迹难寻露草青。",
            "犹是玉轮曾辗处，一泓秋水涨浮萍。"
        ],
        "notes": "",
        "id": "c6a821b98e1410c2a7b6f12ad75fa455"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "遥见",
        "preface": "",
        "paragraphs": [
            "悲歌泪湿澹胭脂，闲立风吹金缕衣。",
            "白玉堂东遥见后，令人斗薄画杨妃。"
        ],
        "notes": "",
        "id": "0955085930acbb1d6295d232055499b6"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "新秋",
        "preface": "",
        "paragraphs": [
            "一夜清风动扇愁，背时容色入新秋。",
            "桃花脸里汪汪泪，忍到更深枕上流。"
        ],
        "notes": "",
        "id": "83e1e09baebe983b48c5effb8459e7f6"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "宫词",
        "preface": "",
        "paragraphs": [
            "绣帬斜立正销魂，侍女移灯掩殿门。",
            "燕子不来花著雨，春风应自怨黄昏。"
        ],
        "notes": "",
        "id": "24b4d0d2a353f7b4915f7ee771671862"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "蹋青",
        "preface": "",
        "paragraphs": [
            "蹋青会散欲归时，金车久立频催上。",
            "收帬整髻故迟迟，两点深心各惆怅。"
        ],
        "notes": "",
        "id": "676756bc73d9755f7193a8bf92954163"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "夜深",
        "preface": "",
        "paragraphs": [
            "恻恻轻寒翦翦风，小梅飘雪杏花红。",
            "夜深斜搭秋千索，楼阁朦胧烟雨中。"
        ],
        "notes": "",
        "id": "cdc2314548217febd51d8ee1a155c8be"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "夏日",
        "preface": "",
        "paragraphs": [
            "庭树新阴叶未成，玉阶人静一蝉声。",
            "相风不动乌龙睡，时有娇莺自唤名。"
        ],
        "notes": "",
        "id": "dc38221dac657c18b0f1b06423958fe0"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "新上头",
        "preface": "",
        "paragraphs": [
            "学梳松鬓试新帬，消息佳期在此春。",
            "为要好多心转惑，徧将宜称问傍人。"
        ],
        "notes": "",
        "id": "31b890d977dab01da456031ce23d785d"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "中庭",
        "preface": "",
        "paragraphs": [
            "夜短睡迟慵早起，日高方始出纱窗。",
            "中庭自摘青梅子，先向钗头戴一双。"
        ],
        "notes": "",
        "id": "8462557641342760abc01af1f76ef085"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "咏浴",
        "preface": "",
        "paragraphs": [
            "再整鱼犀拢翠簪，解衣先觉冷森森。",
            "教移兰烛频羞影，自试香汤更怕深。",
            "初似洗花难抑按，终忧沃雪不胜任。",
            "岂知侍女帘帷外，賸取君王几饼金。"
        ],
        "notes": "",
        "id": "a1daa5c63f2e4333b2d8c935c97a5b7b"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "席上有赠",
        "preface": "",
        "paragraphs": [
            "矜严标格绝嫌猜，嗔怒虽逢笑靥开。",
            "小雁斜侵眉柳去，媚霞横接眼波来。",
            "鬓垂香颈云遮藕，粉著兰胷雪压梅。",
            "莫道风流无宋玉，好将心力事妆台。"
        ],
        "notes": "",
        "id": "1fd674ec260e7385abd9464a58c6a345"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "早归",
        "preface": "",
        "paragraphs": [
            "去是黄昏后，归当胧{月悤}时。",
            "扠衣吟宿醉，风露动相思。"
        ],
        "notes": "",
        "id": "e2d1efb9cbe21b8f0898f98ef1174e0d"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "玉合",
        "preface": "",
        "paragraphs": [
            "罗囊绣两凤皇，玉合雕双㶉𫛶。",
            "中有兰膏渍红豆，每回拈著长相忆。",
            "长相忆，经几春。",
            "人怅望，香氤氲。",
            "开缄不见新书迹，带粉犹残旧泪痕。"
        ],
        "notes": "",
        "id": "7c924fbcecdf57343297733bc2632fff"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "金陵",
        "preface": "",
        "paragraphs": [
            "风雨萧萧，石头城下木兰桡。",
            "烟月迢迢，金陵渡口去来潮。",
            "自古风流皆暗销，才魂妖魂谁与招。",
            "彩牋丽句今已矣，罗韈金莲何寂寥。"
        ],
        "notes": "",
        "id": "a1f47a38bdfcade06b44cdb1c888a2d9"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "嬾卸头",
        "preface": "",
        "paragraphs": [
            "侍女动妆籢，故故惊人睡。",
            "那知本未眠，背面偷垂泪。",
            "嬾卸凤皇钗，羞入鸳鸯被。",
            "时复见残灯，和烟坠金穗。"
        ],
        "notes": "",
        "id": "5ae6cd65cdc00ea9e1b94fad23a86607"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "倚醉",
        "preface": "",
        "paragraphs": [
            "倚醉无端寻旧约，却怜惆怅转难胜。",
            "静中楼阁深春雨，远处帘栊半夜灯。",
            "抱柱立时风细细，绕廊行处思腾腾。",
            "分明窗下闻裁翦，敲徧阑干唤不譍。"
        ],
        "notes": "",
        "id": "eac42713dd2f40b2cfa4c3ec91c93843"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "咏手",
        "preface": "",
        "paragraphs": [
            "腕白肤红玉笋芽，调琴抽线露尖斜。",
            "背人细撚垂臙鬓，向镜轻匀衬脸霞。",
            "怅望昔逢褰绣幔，依稀曾见托金车。",
            "后园笑向同行道，摘得蘼芜又折花。"
        ],
        "notes": "",
        "id": "aa159d3c176127045714cbe6dded3b7b"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "荷花",
        "preface": "",
        "paragraphs": [
            "纨扇相敧绿，香囊独立红。",
            "浸淫因重露，狂暴是秋风。",
            "逸调无人唱，秋塘每夜空。",
            "何繇见周昉，移入画屏中。"
        ],
        "notes": "",
        "id": "edddd1870b80a781ea302687ea45a900"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "松髻",
        "preface": "",
        "paragraphs": [
            "髻根松慢玉钗垂，指点花枝又过时。",
            "坐久暗生惆怅事，背人匀却泪臙脂。"
        ],
        "notes": "",
        "id": "ff23d4ce99d8f2b1721be52ab35d137e"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "寄远",
        "preface": "",
        "paragraphs": [
            "眉如半月云如鬟，梧桐叶落敲井阑。",
            "孤灯亭亭公署寒，微霜凄凄客衣单。",
            "想美人兮云一端，梦魂悠悠关山难。",
            "空房展转怀悲酸，铜壶漏尽闻金鸾。"
        ],
        "notes": "",
        "id": "d0c9be7125b10f9110420e6a56eaa397"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "踪迹",
        "preface": "",
        "paragraphs": [
            "东乌西兔似车轮，劫火桑田不复论。",
            "唯有风光与踪迹，思量长是暗销魂。"
        ],
        "notes": "",
        "id": "188812e66e2f7237e2ed0a565494ea42"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "病忆",
        "preface": "",
        "paragraphs": [
            "信知尤物必牵情，一顾难酬觉命轻。",
            "曾把禅机销此病，破除才尽又重生。"
        ],
        "notes": "",
        "id": "5b143f879023977ef0c68134831169b6"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "妬媒",
        "preface": "",
        "paragraphs": [
            "洞房深闭不曾开，横卧乌龙作妬媒。",
            "好鸟岂劳兼比翼，异华何必更重台。",
            "难留旋逐惊飙去，暂见如随急电来。",
            "多为过防成后悔，偶因翻语得深猜。",
            "已嫌刻蜡春宵短，最恨鸣珂晓鼓催。",
            "应笑楚囊仙分薄，日中长是独裴回。"
        ],
        "notes": "",
        "id": "02d5f5f9f2971996530fdc06f5db84d8"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "不见",
        "preface": "",
        "paragraphs": [
            "动静防闲又怕疑，佯佯脉脉是深机。",
            "此身愿作君家燕，秋社归时也不归。"
        ],
        "notes": "",
        "id": "295bc33336cb77971d918f16eadf7353"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "昼寝",
        "preface": "",
        "paragraphs": [
            "碧桐阴尽隔帘栊，扇拂金鹅玉簟烘。",
            "扑粉更添香体滑，解衣唯见下裳红。",
            "烦襟乍触冰壶冷，倦枕徐敧宝髻松。",
            "何必苦劳魂与梦，王昌只在此墙东。"
        ],
        "notes": "",
        "id": "ed603c1c1f1c11e285c0e8832921785c"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "意绪",
        "preface": "",
        "paragraphs": [
            "绝代佳人何寂寞，棃花未发梅花落。",
            "东风吹雨入西园，银线千条度虚阁。",
            "脸粉难匀蜀酒浓，口脂易印吴绫薄。",
            "娇饶意态不胜羞，愿倚郎肩永相著。"
        ],
        "notes": "",
        "id": "d50de8897873701fff6fe1358bd1a626"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "惆怅",
        "preface": "",
        "paragraphs": [
            "身情长在暗相随，生魄随君君岂知。",
            "被头不煖空沾泪，钗股欲分犹半疑。",
            "朗月清风难惬意，词人绝色多伤离。",
            "何如饮酒连千醉，席地幕天无所知。"
        ],
        "notes": "",
        "id": "6da45d52efe6dbea15b8f15ae8281da5"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "忍笑",
        "preface": "",
        "paragraphs": [
            "宫样衣裳浅画眉，晚来梳洗更相宜。",
            "水精鹦鹉钗头颤，举袂佯羞忍笑时。"
        ],
        "notes": "",
        "id": "89660544f502d88403e1b2e6edd476e2"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "咏柳",
        "preface": "",
        "paragraphs": [
            "褭雨拖风不自持，全身无力向人垂。",
            "玉纤折得遥相赠，便似观音手里时。"
        ],
        "notes": "",
        "id": "aaf008c22c71e325bb49416f801e9cba"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "密意",
        "preface": "",
        "paragraphs": [
            "呵花贴鬓黏寒发，凝酥光透猩猩血。",
            "经过洛水几多人，唯有陈王见罗韈。"
        ],
        "notes": "",
        "id": "578ada3a69e7194439fd0979d118c02c"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "偶见",
        "preface": "",
        "paragraphs": [
            "秋千打困解罗帬，指点醍醐索一尊。",
            "见客入来和笑走，手搓梅子映中门。"
        ],
        "notes": "",
        "id": "d8a050d1bb6555dd06ff6fd6bc09e659"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "寒食夜有寄",
        "preface": "",
        "paragraphs": [
            "风流大抵是伥伥，此际相思必断肠。",
            "云薄月昏寒食夜，隔帘微雨杏花香。"
        ],
        "notes": "",
        "id": "26b2a461bbf90958530ef9e5435fe4c4"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "寒食夜有寄",
        "preface": "",
        "paragraphs": [
            "风流大抵是伥伥，一度相思一断肠。",
            "云薄月昏寒食夜，隔帘微雨杏花香。"
        ],
        "notes": "",
        "id": "6e09486571f404f7acd3a5b2dbc37bc7"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "效崔国辅体四首 一",
        "preface": "",
        "paragraphs": [
            "澹月照中庭，海棠花自落。",
            "独立俯闲阶，风动秋千索。"
        ],
        "notes": "",
        "id": "b168400ed1616604b2cba218ee3dcc6e"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "效崔国辅体四首 二",
        "preface": "",
        "paragraphs": [
            "雨后碧苔院，霜来红叶楼。",
            "闲阶上斜日，鹦鹉伴人愁。"
        ],
        "notes": "",
        "id": "7feafdf8bcda999bf473cfeb1d1a292b"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "效崔国辅体四首 三",
        "preface": "",
        "paragraphs": [
            "酒力滋睡眸，卤莽闻街鼓。",
            "欲明天更寒，东风打窗雨。"
        ],
        "notes": "",
        "id": "c49b6ffce3053e6a065dd41e9c4984ba"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "效崔国辅体四首 四",
        "preface": "",
        "paragraphs": [
            "罗幕生春寒，绣窗愁未眠。",
            "南湖一夜雨，应湿采莲船。"
        ],
        "notes": "",
        "id": "8003b7a00defd6b4bc4856603ec62c8c"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "后魏时相州人作李波小妹歌疑其未备因补之",
        "preface": "",
        "paragraphs": [
            "李波小妹字雍容，窄衣短袖蛮锦红。",
            "未解有情梦梁殿，何曾自媚妒吴宫。",
            "难教牵引知酒味，因令怅望成春慵。",
            "海棠花下秋千畔，背人撩鬓道怱怱。"
        ],
        "notes": "",
        "id": "bbeaeafe6c0e8c2b1172dfa0004387c8"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "春昼",
        "preface": "",
        "paragraphs": [
            "春融艳艳，大醉陶陶。",
            "漏添迟日，箭减良宵。",
            "藤垂戟户，柳拂河桥。",
            "帘幕燕子，池塘[伯]劳。",
            "肤清臂瘦，衫薄香销。",
            "楚殿衣窄，南朝髻高。",
            "河阳县远，清波地遥。",
            "丝缠露泣，各自无憀。"
        ],
        "notes": "",
        "id": "777b987b20140de17dc49cbe0e2b38d9"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "三忆 一",
        "preface": "",
        "paragraphs": [
            "忆眠时，春梦困腾腾。",
            "展转不能起，玉钗垂枕棱。"
        ],
        "notes": "",
        "id": "439fd598f9c568dd0a3aae4a783e5053"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "三忆 二",
        "preface": "",
        "paragraphs": [
            "忆行时，背手挼金雀。",
            "敛笑慢回头，步转阑干角。"
        ],
        "notes": "",
        "id": "468786ceceaf49ab72ddcb97a198486f"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "三忆 三",
        "preface": "",
        "paragraphs": [
            "忆去时，向月迟迟行。",
            "强语戏同伴，图郎闻笑声。"
        ],
        "notes": "",
        "id": "041f234e1152d6bd94b740783bcb97ad"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "六言三首 一",
        "preface": "",
        "paragraphs": [
            "春楼处子倾城，金陵狎客多情。",
            "朝云暮雨会合，罗韤绣被逢迎。",
            "华山梧桐相覆，蛮江荳蔻连生。",
            "幽欢不尽告别，秋河怅望平明。"
        ],
        "notes": "",
        "id": "fb924c399ee0ec661552424648baab56"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "六言三首 二",
        "preface": "",
        "paragraphs": [
            "一灯前雨落夜，三月尽草青时。",
            "半寒半暖正好，花开花谢相思。",
            "惆怅空教梦见，懊恼多成酒悲。",
            "红袖不干谁会，揉损联娟澹眉。"
        ],
        "notes": "",
        "id": "f35968a4ba94c59cb4b1093db83f1204"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "六言三首 三",
        "preface": "",
        "paragraphs": [
            "此间青草更远，不唯空绕汀洲。",
            "那里朝日才出，还应先照西楼。",
            "忆泪因成恨泪，梦游常续心游。",
            "桃源洞口来否，绛节霓旌久留。"
        ],
        "notes": "",
        "id": "01df14cfd3e6c5ba596cbacf6d5a112e"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "寒食日重游李氏园亭有怀",
        "preface": "",
        "paragraphs": [
            "往年同在鸾桥上，见倚朱阑咏柳緜。",
            "今日独来香径里，更无人迹有苔钱。",
            "伤心阔别三千里，屈指思量四五年。",
            "料得他乡遇佳节，亦应怀抱暗凄然。"
        ],
        "notes": "",
        "id": "3855b31e1144b2774deb0d39632bb2ec"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "思录旧诗于卷上凄然有感因成一章",
        "preface": "",
        "paragraphs": [
            "缉缀小诗钞卷里，寻思闲事到心头。",
            "自吟自泣无人会，肠断蓬山第一流。"
        ],
        "notes": "",
        "id": "44f04a1951a3a46a4311007b50ee60c3"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "春闺二首 一",
        "preface": "",
        "paragraphs": [
            "愿结交加梦，因倾潋滟尊。",
            "醒来情绪恶，帘外正黄昏。"
        ],
        "notes": "",
        "id": "720d40c703d5a1c39adb58a8b15dd2f7"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "春闺二首 二",
        "preface": "",
        "paragraphs": [
            "氤氲帐里香，薄薄睡时妆。",
            "长吁解罗带，怯见上空床。"
        ],
        "notes": "",
        "id": "89a27193955d52f5625895f0af2a737b"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "代小玉家为蕃骑所虏后寄故集贤裴公相国",
        "preface": "",
        "paragraphs": [
            "动天金鼓逼神州，惜别无心学坠楼。",
            "不得回眸辞傅粉，便须含泪对残秋。",
            "折钗伴妾埋青冢，半镜随郎葬杜邮。",
            "唯有此宵魂梦里，殷勤见觅凤池头。"
        ],
        "notes": "",
        "id": "8aaea956bc4624eee3fe63d03943bb6d"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "荐福寺讲筵偶见又别",
        "preface": "",
        "paragraphs": [
            "见时浓日午，别处暮钟残。",
            "景色疑春尽，襟怀似酒阑。",
            "两情含眷恋，一饷致辛酸。",
            "夜静长廊下，难寻屐齿看。"
        ],
        "notes": "",
        "id": "96fc50847aa7d10b12e0729bc9b7d817"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "复偶见三绝 一",
        "preface": "",
        "paragraphs": [
            "雾为襟袖玉为冠，半似羞人半忍寒。",
            "别易会难长自叹，转身应把泪珠弹。"
        ],
        "notes": "",
        "id": "b159512e5d4993836b6fd4fcd8187d99"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "复偶见三绝 二",
        "preface": "",
        "paragraphs": [
            "桃花脸薄难藏泪，柳叶眉长易觉愁。",
            "密迹未成当面笑，几回擡眼又低头。"
        ],
        "notes": "",
        "id": "4cb0331b70340cef0de056753ca1c02f"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "复偶见三绝 三",
        "preface": "",
        "paragraphs": [
            "半身映竹轻闻语，一手揭帘微转头。",
            "此意别人应未觉，不胜情绪两风流。"
        ],
        "notes": "",
        "id": "bf9fa477c0b01d9290aa2fc9d41ada07"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "厌花落",
        "preface": "",
        "paragraphs": [
            "厌花落，人寂寞。",
            "果树阴成燕翅齐，西园永日闲高阁。",
            "后堂夹帘愁不卷，低头闷把衣襟撚。",
            "忽然事到心中来，四肢娇入茸茸眼。",
            "也曾同在华堂宴，佯佯拢鬓偷回面。",
            "半醉狂心忍不禁，分明一任傍人见。",
            "书中说却平生事，犹疑未满情郎意。",
            "锦囊封了又重开，夜深窗下烧红纸。",
            "红纸千张言不尽，至诚无语传心印。",
            "但得鸳鸯枕臂眠，也任时光都一瞬。"
        ],
        "notes": "",
        "id": "23821607b14ad5b6f59bfa5808c6f349"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "春闷偶成十二韵",
        "preface": "",
        "paragraphs": [
            "阡陌悬云壤，阑畦隔艾芝。",
            "路遥行雨嬾，河阔过桥迟。",
            "雁足应难达，狐踪浪得疑。",
            "谢鲲吟未废，张硕梦堪思。",
            "有意通情处，无言拢鬓时。",
            "格高归敛笑，歌怨在颦眉。",
            "醉后金蝉重，欢余玉燕敧。",
            "素姿凌白柰，圆颊诮红棃。",
            "粉字题花笔，香牋咏柳诗。",
            "绣窗携手约，芳草蹋青期。",
            "别泪开泉脉，春愁罥藕丝。",
            "相思不相信，幽恨更谁知。"
        ],
        "notes": "",
        "id": "b85279f46c3803613df0ed5336d24898"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "想得",
        "preface": "",
        "paragraphs": [
            "两重门里玉堂前，寒食花枝月午天。",
            "想得那人垂手立，娇羞不肯上秋千。"
        ],
        "notes": "",
        "id": "7c675bee7115b30bdd8e9f9818fa4893"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "偶见背面是夕兼梦",
        "preface": "",
        "paragraphs": [
            "酥凝背胛玉搓肩，轻薄红绡覆白莲。",
            "此夜分明来入梦，当时惆怅不成眠。",
            "眼波向我无端艳，心火因君特地然。",
            "莫道人生难际会，秦楼鸾凤有神仙。"
        ],
        "notes": "",
        "id": "dc3504bb211e12486b7b01d9ae1f7b09"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "五更",
        "preface": "",
        "paragraphs": [
            "秋雨五更头，桐竹鸣骚屑。",
            "却似残春间，断送花时节。",
            "空楼雁一声，远屏灯半灭。",
            "绣被拥娇寒，眉山正愁绝。"
        ],
        "notes": "",
        "id": "a1bb99e981d1cb4cea88dc36edd35c89"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "有忆",
        "preface": "",
        "paragraphs": [
            "昼漏迢迢夜漏迟，倾城消息杳无期。",
            "愁肠泥酒人千里，泪眼倚楼天四垂。",
            "自笑计狂多独语，谁怜梦好转相思。",
            "何时斗帐浓香里，分付东风与玉儿。"
        ],
        "notes": "",
        "id": "76c9a296a85131b1a73160aa3dca6c90"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "半夜",
        "preface": "",
        "paragraphs": [
            "板合数尊后，至今犹酒悲。",
            "一宵相见事，半夜独眠时。",
            "明朝窗下照，应有鬓如丝。"
        ],
        "notes": "",
        "id": "a24726bfbb13c23c2cd1b3081decec2b"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "信笔",
        "preface": "",
        "paragraphs": [
            "睡髻休频拢，春眉忍更长。",
            "整钗栀子重，泛酒菊花香。",
            "绣叠昏金色，罗揉损砑光。",
            "有时闲弄笔，亦画两鸳鸯。"
        ],
        "notes": "",
        "id": "90419c15d5b79ee69614ab39edfaadab"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "寄恨",
        "preface": "",
        "paragraphs": [
            "秦钗枉断长条玉，蜀纸虚留小字红。",
            "死恨物情难会处，莲花不肯嫁春风。"
        ],
        "notes": "",
        "id": "916153cd6825a5cbc6880a19dfca6a4f"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "两处",
        "preface": "",
        "paragraphs": [
            "楼上澹山横，楼前沟水清。",
            "怜山又怜水，两处总牵情。"
        ],
        "notes": "",
        "id": "395e226f14f1303f9ae3fed485e98cfb"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "拥鼻",
        "preface": "",
        "paragraphs": [
            "拥鼻悲吟一向愁，寒更转尽未回头。",
            "绿屏无睡秋分簟，红叶伤心月午楼。",
            "却要因循添逸兴，若为趋竞怆离忧。",
            "殷勤凭仗官渠水，为到西溪动钓舟。"
        ],
        "notes": "",
        "id": "a4792438cf4f484a775cef46ee2ec2b6"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "闺怨",
        "preface": "",
        "paragraphs": [
            "时光潜去暗凄凉，嬾对菱花晕晓妆。",
            "初坼秋千人寂寞，后园青草任他长。"
        ],
        "notes": "",
        "id": "bb7c0dd284f21474b9f6c9110b19cd59"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "褭娜",
        "preface": "",
        "paragraphs": [
            "褭娜腰肢澹薄妆，六朝宫样窄衣裳。",
            "著词暂见樱桃破，飞醆遥闻荳蔻香。",
            "春恼情怀身觉瘦，酒添颜色粉生光。",
            "此时不敢分明道，风月应知暗断肠。"
        ],
        "notes": "",
        "id": "abb24c8e1db4e88dcb104db1c275e106"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "多情",
        "preface": "",
        "paragraphs": [
            "天遣多情不自持，多情兼与病相宜。",
            "蠭偷野蜜初尝处，莺啄含桃欲咽时。",
            "酒荡襟怀微𫘟騀，春牵情绪更融怡。",
            "水香賸置金盆里，琼树长须浸一枝。"
        ],
        "notes": "",
        "id": "8748e499ccb4cd3a3c00033af8a7cfed"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "偶见",
        "preface": "",
        "paragraphs": [
            "千金莫惜旱莲生，一笑从教下蔡倾。",
            "仙树有花难问种，御香闻气不知名。",
            "愁来自觉歌喉咽，瘦去谁怜舞掌轻。",
            "小叠红笺书恨字，与奴方便寄卿卿。"
        ],
        "notes": "",
        "id": "0ac6318d7e7cc2cb5e7e0794bc9e9a36"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "个侬",
        "preface": "",
        "paragraphs": [
            "甚感殷勤意，其如阻碍何。",
            "隔帘窥绿齿，映柱送横波。",
            "老大逢知少，襟怀暗喜多。",
            "因倾一尊酒，聊以慰蹉跎。"
        ],
        "notes": "",
        "id": "f2b16e9f50578952f76a85e82d289f08"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "无题 一",
        "preface": "",
        "paragraphs": [
            "小槛移灯灺，空房锁隙尘。",
            "额波风尽日，帘影月侵晨。",
            "香辣更衣后，钗梁拢鬓新。",
            "吉音闻诡计，醉语近天真。",
            "妆好方长叹，欢余却浅颦。",
            "绣屏金作屋，丝幰玉为轮。",
            "致意通緜竹，精诚托锦鳞。",
            "歌凝眉际恨，酒发脸边春。",
            "溪纻殊倾越，楼箫岂羡秦。",
            "柳虚禳沴气，梅实引芳津。",
            "乐府降清唱，宫厨减食珍。",
            "防闲襟幷敛，忍妬泪休匀。",
            "宿饮愁萦梦，春寒瘦著人。",
            "手持双荳蔻，的的为东邻。"
        ],
        "notes": "",
        "id": "a46ced779778e82a1c56e5c35927e86c"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "无题 二",
        "preface": "",
        "paragraphs": [
            "碧瓦偏光日，红帘不受尘。",
            "柳昏连绿野，花烂烁清晨。",
            "书密偷看数，情通破体新。",
            "明言终未实，暗祝始应真。",
            "枉道嫌偷药，推诚鄙效颦。",
            "合成云五色，宜作日中轮。",
            "照兽金涂爪，钗鱼玉镂鳞。",
            "渺弥三岛浪，平远一楼春。",
            "堕髻还名寿，修蛾本姓秦。",
            "櫂寻闻犬洞，槎入饮牛津。",
            "麟脯随重酿，霜华间八珍。",
            "锦囊霞彩烂，罗韤砑光匀。",
            "羞涩佯牵伴，娇饶欲泥人。",
            "偷儿难捉搦，慎莫共比邻。"
        ],
        "notes": "",
        "id": "69c853255ac5b59448694eef40c3aaba"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "无题 三",
        "preface": "",
        "paragraphs": [
            "紫蜡融花蔕，红緜拭镜尘。",
            "梦狂飜惜夜，妆嬾厌凌晨。",
            "茜袖啼痕数，香牋墨色新。"
        ],
        "notes": "",
        "id": "8906355a1e9b8f274156e3edba84df32"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "倒押前韵",
        "preface": "",
        "paragraphs": [
            "白下同归路，乌衣枉作邻。",
            "珮声犹隔箔，香气已迎人。",
            "酒劝杯须满，书羞字不匀。",
            "歌怜黄竹怨，味实碧桃珍。",
            "翦烛非良策，当关是要津。",
            "东阿初度洛，杨恽旧家秦。",
            "粉化横波溢，衫轻晓雾春。",
            "鵶黄双凤翅，麝月半鱼鳞。",
            "别袂飜如浪，回肠转似轮。",
            "后期才注脚，前事又含颦。",
            "纵有才难咏，宁无画逼真。",
            "天香闻更有，琼树见长新。",
            "鬬草常更仆，迷阄误达晨。",
            "齅花判不得，檀注惹风尘。"
        ],
        "notes": "",
        "id": "cf16327e7948e03ab83a0ec47f147632"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "闺情",
        "preface": "",
        "paragraphs": [
            "轻风滴砾动帘钩，宿酒犹酣嬾卸头。",
            "但觉夜深花有露，不知人静月当楼。",
            "何郎烛暗谁能咏，韩寿香焦亦任偷。",
            "敲折玉钗歌转咽，一声声作两眉愁。"
        ],
        "notes": "",
        "id": "5f58bdb13daadf3faf0a086616099caa"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "自负",
        "preface": "",
        "paragraphs": [
            "人许风流自负才，偷桃三度到瑶台。",
            "至今衣领胭脂在，曾被谪仙痛𫜪来。"
        ],
        "notes": "",
        "id": "b17458023aea5e7ddd9df0e854248151"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "天凉",
        "preface": "",
        "paragraphs": [
            "愁来却讶天凉早，思倦飜嫌夜漏迟。",
            "何处山川孤馆里，向灯弯尽一双眉。"
        ],
        "notes": "",
        "id": "93588f1a1566eafca6cf090ce449e9a3"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "日高",
        "preface": "",
        "paragraphs": [
            "朦胧犹记管弦声，噤[㾕]余寒酒半醒。",
            "春暮日高帘半卷，落花和雨满中庭。"
        ],
        "notes": "",
        "id": "6649a2359d1650a3767b67ff388c535c"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "夕阳",
        "preface": "",
        "paragraphs": [
            "花前洒泪临寒食，醉里回头问夕阳。",
            "不管相思人老尽，朝朝容易下西墙。"
        ],
        "notes": "",
        "id": "c1710aa959eaa5ca6e39dd35cc9b2720"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "旧馆",
        "preface": "",
        "paragraphs": [
            "前欢往恨分明在，酒兴诗情大半亡。",
            "还似墙西紫荆树，残花摘索映高塘。"
        ],
        "notes": "",
        "id": "ba2dd8dbe33cfde7bf61674c70ebdd70"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "中春忆赠",
        "preface": "",
        "paragraphs": [
            "年年长是阻佳期，万种恩情只自知。",
            "春色转添惆怅事，似君花发两三枝。"
        ],
        "notes": "",
        "id": "be6a8ff3adc1730bbed956071537868e"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "春恨",
        "preface": "",
        "paragraphs": [
            "残梦依依酒力余，城头画角伴啼乌。",
            "平明未卷西楼幕，院静时闻响辘轳。"
        ],
        "notes": "",
        "id": "d3dfed1f42c143771ba3dda50fe64790"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "秋千",
        "preface": "",
        "paragraphs": [
            "池塘夜歇清明雨，绕院无尘近花坞。",
            "五丝绳系出墙迟，力尽才瞵见邻圃。",
            "下来娇喘未能调，斜倚朱阑久无语。",
            "无语兼动所思愁，转眼看天一长吐。"
        ],
        "notes": "",
        "id": "4826a286d25f59f12fae67b0601bf70c"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "长信宫二首 一",
        "preface": "",
        "paragraphs": [
            "天上梦魂何杳杳，宫中消息太沈沈。",
            "君恩不似黄金井，一处团圆万丈深。"
        ],
        "notes": "",
        "id": "1ccc6f81ef0a4ae0194e79763761e2a6"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "长信宫二首 二",
        "preface": "",
        "paragraphs": [
            "天上凤皇休寄梦，人间鹦鹉旧堪悲。",
            "平生心绪无人识，一只金梭万丈丝。"
        ],
        "notes": "",
        "id": "4ddf7f9426c3a6b2a65201e5ccea1b4a"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "岂独鸱夷解归去，五湖渔艇且𫗦糟。"
        ],
        "notes": "",
        "id": "7fa0802231ccad88718df4dca1ecd164"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "生查子 一",
        "preface": "",
        "paragraphs": [
            "侍女动妆匳，故故惊人睡。",
            "那知本未眠，背面偷垂泪。"
        ],
        "notes": "",
        "id": "628fab47274cc60727b93d136383f4a4"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "生查子 二",
        "preface": "",
        "paragraphs": [
            "嬾卸凤凰钗，羞入鸳鸯被。",
            "时复见残灯，和烟坠金穗。"
        ],
        "notes": "",
        "id": "1524b27ea8a3f080b3ac912a37ab02bd"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "浣溪沙 一",
        "preface": "",
        "paragraphs": [
            "拢鬓新收玉步摇，背灯初解绣裙腰，枕寒衾冷异香焦。",
            "深院不关春寂寂，落花和雨夜迢迢，恨情残醉却无聊。"
        ],
        "notes": "",
        "id": "76eb38a155918c2afa1486e31ed62bbb"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "浣溪沙 二",
        "preface": "",
        "paragraphs": [
            "宿醉离愁慢髻鬟，六铢衣薄惹轻寒，慵红闷翠掩青鸾。",
            "罗韈况兼金菡萏，雪肌仍是玉琅玕，骨香腰细更沈檀。"
        ],
        "notes": "",
        "id": "76676a6d938228c552a2e0cbf9396f9f"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "深村",
        "preface": "",
        "paragraphs": [
            "甘向深村固不材，犹胜摧折傍尘埃。",
            "清宵玩月唯红叶，永日关门但绿苔。",
            "幽院菊荒同寂寞，野桥僧去独裴回。",
            "隔篱逢叟遥相贺，伫看芳田膏雨来。",
            "（《四库全书》本《韩内翰别集》。",
            "）（按：《全唐诗》卷六八二收此诗，末句缺四字，今重录。",
            "）。"
        ],
        "notes": "",
        "id": "d09853bebd4817414f48e124b92531c4"
    },
    {
        "author": "韩偓",
        "dynasty": "唐",
        "type": "诗",
        "rhythmic": "",
        "title": "□明",
        "preface": "",
        "paragraphs": [
            "迢迢恩义吹区分。",
            "（《断肠诗集前集》卷五《秋日杂书二首》郑元佐注引。",
            "）。"
        ],
        "notes": "",
        "id": "613768dabded9fd306eef5ddc9ac370d"
    }
]