[
    {
        "author": "黄霁宇",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "丽华一握青丝，金珠粟粟香环里。",
            "春窥绮阁，新妆风舞，铢衣如碎。",
            "翠凤苍虬，骑来下界，蝶惊蜂避。",
            "甚三生富贵，垂垂晓露，犹凝满身珠翠。",
            "谁共那人结发，问何时、蹇修为理。",
            "对花一笑，香茸易翦，碎金难缀。",
            "半点芳心，乱愁如织，缕丝传意。",
            "倩东皇、拂拭新条，更与作、来生计。"
        ],
        "notes": "",
        "id": "001883e5ec01336b76457f50b53819a9"
    }
]