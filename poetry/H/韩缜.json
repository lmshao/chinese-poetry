[
    {
        "author": "韩缜",
        "dynasty": "宋",
        "type": "诗",
        "rhythmic": "",
        "title": "崇法寺",
        "preface": "",
        "paragraphs": [
            "久闻云际山，中有古招提。",
            "新秋喜远览，锐意穷攀跻。",
            "出郭值微雨，凉风晓萋萋。",
            "陂陀越大岭，沙路净无泥。",
            "野沃稻田秀，耒耜沿沟畦。",
            "登岑复入谷，渐过西山西。",
            "举首望华屋，双岸鬰相携。",
            "虚桥驾烟霭，峻闼排虹霓。",
            "下马踏危级，褰裳涉修梯。",
            "超然层阁外，仰视穹苍低。",
            "俯眺亦何有，森森乔木齐。",
            "喧嚣从吏语，嘲唽惊禽啼。",
            "既饭复搜讨，林间得幽蹊。",
            "岩阿访灵迹，大士常高栖。",
            "古殿蚀苔藓，丹青暗尘㙠。",
            "俯身践危蹬，侧足缘深溪。",
            "老树阴潭黑，风修辞蝉嘶。",
            "悬泉洗阴壁，莹色如玻瓈。",
            "佳观诚可恋，迟留惧颠挤。",
            "扪萝出天险，始免魂神睽。",
            "缓步凌巀嵲，双旌随杖藜。",
            "回瞻花雨地，已被烟云迷。",
            "顿辔下平陆，晴川留马蹄。",
            "新篁映碧宇，野寺临长堤。",
            "乘倦驻归策，荒园步柔荑。",
            "婆娑两高树，磊落垂红离。",
            "汲井漱甘液，拂尘观旧题。",
            "出门尚斜日，隐隐闻城鼙。",
            "胜概亦陈迹，茫然失端倪。",
            "为诗记仿佛，吾友无诃诋。"
        ],
        "notes": "",
        "id": "333dcd5c6e4e730ca946acf6aea6f545"
    },
    {
        "author": "韩缜",
        "dynasty": "宋",
        "type": "诗",
        "rhythmic": "",
        "title": "游贾氏南园",
        "preface": "",
        "paragraphs": [
            "江堤杨柳碧毵毵，闲访名园郡郭南。",
            "垅麦生齐知雨足，海棠开遍觉春酣。",
            "门前幽径通芳蕙，竹里虚亭对远岚。",
            "风物有情应笑我，不携歌酒只清谈。"
        ],
        "notes": "",
        "id": "9b5bc455150bc0226e51938df8ea26fe"
    },
    {
        "author": "韩缜",
        "dynasty": "宋",
        "type": "诗",
        "rhythmic": "",
        "title": "庚子八月八日再游东山寺",
        "preface": "",
        "paragraphs": [
            "蜀师当日戍黄金，此地由来险阻深。",
            "漾水东流自纡直，泰山北望正嵚崟。",
            "凉风肃物初秋意，膏泽愆期旦昼阴。",
            "同是天涯未归客，荒烟斜日正登临。"
        ],
        "notes": "",
        "id": "f6c076b7f3983a741ba718601b5231be"
    },
    {
        "author": "韩缜",
        "dynasty": "宋",
        "type": "诗",
        "rhythmic": "",
        "title": "游东山寺",
        "preface": "",
        "paragraphs": [
            "久有东林约，因乘暇日游。",
            "眼明初出郭，神王欲凌秋。",
            "野旷𬸣孤隼，江清飏远鸥。",
            "近山青嶂合，多稼绿云浮。",
            "鸡犬声相接，沟塍水乱流。",
            "度桥喧从骑，环树转鸣驺。",
            "问俗惊尧壤，寻僧到沃洲。",
            "深沈开宝闼，磅礴𨋗华辀。",
            "像设严珠殿，经声隐绛帱。",
            "仰看香刹直，徐步画展廊修。",
            "遇物皆周览，逢轩即少留。",
            "前庭初显豁，后径转深幽。",
            "野岭苍筠丽，霜枫赤叶稠。",
            "隔墙闻好鸟，循沼玩游儵。",
            "翠干椶才剥，红芒稻半收。",
            "凌虚登陛总之，匝境对岑楼。",
            "暗谷藏危栈，平沙际别州。",
            "川原同聚沫，身世剧浮鸥。",
            "回首飘乡思，临尊浣客愁。",
            "清闲资善奕，决胜在冥搜。",
            "影动穰直表，风生曲逆筹。",
            "归鞍不敢缓，斜日照文楸。"
        ],
        "notes": "",
        "id": "e76a68954d252ed48d641835dad7dfcc"
    },
    {
        "author": "韩缜",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "君因未报身何有，且寄扁舟梦想中。"
        ],
        "notes": "",
        "id": "0261e7a8b56ae30e1e9b800688ffeece"
    },
    {
        "author": "韩缜",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "唐蒙谕巴蜀，通道至卭僰。",
            "列郡徼西南，夷居半岩壁。"
        ],
        "notes": "",
        "id": "63c74a19792514f76692f41fa2298954"
    },
    {
        "author": "韩缜",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "剑外吾能说，山川大抵同。",
            "君行在巴徼，民俗半夷风。",
            "火田租赋薄，盐井岁时丰。"
        ],
        "notes": "",
        "id": "26340c49288fb1fc0424ebaee8ef9f04"
    },
    {
        "author": "韩缜",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "地里舆星直，江流汉水通。"
        ],
        "notes": "",
        "id": "b67ce799ed944bd27780a03d86988831"
    }
]