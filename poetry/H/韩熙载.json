[
    {
        "author": "韩熙载",
        "dynasty": "唐",
        "type": "诗",
        "rhythmic": "",
        "title": "感怀诗二章 一",
        "preface": "",
        "paragraphs": [
            "仆本江北人，今作江南客。",
            "再去江北游，举目无相识。",
            "金风吹我寒，秋月为谁白。",
            "不如归去来，江南有人忆。"
        ],
        "notes": "",
        "id": "989a5a324f17a2cab9be5cc575b77d2f"
    },
    {
        "author": "韩熙载",
        "dynasty": "唐",
        "type": "诗",
        "rhythmic": "",
        "title": "感怀诗二章 二",
        "preface": "",
        "paragraphs": [
            "未到故乡时，将为故乡好。",
            "及至亲得归，争如身不到。",
            "目前相识无一人，出入空伤我怀抱。",
            "风雨萧萧旅馆秋，归来窗下和衣倒。",
            "梦中忽到江南路，寻得花边旧居处。",
            "桃脸蛾眉笑出门，争向前头拥将去。"
        ],
        "notes": "",
        "id": "7ac4e56601dc5dfaa32f990a3f553a16"
    },
    {
        "author": "韩熙载",
        "dynasty": "唐",
        "type": "诗",
        "rhythmic": "",
        "title": "溧水无相寺赠僧",
        "preface": "",
        "paragraphs": [
            "无相景幽远，山屏四面开。",
            "凭师领鹤去，待我挂冠来。",
            "药为依时采，松宜绕舍栽。",
            "林泉自多兴，不是效刘雷。"
        ],
        "notes": "",
        "id": "2fa4bf044e067306c7e763777d88d157"
    },
    {
        "author": "韩熙载",
        "dynasty": "唐",
        "type": "诗",
        "rhythmic": "",
        "title": "书歌妓泥金带",
        "preface": "",
        "paragraphs": [
            "风柳摇摇无定枝，阳台云雨梦中归。",
            "他年蓬岛音尘断，留取尊前旧舞衣。"
        ],
        "notes": "",
        "id": "3150ef006fe0ae01e12fef3086a54b9e"
    },
    {
        "author": "韩熙载",
        "dynasty": "唐",
        "type": "诗",
        "rhythmic": "",
        "title": "送徐铉流舒州",
        "preface": "",
        "paragraphs": [
            "昔年凄断此江湄，风满征帆泪满衣。",
            "今日重怜鹡鸰羽，不堪波上又分飞。"
        ],
        "notes": "",
        "id": "76c9915bbd283e0d00748cd4c07d1367"
    },
    {
        "author": "韩熙载",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "几人平地上，看我半天中。"
        ],
        "notes": "",
        "id": "333e56c649c8463699e867be3e193d65"
    },
    {
        "author": "韩熙载",
        "dynasty": "唐",
        "type": "诗",
        "rhythmic": "",
        "title": "赠陈郎（题拟）",
        "preface": "",
        "paragraphs": [
            "陈郎不著世儒衫，也好嬉游日笑谈。",
            "幸有葛巾与藜杖，从呼宫观老都监。",
            "（见《江南余载》卷上。",
            "）（〖1〗《江南余载》：陈致尧雍熟于《开元礼》，官太常博士，国之大礼，皆折衷焉。",
            "与韩熙载最善。",
            "家无儋石之储，然妾妓至数百，暇奏《霓裳羽衣》之声，颇以帷簿取讥于时。",
            "二人左降者数矣，熙载诗〖诗不重录〗云云。",
            "其厅中置大铃，大署其旁曰：「无钱雇仆，客至请挽之。",
            "」）。"
        ],
        "notes": "",
        "id": "e7fb38978bd3ffc78ed38426ca7bbccb"
    }
]