[
    {
        "author": "黄宰",
        "dynasty": "宋",
        "type": "词",
        "rhythmic": "酹江月・念奴娇",
        "title": "",
        "preface": "",
        "paragraphs": [
            "三光五岳，孕乾坤英彩，非金非玉。",
            "赫赫岩岩真相种，来驾横空仙鹄。",
            "十万儿童，和丰堂下，齐指梅山祝。",
            "黑头难老，岁寒苍桧修竹。",
            "须信自家有传，中庸一卷，是长生真箓。",
            "借问洛阳归去后，几度桃开桃熟。",
            "十九年间，梦回天上，再见棠阴绿。",
            "相将促觐，已闻沙路新筑。"
        ],
        "notes": "",
        "id": "77057b837568b0a391bf0ead7e60cd92"
    }
]