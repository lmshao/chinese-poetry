[
    {
        "author": "何筹斋",
        "dynasty": "宋",
        "type": "诗",
        "rhythmic": "",
        "title": "题柯山道中",
        "preface": "",
        "paragraphs": [
            "扁舟空载断纹琴，横膝谁知太古音。",
            "趁取暮潮归旧隠，豆花篱落正秋深。"
        ],
        "notes": "",
        "id": "0240f04653ad592deaab9ae8761f6a2f"
    },
    {
        "author": "何筹斋",
        "dynasty": "宋",
        "type": "诗",
        "rhythmic": "",
        "title": "溪轩即事",
        "preface": "",
        "paragraphs": [
            "小立溪窗下，山光晚不同。",
            "清秋霜未降，乌桕叶先红。",
            "桥影涵深水，钟声挟远风。",
            "闲情谁领会，吟处倚梧桐。"
        ],
        "notes": "",
        "id": "1e0cdfaf998b36cea24261c86b806558"
    },
    {
        "author": "何筹斋",
        "dynasty": "宋",
        "type": "诗",
        "rhythmic": "",
        "title": "书乡僧庵",
        "preface": "",
        "paragraphs": [
            "静答光阴转法华，生涯更藉菊为家。",
            "山园隔树翻秋雨，石迳萦池浴晚霞。",
            "学凤尾翘无限草，似鸡冠样不胜花。",
            "萧椮安得诸王谢，竹下清谭煮露芽。"
        ],
        "notes": "",
        "id": "aa4ae229bea85bb432dcf64cc385a241"
    }
]