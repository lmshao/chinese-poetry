[
    {
        "author": "韩昭",
        "dynasty": "唐",
        "type": "诗",
        "rhythmic": "",
        "title": "和题劒门",
        "preface": "",
        "paragraphs": [
            "闭关防老寇，孰敢振威棱。",
            "险固疑天设，山河自古凭。",
            "三川奚所赖，双劒最堪矜。",
            "鸟道微通处，烟霞锁百层。"
        ],
        "notes": "",
        "id": "18a438ece7ea22497d6ad877d8bf4bd1"
    },
    {
        "author": "韩昭",
        "dynasty": "唐",
        "type": "诗",
        "rhythmic": "",
        "title": "从幸秦川过白卫献诗",
        "preface": "",
        "paragraphs": [
            "吾王巡狩为安边，此去秦亭尚数千。",
            "夜照路岐山店火，晓通消息戍瓶烟。",
            "为云巫峡虽神女，跨凤秦楼是谪仙。",
            "八骏似龙人似虎，何愁飞过大漫天。"
        ],
        "notes": "",
        "id": "1fde13830546173a8327ab9579e683e3"
    }
]