[
    {
        "author": "皇甫介",
        "dynasty": "宋",
        "type": "诗",
        "rhythmic": "",
        "title": "洞霄宫",
        "preface": "",
        "paragraphs": [
            "大涤云深日月迟，羽人曾作帝王师。",
            "鼎中绛雪成千日，岩下幽花占四时。",
            "玉仗已乘鸾鹤去，青山难使鬼神移。",
            "人间万事惟闲好，山顶诛茅待几时。"
        ],
        "notes": "",
        "id": "da558ac0b0966ec1e62bc9881502c585"
    },
    {
        "author": "皇甫介",
        "dynasty": "宋",
        "type": "诗",
        "rhythmic": "",
        "title": "游洞霄",
        "preface": "",
        "paragraphs": [
            "九曲烟霞染画图，羽人曾作帝王师。",
            "鼎中绛雪成千日，岩下幽花占四时。",
            "仙客已骖鸾鹤去，青山难使鬼神移。",
            "何当继踵长生地，疏瀹灵根出有为。"
        ],
        "notes": "",
        "id": "f525401fd284e3de333c613dc970d820"
    }
]