[
    {
        "author": "黄叔敖",
        "dynasty": "宋",
        "type": "诗",
        "rhythmic": "",
        "title": "建炎丞相成国吕忠穆公退老堂  其一",
        "preface": "",
        "paragraphs": [
            "今代勋名第一人，聊从小筑艺松筠。",
            "风云天上千龄运，雨露人闲万井春。",
            "莫倚丘园甘独乐，须知海宇仰洪钧。",
            "行闻勉为苍生起，衮绣来归耸搢绅。"
        ],
        "notes": "",
        "id": "d6588b65f17ddc35d4262ff2a440df52"
    },
    {
        "author": "黄叔敖",
        "dynasty": "宋",
        "type": "诗",
        "rhythmic": "",
        "title": "建炎丞相成国吕忠穆公退老堂  其二",
        "preface": "",
        "paragraphs": [
            "望隆江左谢太傅，功冠淮西裴晋公。",
            "何事东山却高卧，空余绿野想遗风。",
            "矫情镇物端谁似，晚节全身与俗同。",
            "再拜祝公追往辙，中兴周室頼元功。"
        ],
        "notes": "",
        "id": "e56f852f3c8aab4ee6146452b13bb3da"
    }
]