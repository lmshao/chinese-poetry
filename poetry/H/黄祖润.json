[
    {
        "author": "黄祖润",
        "dynasty": "宋",
        "type": "诗",
        "rhythmic": "",
        "title": "梅花  其一",
        "preface": "",
        "paragraphs": [
            "天籁消沈斗柄斜，绕枝忽起护巢鸦。",
            "素娥青女新梳洗，来鬭寒梅半夜花。"
        ],
        "notes": "",
        "id": "0898ea581b162ef9027b9767cdf2edd6"
    },
    {
        "author": "黄祖润",
        "dynasty": "宋",
        "type": "诗",
        "rhythmic": "",
        "title": "梅花  其二",
        "preface": "",
        "paragraphs": [
            "白氎禅巾白石龛，跏趺无迹越山庵。",
            "朝朝拱立罔明手，昨夜看梅废小参。"
        ],
        "notes": "",
        "id": "7a344a98bd2ae316ca992e882b51da3a"
    },
    {
        "author": "黄祖润",
        "dynasty": "宋",
        "type": "诗",
        "rhythmic": "",
        "title": "梅花  其三",
        "preface": "",
        "paragraphs": [
            "林间翠羽啄枯槎，邂逅孤筇次水涯。",
            "飞过小溪留数语，殷勤报有隔桥花。"
        ],
        "notes": "",
        "id": "90b51a1de109c0dfa59710b0d1c33bd7"
    },
    {
        "author": "黄祖润",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "何须更辨伤春谤，岁岁飘零不及春。"
        ],
        "notes": "",
        "id": "ea9737cb3cbedfb4a1190d1c472b622d"
    },
    {
        "author": "黄祖润",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "效颦可丑张元妹，竞爽宜为束皙兄。"
        ],
        "notes": "",
        "id": "c0ece6b4b780f02aa7b1044eeaa5ad6b"
    }
]