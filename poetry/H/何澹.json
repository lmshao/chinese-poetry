[
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "方壶",
        "preface": "",
        "paragraphs": [
            "玉壶清景面瑶池，便入丹青也自宜。",
            "挟册几回成独往，壶公应笑一书痴。"
        ],
        "notes": "",
        "id": "716b5526294f565f7c5f2130f437231d"
    },
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "和王成之同赵达明游西湖",
        "preface": "",
        "paragraphs": [
            "只对西湖也自凉，雨余天更辟商羊。",
            "水交秋色心田静，风入山花鼻观香。",
            "别驾慇懃能设醴，吾曹嬉戏且逢场。",
            "凤凰池上今文伯，犹忆春闱夜卷长。"
        ],
        "notes": "",
        "id": "80e93ec4ff9d8ce1fd053346d17835b8"
    },
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "和张时可景灵宫即事及暂归南湖二诗  其一",
        "preface": "",
        "paragraphs": [
            "嵯峨宫殿晓风清，月挂林梢夜欲更。",
            "户外朝绅千绮集，马头椽烛五枝明。",
            "诸天呗响超三界，众妙香然罄一诚。",
            "渭北衣冠应北顾，请扶大汉振天声。"
        ],
        "notes": "",
        "id": "fe55afb5e395c1440f84cb1ba5e39f0b"
    },
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "和张时可景灵宫即事及暂归南湖二诗  其二",
        "preface": "",
        "paragraphs": [
            "南湖风月想经行，隠兴常多薄宦情。",
            "辇毂只今烦佐治，僮奴休复事欢迎。",
            "人如仲举舆增重，客为相如座尽倾。",
            "咫尺不妨时问道，病余已觉此身轻。"
        ],
        "notes": "",
        "id": "e02006e38ac3dd5e60f59e324c218204"
    },
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "登遶花台  其一",
        "preface": "",
        "paragraphs": [
            "诗翁当日上凌风，面面看花得句工。",
            "我亦巡簷来索笑，古今人意略相同。"
        ],
        "notes": "",
        "id": "15c70b93956b5b764189e4fdee67bf5c"
    },
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "登遶花台  其二",
        "preface": "",
        "paragraphs": [
            "台因水部将花遶，隠为耶溪号小山。",
            "且在我家为故事，若言衣钵有惭颜。"
        ],
        "notes": "",
        "id": "c60f4139f5eec85b23fba8621d0af70d"
    },
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "早梅二首  其一",
        "preface": "",
        "paragraphs": [
            "庾岭香腮想未真，东明才见一枝新。",
            "阳和衣被凡花卉，繁杏夭桃次第春。"
        ],
        "notes": "",
        "id": "b34d90bf8c2f2bec8a415dfd3277a988"
    },
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "早梅二首  其二",
        "preface": "",
        "paragraphs": [
            "姑射仙肌不受尘，旧粧重傅恰如新。",
            "东君少试回天手，已占人间几许春。"
        ],
        "notes": "",
        "id": "dba99b63e6e1d8389895ebf486362036"
    },
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "红梅",
        "preface": "",
        "paragraphs": [
            "冷淡梳粧不入时，故将粉面以朱施。",
            "风标可作孤山殿，枝叶能令北客疑。",
            "及与松筠论旧故，未容桃李强追随。",
            "芳名亦占群花上，所恨无功到鼎彝。"
        ],
        "notes": "",
        "id": "e6c79e3ff62dfd2829b05a41c9b3c6f7"
    },
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "馆中赏红梅",
        "preface": "",
        "paragraphs": [
            "石渠南畔小阑干，一种孤芳万玉攒。",
            "应为癯儒嫌冷淡，故将素面污铅丹。",
            "花前酒盏浑如梦，池上诗盟幸不寒。",
            "美景要须公管领，转头还作隔年看。"
        ],
        "notes": "",
        "id": "24e4b1dc154aaf7609aef3451e7de5ae"
    },
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "和圣制蜡梅  其一",
        "preface": "",
        "paragraphs": [
            "庾岭天开一种芳，金枝先到殿中央。",
            "东皇为作阳春倡，压倒千花万卉香。"
        ],
        "notes": "",
        "id": "784586cbd397c0b57fe7d05b14c3c238"
    },
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "和圣制蜡梅  其二",
        "preface": "",
        "paragraphs": [
            "不容红白鬭芬芳，色染蔷薇照水央。",
            "冷艳可供清燕赏，日融风软暗传香。"
        ],
        "notes": "",
        "id": "b76081dc1f19d57a435de0be19f60c9d"
    },
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "报慈山门",
        "preface": "",
        "paragraphs": [
            "翠屏一匝梵王城，白练两条功德水。",
            "百鸟争巢高树枝，似闻佛法心欢喜。"
        ],
        "notes": "",
        "id": "434bd73b0f5389668409b2e8244c150e"
    },
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "时思山门",
        "preface": "",
        "paragraphs": [
            "涧水琤琮鸣屋角，溪潭潋滟对山门。",
            "绿崖鸟道人行去，隔岸绿阴春正昏。"
        ],
        "notes": "",
        "id": "2b679da08546a023acd66e48bf554bfe"
    },
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "群花盛开  其一",
        "preface": "",
        "paragraphs": [
            "荣观新移阆苑栽，芳丛衒昼锦花开。",
            "谁知妙手参元化，顷刻青红照玉杯。"
        ],
        "notes": "",
        "id": "db820b69f81263e22743955f0ed942f2"
    },
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "群花盛开  其二",
        "preface": "",
        "paragraphs": [
            "向阳花木易培栽，略借春风已自开。",
            "多谢青宫能长养，一枝先压紫霞杯。"
        ],
        "notes": "",
        "id": "cede921c4bde090c49c39ff16c2862a5"
    },
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "茂洪囏险扶倾厦，安石从容抗怒蛙。",
            "习俗风流犹未改，短辕丝竹璧微瑕。"
        ],
        "notes": "",
        "id": "287a1bbd6e20c51e6247b8372b4bc524"
    },
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "两监同舍出游和吴监丞韵",
        "preface": "",
        "paragraphs": [
            "我本麋鹿姿，牵来入京阙。",
            "举动违真性，驱驰了岁月。",
            "自惭西湖水，照见种种发。",
            "乘兴陪诸公，放舟烟浪窟。",
            "小雨裛风埃，轻霾翳林樾。",
            "春深桃李竞，路滑车马歇。",
            "已办登山屐，不羡凌波袜。",
            "沿堤逐树阴，傍寺访禅衲。",
            "杯行知已深，欢意殊未竭。",
            "日暮碧云横，两山高突兀。"
        ],
        "notes": "",
        "id": "8ea94a4e0f50d8f8d0ef3f8a3c5de4fc"
    },
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "山中之乐",
        "preface": "",
        "paragraphs": [
            "噫，山中之乐兮，与猿鹤兮同游。",
            "幸儋石之有储，奚斗升之复求。"
        ],
        "notes": "",
        "id": "3031ced7954d14bcd5edea01a8fe08eb"
    },
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "和赵知府延绿韵",
        "preface": "",
        "paragraphs": [
            "柴门三月麦秋寒，日与渔樵自往还。",
            "千骑肯来延绿阁，一杯相属对青山。",
            "句工烟雨空蒙际，笔妙龙蛇夭矫间。",
            "从此小园增倍价，不妨长作老农闲。"
        ],
        "notes": "",
        "id": "0ac03947b9f69c248869786769e04de2"
    },
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "萝衣洞",
        "preface": "",
        "paragraphs": [
            "萝衣晴带护烟蓑，楚国狂夫尚作歌。",
            "石影到溪千丈劲，藤痕入目八分多。",
            "泉分小白山中雨，衣取云门寺顶荷。",
            "洞口樵人谁语汝，茶过相遇更相过。"
        ],
        "notes": "",
        "id": "213155e7fc45255e1ec244b5790801b7"
    },
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "玉香洞",
        "preface": "",
        "paragraphs": [
            "玉梅几岁隔樊墙，剖破籓篱两鴈行。",
            "青眼相看到头白，洞中无客自吹香。"
        ],
        "notes": "",
        "id": "3a3cc1f91370700d9e6f8fffd605d9ad"
    },
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "栖云中伏",
        "preface": "",
        "paragraphs": [
            "炎官驱我入山椒，日日松声似海潮。",
            "四月黄梅无不雨，却来三伏洗炎歊。"
        ],
        "notes": "",
        "id": "a7c30e5ab5f5a357b8f49a6c8853c593"
    },
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "和宋宪乙丑元夕韵",
        "preface": "",
        "paragraphs": [
            "三神山上隔凡尘，箫鼓喧阗午夜声。",
            "十里绮罗开翠幕，一天星斗不层城。",
            "也知故国风光丽，尤喜新元谷价平。",
            "衰朽尚容陪二妙，不妨欹侧到天明。"
        ],
        "notes": "",
        "id": "91560e7bf949e9dfbe7d981701653e0d"
    },
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "九日偕朱彦器伯仲游雁门山",
        "preface": "",
        "paragraphs": [
            "神京浩不及，仙关次第开。",
            "名山逢好友，九日共登台。",
            "济胜聊为具，吟诗愧别才。",
            "何年清海甸，结屋此中来。"
        ],
        "notes": "",
        "id": "23baa00a0138d0085889cf716eaf01a6"
    }
]