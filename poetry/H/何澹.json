[
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "方壶",
        "preface": "",
        "paragraphs": [
            "玉壶清景面瑶池，便入丹青也自宜。",
            "挟册几回成独往，壶公应笑一书痴。"
        ],
        "notes": "",
        "id": "fc882ab3bf9bf195db7c996a793c6333"
    },
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "和王成之同赵达明游西湖",
        "preface": "",
        "paragraphs": [
            "只对西湖也自凉，雨余天更辟商羊。",
            "水交秋色心田静，风入山花鼻观香。",
            "别驾慇懃能设醴，吾曹嬉戏且逢场。",
            "凤凰池上今文伯，犹忆春闱夜卷长。"
        ],
        "notes": "",
        "id": "68f708a89fd6e09f747135e7ded89324"
    },
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "和张时可景灵宫即事及暂归南湖二诗  其一",
        "preface": "",
        "paragraphs": [
            "嵯峨宫殿晓风清，月挂林梢夜欲更。",
            "户外朝绅千绮集，马头椽烛五枝明。",
            "诸天呗响超三界，众妙香然罄一诚。",
            "渭北衣冠应北顾，请扶大汉振天声。"
        ],
        "notes": "",
        "id": "5f9a299e41fa7696cec1297374aca483"
    },
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "和张时可景灵宫即事及暂归南湖二诗  其二",
        "preface": "",
        "paragraphs": [
            "南湖风月想经行，隠兴常多薄宦情。",
            "辇毂只今烦佐治，僮奴休复事欢迎。",
            "人如仲举舆增重，客为相如座尽倾。",
            "咫尺不妨时问道，病余已觉此身轻。"
        ],
        "notes": "",
        "id": "9c3ebe0136e8dd42ff3d2184648ea843"
    },
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "登遶花台  其一",
        "preface": "",
        "paragraphs": [
            "诗翁当日上凌风，面面看花得句工。",
            "我亦巡簷来索笑，古今人意略相同。"
        ],
        "notes": "",
        "id": "ed3e54cf831db18847cf65634e4f703b"
    },
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "登遶花台  其二",
        "preface": "",
        "paragraphs": [
            "台因水部将花遶，隠为耶溪号小山。",
            "且在我家为故事，若言衣钵有惭颜。"
        ],
        "notes": "",
        "id": "e86e00af5c5569ee636f4def32bd0a16"
    },
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "早梅二首  其一",
        "preface": "",
        "paragraphs": [
            "庾岭香腮想未真，东明才见一枝新。",
            "阳和衣被凡花卉，繁杏夭桃次第春。"
        ],
        "notes": "",
        "id": "50f5237ae9f421cabb4451ba82528704"
    },
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "早梅二首  其二",
        "preface": "",
        "paragraphs": [
            "姑射仙肌不受尘，旧粧重傅恰如新。",
            "东君少试回天手，已占人间几许春。"
        ],
        "notes": "",
        "id": "2b17379c585246831cf89c28b6411968"
    },
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "红梅",
        "preface": "",
        "paragraphs": [
            "冷淡梳粧不入时，故将粉面以朱施。",
            "风标可作孤山殿，枝叶能令北客疑。",
            "及与松筠论旧故，未容桃李强追随。",
            "芳名亦占群花上，所恨无功到鼎彝。"
        ],
        "notes": "",
        "id": "5421e51f30d2607e3d4cd11a5d501ace"
    },
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "馆中赏红梅",
        "preface": "",
        "paragraphs": [
            "石渠南畔小阑干，一种孤芳万玉攒。",
            "应为癯儒嫌冷淡，故将素面污铅丹。",
            "花前酒盏浑如梦，池上诗盟幸不寒。",
            "美景要须公管领，转头还作隔年看。"
        ],
        "notes": "",
        "id": "eae5384a068536d13567a03f2c05e7de"
    },
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "和圣制蜡梅  其一",
        "preface": "",
        "paragraphs": [
            "庾岭天开一种芳，金枝先到殿中央。",
            "东皇为作阳春倡，压倒千花万卉香。"
        ],
        "notes": "",
        "id": "beb370d3b65d924f2c5836c9c24ec98e"
    },
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "和圣制蜡梅  其二",
        "preface": "",
        "paragraphs": [
            "不容红白鬭芬芳，色染蔷薇照水央。",
            "冷艳可供清燕赏，日融风软暗传香。"
        ],
        "notes": "",
        "id": "08b226f1d7da59caf932281830270baa"
    },
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "报慈山门",
        "preface": "",
        "paragraphs": [
            "翠屏一匝梵王城，白练两条功德水。",
            "百鸟争巢高树枝，似闻佛法心欢喜。"
        ],
        "notes": "",
        "id": "851511a10ef1798497aac341cac394e2"
    },
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "时思山门",
        "preface": "",
        "paragraphs": [
            "涧水琤琮鸣屋角，溪潭潋滟对山门。",
            "绿崖鸟道人行去，隔岸绿阴春正昏。"
        ],
        "notes": "",
        "id": "04dc76fd0b9226aaa40a50b25483a709"
    },
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "群花盛开  其一",
        "preface": "",
        "paragraphs": [
            "荣观新移阆苑栽，芳丛衒昼锦花开。",
            "谁知妙手参元化，顷刻青红照玉杯。"
        ],
        "notes": "",
        "id": "cc0021e37720cc1ea28686682c42b90b"
    },
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "群花盛开  其二",
        "preface": "",
        "paragraphs": [
            "向阳花木易培栽，略借春风已自开。",
            "多谢青宫能长养，一枝先压紫霞杯。"
        ],
        "notes": "",
        "id": "79c9e6902394f99633c92acc1e4f5a48"
    },
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "茂洪囏险扶倾厦，安石从容抗怒蛙。",
            "习俗风流犹未改，短辕丝竹璧微瑕。"
        ],
        "notes": "",
        "id": "b0a533d8e78c4ca72a025ca14f53fc69"
    },
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "两监同舍出游和吴监丞韵",
        "preface": "",
        "paragraphs": [
            "我本麋鹿姿，牵来入京阙。",
            "举动违真性，驱驰了岁月。",
            "自惭西湖水，照见种种发。",
            "乘兴陪诸公，放舟烟浪窟。",
            "小雨裛风埃，轻霾翳林樾。",
            "春深桃李竞，路滑车马歇。",
            "已办登山屐，不羡凌波袜。",
            "沿堤逐树阴，傍寺访禅衲。",
            "杯行知已深，欢意殊未竭。",
            "日暮碧云横，两山高突兀。"
        ],
        "notes": "",
        "id": "a87890c6df71cdc875a39fe1a084c0a4"
    },
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "山中之乐",
        "preface": "",
        "paragraphs": [
            "噫，山中之乐兮，与猿鹤兮同游。",
            "幸儋石之有储，奚斗升之复求。"
        ],
        "notes": "",
        "id": "b607f521f103bbb2ff343a0212bebcc8"
    },
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "和赵知府延绿韵",
        "preface": "",
        "paragraphs": [
            "柴门三月麦秋寒，日与渔樵自往还。",
            "千骑肯来延绿阁，一杯相属对青山。",
            "句工烟雨空蒙际，笔妙龙蛇夭矫间。",
            "从此小园增倍价，不妨长作老农闲。"
        ],
        "notes": "",
        "id": "aba00553192bf110f4ea9cff74636516"
    },
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "萝衣洞",
        "preface": "",
        "paragraphs": [
            "萝衣晴带护烟蓑，楚国狂夫尚作歌。",
            "石影到溪千丈劲，藤痕入目八分多。",
            "泉分小白山中雨，衣取云门寺顶荷。",
            "洞口樵人谁语汝，茶过相遇更相过。"
        ],
        "notes": "",
        "id": "7a95df9697477f7de3aeeb21374ef0c5"
    },
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "玉香洞",
        "preface": "",
        "paragraphs": [
            "玉梅几岁隔樊墙，剖破籓篱两鴈行。",
            "青眼相看到头白，洞中无客自吹香。"
        ],
        "notes": "",
        "id": "a4e1a8987cd0781a25ea90bf6c1cf61b"
    },
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "栖云中伏",
        "preface": "",
        "paragraphs": [
            "炎官驱我入山椒，日日松声似海潮。",
            "四月黄梅无不雨，却来三伏洗炎歊。"
        ],
        "notes": "",
        "id": "91c94b67d052bb830f11c8cc0717a79a"
    },
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "和宋宪乙丑元夕韵",
        "preface": "",
        "paragraphs": [
            "三神山上隔凡尘，箫鼓喧阗午夜声。",
            "十里绮罗开翠幕，一天星斗不层城。",
            "也知故国风光丽，尤喜新元谷价平。",
            "衰朽尚容陪二妙，不妨欹侧到天明。"
        ],
        "notes": "",
        "id": "fbaa0b4ca254c140fda83ef46b5a6e3b"
    },
    {
        "author": "何澹",
        "dynasty": "宋",
        "type": "诗",
        "rhythmic": "",
        "title": "九日偕朱彦器伯仲游雁门山",
        "preface": "",
        "paragraphs": [
            "神京浩不及，仙关次第开。",
            "名山逢好友，九日共登台。",
            "济胜聊为具，吟诗愧别才。",
            "何年清海甸，结屋此中来。"
        ],
        "notes": "",
        "id": "78fff0b75b659f0590db35abc412ea72"
    },
    {
        "author": "何澹",
        "dynasty": "宋",
        "type": "词",
        "rhythmic": "桃源忆故人",
        "title": "",
        "preface": "",
        "paragraphs": [
            "拍堤芳草随人去。",
            "洞口山无重数。",
            "翦朝露成树。",
            "争晚渔翁住。",
            "今人忍听秦人语。",
            "只有花无今古。",
            "欲饮仙家寿醑。",
            "记取桥边路。"
        ],
        "notes": "",
        "id": "75ab168a58f619bee5f739d6a1298ec9"
    },
    {
        "author": "何澹",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "乐禁初开，平地耸、海山清绝。",
            "千里内、欢声和气，可融霜雪。",
            "盛事终将椽笔记，新歌翻入梨园拍。",
            "道古来、南国做元宵，今宵别。",
            "灯万碗，花千结。",
            "星斗上，天浮月。",
            "向玉绳低处，笙箫高发。",
            "人物尽夸长乐郡，儿童争庆烧灯节。",
            "疑此身、清梦到华胥，朝金阙。"
        ],
        "notes": "",
        "id": "71f405c760d1e0c68a5beb2743016df2"
    },
    {
        "author": "何澹",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "灯夕筵开，人物共、英词三绝。",
            "环坐处、袖中珠玉，郢中春雪。",
            "红烛星繁销夜漏，紫霞香满催歌拍。",
            "算新年、何处不风光，三山别。",
            "云表殿，千层结。",
            "花籍锦，添明月。",
            "更浮屠七塔，万枝争发。",
            "多谢一天驱宿霭，故教三日成佳节。",
            "更何须、海上觅蓬莱，真仙阙。"
        ],
        "notes": "",
        "id": "c31247d689b55b5d26741454fbceecbb"
    },
    {
        "author": "何澹",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "好景良辰造物悭。",
            "一年灯火遽摧残。",
            "雨淋夹道星千点，雪阻游人路九盘。",
            "停社舞，撤宾筵。",
            "谩烧银烛照金莲。",
            "不如我入香山社，一盏青灯说夜禅。"
        ],
        "notes": "",
        "id": "81df9c940ad33f2067d8509c91ee8a03"
    },
    {
        "author": "何澹",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "庾岭移来傍桂丛。",
            "绕花安敢望凌风。",
            "癯儒合作孤芳伴，四面相看一笑同。",
            "冰照座，玉横空。",
            "雪花零落暗香中。",
            "有人醉倚阑干畔，付与江南老画工。"
        ],
        "notes": "",
        "id": "b723119e4d348c84ab84b9b9d0ecc884"
    }
]