[
    {
        "author": "黄夷简",
        "dynasty": "宋",
        "type": "诗",
        "rhythmic": "",
        "title": "咏华林书院",
        "preface": "",
        "paragraphs": [
            "桐轩潇洒远尘机，伯始英风世不衰。",
            "千亩自封轻渭叟，五经同拜重宣尼。",
            "衣无常主门多义，仓有余粮俗共熙。",
            "仁智眼前从所乐，利名身外更何思。",
            "琴清善召云中鹤，床稳高蓍叶上龟。",
            "茶煮玉泉僧至日，酒𫇴金蚁菊芳时。",
            "往来虚席宾朋盛，朝暮过堂子弟奇。",
            "万卷诗书归腹箧，地仙踪迹少人知。"
        ],
        "notes": "",
        "id": "f7ca9d95fbfe18c5b6c9e7d663732458"
    },
    {
        "author": "黄夷简",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "宿雨一番蔬甲嫩，春山几焙茗旗香。"
        ],
        "notes": "",
        "id": "ebc8448a1c92f2beba29a31fb7be6cc2"
    },
    {
        "author": "黄夷简",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "襟带巴连蜀，封疆楚接吴。"
        ],
        "notes": "",
        "id": "2bc52e00338247d1e348e5d2223f0152"
    }
]