[
    {
        "author": "何䓕",
        "dynasty": "宋",
        "type": "诗",
        "rhythmic": "",
        "title": "章序臣得铜雀砚属余作诗",
        "preface": "",
        "paragraphs": [
            "阿瞒恃奸雄，挟汉令天下。",
            "惜时无英豪，磔裂异肩踝。",
            "终令盗坏土，埏作三台瓦。",
            "虽云当涂高，会有食槽马。",
            "人愚瓦何罪，沦蛰翳梧槚。",
            "锡花封雨苔，鸳彩晦云罅。",
            "当时丹油去，实非谋诸野。",
            "因之好奇士，探琢助挥写。",
            "归参端歙材，坚泽未渠亚。",
            "章侯捐百金，访获从吾诧。",
            "兴亡何复论，徒足增忿骂。",
            "但嗟瓦砾微，亦以材用舍。",
            "徒令瓴甓余，当擅琼瑰价。",
            "士患德不修，不忧老田舍。"
        ],
        "notes": "",
        "id": "3c73eeabfca5f38724fcf0716436271a"
    },
    {
        "author": "何䓕",
        "dynasty": "宋",
        "type": "诗",
        "rhythmic": "",
        "title": "华盖仙山院",
        "preface": "",
        "paragraphs": [
            "旧闻山隐弥天释，几欲从谈不二门。",
            "寻到经窗收足座，却应宾主两忘言。"
        ],
        "notes": "",
        "id": "86a4b6365cf094c218937ce804d707ba"
    }
]