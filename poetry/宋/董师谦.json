[
    {
        "author": "董师谦",
        "dynasty": "宋",
        "type": "诗",
        "rhythmic": "",
        "title": "梅花三咏  其一",
        "preface": "",
        "paragraphs": [
            "雪蘤霜须苔藓枝，玉堂事去且疏篱。",
            "世人孔鼻无分别，吐露芳心欲向谁。"
        ],
        "notes": "",
        "id": "1efab59f6d544fa92061b653ccbe7c72"
    },
    {
        "author": "董师谦",
        "dynasty": "宋",
        "type": "诗",
        "rhythmic": "",
        "title": "梅花三咏  其二",
        "preface": "",
        "paragraphs": [
            "京洛尘中耿素衣，苍头冷面古须眉。",
            "春风红紫百千变，惟有此花如旧时。"
        ],
        "notes": "",
        "id": "02c8c0e6652866eaa46b856bd70e5242"
    },
    {
        "author": "董师谦",
        "dynasty": "宋",
        "type": "诗",
        "rhythmic": "",
        "title": "梅花三咏  其三",
        "preface": "",
        "paragraphs": [
            "疏花淡淡月娟娟，静坐参渠花月禅。",
            "翠羽飞来栖未稳，几回搅碎又依然。"
        ],
        "notes": "",
        "id": "e08965b20630dbcb44a3f99a69dc68ff"
    },
    {
        "author": "董师谦",
        "dynasty": "宋",
        "type": "诗",
        "rhythmic": "",
        "title": "钱塘怀古  其一",
        "preface": "",
        "paragraphs": [
            "历历庚申事，分明在眼前。",
            "讲和如有弊，飞渡定无船。",
            "北使三千里，真州十四年。",
            "酿成亡国恨，一部福华编。"
        ],
        "notes": "",
        "id": "3dd9478d6343c424ccb0da381591e6ed"
    },
    {
        "author": "董师谦",
        "dynasty": "宋",
        "type": "诗",
        "rhythmic": "",
        "title": "钱塘怀古  其二",
        "preface": "",
        "paragraphs": [
            "玉床摇帝座，青盖出都城。",
            "巷哭千家泪，燕歌四面声。",
            "乾坤遽如许，风雪可怜生。",
            "清晓宫门外，犹听打六更。"
        ],
        "notes": "",
        "id": "9eafcfc19b96d48c81bae93ce299cbe8"
    },
    {
        "author": "董师谦",
        "dynasty": "宋",
        "type": "诗",
        "rhythmic": "",
        "title": "钱塘怀古  其三",
        "preface": "",
        "paragraphs": [
            "衣带一条水，靴尖三百州。",
            "市朝陈迹在，图籍别人收。",
            "南渡衣冠尽，西湖歌舞休。",
            "久知事当尔，曾记五更头。"
        ],
        "notes": "",
        "id": "4dd93c4f0d717cf810a66f492f76fd8d"
    },
    {
        "author": "董师谦",
        "dynasty": "宋",
        "type": "诗",
        "rhythmic": "",
        "title": "钱塘怀古  其四",
        "preface": "",
        "paragraphs": [
            "行人指新寺，云此旧宫城。",
            "坐殿几朝帝，开山何处僧。",
            "日边行塔影，天外送钟声。",
            "王气元无了，何消凿秣陵。"
        ],
        "notes": "",
        "id": "7c60314e6c285d9bb3e0cc3e75114737"
    }
]