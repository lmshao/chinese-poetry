[
    {
        "author": "蔡必荐",
        "dynasty": "宋",
        "type": "诗",
        "rhythmic": "",
        "title": "采薇图",
        "preface": "",
        "paragraphs": [
            "西山有薇，美人不移。",
            "西山无薇，美人不归。",
            "采薇采薇，山是人非。",
            "薇满西山，不生夷齐。"
        ],
        "notes": "",
        "id": "35a2ca1dbe5ef86d0bcd0f15fdadaac4"
    },
    {
        "author": "蔡必荐",
        "dynasty": "宋",
        "type": "诗",
        "rhythmic": "",
        "title": "观葵有感",
        "preface": "",
        "paragraphs": [
            "昨日一花开，今日一花开。",
            "今日花正好，昨日花已老。",
            "始知人老不如花，可惜落花君莫扫。",
            "人生不得长少年，莫负床头沽酒钱。",
            "得钱向酒家，君不见，戎葵花。"
        ],
        "notes": "",
        "id": "fb5c725d0a13a2b031b2bc9b965af0ec"
    },
    {
        "author": "蔡必荐",
        "dynasty": "宋",
        "type": "诗",
        "rhythmic": "",
        "title": "寓意漫成",
        "preface": "",
        "paragraphs": [
            "东邻老翁富钜万，每日关门常独饭。",
            "西邻少年居钱不满百，每日开筵延上客。",
            "老翁回头问少年，君家宾客何骈阗。",
            "少年答曰翁不知，人生许得几何时。",
            "翁看日月如流水，牢锁黄金与阿谁。"
        ],
        "notes": "",
        "id": "a68c7521a2c811f6d04aa53ff2451485"
    }
]