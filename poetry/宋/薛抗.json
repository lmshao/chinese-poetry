[
    {
        "author": "薛抗",
        "dynasty": "宋",
        "type": "诗",
        "rhythmic": "",
        "title": "县圃十绝和朱待制  其一",
        "preface": "",
        "paragraphs": [
            "春花弄晴风，昼帘垂永日。",
            "公退卧黄䌷，放衙头懒出。"
        ],
        "notes": "",
        "id": "e8a192594d1a2e47c6223660f3445da2"
    },
    {
        "author": "薛抗",
        "dynasty": "宋",
        "type": "诗",
        "rhythmic": "",
        "title": "县圃十绝和朱待制  其二",
        "preface": "",
        "paragraphs": [
            "斗牛不能神，枭卢无好采。",
            "碌碌甘抱关，谁能媚时宰。"
        ],
        "notes": "",
        "id": "020f6274441c94efef66fb53fadce6a2"
    },
    {
        "author": "薛抗",
        "dynasty": "宋",
        "type": "诗",
        "rhythmic": "",
        "title": "县圃十绝和朱待制  其三",
        "preface": "",
        "paragraphs": [
            "二亭岿然立，紫薇为题颜。",
            "朝晖射银钩，伟观压海山。"
        ],
        "notes": "",
        "id": "01c669c9e43d063c5aeecde65de8363f"
    },
    {
        "author": "薛抗",
        "dynasty": "宋",
        "type": "诗",
        "rhythmic": "",
        "title": "县圃十绝和朱待制  其四",
        "preface": "",
        "paragraphs": [
            "讼牒如蜂房，未易谈笑理。",
            "却思买扁舟，归钓荆谿水。"
        ],
        "notes": "",
        "id": "dcd524b31446be0c6a9e8546a03e1bcd"
    },
    {
        "author": "薛抗",
        "dynasty": "宋",
        "type": "诗",
        "rhythmic": "",
        "title": "县圃十绝和朱待制  其五",
        "preface": "",
        "paragraphs": [
            "我无割鸡刀，乃当万家县。",
            "飞蝗不入境，感谢年谷贱。"
        ],
        "notes": "",
        "id": "8aae4e82d8992e9316394b58936b598b"
    },
    {
        "author": "薛抗",
        "dynasty": "宋",
        "type": "诗",
        "rhythmic": "",
        "title": "县圃十绝和朱待制  其六",
        "preface": "",
        "paragraphs": [
            "五斗虽甚微，偃鼠饮满腹。",
            "大书归来赋，有味数过读。"
        ],
        "notes": "",
        "id": "3925eef24b9bd484306d34ef0d6e8d93"
    },
    {
        "author": "薛抗",
        "dynasty": "宋",
        "type": "诗",
        "rhythmic": "",
        "title": "县圃十绝和朱待制  其七",
        "preface": "",
        "paragraphs": [
            "焚香坐清昼，此心自如如。",
            "我知拙催科，考甘下下书。"
        ],
        "notes": "",
        "id": "152d8e556d642ae51a7e4baba375e0bf"
    },
    {
        "author": "薛抗",
        "dynasty": "宋",
        "type": "诗",
        "rhythmic": "",
        "title": "县圃十绝和朱待制  其八",
        "preface": "",
        "paragraphs": [
            "桐乡文章伯，我欲执鞭从。",
            "明堂选擎天，云壑卧老松。"
        ],
        "notes": "",
        "id": "cfe6fd0ffd09530a53a638ad06f29052"
    },
    {
        "author": "薛抗",
        "dynasty": "宋",
        "type": "诗",
        "rhythmic": "",
        "title": "县圃十绝和朱待制  其九",
        "preface": "",
        "paragraphs": [
            "寿亲发斑斑，彩服老莱戏。",
            "欲赋招隐诗，小山念松桂。"
        ],
        "notes": "",
        "id": "be9a98a231e5710574d7693d430c88e5"
    },
    {
        "author": "薛抗",
        "dynasty": "宋",
        "type": "诗",
        "rhythmic": "",
        "title": "县圃十绝和朱待制  其一○",
        "preface": "",
        "paragraphs": [
            "援琴鼓流水，弦绝无知音。",
            "为语逐臭夫，兰芷生深林。"
        ],
        "notes": "",
        "id": "3b2354af614d1444f99dc25d0cebf00a"
    }
]