[
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "雨吟",
        "preface": "",
        "paragraphs": [
            "轻轻烟雾失楼台，雨暗吴山锁不开。",
            "试与渔翁闲访问，落花几许泛溪来。"
        ],
        "notes": "",
        "id": "6626347e245bc0c609a8fa7ab59904c9"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "过湖",
        "preface": "",
        "paragraphs": [
            "舟移别岸水纹开，日暖风香正落梅。",
            "山色蒙蒙横画轴，白鸥飞处带诗来。"
        ],
        "notes": "",
        "id": "9ad37726be51b50d0a51fd16a1b95f97"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "和叶广文韵",
        "preface": "",
        "paragraphs": [
            "入得春来物物饶，翻思湖上短长桥。",
            "去年寒食闲游处，曾把扁舟系柳条。"
        ],
        "notes": "",
        "id": "f64cdf6a57bc8b27835c7e572d4b0d99"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "书斋",
        "preface": "",
        "paragraphs": [
            "野草沿庭砌，清闲日掩扉。",
            "晚凉疎雨过，落叶觉蝉稀。",
            "天籁自鸣竹，砧声谁捣衣。",
            "僧寮不过此，何必扣玄机。"
        ],
        "notes": "",
        "id": "dff196b2df4dd9cefd6857eeee7bd7bd"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "阅名胜诗集",
        "preface": "",
        "paragraphs": [
            "买得山房数册诗，倚篷细读已移时。",
            "只贪眼底看冰玉，月上荷花更不知。"
        ],
        "notes": "",
        "id": "1eff501279acc25fba9b973870977bf4"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "书怀",
        "preface": "",
        "paragraphs": [
            "僻性止耽书，村中谩寓居。",
            "心惟求事省，身合与名疎。",
            "木叶秋风起，蛩吟夜雨初。",
            "吾生今晚矣，不必问何如。"
        ],
        "notes": "",
        "id": "32d265dff3b1d2e20c15d1254775bfe5"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "闺怨  其一",
        "preface": "",
        "paragraphs": [
            "凤帏晓起鬓𩬤松，枕肉初生酒晕红。",
            "一把柳丝挪在手，沉吟无语对春风。"
        ],
        "notes": "",
        "id": "23e6507644b69a9033d3a421a56d536d"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "闺怨  其二",
        "preface": "",
        "paragraphs": [
            "谁怜人去锁朱楼，终日凭栏只带愁。",
            "燕子也知人薄幸，飞来略不傍帘钩。"
        ],
        "notes": "",
        "id": "65d78e0f79e1dd74424f396abea1a8f4"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "溪流",
        "preface": "",
        "paragraphs": [
            "云脚才行又复开，一声隠隠只空雷。",
            "家僮忽报溪流涨，知是前村落雨来。"
        ],
        "notes": "",
        "id": "4e781600ec0b06e1cf9779ad04911a11"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "初秋",
        "preface": "",
        "paragraphs": [
            "火老金柔暑告残，乘凉正好望西山。",
            "秋声来处无寻觅，只作窗前竹叶间。"
        ],
        "notes": "",
        "id": "8a021faf365d3464cb408d3a0f546c9b"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "杂兴",
        "preface": "",
        "paragraphs": [
            "漫山花发草萋萋，杨柳飞绵水拍堤。",
            "况是客怀禁不得，那堪杜宇耳边啼。"
        ],
        "notes": "",
        "id": "0c208d537c89648f00899b1e47f440bd"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "偶吟",
        "preface": "",
        "paragraphs": [
            "降伏吾心法，无如去外魔。",
            "苦吟诗愈拙，著意字犹讹。",
            "荏苒青衫旧，消磨白发多。",
            "不才为世弃，徒自咏卷阿。"
        ],
        "notes": "",
        "id": "0884243e758ead5068d1bb66a80fcd2a"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "雨中遣愁",
        "preface": "",
        "paragraphs": [
            "花已开时人正愁，花簪头上使人羞。",
            "一春可厌无晴日，下却珠帘懒凭楼。"
        ],
        "notes": "",
        "id": "355d36fd70d7a20a1bf3385e8e63dccf"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "清明",
        "preface": "",
        "paragraphs": [
            "朝来阁雨喜新晴，枝上绵蛮调好声。",
            "佳节莫将虚过了，人生赢得几清明。"
        ],
        "notes": "",
        "id": "7446af35c4bbd17027bb30095fb48a42"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "即事",
        "preface": "",
        "paragraphs": [
            "阴云酿雨勒花迟，梅已飘残到杏枝。",
            "好是池塘清梦处，勾吟春草入新诗。"
        ],
        "notes": "",
        "id": "d48c200d66ea35623928320cac015340"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "松江",
        "preface": "",
        "paragraphs": [
            "荷叶翻风暑气微，看山露冷湿征衣。",
            "垂虹夜静三高月，只照渔溪一舸归。"
        ],
        "notes": "",
        "id": "ffe18fceaaad1a23e6955bcbbade26aa"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "惜春",
        "preface": "",
        "paragraphs": [
            "春事三分过二分，桃花水上觅红云。",
            "游人浪说春归去，柳外黄鹂尚自吟。"
        ],
        "notes": "",
        "id": "94f6de963fffe32ff41a2cc315ed70df"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "次吴秋潭韵",
        "preface": "",
        "paragraphs": [
            "相逢款话傍簷西，坎止流行事不齐。",
            "君到白苹秋正好，饱吟风月棹前溪。"
        ],
        "notes": "",
        "id": "3883e5aea0566479710d3d494b97bea0"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "东山",
        "preface": "",
        "paragraphs": [
            "东山随分作生涯，即是清高隠者家。",
            "粗有小园供日涉，不愁无地种梅花。"
        ],
        "notes": "",
        "id": "7778d2c1053d4085fb5e94fe90ee0f4a"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "夏中即事",
        "preface": "",
        "paragraphs": [
            "重梅过了犹悭雨，幸有南薰在翠槐。",
            "燕子亦于贫者薄，今年全不见飞来。"
        ],
        "notes": "",
        "id": "27021ac52907e8faefe7b4e2282110a8"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "延祥观",
        "preface": "",
        "paragraphs": [
            "御园犹自有逋梅，约束游人莫肯开。",
            "听得老兵谈旧事，几年不见翠华来。"
        ],
        "notes": "",
        "id": "3849b27b747e3719d2a282621693a57e"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "虎丘",
        "preface": "",
        "paragraphs": [
            "两寺今为一，因秦虎占丘。",
            "鹤飞王剑化，鸟宿古坟愁。",
            "石与泉流接，池通海水浮。",
            "十奇多胜槩，不及尽追游。"
        ],
        "notes": "",
        "id": "7ec554f8a3b65978dfb50c77685c9d00"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "家园",
        "preface": "",
        "paragraphs": [
            "眺望西山在目中，更须宽展竹篱通。",
            "残梅尚守清廉节，不嫁东君昨夜风。"
        ],
        "notes": "",
        "id": "9db8b6089b43c0c58c8933ec5b52d07a"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "首夏",
        "preface": "",
        "paragraphs": [
            "槐幄阴阴蔽绿扉，池抽荷叶落蔷薇。",
            "梁间紫燕新雏弱，来傍簷前旋学飞。"
        ],
        "notes": "",
        "id": "05b85a148755d3a3dc2ce6d1099c6d7b"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "短发萧萧满镜秋，家居但觉岁时流。",
            "两年不见西湖面，笑我寒盟是白鸥。"
        ],
        "notes": "",
        "id": "c24819a9a15adcffa9a3bf74dde9f13c"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "月夜",
        "preface": "",
        "paragraphs": [
            "江南又见鴈初飞，枫叶萧疎旋觉稀。",
            "边塞戍夫天气冷，谁家月夜捣征衣。"
        ],
        "notes": "",
        "id": "2f2a05a438830bd7752d6321e12470d4"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "裴坟",
        "preface": "",
        "paragraphs": [
            "买船穿僻径，坟古最幽深。",
            "山近风常冷，松蟠昼亦阴。",
            "来时无速骑，归路有鸣禽。",
            "寄语城居者，何人肯访寻。"
        ],
        "notes": "",
        "id": "c3766e8abb4fd0f1b9d797bef527e452"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "山中",
        "preface": "",
        "paragraphs": [
            "剖竹相通涧下泉，更邀山色在樽前。",
            "一钩明月轩窗上，欹枕藤床独自眠。"
        ],
        "notes": "",
        "id": "fa99c2b991504647a22f2d38b34c0708"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "惠山",
        "preface": "",
        "paragraphs": [
            "径入松关古，秋云带树烟。",
            "只疑山有雨，恰是涧流泉。",
            "骚客诗留壁，游人岸系船。",
            "凭谁招陆羽，瀹茗古栏边。"
        ],
        "notes": "",
        "id": "7eb38e14bf9537db584ea9ff71c8f72b"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "秋怀",
        "preface": "",
        "paragraphs": [
            "唤醒归舟是早秋，水光云影两悠悠。",
            "西风不管梧桐怨，一叶吹来一叶愁。"
        ],
        "notes": "",
        "id": "1b7b2fda733e6761d47f01d2ad05c41c"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "农事",
        "preface": "",
        "paragraphs": [
            "东作农家处处忙，金珠非是疗饥方。",
            "京华只识笙歌乐，岂识男耕与女桑。"
        ],
        "notes": "",
        "id": "1f03d9be623f11f2ef80d55d69650e23"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "甘露寺",
        "preface": "",
        "paragraphs": [
            "占断淮南势，西风入鬓毛。",
            "一江流不尽，多景最为高。",
            "斜日迷烟树，孤帆送客舠。",
            "兴怀人物少，今古等秋毫。"
        ],
        "notes": "",
        "id": "d082492b5b6d60bfdf92fa98da60a78e"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "夏晨偶作",
        "preface": "",
        "paragraphs": [
            "蚕事行将了，农家刈麦初。",
            "雨悭林少笋，水涩港无鱼。",
            "因病尝惩酒，偷闲懒答书。",
            "今年身愈老，事事觉全疎。"
        ],
        "notes": "",
        "id": "ed1238744398d09b79443f4aeb1a153b"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "赠云间陆琴士",
        "preface": "",
        "paragraphs": [
            "地僻居闲绝可人，殷勤过我抱桐君。",
            "声中知有辽天鹤，弹散华亭一片云。"
        ],
        "notes": "",
        "id": "a7caa72e1db2a113321256a0ecfbe802"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "烟霞石壁",
        "preface": "",
        "paragraphs": [
            "山深入翠微，寺僻掩幽扉。",
            "景别金仙地，人忘尘世机。",
            "石滋崖雨滴，龙出洞云飞。",
            "结屋同僧处，何须赋式微。"
        ],
        "notes": "",
        "id": "6b8952079cece71622a3d8dd51d52d14"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "久雨",
        "preface": "",
        "paragraphs": [
            "逾月留京国，春光总不知。",
            "可伤连夜雨，好似暮秋时。",
            "有客来无酒，逢人只说诗。",
            "官中闻闭籴，应是细民饥。"
        ],
        "notes": "",
        "id": "5c66bd5bd6a187467a106f06030a8119"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "次坦庵兄韵",
        "preface": "",
        "paragraphs": [
            "便中蒙赐墨，得句胜如书。",
            "暂尔两年别，俄然春暮余。",
            "梦驰情不间，心迩迹何疎。",
            "自省吾今老，湖山缚屋居。"
        ],
        "notes": "",
        "id": "a8ec1d00f168c80696394b867d620c12"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "豫章滕阁",
        "preface": "",
        "paragraphs": [
            "滕阁昔曾游，今无槛外楼。",
            "远山连树合，尽日对江流。",
            "古石空存记，骚人易感愁。",
            "夜深歌酒处，灯火灿渔舟。"
        ],
        "notes": "",
        "id": "86f4ebd06e547aec7575d37aeb50794b"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "寄书",
        "preface": "",
        "paragraphs": [
            "岁月逡巡笑故吾，人生南北隔江湖。",
            "楼头约取衡阳鴈，寄得一行书信无。"
        ],
        "notes": "",
        "id": "cba0d9f01b4b68e5bfe02c6a4353e6a1"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "冷泉亭",
        "preface": "",
        "paragraphs": [
            "步入侵云岭，亭高路恰平。",
            "池边幽树占，水底细沙明。",
            "无友诗难咏，逢僧话转清。",
            "此中真胜地，林寂鸟无声。"
        ],
        "notes": "",
        "id": "8f3ad36a9d8877245d68d8547e6ccd83"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "夏昼",
        "preface": "",
        "paragraphs": [
            "轻摇羽扇著轻纱，闲汲清泉自煮茶。",
            "缘是夏来无甚雨，小池犹未有荷花。"
        ],
        "notes": "",
        "id": "6a73fcd0c2d41eb283a13f14cce8771f"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "枫桥寺",
        "preface": "",
        "paragraphs": [
            "湖水相连月照天，鴈声嘹呖搅人眠。",
            "昔年曾到枫桥宿，石岸傍边系小船。"
        ],
        "notes": "",
        "id": "e61840f8782b704ed12f2f202a01ee3d"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "秋千",
        "preface": "",
        "paragraphs": [
            "吾今两鬓已成丝，每每逢春独自悲。",
            "最恨秋千无力上，风流不比少年时。"
        ],
        "notes": "",
        "id": "bc306efcb9db3d9a690a47c5ae730c9e"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "早春",
        "preface": "",
        "paragraphs": [
            "客里匆匆二月春，梅花开后柳争新。",
            "西湖不待清明到，早有寻芳拾翠人。"
        ],
        "notes": "",
        "id": "dab51082e4e9ee1bfa6333d4d5d260eb"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "寄怀",
        "preface": "",
        "paragraphs": [
            "一番旧事总成空，莫使相思梦里逢。",
            "惆怅阳台云共雨，阳台今隔几千重。"
        ],
        "notes": "",
        "id": "6428ac0c6aee51d7f151baa6d3e57b4c"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "夏中即事",
        "preface": "",
        "paragraphs": [
            "青青梅子已添肥，犊角新抽晚笋迟。",
            "茶罢日长消睡处，案头一卷乐天诗。"
        ],
        "notes": "",
        "id": "ae2a2c85c9801d9478ea4e26dd366272"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "看先叔祖青松居士仓使诗",
        "preface": "",
        "paragraphs": [
            "儒冠每笑拙身谋，春日因何桂玉留。",
            "南浦未思芳草恨，西湖正为落梅愁。",
            "四灵去矣今如在，诸老萧然事已休。",
            "衣钵青松谁继续，家鸡还复可搜求。"
        ],
        "notes": "",
        "id": "246759cde1ce8da99741bcbba7ff223b"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "军中请衣",
        "preface": "",
        "paragraphs": [
            "诸营今日请春衣，积沓如山竞捧归。",
            "曾念雪中兵堕指，戍边铁甲正防围。"
        ],
        "notes": "",
        "id": "6517f94b70875e9744d6f29e7f59305c"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "海棠",
        "preface": "",
        "paragraphs": [
            "海棠袅袅弄臙脂，雨入枝头睡正宜。",
            "最是高人有遗恨，杜陵因甚却无诗。"
        ],
        "notes": "",
        "id": "e026d6041bc6f554f09ee17071ce72f2"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "居官",
        "preface": "",
        "paragraphs": [
            "幸喜居官事不多，庭空吏散雀堪罗。",
            "近来转觉诗朋少，谁肯高轩为我过。"
        ],
        "notes": "",
        "id": "76d8c53646014cfcde507cc64ea9de56"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "心事",
        "preface": "",
        "paragraphs": [
            "落落功名鬓早斑，蹉跎心事十年间。",
            "看来只合归湖上，渔钓丛中尽日闲。"
        ],
        "notes": "",
        "id": "19de0d1ccc71f66f079b2d878aec675e"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "垂虹",
        "preface": "",
        "paragraphs": [
            "松江一景是虹桥，欲约骚人钓巨鼇。",
            "吴越封疆知几梦，古今人物壮三高。",
            "雪天斫鲙莎烟冷，秋月渔歌剑气豪。",
            "收拾琉璃千万顷，尽为醽醁汲波涛。"
        ],
        "notes": "",
        "id": "9df9839511cecca83b99e98c9ef6a36c"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "腊八前四日",
        "preface": "",
        "paragraphs": [
            "天气晴和又作阴，老来畏冷自难禁。",
            "余霙待伴留痕在，殊动骚人访戴心。"
        ],
        "notes": "",
        "id": "656373d4efb384ffa398df0258aafecc"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "湖上闲步",
        "preface": "",
        "paragraphs": [
            "一番雨过一番春，芒竹闲行踏软尘。",
            "城里不知春色早，湖边杨柳已撩人。"
        ],
        "notes": "",
        "id": "6b486fb5e19c55694e632b0beb7cc6cf"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "新竹",
        "preface": "",
        "paragraphs": [
            "傍墙穿过邻家竹，爱护新篁数十竿。",
            "剪伐莫令童仆辈，老夫日日要来看。"
        ],
        "notes": "",
        "id": "a56f8a5e6ba1723d1ce6fa6ac7fa1eb3"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "松江",
        "preface": "",
        "paragraphs": [
            "香飘菡萏短篷中，水色山光一样同。",
            "行止又非人所料，今年两度上垂虹。"
        ],
        "notes": "",
        "id": "c4f66be68e853a103109f2d47ac80858"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "虎丘",
        "preface": "",
        "paragraphs": [
            "突兀浮图插翠微，吴王事迹总成非。",
            "寺僧未晚山门闭，不放闲云一片飞。"
        ],
        "notes": "",
        "id": "bcebadfeea6a9f410afd306e08321777"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "秋咏",
        "preface": "",
        "paragraphs": [
            "吟轴卷还开，行歌兴尽回。",
            "买花浇换叶，开径扫苍苔。",
            "巾学凉纱样，衣从薄苎裁。",
            "潘郎羞鬓白，多是为秋来。"
        ],
        "notes": "",
        "id": "240371cca2cf7c3dd67f1040e155b99d"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "秋夜",
        "preface": "",
        "paragraphs": [
            "秋夜多愁思，虚堂风露凉。",
            "观书灯可近，欲睡漏初长。",
            "蛩响频催织，萤飞烁有光。",
            "雨梢窗外过，散入稻花香。"
        ],
        "notes": "",
        "id": "fc5878708b78b94c38fc58efc63522b7"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "寄陈芸居",
        "preface": "",
        "paragraphs": [
            "生长京华地，衣冠东晋人。",
            "书中尘不到，笔下句通神。",
            "江海知名日，池塘几梦春。",
            "精神长似旧，芸藁愈清新。"
        ],
        "notes": "",
        "id": "e56932cf948a9e2ed24ae1144800fd95"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "冷泉亭",
        "preface": "",
        "paragraphs": [
            "欲访飞来景，湖头赁小船。",
            "白云侵岭下，翠树傍泉边。",
            "入寺人须到，深林影自圆。",
            "山居相去近，夜坐学参禅。"
        ],
        "notes": "",
        "id": "9bf3d9345cd823b9e16d2c831cb946fb"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "春晚湖上",
        "preface": "",
        "paragraphs": [
            "花事已成休，都人懒出游。",
            "水添烟浪阔，山带夕阳愁。",
            "柳树鸣黄鸟，沙堤卧白鸥。",
            "不辞归路远，何必买扁舟。"
        ],
        "notes": "",
        "id": "0429a492750749ca008039445e073d76"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "春咏",
        "preface": "",
        "paragraphs": [
            "尽日看诗只掩扉，出门细雨怕沾衣。",
            "杏花已露臙脂色，燕子如何却未归。"
        ],
        "notes": "",
        "id": "de515eac0ab00382d2b639ff09774adb"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "苔钱",
        "preface": "",
        "paragraphs": [
            "庭砌方圆出化钧，何须抵死论钱神。",
            "贫家阿堵新添富，买断西湖风月春。"
        ],
        "notes": "",
        "id": "c600a97690138d9c97e5f1fc71c79647"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "买鱼",
        "preface": "",
        "paragraphs": [
            "芦花荷叶晚秋天，鴈影横斜远水连。",
            "频唤买鱼人不譍，偷忙撑入怕官船。"
        ],
        "notes": "",
        "id": "7be3237d388fa8e881c12d18f691e8ec"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "即事",
        "preface": "",
        "paragraphs": [
            "东君无处不繁华，一雨才晴意便佳。",
            "客舍山梅开遍了，从今懒买檐头花。"
        ],
        "notes": "",
        "id": "c62abb4c0931980ee133a4f035afc4f1"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "送春",
        "preface": "",
        "paragraphs": [
            "作恶情怀是别离，老夫懒作送春诗。",
            "东君归去无踪迹，试问垂杨便可知。"
        ],
        "notes": "",
        "id": "228194b3689878a36a5aa549aa0ea41c"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "春归  其一",
        "preface": "",
        "paragraphs": [
            "青青结子在梅梢，方见春来夏已交。",
            "认得主人双燕子，香泥衔去理新巢。"
        ],
        "notes": "",
        "id": "8477f43cb5523af5cc4cf499ccd54fe4"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "春归  其二",
        "preface": "",
        "paragraphs": [
            "晴天气淑浓如酒，引得狂蜂路亦迷。",
            "独立栏干凝望处，卖花人在画桥西。"
        ],
        "notes": "",
        "id": "766796391e9009613adb9d1190e4855d"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "闲中",
        "preface": "",
        "paragraphs": [
            "花飞春减燕雏飞，叶叶成阴障翠围。",
            "囊里酒钱消铄尽，满船赢得载诗归。"
        ],
        "notes": "",
        "id": "bf3e1a54bf72756329d32decb4c2522c"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "江头",
        "preface": "",
        "paragraphs": [
            "渔浦山边白鹭飞，西兴渡口夕阳微。",
            "等闲更上层楼望，贪看江潮不肯归。"
        ],
        "notes": "",
        "id": "4b1ee35c1f83d41fbfe4edde98716ca7"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "口占",
        "preface": "",
        "paragraphs": [
            "园林绿暗又红稀，蜀鸟啼山笋蕨肥。",
            "春夏一番交篆早，绵衣脱了著单衣。"
        ],
        "notes": "",
        "id": "7a3869111b501c72882f7acdc805b29c"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "吟诗",
        "preface": "",
        "paragraphs": [
            "渔溪僻好只吟诗，此意还须识者知。",
            "自古岛郊贫彻骨，诗逢穷处始为奇。"
        ],
        "notes": "",
        "id": "0a286fc616b63d2309ea23e1bf73303d"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "社日",
        "preface": "",
        "paragraphs": [
            "今朝社日寒犹力，燕子还寻五柳家。",
            "宰肉不沾吾分薄，强斟聋酒度年华。"
        ],
        "notes": "",
        "id": "099566cc8b673f9bc188bb02466b793b"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "喜雨上别大参",
        "preface": "",
        "paragraphs": [
            "爰立为霖仰望深，今朝一雨慰苍生。",
            "经纶久柬君心在，燮理还同天道亨。",
            "爱国虑勤宽玉带，筹边谋远捍金城。",
            "我公勋业难模写，但见皇家庆太平。"
        ],
        "notes": "",
        "id": "2141c7cd992ef37d76d3875279de79ad"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "寓京二首  其一",
        "preface": "",
        "paragraphs": [
            "一官濩落笑如初，只合空山去读书。",
            "不稼不渔无活计，谩将名氏玷公车。"
        ],
        "notes": "",
        "id": "763c234a095daabf4f70e95d448c8566"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "寓京二首  其二",
        "preface": "",
        "paragraphs": [
            "车马滔滔厌软红，湖边秋意属西风。",
            "木犀初放荷花老，买个船儿学钓翁。"
        ],
        "notes": "",
        "id": "359f2d952ec5b0a7fae2744bfa45fdd8"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "春日即事  其一",
        "preface": "",
        "paragraphs": [
            "春入侯家春事深，日长庭院又沉沉。",
            "客中不耐如丝雨，搅起思家寸寸心。"
        ],
        "notes": "",
        "id": "b138df99b6196348889e963a8fed4ae2"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "春日即事  其二",
        "preface": "",
        "paragraphs": [
            "春光满目是吴头，水碧琉璃拍岸流。",
            "忆著去年桃叶渡，相思无限使人愁。"
        ],
        "notes": "",
        "id": "db64f320036d0e9900eb85d45c43250b"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "丙午七夕后一日晚抵松江塔下  其一",
        "preface": "",
        "paragraphs": [
            "到得垂虹迫暮烟，前村雨暗莫行船。",
            "幸然得与僧人熟，借得终宵客位眠。"
        ],
        "notes": "",
        "id": "70b5d889b1f6c188b125e0dfd5aaf904"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "丙午七夕后一日晚抵松江塔下  其二",
        "preface": "",
        "paragraphs": [
            "客中情况少人知，正值钟声约束时。",
            "清坐更无人共话，挑灯来看菊潭诗。"
        ],
        "notes": "",
        "id": "3086bef99210f0c7694bc3ccaee3fa33"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "江上",
        "preface": "",
        "paragraphs": [
            "江头云阁雨，柳色与春深。",
            "船发春风阻，谁知客子心。"
        ],
        "notes": "",
        "id": "ddd6a408f3c0f1dd347e929a1bd318c9"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "居闲",
        "preface": "",
        "paragraphs": [
            "富贵人所愿，贫贱不堪忧。",
            "自有兰蕙清，非比萧艾羞。",
            "功名如露草，飘瓦若虚舟。",
            "千载傥相遇，臯夔及伊周。",
            "苟使穷未达，一壑营一丘。",
            "出处谨吾节，斯心已细筹。"
        ],
        "notes": "",
        "id": "99d413ab4eef48485bbc3af3ced7dd96"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "古意",
        "preface": "",
        "paragraphs": [
            "无言情脉脉，美人久相隔。",
            "道阻修且长，春草几番碧。",
            "凤钗冷鬓云，鸾镜轻云羃。",
            "昔为比翼鸟，今作孤飞翮。",
            "愁绝寄郎衣，腰瘦裁宜窄。"
        ],
        "notes": "",
        "id": "0574e2cdda551e9e765ade0224ab0b6b"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "春日即事",
        "preface": "",
        "paragraphs": [
            "羲驭舒徐日正迟，园林已觉杏花稀。",
            "半晴半雨春无准，燕怯轻寒不耐飞。"
        ],
        "notes": "",
        "id": "5f710185202d60a519cca6432e2d1ff1"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "即事",
        "preface": "",
        "paragraphs": [
            "薄薄轻轻寒露雨，微微飒飒早秋风。",
            "小舟办了松江去，占取三高作钓翁。"
        ],
        "notes": "",
        "id": "79ea7a54fa99d3c631c1d42342f1da3f"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "赏月",
        "preface": "",
        "paragraphs": [
            "天浄无一云，地浄无一尘。",
            "十六月圆满，皎皎白玉轮。",
            "古今同此月，照破世间人。",
            "夜久方浴出，露坐风满襟。",
            "清影入窗户，聊足尉我心。",
            "所欠一樽酒，所乏一张琴。",
            "如此好月色，惜乎在海滨。",
            "痴儿官事了，空自疲精神。",
            "不得赏新月，酬酢相与频。",
            "今宵诗兴动，狂吟渔溪民。",
            "独对犹复尔，况逢亲共宾。"
        ],
        "notes": "",
        "id": "18dd4014313cc030f5af6e450b7fb61d"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "采莲曲",
        "preface": "",
        "paragraphs": [
            "画艇将归笑语频，鸳鸯对对起还沉。",
            "妾心先自怀郎苦，怕嚼莲心苦转深。"
        ],
        "notes": "",
        "id": "2f6c5a6da3574572e3a146e705a97086"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "灵隠",
        "preface": "",
        "paragraphs": [
            "回首得两年，曾入灵隠去。",
            "一路看不足，衣沾松上露。",
            "白云来相迎，涧泉飞瀑素。",
            "此景天下无，远胜庐山路。"
        ],
        "notes": "",
        "id": "9f71637790c83481b66c02f0ec817c67"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "种竹",
        "preface": "",
        "paragraphs": [
            "门前槐已长，庭内草自生。",
            "所欠园中竹，多种渠几茎。",
            "此君真可爱，非独王猷情。",
            "有时吟咏暇，入园得闲行。",
            "所幸笋萌出，次第阴可成。",
            "□使神宇爽，渐觉眼界清。",
            "最是秋雨夜，风来□□□。"
        ],
        "notes": "",
        "id": "1b3ae441f789ff57e1180a64bda1c7d1"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "春暮寄友人",
        "preface": "",
        "paragraphs": [
            "日煖梨花雪，风吹杨柳绵。",
            "春逾三月半，梦忆十年前。",
            "诗借鶑声和，书无鴈字传。",
            "东君还似旧，吾鬓叹皤然。"
        ],
        "notes": "",
        "id": "206d8c01f69c10a73bc27dd5c068100f"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "即事",
        "preface": "",
        "paragraphs": [
            "吹落杨花春事了，小池新绿雨添痕。",
            "育蚕时节寒犹在，村落人家半掩门。"
        ],
        "notes": "",
        "id": "4368a9088f08c38dcc6f89fd22aea3e0"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "初夏",
        "preface": "",
        "paragraphs": [
            "蔷薇花已谢，芍药拟下坡。",
            "午阴有嘉树，景序犹清和。",
            "日得诗篇咏，门无俗客过。",
            "笋胎今岁少，荷叶小池多。",
            "春去余旬日，夏云已嵯峩。",
            "吾年嗟老矣，身事笑蹉跎。",
            "但欲卧白石，幽岩扪青萝。",
            "已与心料理，不必问如何。"
        ],
        "notes": "",
        "id": "437ee701882048d8d5ca8234386cdb6e"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "次下竺僧韵",
        "preface": "",
        "paragraphs": [
            "朝市软红尘，山林气味深。",
            "放怀随野鹤，过耳任春禽。",
            "石涧鸣泉玉，松钗坠日阴。",
            "隠居无个事，存养读书心。"
        ],
        "notes": "",
        "id": "7fbf5e70210ece95f4c2c280dbb1555c"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "江上",
        "preface": "",
        "paragraphs": [
            "小雨才收日渐斜，酒旗插处两三家。",
            "江头粧点秋来景，半是芦花半蓼花。"
        ],
        "notes": "",
        "id": "1eb55cf16d70e5986c401ac09c08d3d9"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "秋日",
        "preface": "",
        "paragraphs": [
            "芙蓉未拆桂香浮，落日西风鴈过楼。",
            "一雨空阶深夜滴，十分秋是十分愁。"
        ],
        "notes": "",
        "id": "d9f74934d387373124b9388296aec134"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "吹来一叶报秋知，玉露金风正及时。",
            "戴了凉巾披野服，桂花香里看唐诗。"
        ],
        "notes": "",
        "id": "7343e14850fffb808bbb47feb7771c15"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "秋行吟",
        "preface": "",
        "paragraphs": [
            "西风紧兮叶脱枝，寒露瀼兮菊遶篱。",
            "芦花白兮蓼满湄，鴈声急兮蛩转悲。",
            "乐吾淛兮殊兴思，况东淮兮落远陲。",
            "朝气肃兮夜漏迟，暮云黯兮山色衰。",
            "纷纷瞇目黄埃吹，艰关千里徒驱驰。",
            "穷猿投林任所之，膏粱诸公那得知。",
            "从今休被微官缚，未若琴歌诗酒乐。",
            "岂无手足怀我情，当念行人多寂寞。"
        ],
        "notes": "",
        "id": "25eff0db259582cd532ea0262e25e163"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "习气",
        "preface": "",
        "paragraphs": [
            "习气于诗却未除，尽教人笑治生疎。",
            "功夫若到穷吟地，虽是居贫富不如。"
        ],
        "notes": "",
        "id": "3149688d01ad674c545709f3e91391b2"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "即事",
        "preface": "",
        "paragraphs": [
            "暑赫练襟汗欲流，倩谁唤得一天秋。",
            "无人共订吟边句，独有蝉声叫树头。"
        ],
        "notes": "",
        "id": "64a9a5bc024e232444ca07cc90f5e908"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "平湖",
        "preface": "",
        "paragraphs": [
            "平湖一景堪图画，舟子烟波去复归。",
            "旧日玄真无觅处，西山长见鹭鸶飞。"
        ],
        "notes": "",
        "id": "359dc8295a8f59c6d9f1cce59761ed42"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "半塘",
        "preface": "",
        "paragraphs": [
            "因访云岩过半塘，清明时候野花香。",
            "小舟趁雨冲风去，不及寻僧到上方。"
        ],
        "notes": "",
        "id": "bd0d9a89694cd439d1713aa6f47c4826"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "送人至松江",
        "preface": "",
        "paragraphs": [
            "西风萧瑟入船窗，送客离愁酒满缸。",
            "要记此时分袂处，暮烟细雨过松江。"
        ],
        "notes": "",
        "id": "ddb5b1694ac392175eb9466b0d322748"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "雨后",
        "preface": "",
        "paragraphs": [
            "雨后新晴日转西，桑间犹有拙鸠啼。",
            "十分愁意无人管，红蓼黄芦水满溪。"
        ],
        "notes": "",
        "id": "c87fe37cf2116fae7ba93b8967dc2772"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "纪愁",
        "preface": "",
        "paragraphs": [
            "可笑无诗纪四愁，强将欢伯解吾忧。",
            "夜长明月纱窗冷，分得寒蛩一半秋。"
        ],
        "notes": "",
        "id": "8ab62510809911d74449c47cf05cae6a"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "和乐天初夏韵",
        "preface": "",
        "paragraphs": [
            "雨脚来山岫，溪痕涨岸沙。",
            "插旗多酒户，挂网尽渔家。",
            "地出绷儿笋，园收菜子花。",
            "春归鶑啭嬾，风急燕飞斜。",
            "杯泻青荷叶，瓯煎白玉茶。",
            "孤村流水晚，数点有归鸦。"
        ],
        "notes": "",
        "id": "7a632892ed71e1980d21944b5fc94d8e"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "述己",
        "preface": "",
        "paragraphs": [
            "落落功名鬓久斑，重游京国又何颜。",
            "早知寸禄荣家晚，悔不当初便入山。"
        ],
        "notes": "",
        "id": "19de0d1ccc71f66f079b2d878aec675e"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "钓台",
        "preface": "",
        "paragraphs": [
            "不爱三公汉禄荣，一丝风月许多清。",
            "只将节义高千古，岂钓人间利共名。"
        ],
        "notes": "",
        "id": "2940e61e65dfc539f1a52db5accc33f1"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "七夕有怀",
        "preface": "",
        "paragraphs": [
            "擘钗情绪思悠悠，月下穿针嬾傍楼。",
            "非独双星苦离别，人间天上一般愁。"
        ],
        "notes": "",
        "id": "67bff228ca0fa922c8bbd40f2a2744c2"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "秋夜",
        "preface": "",
        "paragraphs": [
            "月华如水浄无尘，千里相思总一心。",
            "络纬篱边吟不彻，做成秋意十分深。"
        ],
        "notes": "",
        "id": "c866badef11d751091a65bd7855c24c4"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "赓宋雪岩韵",
        "preface": "",
        "paragraphs": [
            "诗与梅花一样清，江湖久矣熟知名。",
            "未容便理趋朝计，行见相留入幕荣。",
            "照座精神澄玉宇，当官才刃压金城。",
            "星郎况是曾知己，刮目英游藻鉴明。"
        ],
        "notes": "",
        "id": "10080f11e4f24b23852e02559211a305"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "南跄跧上人之平江",
        "preface": "",
        "paragraphs": [
            "青浦相逢恰二年，今宵再会亦前缘。",
            "诗囊和月横挑去，稳泛枫桥夜半船。"
        ],
        "notes": "",
        "id": "b57f7ac89e24afa74080e4ec8a74e5df"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "夏日遣怀",
        "preface": "",
        "paragraphs": [
            "老大今无用，吟诗了白头。",
            "百年如电影，万事付沙鸥。",
            "性淡偏宜静，居贫动是愁。",
            "人情难似旧，门外水长流。"
        ],
        "notes": "",
        "id": "efdfc19958fcd0188423b4545a5c334d"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "寓归",
        "preface": "",
        "paragraphs": [
            "水激长江浪，风传远寺钟。",
            "宦情秋意薄，归兴客愁浓。",
            "卷箔迎新鴈，喧篱厌旧蛩。",
            "何时旋故里，载酒插芙蓉。"
        ],
        "notes": "",
        "id": "b89972b92a2e0125f323cd2cb873e877"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "性拙",
        "preface": "",
        "paragraphs": [
            "性拙难为巧，年来阴屡经。",
            "身闲诗谩赋，心静梦能灵。",
            "富贵如朝露，英雄几晓星。",
            "寻思世间事，日影过中庭。"
        ],
        "notes": "",
        "id": "241aacd177beeaac322c5a8be7017369"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "秋日即事",
        "preface": "",
        "paragraphs": [
            "宿有骚人兴，休教世俗知。",
            "郊墟聊晚眺，风月入秋宜。",
            "愁极惟凭酒，囊空却剩诗。",
            "更长人不睡，灯火可亲时。"
        ],
        "notes": "",
        "id": "7169ca28dfbaaf91e031e277396c9403"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "论诗",
        "preface": "",
        "paragraphs": [
            "大道本无体，何在文字间。",
            "易从先天画，诗自圣人删。",
            "流风传益远，后作莫可攀。",
            "推敲谁氏子，一字不可闲。"
        ],
        "notes": "",
        "id": "5e5506095394aae724b8622da8d1b1bf"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "采莲曲  其一",
        "preface": "",
        "paragraphs": [
            "朝露湿妾衣，暮霞耀妾瞩。",
            "一叶小如瓜，去住无拘束。",
            "兀棹歌采菱，袭袭薰风足。",
            "芦叶映港清，捉对鸳鸯浴。",
            "莲中有苦心，欲折手还曲。",
            "折莲恐伤藕，藕断丝难续。"
        ],
        "notes": "",
        "id": "8fea4fa0f77475e7351283cfa8a88770"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "采莲曲  其二",
        "preface": "",
        "paragraphs": [
            "平湖淼淼莲风清，花开映日红妆明。",
            "一双㶉𫛶忽飞去，为惊花底兰桡鸣。",
            "兰桡荡漾谁家女，云妥髻鬟黛眉妩。",
            "采采荷花满袖香，荷深忘却归时路。"
        ],
        "notes": "",
        "id": "750c2011b345e34b0536467cbfe0a8d5"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "采莲曲  其三",
        "preface": "",
        "paragraphs": [
            "西湖西畔荷花多，扣舷女儿娇唱歌。",
            "道旁骏马金叵罗，欲住不住横秋波。",
            "放船却入花深处，临流照妆噤不语。",
            "南山起云北山雨，折得荷花不归去。",
            "弄波惊起鸳鸯双，水珠溅湿芙蓉裳。",
            "恨无飞羽致汝旁，溯渑从之云路长。"
        ],
        "notes": "",
        "id": "6293d709aa3f81eef8ac8f9de01adb67"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "采莲曲  其四",
        "preface": "",
        "paragraphs": [
            "西风引袂凉云起，鸳桨扶船浮渌水。",
            "露沁花脂茜粉香，满柄锋芒刺葱指。",
            "红绡半妥金钏明，堤上六郎闚唱声。",
            "湘中暮雨欢期失，各自东西空目成。",
            "船荡波心烟漠漠，归路花从唱边落。",
            "绿艳红妖江水深，水底灵均应不觉。"
        ],
        "notes": "",
        "id": "09c12cb6753b2f473face3af270047fc"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "采莲曲  其五",
        "preface": "",
        "paragraphs": [
            "女伴歌采莲，清声度流水。",
            "无意惊鸳鸯，鸳鸯自飞起。"
        ],
        "notes": "",
        "id": "5fce3818a0a09c3d4dc543065172c51a"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "采莲曲  其六",
        "preface": "",
        "paragraphs": [
            "荷叶笼头学道情，花妆那似妾妆清。",
            "双双头白犹交颈，翻笑鸳鸯不老成。"
        ],
        "notes": "",
        "id": "90421ba46f9c561223c2bd35a2c84d93"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "采莲曲  其七",
        "preface": "",
        "paragraphs": [
            "拗落圆房响钏金，昔人细数子藏深。",
            "不嫌到手多尖刺，祇怕伤人有苦心。"
        ],
        "notes": "",
        "id": "d43e35b9a0001ff17fd093d7e09b137b"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "提干渔溪",
        "preface": "",
        "paragraphs": [
            "不涉惊涛心自稳，柳阴阴处著孤舟。",
            "的知世路多机穽，一线闲名付直钩。"
        ],
        "notes": "",
        "id": "8f8a4933878bcf5216f282a167507342"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "香林洞",
        "preface": "",
        "paragraphs": [
            "月月岩头古翠埋，绵云深隔洞门开。",
            "苍藤随石无根活，灵杞何年有种栽。",
            "气凝野烟疑麝过，暖熏山雨误蜂来。",
            "空庭谁领幽芳坐，雪鹤同行损绿苔。"
        ],
        "notes": "",
        "id": "1830ec18e0f45b6a83dba27130cd4653"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "石笋峰",
        "preface": "",
        "paragraphs": [
            "异种休参玉板禅，崭然一角立层巅。",
            "远尖自抱云根壮，叠藓谁疑雨箨缠。",
            "梦里三生空过眼，胸中千亩漫流涎。",
            "此龙难入宁僧谱，出土摩霄是几年。"
        ],
        "notes": "",
        "id": "fbd35613b1433495c06326854ccc936b"
    }
]