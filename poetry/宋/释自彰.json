[
    {
        "author": "释自彰",
        "dynasty": "宋",
        "type": "诗",
        "rhythmic": "",
        "title": "游洞霄得乡友道士邓君德清话因成古语",
        "preface": "",
        "paragraphs": [
            "乱山倚伏龙蛇蟠，苍藤古木门径寒。",
            "蘂宫潭潭列万础，碧楼朱户参云端。",
            "吾闻上界足官府，谪下名山作仙侣。",
            "我来寻仙访泉石，落日浮云随杖屦。",
            "道士邓君吾故人，汲泉煮茗慰酸辛。",
            "笑谈未厌樵柯烂，回首人间五百春。"
        ],
        "notes": "",
        "id": "4963ea915a1349374f93bdf89fb93eac"
    }
]