[
    {
        "author": "蔡渊",
        "dynasty": "宋",
        "type": "诗",
        "rhythmic": "",
        "title": "赠谈命余圆机",
        "preface": "",
        "paragraphs": [
            "甲子难周日与时，不拘全阙是圆机。",
            "只将八字纵横看，祸福无差妙太虚。"
        ],
        "notes": "",
        "id": "7eebbbd79bbfa08cb5355d3629244a1f"
    },
    {
        "author": "蔡渊",
        "dynasty": "宋",
        "type": "诗",
        "rhythmic": "",
        "title": "自咏",
        "preface": "",
        "paragraphs": [
            "屈指抠衣四十年，自怜须鬓已皤然。",
            "久知轩冕应无分，但觉西山若有缘。",
            "下学功夫惭未到，先天事业敢轻传。",
            "祇今已饱烟霞疾，更乞清溪著钓船。"
        ],
        "notes": "",
        "id": "3f3662d379a7eebad231dae35195242c"
    },
    {
        "author": "蔡渊",
        "dynasty": "宋",
        "type": "诗",
        "rhythmic": "",
        "title": "仲弟未归岁晚有怀",
        "preface": "",
        "paragraphs": [
            "明月照席寒，生我愁百端。",
            "冉冉岁云徂，游子不顾还。",
            "相送荷花碧，相望枫叶丹。",
            "高楼日千回，散步东林隈。",
            "攀条复揽秀，日暮空徘徊。",
            "金杯白玉台，犹能对寒梅。",
            "寄书岂不早，三月千里道。",
            "敢怨归轩迟，但念堂中老。",
            "春风萱草生，更树堂前庭。"
        ],
        "notes": "",
        "id": "a74f43ed5c5532c8a3a1030d7548128e"
    },
    {
        "author": "蔡渊",
        "dynasty": "宋",
        "type": "诗",
        "rhythmic": "",
        "title": "初度谩成",
        "preface": "",
        "paragraphs": [
            "揆予初度又今时，老桂吹香满翠微。",
            "回首六千余里外，惊心四十九年非。",
            "闲寻旧藁黏吟卷，怕损团花理战衣。",
            "一饭君恩何以报，貔貅按堵马秋肥。"
        ],
        "notes": "",
        "id": "e191b98fff7c6f84907d27b3ec4429e9"
    }
]