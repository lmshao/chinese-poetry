[
    {
        "author": "赵希昼",
        "dynasty": "宋",
        "type": "诗",
        "rhythmic": "",
        "title": "寄广南转运陈学士",
        "preface": "",
        "paragraphs": [
            "极望随南斗，迢迢思欲迷。",
            "春生桂岭外，人在海门西。",
            "残日依山尽，长天向水低。",
            "遥知仙馆梦，清夜怯猿啼。"
        ],
        "notes": "",
        "id": "db2bc93ed47754ffa740e78a904de7a9"
    },
    {
        "author": "赵希昼",
        "dynasty": "宋",
        "type": "诗",
        "rhythmic": "",
        "title": "寄潮州于公九流",
        "preface": "",
        "paragraphs": [
            "扁舟如叶路东西，一片滩声下恶谿。",
            "当日亭台旧时客，相逢莫惜醉如泥。"
        ],
        "notes": "",
        "id": "a5ebf086fe8492972079c52401cd5efd"
    }
]