[
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "偈颂十八首  其一",
        "preface": "",
        "paragraphs": [
            "五蕴出头一段空，同门出入不相逢。",
            "无量劫来赁屋住，到头不识主人公。"
        ],
        "notes": "",
        "id": "bf55704442e79ceae16e56179006cd5f"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "偈颂十八首  其二",
        "preface": "",
        "paragraphs": [
            "童顶云衣野兴浓，清斋淡话有何穷。",
            "春归簷幕千家雨，月满楼台一笛风。"
        ],
        "notes": "",
        "id": "7e160552706adfb60395b8ced35abc4c"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "偈颂十八首  其三",
        "preface": "",
        "paragraphs": [
            "涂灰抹土添光彩，社舞村歌笑己躬。",
            "堪笑当年呆得好，百无一解诉心空。",
            "星拱北，水朝东，月落千江体一同。",
            "能向海门深处辊，行船谁怕打头风。"
        ],
        "notes": "",
        "id": "0746599a2118bc5b9b93a7709710017a"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "偈颂十八首  其四",
        "preface": "",
        "paragraphs": [
            "西土尊师故纸罗，南方历祖葛藤窠。",
            "临风剔起透青眼，跟脚从头觑破那。",
            "阿呵呵，会也么，尺水休夸一丈波。",
            "幕天席地生涯阔，敌胜吹毛不用磨。"
        ],
        "notes": "",
        "id": "71f970fb22027694afe1ff831d749b05"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "偈颂十八首  其五",
        "preface": "",
        "paragraphs": [
            "不守师承不会禅，饥来吃饭困来眠。",
            "平常肯恃拳头大，冷地干赢空劫前。"
        ],
        "notes": "",
        "id": "5310115a83fb6501b5fd94ce19f4507c"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "偈颂十八首  其六",
        "preface": "",
        "paragraphs": [
            "目击泄天机，梅天散花雨。",
            "稽首毗卢师，和南法身主。",
            "风光遍大千，捏在毫端聚。",
            "多劫修来是浪传，一念不生倾肺腑。",
            "从此儿孙遍世间，活计清虚争检古。"
        ],
        "notes": "",
        "id": "b93ff55ad163e9b3be5aea56408f320f"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "偈颂十八首  其七",
        "preface": "",
        "paragraphs": [
            "麤疎带出莲花笠，济楚披来粪扫衣。",
            "拈起少林无孔笛，左瞻右盼两头吹。",
            "声声慢，拍拍随，听者虽多和者稀。",
            "曲徧欲休休不得，知音知后更谁知。"
        ],
        "notes": "",
        "id": "6ca4d47a4bdf6cfa778833ca3af740a5"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "偈颂十八首  其八",
        "preface": "",
        "paragraphs": [
            "少室无师句，曹溪绝学禅。",
            "浑家鬼擘口，五逆不成寃。"
        ],
        "notes": "",
        "id": "99382c927b4d1daaaa4adf9a54440a7f"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "偈颂十八首  其九",
        "preface": "",
        "paragraphs": [
            "文殊三处度夏，弥勒一味放憨。",
            "善财走百十城，达磨九年面壁。",
            "恢阐拈花微笑，光扬布发掩泥。"
        ],
        "notes": "",
        "id": "7661b3686bf7144ec0f2dc741a872ce7"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "偈颂十八首  其一○",
        "preface": "",
        "paragraphs": [
            "一拳也是打爷来，未有输赢莫放开。",
            "割舍拍盲穷性命，觜㖞鼻塌见全材。"
        ],
        "notes": "",
        "id": "9c6c7422c288851414b24dcd118bea20"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "偈颂十八首  其一一",
        "preface": "",
        "paragraphs": [
            "道妙休云所得迟，不离闻见分明极。",
            "槛外一声婆餠焦，黄头碧眼断消息。",
            "断消息，最条直，是虎何须更插翼。",
            "苍龙平地起波澜，万仞峰头轰霹雳。"
        ],
        "notes": "",
        "id": "a8ddde3dd7841a0b758b8c3d99feabeb"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "偈颂十八首  其一二",
        "preface": "",
        "paragraphs": [
            "口朝鼻孔无空过，眼盖胡须有古风。",
            "信彩骨头花十八，等闲掷出满盆红。"
        ],
        "notes": "",
        "id": "b53ca0d3ca361d11425aaf3b15964d6e"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "偈颂十八首  其一三",
        "preface": "",
        "paragraphs": [
            "夤缘过夏又经冬，难易当知好恶同。",
            "肚里饥疮无聒扰，堂中生炭满炉红。",
            "挑灰弄火非相许，阔论高谈定不容。",
            "叠足跏趺描不就，眼空烟景振宗风。"
        ],
        "notes": "",
        "id": "28da3368c017106247955972392169c6"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "偈颂十八首  其一四",
        "preface": "",
        "paragraphs": [
            "天际云翻墨，江头浪辊花。",
            "胡僧无鉴识，特地渡流沙。",
            "赤骨历穷担片板，颠痴㪍癞竖双眉。",
            "蓦生做处难名状，佛祖当头听指挥。"
        ],
        "notes": "",
        "id": "3286fbda44307f6443fe73b5261e6605"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "偈颂十八首  其一五",
        "preface": "",
        "paragraphs": [
            "虎穴魔宫阔步挨，毁僧谤佛不安排。",
            "无明三毒令人怕，是我寃家一样乖。"
        ],
        "notes": "",
        "id": "fa936407e8262cba67b40c20a7b78c33"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "偈颂十八首  其一六",
        "preface": "",
        "paragraphs": [
            "耳有重轮非差事，胸题卍字亦寻常。",
            "腰间不束三条篾，万顷风烟一草堂。"
        ],
        "notes": "",
        "id": "0dab14a2a829d80066d8557fc53b1ad6"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "偈颂十八首  其一七",
        "preface": "",
        "paragraphs": [
            "暗撒骊珠成瓦砾，闲倾鸩毒是醍醐。",
            "寃将恩报灭胡种，举眼无亲真丈夫。"
        ],
        "notes": "",
        "id": "3e49237534400f81ef268aded3c8b682"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古十四首  其一",
        "preface": "",
        "paragraphs": [
            "妙峰孤顶无知识，百十城游丧善财。",
            "楼阁若还弹指见，分明有眼不曾开。"
        ],
        "notes": "",
        "id": "47b17bdd46aeddfb39030a958cf3e4ed"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古十四首  其二",
        "preface": "",
        "paragraphs": [
            "棒头落节来翻本，闪电光中立信旗。",
            "殃害丛林无说处，几人错认口头肥。"
        ],
        "notes": "",
        "id": "64a1cfbb030e84d3c168e8b29217d6db"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古十四首  其三",
        "preface": "",
        "paragraphs": [
            "坦然古路勿迂疎，霁月凉风动十虚。",
            "毗目善财当日事，好如潘阆倒骑馿。"
        ],
        "notes": "",
        "id": "99d196c7e70806472c9831635b5e4ac1"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古十四首  其四",
        "preface": "",
        "paragraphs": [
            "门庭推倒乱纵横，火迸星飞无路行。",
            "赤契分明基业在，依前浅种又深耕。"
        ],
        "notes": "",
        "id": "3c9a5a31791c417e5328bcc33d47a38b"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古十四首  其五",
        "preface": "",
        "paragraphs": [
            "桃花零落眼方开，自谓风流孰可陪。",
            "叵耐玄沙忒偏党，却来醉后便添杯。"
        ],
        "notes": "",
        "id": "836f79a9c0b0b56fffb5be6dcb296ad5"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古十四首  其六",
        "preface": "",
        "paragraphs": [
            "早朝心闷三杯酒，午后头昏一椀茶。",
            "入夜脱衣伸脚睡，五更走起眼瞇𥊚。"
        ],
        "notes": "",
        "id": "a5857157d4fb1b29f1a9b52d097f0fc7"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古十四首  其七",
        "preface": "",
        "paragraphs": [
            "阳春白雪非难和，藻鉴氷壶岂足观。",
            "一把柳丝收不得，和风搭在玉栏干。"
        ],
        "notes": "",
        "id": "3df52c17e8b62ab0b3706538be211cb2"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古十四首  其八",
        "preface": "",
        "paragraphs": [
            "眼空四海恣纵横，鼻孔辽天信脚行。",
            "拏得电光为火把，却来日午打三更。"
        ],
        "notes": "",
        "id": "9ddeea2d5055947409c17ad8b9953842"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古十四首  其九",
        "preface": "",
        "paragraphs": [
            "和烟钓月是生涯，古策风高未足夸。",
            "欵乃一声天地阔，祖师何必渡流沙。"
        ],
        "notes": "",
        "id": "ba02fb98a2a40282945aeb219e0b1d32"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古十四首  其一○",
        "preface": "",
        "paragraphs": [
            "竹溪烟绝雨才通，无数深红间浅红。",
            "山店落英春寂寂，青旗吹动柳花风。"
        ],
        "notes": "",
        "id": "7f9241544ecadddbf7d4ad1e9eea9ba6"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古十四首  其一一",
        "preface": "",
        "paragraphs": [
            "屈节从长也大拚，雪堆断臂仰高寒。",
            "铁牛鞭起熊峰下，一吸黄河彻底干。"
        ],
        "notes": "",
        "id": "383486b1d6425e2fa6a395ab89c9b51f"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古十四首  其一二",
        "preface": "",
        "paragraphs": [
            "雨色和烟匝四维，眼皮未绽若为窥。",
            "等闲觑破金刚际，坦荡无因役路岐。"
        ],
        "notes": "",
        "id": "562a5232a0b01113f43d53bc7c35cbd1"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古十四首  其一三",
        "preface": "",
        "paragraphs": [
            "添钱买得漏灯盏，洗脚长拖破草鞋。",
            "翻著襕衫歌雪曲，倒携席帽赶村斋。"
        ],
        "notes": "",
        "id": "2efed595fffa9d46a2ad42447a677a23"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古十四首  其一四",
        "preface": "",
        "paragraphs": [
            "斫头沥血摩诃演，挂肚悬肠萨怛多。",
            "恶口小家无尽藏，更将何法度娑婆。"
        ],
        "notes": "",
        "id": "45fefb84d9fa086196aa32659f90db8e"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "达磨赞",
        "preface": "",
        "paragraphs": [
            "万福西来老骨挝，不遵行止渡流沙。",
            "被人打落当门齿，哑子依前吃苦瓜。"
        ],
        "notes": "",
        "id": "c064fec4ea0e7a560e7f76807c2c9983"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "卧莲玩月观音赞",
        "preface": "",
        "paragraphs": [
            "上绝把茆江月白，下无寸土眼头宽。",
            "青莲影里安身法，普与劳生了正观。"
        ],
        "notes": "",
        "id": "9351c6766cb9e15cdfe9e2b1e45b90e1"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "船子赞",
        "preface": "",
        "paragraphs": [
            "孤踪短艇寓江滨，眼盖乾坤彻骨贫。",
            "接了夹山钻入水，至今恩怨不曾分。"
        ],
        "notes": "",
        "id": "d021b96609410c0ca67153379840fdfb"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "自赞",
        "preface": "",
        "paragraphs": [
            "岁寒节操，水月精神。",
            "随所住处，无过任真。",
            "咦，今古江山今古意，一番雨过一番新。"
        ],
        "notes": "",
        "id": "6d2f1694a278d5f0500cd3b8d973f1d4"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "四圣赞  其一",
        "preface": "",
        "paragraphs": [
            "稽首释迦，现千百亿。",
            "盐贵米贱，苦趁乐吃。",
            "瞋喜爱憎，是非声色。",
            "日炙风吹，一文不直。"
        ],
        "notes": "",
        "id": "0340cec94b67907319ff7f32cf040da9"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "四圣赞  其二",
        "preface": "",
        "paragraphs": [
            "稽首观音，全彰妙有。",
            "鹤唳青霄，鶑啼绿柳。",
            "鼓响钟鸣，椎鸡打狗。",
            "不落诸缘，通身眼手。"
        ],
        "notes": "",
        "id": "744483f87eec0b7e12f1ae90db8fe4ec"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "四圣赞  其三",
        "preface": "",
        "paragraphs": [
            "稽首文殊，本非延促。",
            "柏短松长，山青水绿。",
            "星移斗转，日行月逐。",
            "开眼合眼，一切具足。"
        ],
        "notes": "",
        "id": "667feebefe1841ff43058c185b58d789"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "四圣赞  其四",
        "preface": "",
        "paragraphs": [
            "稽首普贤，不可思议。",
            "出头露面，开言吐气。",
            "拍盲担板，忘恩断义。",
            "事无寸长，熏天炙地。"
        ],
        "notes": "",
        "id": "11d393785328756b4bebbef9f837fbbd"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "总颂",
        "preface": "",
        "paragraphs": [
            "释迦观音，文珠普贤。",
            "蓦鼻牵来，作一串穿。",
            "横拖倒拽，痛报深寃。",
            "弥天罪过，一任流传。"
        ],
        "notes": "",
        "id": "e5dfeb26686d1baabad4ff5d11e215f0"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古十首  其一",
        "preface": "",
        "paragraphs": [
            "三清道士无仙骨，八教阇梨毁梵书。",
            "黑添昆仑舞华鼓，天亲无著暗嗟吁。"
        ],
        "notes": "",
        "id": "34e2d4559d33b9aab5323ce652a655a0"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古十首  其二",
        "preface": "",
        "paragraphs": [
            "不见人斑见虎斑，算来莫愿见人斑。",
            "虎斑见后通回避，唯有人斑近最难。"
        ],
        "notes": "",
        "id": "7987c27094ebabed72097bba649170bc"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古十首  其三",
        "preface": "",
        "paragraphs": [
            "浑身无处著，驿路倒骑馿。",
            "览尽潇湘景，和船入画图。"
        ],
        "notes": "",
        "id": "81de222fc78f5fb9552ebf921e0451e9"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古十首  其四",
        "preface": "",
        "paragraphs": [
            "越鸟巢南枝，胡马嘶北风。",
            "狸奴并白牯，寸步不曾通。",
            "千山都坐断，万派尽朝东。",
            "天王才合掌，那咤扑帝钟。"
        ],
        "notes": "",
        "id": "94296315dd86d04eb98577366d9b7041"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古十首  其五",
        "preface": "",
        "paragraphs": [
            "假使百千劫，所作业不忘。",
            "因缘会遇时，果报还自受。"
        ],
        "notes": "",
        "id": "866ee2855725ccd3930c3b2ddc577316"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古十首  其六",
        "preface": "",
        "paragraphs": [
            "白石居山人，不住那伽定。",
            "拄杖秃却枝，钵盂倒安柄。",
            "人草觅寃雠，虚空悬业镜。",
            "喝下剑光寒，放行摩竭令。"
        ],
        "notes": "",
        "id": "558a6d8d57fefd6a77733cd2e8a1d215"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古十首  其七",
        "preface": "",
        "paragraphs": [
            "剔起遮天眼，空王旧话圆。",
            "气毬刚似铁，石臼软如绵。",
            "苦海无惊浪，红炉断火烟。",
            "庄周蝴蝶梦，举世若为原。"
        ],
        "notes": "",
        "id": "7ed189d67c631f1952f5e9754735829b"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古十首  其八",
        "preface": "",
        "paragraphs": [
            "著脚孤危草不生，没栖泊处等闲行。",
            "临风阔却噇空口，断送浑家入火坑。"
        ],
        "notes": "",
        "id": "37b5bb92156693b80da1d6afc6b4a83c"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古十首  其九",
        "preface": "",
        "paragraphs": [
            "生狞别是一般村，品藻先贤薄后昆。",
            "掉放孤峰争合杀，棒头有眼盖乾坤。"
        ],
        "notes": "",
        "id": "67bef9789507d58df10004c8c41741c9"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古十首  其一○",
        "preface": "",
        "paragraphs": [
            "男儿脚底透长安，得坐披衣肯自谩。",
            "三尺冷光辉夜月，一条秋水迸人寒。"
        ],
        "notes": "",
        "id": "4f1e15c80b5948b706fcf012dc4d4678"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "偈四首  其一",
        "preface": "",
        "paragraphs": [
            "年年浴佛在今朝，目击迦维路不遥。",
            "果是当时曾示现，宜乎恶水蓦头浇。"
        ],
        "notes": "",
        "id": "09d38aadd86aa723e4404b8c42f796e4"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "偈四首  其二",
        "preface": "",
        "paragraphs": [
            "热月须摇扇，寒来旋著衣。",
            "若言空过日，大似不知时。"
        ],
        "notes": "",
        "id": "5aa22ad6962bef19e3b8b5212abad2b0"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "偈四首  其三",
        "preface": "",
        "paragraphs": [
            "道生一，无角铁牛眠少室。",
            "一生二，祖父开田说大义。",
            "二生三，梁间紫燕语呢喃。",
            "三生万物，男儿活计离窠窟。",
            "多处添，少处减，大虫怕吃生人胆。",
            "有若无，实若虚，争掩骊龙明月珠。",
            "肚无偏僻病，不怕冷油虀。"
        ],
        "notes": "",
        "id": "30c22073b3503aa51b8d257b3aa81ded"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "偈四首  其四",
        "preface": "",
        "paragraphs": [
            "依稀苕帚柄，髣髴赤斑蛇。",
            "棒下无生忍，临机不识爷。"
        ],
        "notes": "",
        "id": "6c5c84f839fe714f6cca743be7e2c0a3"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "辞众偈",
        "preface": "",
        "paragraphs": [
            "铁树开花，雄鸡生卵。",
            "七十二年，摇篮绳断。"
        ],
        "notes": "",
        "id": "d2a049d8313039f9b6b1439d58a51436"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其一",
        "preface": "",
        "paragraphs": [
            "走出门风相副称，东西南北更无人。",
            "看来不得韶阳老，未免儿孙惹客尘。"
        ],
        "notes": "",
        "id": "30faff074fa49a812556fb75fca0f58b"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其二",
        "preface": "",
        "paragraphs": [
            "肌骨当初赫赤穷，面皮今日厚千重。",
            "撩头搭尾应更点，嬴赛阇黎斋后钟。"
        ],
        "notes": "",
        "id": "07410432844753e016c7ffcc7278544a"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其三",
        "preface": "",
        "paragraphs": [
            "苦瓠连根苦，同坑无异土。",
            "二千年已前，一火破落户。"
        ],
        "notes": "",
        "id": "4b1c2177b074557c3420583225488ed3"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其四",
        "preface": "",
        "paragraphs": [
            "陪钱弄傀儡，拚命打秋千。",
            "浑家无眼见，掩面哭苍天。"
        ],
        "notes": "",
        "id": "4d29949f36cd4e5df6d5630fe889bb05"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其五",
        "preface": "",
        "paragraphs": [
            "是大神呪，四大六根元不有。",
            "是大明呪，三世十方无透漏。",
            "是无上呪，海印圆光明已久。",
            "是无等等呪，士农工商各成就。",
            "何故去年梅，今岁柳，颜色馨香依旧。",
            "等闲勘破悟桃花，选甚法身藏北斗。"
        ],
        "notes": "",
        "id": "bb5a1533efa52b1232f82e5268ba1cf9"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其六",
        "preface": "",
        "paragraphs": [
            "君王宝剑不虚施，尊者遭逢也大奇。",
            "从此清风徧寰宇，太平消息几人知。"
        ],
        "notes": "",
        "id": "66ec72efac16c8adaaf2d8bf17dfec81"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其七",
        "preface": "",
        "paragraphs": [
            "家贫连子屈，事急不由人。",
            "开口露拴索，郎当累近邻。"
        ],
        "notes": "",
        "id": "db434fc5c29c5197c2491c5ee855e8ec"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其八",
        "preface": "",
        "paragraphs": [
            "即心是佛，颟顸淈𣸩。",
            "菽麦不分，光阴飘忽。",
            "三杯两碗背爷娘，百怪千妖同一窟。"
        ],
        "notes": "",
        "id": "a91a22ad529395eb259ff70d33893847"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其九",
        "preface": "",
        "paragraphs": [
            "动口生荆棘，移身堕野狐。",
            "赵州来鬭富，东壁挂葫芦。"
        ],
        "notes": "",
        "id": "492b89dad72ca31a1dbe2fe12be33c41"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其一○",
        "preface": "",
        "paragraphs": [
            "饿鬼鞭死尸，仙人礼枯骨。",
            "野犬吠荒丘，铁山空突兀。",
            "六合群灵竞出头，不知何处为窠窟。"
        ],
        "notes": "",
        "id": "315034e775ba05ced027f7c9e147c68a"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其一一",
        "preface": "",
        "paragraphs": [
            "克己堂前开饭店，股肱屋里贩扬州。",
            "头戴草鞋呈丑拙，凑成一段好风流。"
        ],
        "notes": "",
        "id": "26a8abc713c9d5754bc2e9820f75fd5d"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其一二",
        "preface": "",
        "paragraphs": [
            "万里无云银汉横，大方玄路等闲行。",
            "阿爷智量世希有，女子圆光顶𩕳生。"
        ],
        "notes": "",
        "id": "ab72b8dc22ec1286d9341ee9d1785a00"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其一三",
        "preface": "",
        "paragraphs": [
            "义从亲处断，贫向富边休。",
            "腰缠十万贯，骑鹤上扬州。"
        ],
        "notes": "",
        "id": "c0231ac99afca081e82eb1599ae0188d"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其一四",
        "preface": "",
        "paragraphs": [
            "甘贽设白粥，南泉费盐醋。",
            "彼此落便宜，至今断来路。"
        ],
        "notes": "",
        "id": "92469b7ac1a410a4816ef28dcfee8fb5"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其一五",
        "preface": "",
        "paragraphs": [
            "村婆暴富，诳諕闾阎。",
            "赵州卖俏，矢上加尖。"
        ],
        "notes": "",
        "id": "89630de7cd58dc4e7e6b666a369eaba8"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其一六",
        "preface": "",
        "paragraphs": [
            "贫无所依，两亲相击。",
            "旱地雷声，青天霹雳。"
        ],
        "notes": "",
        "id": "726fdd8d99dc6b91e14ce17b39820731"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其一七",
        "preface": "",
        "paragraphs": [
            "镬汤无冷地，黄河辊底流。",
            "金刚难插觜，脑后挂灯毬。"
        ],
        "notes": "",
        "id": "1a974107d54265e9422c2ae1f7ebff5a"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其一八",
        "preface": "",
        "paragraphs": [
            "之乎者也，雪月风花。",
            "头面各别，事同一家。"
        ],
        "notes": "",
        "id": "986bd7aa110a1dddd2ce845ed658801c"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其一九",
        "preface": "",
        "paragraphs": [
            "佛是西天老比丘，星移斗转水东流。",
            "茫茫宇宙人无数，户贯依前百草头。"
        ],
        "notes": "",
        "id": "4996972037ef3ed80a70a7646de1f090"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其二○",
        "preface": "",
        "paragraphs": [
            "投子下绳床，终非孟八郎。",
            "不摇三寸舌，未免鬼分赃。",
            "眼底欲条直，临机争探囊。",
            "裂破古今无面目，纵横何处有关防。"
        ],
        "notes": "",
        "id": "cfc163688da7b4cb2f5c6b7d667857b9"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其二一",
        "preface": "",
        "paragraphs": [
            "主宾会合风云异，醉后添杯礼义全。",
            "棒打自家亲骨肉，丛林扛鼓返成寃。"
        ],
        "notes": "",
        "id": "a36927412399dda9d62632d45c77d56b"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其二二",
        "preface": "",
        "paragraphs": [
            "强盗遭逢恶抵家，贼赃才败别无他。",
            "山藤彻骨令甘伏，反与渠侬贴面花。"
        ],
        "notes": "",
        "id": "1117938956d8312d91aa0bc2fd9e5402"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其二三",
        "preface": "",
        "paragraphs": [
            "裂破古今没窠臼，当机大阐血盆口。",
            "脚尖趯出佛如麻，李四张三无路走。"
        ],
        "notes": "",
        "id": "07069429b6d7a8c960440f8cd51abf63"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其二四",
        "preface": "",
        "paragraphs": [
            "先天后地本寥廓，拨草寻芳途路乐。",
            "不得春风花不开，花开又被风吹落。"
        ],
        "notes": "",
        "id": "a4b16798089c3c301a2e0474e67692d0"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其二五",
        "preface": "",
        "paragraphs": [
            "杖林山下竹筋鞭，憍梵钵提舌拄天。",
            "群党元来讳空手，起家消息在荒田。"
        ],
        "notes": "",
        "id": "5bebd608cff7aaf1480010641ce1ac56"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其二六",
        "preface": "",
        "paragraphs": [
            "十分美丽谁家女，百倍聪明是马郎。",
            "堪笑金沙滩畔约，始终姻娅不成双。"
        ],
        "notes": "",
        "id": "9d91d1b451d9f11e7ba3d96f916973c1"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其二七",
        "preface": "",
        "paragraphs": [
            "夜叉头，菩萨面。",
            "鬼捣谷，佛跳墙。",
            "同门共户不相识，迈古超今无寸长。",
            "灯心戳破石人脚，扁鹊卢医争主张。"
        ],
        "notes": "",
        "id": "e7df3fda8138636d03add34b64a28d46"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其二八",
        "preface": "",
        "paragraphs": [
            "昨夜发新雷，毒蛇离窟穴。",
            "居常口不开，蹋著迸鲜血。"
        ],
        "notes": "",
        "id": "4a9967e4fabbae6763ca9187bb510922"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其二九",
        "preface": "",
        "paragraphs": [
            "兵行诡道，贼是家亲。",
            "无功受禄，有理难伸。"
        ],
        "notes": "",
        "id": "ac308d25fedfcd41e8bbdc4afc59ea7b"
    }
]