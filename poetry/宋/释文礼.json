[
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其一",
        "preface": "",
        "paragraphs": [
            "未曾撞入摩耶腹，两手知他甚处安。",
            "右胁出来魔境现，只堪惆怅不堪看。"
        ],
        "notes": "",
        "id": "40ca5708f8743f73240bcdc3245bb8fd"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其二",
        "preface": "",
        "paragraphs": [
            "雪岭六年修苦行，今朝打失主人公。",
            "普天匝地无寻处，百亿分身是脱空。"
        ],
        "notes": "",
        "id": "8bfda82ef6e0f51c24b0f82a22b6c443"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其三",
        "preface": "",
        "paragraphs": [
            "策起眉毛示育王，分明佛面露堂堂。",
            "至今阿耨池中水，流落人间润八荒。"
        ],
        "notes": "",
        "id": "3a032e102bff9b51b61fb7b528b0a0a4"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其四",
        "preface": "",
        "paragraphs": [
            "贤圣中来不杀生，其家子母自团圆。",
            "阴阳造化初无迹，春在花枝特地妍。"
        ],
        "notes": "",
        "id": "9f0bbd66b6ef1b8cf6543df8b0163517"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其五",
        "preface": "",
        "paragraphs": [
            "长汀汀上风颠子，曳杖回头等阿谁。",
            "向道那人元不在，汝须知有转身时。"
        ],
        "notes": "",
        "id": "1e61c475c084e336a3020f630c392020"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其六",
        "preface": "",
        "paragraphs": [
            "舍尽家财与己财，只将真法供如来。",
            "当初一路今何在，触目灵山翠作堆。"
        ],
        "notes": "",
        "id": "9e16bb34bc2a4bd3b2abf7a791671927"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其七",
        "preface": "",
        "paragraphs": [
            "不汝还者复是谁，残红流在钓鱼矶。",
            "日斜风定无人扫，燕子衔将水际飞。"
        ],
        "notes": "",
        "id": "fa05d818c6a7c1d0ffc35b9209266d26"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其八",
        "preface": "",
        "paragraphs": [
            "强将不识鼓唇牙，胡语如何乱得华。",
            "若使老萧皮有血，定应赶逐过流沙。"
        ],
        "notes": "",
        "id": "1df50570aeb043abfb0ecc4fb77c2351"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其九",
        "preface": "",
        "paragraphs": [
            "满头白发老岩隈，万本青松懒更栽。",
            "皮袋累他周氏女，难寻踪迹去还来。"
        ],
        "notes": "",
        "id": "7b0fe7e9f510c4c638301320ccc83f97"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其一○",
        "preface": "",
        "paragraphs": [
            "不是风兮不是旛，将军骑马出潼关。",
            "安南塞北都归了，时复挑灯把剑看。"
        ],
        "notes": "",
        "id": "765fc76985cdd7756432b81a5788e8cb"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其一一",
        "preface": "",
        "paragraphs": [
            "即心便是佛，姮娥不画眉。",
            "才将脂粉污，妍好却成媸。"
        ],
        "notes": "",
        "id": "b62c0f2f59c5814fbdd0ba3b7312462a"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其一二",
        "preface": "",
        "paragraphs": [
            "日面佛，月面佛。",
            "西岩树色含烟，东谷华光映日。",
            "仰视莫穷，俯看已老。",
            "一时分付主林神，明眼衲僧无处讨。"
        ],
        "notes": "",
        "id": "b8ab44127cae6fd27644b46bec12202b"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其一三",
        "preface": "",
        "paragraphs": [
            "堕脱知何处，凭君子细看。",
            "潮来无别浦，木落见他山。"
        ],
        "notes": "",
        "id": "b24fe144b71f7f0c2ea36bbb2fb98e65"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其一四",
        "preface": "",
        "paragraphs": [
            "南泉捧钵入堂来，宾主分明肯自乖。",
            "莫把威音论戒腊，本无位次可差排。"
        ],
        "notes": "",
        "id": "054951a50f8c6033a78863829f038c50"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其一五",
        "preface": "",
        "paragraphs": [
            "南泉水牯忘鞭索，南北东西共一家。",
            "王税及时都纳了，牧童横笛远山斜。"
        ],
        "notes": "",
        "id": "ae04d4a4bfb540d8906463026be22e1c"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其一六",
        "preface": "",
        "paragraphs": [
            "扇子分明都破了，盐官却又索犀牛。",
            "须知侍者难开口，无可还他即便休。"
        ],
        "notes": "",
        "id": "72cefbc11f628b286c9a2aa4dd35c748"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其一七",
        "preface": "",
        "paragraphs": [
            "薤歌声咽些声长，听得哀哀忽断肠。",
            "依旧红轮西畔没，大千无地著凄凉。"
        ],
        "notes": "",
        "id": "b8921ccc403c85d0c515c1e7a712b94f"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其一八",
        "preface": "",
        "paragraphs": [
            "山忘孤峻玉忘瑕，到处仙源是我家。",
            "堪笑葛洪曾未悟，远从勾漏问丹砂。"
        ],
        "notes": "",
        "id": "349a1815c567c07e3d678db42a055ae6"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其一九",
        "preface": "",
        "paragraphs": [
            "说理谈真面紫宸，鹅湖大义枉劳神。",
            "由来佛性难名邈，争似君王默契亲。"
        ],
        "notes": "",
        "id": "c7d6b89beb02966e3957c112700d4f03"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其二○",
        "preface": "",
        "paragraphs": [
            "作舞金牛错用心，唤人吃饭笑忻忻。",
            "黄金自有黄金价，何必和沙卖与人。"
        ],
        "notes": "",
        "id": "aaaae1dbb4fddc7b93ffc8dec12e9783"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其二一",
        "preface": "",
        "paragraphs": [
            "看破牛皮彻底穿，到头无义亦无文。",
            "问伊遮得何人眼，梵语唐言总不分。"
        ],
        "notes": "",
        "id": "272a4e40a6e7f04cfdf36e81b8f590e6"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其二二",
        "preface": "",
        "paragraphs": [
            "不作青黄见，其如稻穗何。",
            "鹅王能择乳，鹞子过新罗。"
        ],
        "notes": "",
        "id": "bf8ee427a6da9b5631bf9b3946efbf25"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其二三",
        "preface": "",
        "paragraphs": [
            "百千诸佛居何士，崔颢曾题黄鹤楼。",
            "倒腹倾肠犹不会，长江千古自东流。"
        ],
        "notes": "",
        "id": "ea2816d15cf97439300cb497c4250436"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其二四",
        "preface": "",
        "paragraphs": [
            "天地同根物一体，大夫曾举向南泉。",
            "庭前指出花如夜，几个亲曾到槛前。"
        ],
        "notes": "",
        "id": "6deb4a55448cf17d40e1e69046bf7580"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其二五",
        "preface": "",
        "paragraphs": [
            "散席迢迢到海涯，点头桡下丧全机。",
            "父南子北今何在，月冷渔歌落钓矶。"
        ],
        "notes": "",
        "id": "512e4fcc96d97a6ee2f6a47e9aad0358"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其二六",
        "preface": "",
        "paragraphs": [
            "若陈见面太悬殊，云水重新诳惑渠。",
            "谩说当时曾省悟，却将鱼目当明珠。"
        ],
        "notes": "",
        "id": "a9d11049e6beaec91336a3452958c01d"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其二七",
        "preface": "",
        "paragraphs": [
            "泥佛金佛木佛，度水度火度炉。",
            "妙体本来无处所，莫将真佛强涂糊。"
        ],
        "notes": "",
        "id": "51b7d3ab049036692624e53106f417f8"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其二八",
        "preface": "",
        "paragraphs": [
            "不知兀坐常轮转，空下禅床遶一遭。",
            "背面却言亏一半，老婆恶业自家招。"
        ],
        "notes": "",
        "id": "0c41554e593eb43694abde16484e2afb"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其二九",
        "preface": "",
        "paragraphs": [
            "上等接人，了无回互。",
            "据坐堂堂，是何谓度。",
            "帅王用处若轩昂，为渠拽倒破禅床。"
        ],
        "notes": "",
        "id": "b9f448a4a87f26d74341a02e63a7b351"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其三○",
        "preface": "",
        "paragraphs": [
            "以此振铃伸召请，旋风连架打将来。",
            "大悲院里逻斋去，肘露皮穿可怪哉。"
        ],
        "notes": "",
        "id": "1a7ee50138f49e0d99f1c01de89a8572"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其三一",
        "preface": "",
        "paragraphs": [
            "賸噇生菜似头馿，临济堂前捉败渠。",
            "耸耳长鸣随踢踏，不知业债倩谁除。"
        ],
        "notes": "",
        "id": "572b5373fb1334d85a50db926361329a"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其三二",
        "preface": "",
        "paragraphs": [
            "阶头放下劫初铃，相扑呼它马使名。",
            "五棒打来无雪处，却言渠不是官行。"
        ],
        "notes": "",
        "id": "33cb2f90c5ddd7c11666577fadf859d9"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其三三",
        "preface": "",
        "paragraphs": [
            "祸福无门口自招，三遭瞎棒打馿腰。",
            "可怜败国亡家恨，万古春风吹不消。"
        ],
        "notes": "",
        "id": "8889b1a9592f20d4e81af49e5ec0f627"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其三四",
        "preface": "",
        "paragraphs": [
            "家常添钵绕村行，蓦地一声无厌生。",
            "化主分明嫌少在，篱门掩却强惺惺。"
        ],
        "notes": "",
        "id": "b74ceeeb3902aee7499d6b4bee7dc1f4"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其三五",
        "preface": "",
        "paragraphs": [
            "乌藤倒挂向平田，便把羸牛痛下鞭。",
            "更说养来经五岁，始终只是老婆禅。"
        ],
        "notes": "",
        "id": "597f0db1ae39c8b6ff5ceaf00d66d883"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其三六",
        "preface": "",
        "paragraphs": [
            "师之一字太孤危，文□□无作者知。",
            "不领韶阳提起处，且从默处认残碑。"
        ],
        "notes": "",
        "id": "703f5cd8a1fb9e005afb9b9b26a62186"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其三七",
        "preface": "",
        "paragraphs": [
            "亲到龙潭已暗投，夜深谁共御街游。",
            "纸灯吹灭狼烟息，坐断中原四百州。"
        ],
        "notes": "",
        "id": "d3a2351058f065eac679d73437c40e0b"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其三八",
        "preface": "",
        "paragraphs": [
            "山边水边待月明，暂向人间借路行。",
            "如今还向山边去，只有湖水无行路。"
        ],
        "notes": "",
        "id": "1b12f31256cd2e022e10bfa575055095"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其三九",
        "preface": "",
        "paragraphs": [
            "住山境界问如何，女子双鬟鬓已皤。",
            "觌面不逢休更会，白云飞过旧山河。"
        ],
        "notes": "",
        "id": "1161cf68563fac47690d0d4fe343ed7e"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其四○",
        "preface": "",
        "paragraphs": [
            "庵僧真实济凶人，一喝分明出差珍。",
            "莫道贼魁非别者，当头雪刃用来亲。"
        ],
        "notes": "",
        "id": "97050c0c96bc921696e27d79468326c3"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其四一",
        "preface": "",
        "paragraphs": [
            "四方八面没边疆，暴雨狂风无处藏。",
            "古庙里头休軃避，移舟别有好商量。"
        ],
        "notes": "",
        "id": "e0a33bc8bf6aabaaf5528bf68fc5ea36"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其四二",
        "preface": "",
        "paragraphs": [
            "法战场开验克宾，解施武略对将军。",
            "如何有罪全无赏，待展奇谋自策勋。"
        ],
        "notes": "",
        "id": "3dd607ed1185fdb31569e4f4b3842884"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其四三",
        "preface": "",
        "paragraphs": [
            "不动蒲帆问一言，大鱼却被小鱼吞。",
            "直从意外超唇吻，始信岩头无脑门。"
        ],
        "notes": "",
        "id": "583e506e83d0957d248f0e7d3635d92e"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其四四",
        "preface": "",
        "paragraphs": [
            "从来六个不知音，一个全抛恶浪深。",
            "义断情忘无处觅，三千刹海冷沉沉。"
        ],
        "notes": "",
        "id": "f0aaf1df1f88c132f7536c91d38108e7"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其四五",
        "preface": "",
        "paragraphs": [
            "有句无句，如藤倚树。",
            "回避无门，毒蛇当路。",
            "树倒藤枯，句归何处。",
            "明眼衲僧，一场罔措。"
        ],
        "notes": "",
        "id": "a665301c297b2c70f2dceaa5269979d8"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其四六",
        "preface": "",
        "paragraphs": [
            "磐陀漠漠秘苍苔，终日跏趺两鬓摧。",
            "纵使不曾呼唤著，何尝谩得阿师来。"
        ],
        "notes": "",
        "id": "7290fe6126ad3a538603d4d9a3702697"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其四七",
        "preface": "",
        "paragraphs": [
            "因我得礼你，事从叮嘱起。",
            "谁知白苹风，不在秋江里。"
        ],
        "notes": "",
        "id": "b3f1a83bcd771b1b039fc1fe191e342b"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其四八",
        "preface": "",
        "paragraphs": [
            "读书人报来，岂在之乎者。",
            "孔子与周公，皆不及门也。"
        ],
        "notes": "",
        "id": "523147e0dc724d16c7ff2dc2a5b36a3e"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其四九",
        "preface": "",
        "paragraphs": [
            "天地广无边，何云藏北斗。",
            "跛脚老云门，未明三八九。"
        ],
        "notes": "",
        "id": "f671da88a94d7c90d75270fefb5462fa"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其五○",
        "preface": "",
        "paragraphs": [
            "树凋叶落聊伸问，体露金风错指踪。",
            "带累儿孙无豹变，等闲落在草窠中。"
        ],
        "notes": "",
        "id": "197ab8e12dc1b9bf48631d0d42dc6252"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其五一",
        "preface": "",
        "paragraphs": [
            "贺家湖上天华寺，一一轩窗面水开。",
            "不是闭门防俗客，爱闲能有几人来。"
        ],
        "notes": "",
        "id": "1529b57db5ba0830e45df404f75c5115"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其五二",
        "preface": "",
        "paragraphs": [
            "大龙景物最幽妍，涧水山花照眼鲜。",
            "坚固法身何必问，风光长在劫壶先。"
        ],
        "notes": "",
        "id": "8872d018a86692286ce36c8f05f082dc"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其五三",
        "preface": "",
        "paragraphs": [
            "白牛烹了正熙熙，皮角官中却要追。",
            "将下帽簷输纳了，灯前更鼓夜迟迟。"
        ],
        "notes": "",
        "id": "87df52b31843eb68a3bf5de33cb61d78"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "偈二首  其一",
        "preface": "",
        "paragraphs": [
            "黄钟才起时，九数从头数。",
            "相将幽谷鶑啼，次第雕梁燕语。",
            "田父祭勾芒，丛祠敲社鼓。",
            "农父狎牛郎，村姑教蚕妇。",
            "光阴老尽世间人，冬至寒食一百五。"
        ],
        "notes": "",
        "id": "94475ea3f166607d116c5b49299bfb25"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "偈二首  其二",
        "preface": "",
        "paragraphs": [
            "此力分明在不欺，不欺能有几人知。",
            "要明象兔全提句，看取升阶正笏时。"
        ],
        "notes": "",
        "id": "b49bd1ea08be82ea8accb224c9023ae8"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "偈颂五首  其一",
        "preface": "",
        "paragraphs": [
            "震忽雷，飞闪电。",
            "夜叉头，菩萨面。"
        ],
        "notes": "",
        "id": "f11a9922bf0cb81c168f461f0d910929"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "偈颂五首  其二",
        "preface": "",
        "paragraphs": [
            "万松关迥，九陇烟横。",
            "谷风传响，涧水流声。"
        ],
        "notes": "",
        "id": "457ba07bc6b0d78d2ae81eb67c8959d4"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "偈颂五首  其三",
        "preface": "",
        "paragraphs": [
            "众生本不曾迷，夜阑鸡向五更啼。",
            "诸佛本不曾悟，秋清雁度长空去。",
            "西窗昨夜月华明，凉飙已到梧桐树。"
        ],
        "notes": "",
        "id": "3adde9264a1fff377d2feda87250a849"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "偈颂五首  其四",
        "preface": "",
        "paragraphs": [
            "七尺单前，一蒲团地。",
            "横亘十方，竖穷三际。"
        ],
        "notes": "",
        "id": "5008136f6c6843c7dc9fb40dc6f1846e"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "偈颂五首  其五",
        "preface": "",
        "paragraphs": [
            "夜明帘外，宝鉴台前。",
            "元无兼带，岂有偏圆。",
            "古渡无人霜月冷，芦花风静鹭鸶眠。"
        ],
        "notes": "",
        "id": "f01c39d358ea5820ca62e008691c52a0"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂七贤女游尸陀林",
        "preface": "",
        "paragraphs": [
            "七珍八宝任君需，三物从来的是无。",
            "若向无中拈得出，不须见佛问何如。"
        ],
        "notes": "",
        "id": "3cc566d55b0613bf1026b872170ce159"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂马祖因僧问离四句绝百非",
        "preface": "",
        "paragraphs": [
            "唤起窗全曙，催归日未西。",
            "无心花里鸟，更与尽情啼。"
        ],
        "notes": "",
        "id": "438e8d25fb9d2703bdbd7ab273b9109f"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "六代祖师赞  其一",
        "preface": "",
        "paragraphs": [
            "咄咄胡僧，齿缺面黑。",
            "满口乡谈，无人译得。",
            "只知结果自然成，不知满地花狼藉。"
        ],
        "notes": "",
        "id": "6eb606e5da7297a544db54d238e7a83b"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "六代祖师赞  其二",
        "preface": "",
        "paragraphs": [
            "哀哉断臂，甘受欺瞒。",
            "心既不有，何处求安。",
            "寂寂少林人不见，一庭风雪夜漫漫。"
        ],
        "notes": "",
        "id": "23346db7fb6e73b974c20971d1600b7d"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "六代祖师赞  其三",
        "preface": "",
        "paragraphs": [
            "内外中间，觅罪不得。",
            "瞌睡醒来，眼睛突出。",
            "一从归去皖公山，直至如今没踪迹。"
        ],
        "notes": "",
        "id": "66943883a45f1839b3df52ca434b0571"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "六代祖师赞  其四",
        "preface": "",
        "paragraphs": [
            "破头山前，三辞诏旨。",
            "教坏小儿，卖弄唇嘴。",
            "无端又上牛头山，更与懒融说道理。"
        ],
        "notes": "",
        "id": "41fe3d151bde97a507e9c95e5591455e"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "六代祖师赞  其五",
        "preface": "",
        "paragraphs": [
            "黄梅再来，青松依旧。",
            "前身后身，一场逗漏。",
            "七百高僧总作家，唯有南能不唧𠺕。"
        ],
        "notes": "",
        "id": "b113890887af065bee3426c4807e9530"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "六代祖师赞  其六",
        "preface": "",
        "paragraphs": [
            "倩人书偈，巧说脱空。",
            "传衣宵遁，丧尽英雄。",
            "非风旛动惟心动，依旧埋身草莽中。"
        ],
        "notes": "",
        "id": "f91860f69dad3a7d1b60dffc3c35c285"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "松源和尚赞",
        "preface": "",
        "paragraphs": [
            "耳根聩兀如鸱，项颈缩拗如馿，有问东却答西。",
            "未尝许可，说甚传持。",
            "临行三转语，自起一团疑。",
            "几多吞不下，背后乱针锥。",
            "咬定牙关供死款，铁牛耕破舌头皮。"
        ],
        "notes": "",
        "id": "f0136ae53d756d2900b9d4d3456abc97"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "示圆证知客",
        "preface": "",
        "paragraphs": [
            "莫年结屋傍山椒，门外荆芜没半腰。",
            "几度赚君来扣击，老无气力举藤条。"
        ],
        "notes": "",
        "id": "64aba3cd106e3ab4719601e32b1b1ae5"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "寄真寂深居圆鉴浄和尚",
        "preface": "",
        "paragraphs": [
            "垦土耕烟四十年，了无禅教与人传。",
            "镢头边事谁相委，八月深居有笋鞭。"
        ],
        "notes": "",
        "id": "b29021f4d201b71cd512d0e9f7cd578b"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "天台石桥",
        "preface": "",
        "paragraphs": [
            "桥横飞涧上崔嵬，涧瀑千寻吼怒雷。",
            "五百声闻看不破，至今活葬在岩隈。"
        ],
        "notes": "",
        "id": "23f97a678ed768a8ce0e7d482e95ce21"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "送僧归雁山",
        "preface": "",
        "paragraphs": [
            "秋来归去雁山阿，为问龙湫诺讵那。",
            "贪看高崖千丈雪，伽梨打湿竟如何。"
        ],
        "notes": "",
        "id": "87e8890c580034d373c73bfd872cc9b2"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "送晦岩佛光法师归天竺  其一",
        "preface": "",
        "paragraphs": [
            "飏下天台故纸堆，为搜言外蒋山来。",
            "浙翁拶到无栖泊，谓实情忘撒手回。"
        ],
        "notes": "",
        "id": "ebe2d6b6877b36adc1920b00509c7c8a"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "送晦岩佛光法师归天竺  其二",
        "preface": "",
        "paragraphs": [
            "归去相依有鹫山，渠家一向斥前三。",
            "谁知开异来同了，圆旨如今亦厌谈。"
        ],
        "notes": "",
        "id": "069c7d9748001c550515bc63f99b91f6"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "佛光炤公首依于梁渚今往下竺参北峰印禅师二首  其一",
        "preface": "",
        "paragraphs": [
            "送子参寻灵鹫山，诸方多是落前三。",
            "自从开异归同后，玄旨于今亦倦谈。"
        ],
        "notes": "",
        "id": "b6262c6d9114482d8dc24cf50e203ea3"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "佛光炤公首依于梁渚今往下竺参北峰印禅师二首  其二",
        "preface": "",
        "paragraphs": [
            "拣境分明妙药方，余之分别更须忘。",
            "晚风吹落残红片，休向枝头觅旧香。"
        ],
        "notes": "",
        "id": "f483059559faffedde5fbf3dddbd04da"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "赞应庵华",
        "preface": "",
        "paragraphs": [
            "亭亭相对两苍松，不觉当门触祖翁。",
            "后代儿孙无著莫，忍听萧瑟起凄风。"
        ],
        "notes": "",
        "id": "6e35b2267689048bbac16ec701267528"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "施为动静凭谁力。"
        ],
        "notes": "",
        "id": "cfd7df224d137553c20bf031accfe578"
    }
]