[
    {
        "author": "梁泰来",
        "dynasty": "宋",
        "type": "诗",
        "rhythmic": "",
        "title": "龟山亦好轩",
        "preface": "",
        "paragraphs": [
            "人在远堂山下居，家有远堂堂上书。",
            "阶苔帘草意自如，有书可读山可庐。",
            "人于富贵不肯足，我于贫贱乐有余。",
            "相逢休问我何好，亦有好处人未知。",
            "一池斗大泉可掬，一波掌平数丛菊。",
            "菊吾金，泉吾玉，何用封侯万锺粟。",
            "君不见孔门乐处无日无，疏食饮水肱常曲。"
        ],
        "notes": "",
        "id": "c64f1efd870b6042192bdd11bcf211a0"
    },
    {
        "author": "梁泰来",
        "dynasty": "宋",
        "type": "诗",
        "rhythmic": "",
        "title": "题周坦戴氏桂林池馆",
        "preface": "",
        "paragraphs": [
            "地偏不受点尘侵，日涉园亭得趣深。",
            "竹外移梅曾辟径，月中分桂定成林。",
            "云山环碧醉人眼，池水澂泓鉴此心。",
            "净几明窗潇洒尽，时携好客一凭临。"
        ],
        "notes": "",
        "id": "ddc506e7bf350c3ee6a9067f892aa46d"
    }
]