[
    {
        "author": "薛如初",
        "dynasty": "宋",
        "type": "诗",
        "rhythmic": "",
        "title": "石云",
        "preface": "",
        "paragraphs": [
            "洞府标灵万古传，石云呈瑞始何年。",
            "人间欲待为霖雨，但看从龙起碧天。"
        ],
        "notes": "",
        "id": "88ccd6393d294d47b12577f9d6f3b09a"
    },
    {
        "author": "薛如初",
        "dynasty": "宋",
        "type": "诗",
        "rhythmic": "",
        "title": "凝真宫",
        "preface": "",
        "paragraphs": [
            "仙翁曾是便升真，灵迹千年事转新。",
            "碧洞峰前开紫府，清溪门外隔红尘。",
            "祥云瑞霭笼金殿，羽盖霓旌拥玉晨。",
            "今日胜游诚有遇，麻姑留我醉经春。"
        ],
        "notes": "",
        "id": "618c3daffedde2d662e9bd37be23d4ce"
    }
]