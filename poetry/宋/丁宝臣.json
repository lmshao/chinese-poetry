[
    {
        "author": "丁宝臣",
        "dynasty": "宋",
        "type": "诗",
        "rhythmic": "",
        "title": "招通判沈兴宗游五泄",
        "preface": "",
        "paragraphs": [
            "路缘萝茑荫杉松，翠壁丹崖不计重。",
            "天作锦屏环十里，僧开朱屋面千峰。",
            "花闲越鸟钩辀语，谿外秦人髣髴逢。",
            "早晚车驺到山下，篮舆多日待追从。"
        ],
        "notes": "",
        "id": "b5651620e15d65845c34a34e3cc86472"
    },
    {
        "author": "丁宝臣",
        "dynasty": "宋",
        "type": "诗",
        "rhythmic": "",
        "title": "游五泄书呈完夫节推",
        "preface": "",
        "paragraphs": [
            "莫厌幽寻路险辛，细思容易是山神。",
            "能收地巧藏深处，不惜天奇示俗人。",
            "古有少陵吟未到，今无摩诘画难真。",
            "海边见说天童好，祗待君诗判等伦。"
        ],
        "notes": "",
        "id": "4e650b8568f2f6e446d7603e00fb246c"
    },
    {
        "author": "丁宝臣",
        "dynasty": "宋",
        "type": "诗",
        "rhythmic": "",
        "title": "留题崇法院",
        "preface": "",
        "paragraphs": [
            "濒湖三寺倚峥嵘，梵刹相高对县城。",
            "楼殿尽知随处盛，山林独爱此中清。",
            "翦开木末簷牙出，凿破岩腰磴道成。",
            "悟得祖师心印法，禅僧遥指塔灯明。"
        ],
        "notes": "",
        "id": "1a59159e53d3e4b011f7d3229017c6a0"
    },
    {
        "author": "丁宝臣",
        "dynasty": "宋",
        "type": "诗",
        "rhythmic": "",
        "title": "次韵十五日菊  其一",
        "preface": "",
        "paragraphs": [
            "秋香多日閟英华，霜脱离离抱砌斜。",
            "趁节不随时俗眼，近冬真是岁寒花。",
            "摛辞旧入骚人笔，载酒谁寻醉令家。",
            "曾读南华齐物论，均无迟速可惊嗟。"
        ],
        "notes": "",
        "id": "d9c7db478de547fd5245be7d2ecc0bf6"
    },
    {
        "author": "丁宝臣",
        "dynasty": "宋",
        "type": "诗",
        "rhythmic": "",
        "title": "次韵十五日菊  其二",
        "preface": "",
        "paragraphs": [
            "寒芳开晚独堪嘉，开日仍逢小雨斜。",
            "秋尽亭台凋木叶，月圆时节伴蓂花。",
            "幽香不入登高会，清赏终存好事家。",
            "黄蕊绿茎如旧岁，人心徒有后时嗟。"
        ],
        "notes": "",
        "id": "c5705cd1c9cd7e1d2db00ed59798ec3c"
    },
    {
        "author": "丁宝臣",
        "dynasty": "宋",
        "type": "诗",
        "rhythmic": "",
        "title": "题慧山翠麓亭",
        "preface": "",
        "paragraphs": [
            "谛看轩轩面翠微，暂来登此已忘机。",
            "地连佛寺楼台古，泉落山田稻蟹肥。",
            "晓径忽穿清气入，夜船多载白云归。",
            "世人谁识红尘外，终老功名未拂衣。"
        ],
        "notes": "",
        "id": "e81ffb613c38b02cb85c5a844b545e36"
    },
    {
        "author": "丁宝臣",
        "dynasty": "宋",
        "type": "诗",
        "rhythmic": "",
        "title": "和慧山泉",
        "preface": "",
        "paragraphs": [
            "谁识澄渊万古清，潢污扰扰谩纵横。",
            "出从山底应无极，流落人间自有声。",
            "江汉想能同浩渺，尘沙虽混更分明。",
            "从来旱岁为膏泽，安和茶经浪得名。"
        ],
        "notes": "",
        "id": "7bcdc90e45f25519e0c9994304dd6410"
    },
    {
        "author": "丁宝臣",
        "dynasty": "宋",
        "type": "诗",
        "rhythmic": "",
        "title": "和永叔新晴独过东山",
        "preface": "",
        "paragraphs": [
            "芳辰百五前，选胜到林泉。",
            "万树绿初染，群花红未然。",
            "阴岩犹贮雪，暖谷自生烟。",
            "妇汲溪头水，人耕草际田。",
            "日中林影直，风静鸟声圆。",
            "健令多情甚，寻春最占先。"
        ],
        "notes": "",
        "id": "d8f71c41e688002deec6d6299b1a3ea8"
    }
]