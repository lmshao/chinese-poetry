[
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "赠杨山人",
        "preface": "",
        "paragraphs": [
            "有客针磁觅秀峰，展松高识可追风。",
            "掌中诀是眼中法，天上仙为地上翁。",
            "不向个边求指顾，更于何处访穷通。",
            "荷囊金紫无难致，莫问肥家金粟红。"
        ],
        "notes": "",
        "id": "350578596c5bd647d38852f0e948a98d"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "活人",
        "preface": "",
        "paragraphs": [
            "扁鹊仓公一笑还，顿令僵仆忽开颜。",
            "君于那处传衣钵，名与古人齐等班。",
            "直欲阴功垂后世，肯同流俗战蜗蛮。",
            "书生若得君医法，医国还同反掌间。"
        ],
        "notes": "",
        "id": "6408d22ee3077000ebbb8f2a41560394"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "题活人堂",
        "preface": "",
        "paragraphs": [
            "臞仙浩养蓬莱山，炼成九转黄金丹。",
            "丹成不忍都餐饵，刀圭留得活人间。",
            "上池之水君曾饮，咄嗟取效千仓廪。",
            "祝君更学宝藏公，两月超迁到三品。"
        ],
        "notes": "",
        "id": "3388d8a2d098810eb74bbb12908aede7"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "真帅",
        "preface": "",
        "paragraphs": [
            "也不学肉作台盘与屏风，自然席上浮春容。",
            "也不学论功封侯为羹颉，无妨门外多车舝。",
            "看来不俭亦不丰，知渠别有个家风。",
            "嚅哜吾道为殽核，脍炙人口有诗筒。",
            "要知应酬任真意，略去繁文并缛礼。",
            "尽渠世态谩炎凉，真帅堂中蜀君子。"
        ],
        "notes": "",
        "id": "11a7af4ec3c76a772673719b6805e541"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "赠曾五行",
        "preface": "",
        "paragraphs": [
            "洪水滔天泛滥秋，鲧汩五行贻帝忧。",
            "禹膺天锡箕释囚，洪范五行著九畴。",
            "尔后星家几者流，车载斗量二百州。",
            "是中谈吐俱悠悠，曾君独可古人俦。",
            "逢人何许便相投，祸福累累龟告犹。",
            "许我诗书晚到头，盐车宁久伏骅骝。",
            "异时果若斯言酬，看君羲和职里独步运星筹。"
        ],
        "notes": "",
        "id": "f50c8829030a8557783ef201e75f6ffa"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "谢陈教授",
        "preface": "",
        "paragraphs": [
            "倒峡词章了不难，气吞云梦有余宽。",
            "社间宰相当推汉，圯下书生空念韩。",
            "倾盖金兰如旧契，把杯鱼水便相欢。",
            "诗肩耸折酬君贶，弄斧般门奚足看。"
        ],
        "notes": "",
        "id": "9a2f8661053a58f476e57eb2173f959f"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "谢叔子阳丈惠诗",
        "preface": "",
        "paragraphs": [
            "老子诗盟久废闲，喜君步骤少陵坛。",
            "句敲金玉声名远，韵险车斜心胆寒。",
            "倾出囊中和月露，皎如盘底走珠丸。",
            "苦莍难没诗家事，会看尘冠早一弹。"
        ],
        "notes": "",
        "id": "87de784001d5d553f5fbb19dff54f5c8"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "木犀五首 花",
        "preface": "",
        "paragraphs": [
            "天将秋气搓金粟，堆作庭前满树黄。",
            "姚魏娉婷虽较好，问渠还有许多香。"
        ],
        "notes": "",
        "id": "2f9f94abb65fe91a07e392cc6edcb1e6"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "木犀五首 色",
        "preface": "",
        "paragraphs": [
            "月影摇波碎未沉，洒将叶底簇成林。",
            "却移右毂傍边看，筛尽西风无限金。"
        ],
        "notes": "",
        "id": "56ddb1ffd3f5b6e643519875f72c5755"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "木犀五首 香",
        "preface": "",
        "paragraphs": [
            "不是天香与国香，如何酿得许芬芳。",
            "黄花嚼蕊非人世，身在蟾宫寒欲霜。"
        ],
        "notes": "",
        "id": "90e09542e66170abc491947ca80634e5"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "木犀五首 清",
        "preface": "",
        "paragraphs": [
            "冶蕊倡花浪说馨，艳姚妖魏眩双明。",
            "黄金四出薰兰麝，个是花中第一清。"
        ],
        "notes": "",
        "id": "52e5c3e7e2f53bb4dafc8ecbde3fb157"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "木犀五首 味",
        "preface": "",
        "paragraphs": [
            "收拾西风点点金，旋烦玉杵捣香尘。",
            "松梢鼓吹汤翻鼎，酥蜜浇来绝逼真。"
        ],
        "notes": "",
        "id": "0be832ab376889d8de4b239b72eb2476"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "蔷薇",
        "preface": "",
        "paragraphs": [
            "长养风来新样凉，蔷薇娇姹靓浓妆。",
            "贵妃得酒沁红色，更著领巾龙脑香。",
            "万花卸尽锦机空，留得蔷薇揖晓风。",
            "賸把胭脂匀笑靥，不施铅粉涴潮红。",
            "东君来与夏交割，西子出为春送终。",
            "不是□□闲暇客，也拚终日对芳丛。"
        ],
        "notes": "",
        "id": "9306f48e0eace3a75709fae59cd06912"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "拒霜二首  其一",
        "preface": "",
        "paragraphs": [
            "天与司花细细论，秋花虽是殿花军。",
            "拒霜假得后凋操，造化岂容先策勋。",
            "浓著胭脂潮醉晕，蹙成玉板折裙纹。",
            "游蜂识尽千红紫，只这寒芳竟不闻。"
        ],
        "notes": "",
        "id": "a2d0ce292c008a118febe64d8bf7feb3"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "拒霜二首  其二",
        "preface": "",
        "paragraphs": [
            "九月清霜可拒哉，芙蓉刚欲拒霜开。",
            "不知拒著清霜后，还有三冬傲雪材。"
        ],
        "notes": "",
        "id": "03919df278ecf5d1eeb31c6af8bd994f"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "和秀卿梅二首  其一",
        "preface": "",
        "paragraphs": [
            "疏枝冷蕊乍开缄，名在花中唤斗南。",
            "踏雪来看犹未盛，恼人两两更三三。"
        ],
        "notes": "",
        "id": "deca781a599d68bb40ce903dbb0f6abb"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "和秀卿梅二首  其二",
        "preface": "",
        "paragraphs": [
            "月中仙子解征骖，不是株林见夏南。",
            "松竹不凋霜后翠，玉肌得共岁寒三。"
        ],
        "notes": "",
        "id": "6af9beb2f25031d0d0ee232ead19a7d9"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "和叔子梅",
        "preface": "",
        "paragraphs": [
            "暖入孤根冷莫欺，冰魂幻出许多奇。",
            "轻霜弄粉清无涴，淡月浮香暗自知。",
            "莫管玉龙横吹晓，要陪鸾鉴巧妆时。",
            "作诗换取梅花好，未必梅花肯要诗。"
        ],
        "notes": "",
        "id": "22bd27a275a44433c71f7b6785021a17"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "和景夔梅四首  其一",
        "preface": "",
        "paragraphs": [
            "雪映横塘月浸阶，半扃庭户未全开。",
            "猛香特地清人骨，多谢溪风为送来。"
        ],
        "notes": "",
        "id": "1c70b6dc90eca2615b9e72b410e1fd95"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "和景夔梅四首  其二",
        "preface": "",
        "paragraphs": [
            "暖入南枝春便回，北枝何似让渠开。",
            "化工也解齐开却，留引诗人日日来。"
        ],
        "notes": "",
        "id": "717cc22185008495eb22032f4f46d6da"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "和景夔梅四首  其三",
        "preface": "",
        "paragraphs": [
            "淡月黄昏静处芬，风来花气夺清罇。",
            "玉妃舞罢霓裳寂，安得真香为返魂。"
        ],
        "notes": "",
        "id": "fc00e84d2ac967fcdd2dd321ebc9cff8"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "和景夔梅四首  其四",
        "preface": "",
        "paragraphs": [
            "雪月精神冰玉肌，未饶六六诧宫妃。",
            "玉龙春笋调三弄，更向妆台簷外飞。"
        ],
        "notes": "",
        "id": "1ea13eebeccea6306e0d4fb8b6127c75"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "邻笛",
        "preface": "",
        "paragraphs": [
            "璧云和云两不移，一天染就碧玻璃。",
            "生憎哽咽邻家笛，彼自追欢我自凄。"
        ],
        "notes": "",
        "id": "1cedd03174cf3889eb354407d7cc80b1"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "赠棋客黄尤工象棋",
        "preface": "",
        "paragraphs": [
            "黑甜政饱谁剥啄，手提楸枰敲软玉。",
            "浩浩胸中龙虎韬，冷笑局边人射鹄。",
            "粤昔尝闻黄石公，圯桥一卷岂易通。",
            "报韩孺子未传者，秘谋犹有在江夏。",
            "君今寓意在弈棋，计划何止六出奇。",
            "长驱席卷容易取，不羡宣城与别墅。",
            "皇家今欲复土疆，烦公赤手缚鬼章。"
        ],
        "notes": "",
        "id": "aed798d85aaf4497aeff467ff0eaeb36"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "延昌观道纪堂",
        "preface": "",
        "paragraphs": [
            "马迁信史炳丹青，黄老搀先六籍名。",
            "清浄元非人纪有，虚无幻出道家声。",
            "时挥麈尾谈天统，冷笑蝇头閙世情。",
            "待饮琼浆擗麟脯，芙蓉为馆玉为城。"
        ],
        "notes": "",
        "id": "bb2eeeb756b24b7ab76995b36bff7b6a"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "题朱陵观三首  其一",
        "preface": "",
        "paragraphs": [
            "欹窗𫗋𫗋漏风声，坏壁斜斜半草行。",
            "莫怨空斋对尘榻，碧油幢下是书生。"
        ],
        "notes": "",
        "id": "9a7453b7095ed500ee76cb8b5356192d"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "题朱陵观三首  其二",
        "preface": "",
        "paragraphs": [
            "一雨丝丝弄小春，物情何许旧还新。",
            "青枫忽换红装束，却笑松杉满面尘。"
        ],
        "notes": "",
        "id": "a0618761de89648f8e49e0b2a7470462"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "题朱陵观三首  其三",
        "preface": "",
        "paragraphs": [
            "不怪丰年屡足书，此乡民力看何如。",
            "依山靠岭都开垦，二岁为新三岁畬。"
        ],
        "notes": "",
        "id": "4ff4cb5cb60361ca2b40070b48406482"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "和陈丞题阳家洞",
        "preface": "",
        "paragraphs": [
            "溪缭飞虹听不潺，山雕翠玉望来寒。",
            "门墙面水临桥静，今古无虞枕自安。",
            "桐帽椶鞋非巧伪，花朝月夕几团栾。",
            "个中习尚元淳厚，论性空烦喻决湍。"
        ],
        "notes": "",
        "id": "1487a5d5de65a4e4736ab0cfb5db0bf8"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "三月二日紫牡丹",
        "preface": "",
        "paragraphs": [
            "见说西京有魏家，瑞云吹紫染芳华。",
            "移将万里豪门贵，幻出千枝倾国葩。",
            "新佩荷囊重渍色，更乘兰馥七香车。",
            "倡花野蕊都销尽，来配姚黄得共夸。"
        ],
        "notes": "",
        "id": "505b56181d4e31a6ca2a18ecdbe81cd3"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "闰重阳菊花",
        "preface": "",
        "paragraphs": [
            "钿金拖蜡道家妆，篱下秋风久久香。",
            "前后开来二十日，只应分付两重阳。"
        ],
        "notes": "",
        "id": "31154ebc527a92139472381ce3c61c20"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "金凤花",
        "preface": "",
        "paragraphs": [
            "妃子钗头小凤轻，飞来阑槛鬭芳英。",
            "何曾枳棘栖留著，却傍梧桐雨露荣。",
            "浓紫鲜红兼莹白，春暄夏热更秋清。",
            "冷斋尘榻空淹汝，不去秦楼作么生。"
        ],
        "notes": "",
        "id": "9422be03d62194c788bfffc1cb8ff29b"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "斋楼之西有木花",
        "preface": "",
        "paragraphs": [
            "密荫繁枝覆簷额，万蕊千葩描不得。",
            "晚风不动日微烘，游蜂成阵香成国。",
            "野花有史说山矾，尺许来高尘土间。",
            "树头初拆千脐麝，花女吹香宁复悭。",
            "试登楼上凭阑看，花与诗人忽为伴。",
            "恍疑身在广寒宫，笑折一枝归几案。"
        ],
        "notes": "",
        "id": "d3b137901364f9dfb3b7ba90682ce37e"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "小亭前白牡丹",
        "preface": "",
        "paragraphs": [
            "旧说花王称洛苏，洛苏还识此花无。",
            "紫绡层出黄金蕊，粉面仍看白玉肤。",
            "带雨含情挥泪重，迎风无力欲人扶。",
            "不堪老大浑无味，妬见渠侬美且都。"
        ],
        "notes": "",
        "id": "fdca5dbf3df63195f996f15bb8e112ad"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "斋前红黄心芍药",
        "preface": "",
        "paragraphs": [
            "斗绝山原春亦妍，一栏红药小池边。",
            "淡妆玉脸半醒醉，高拥檀心相后先。",
            "头重小垂娇眩日，肌明偏喜掩轻烟。",
            "如何客里生疏手，不折红香来几前。"
        ],
        "notes": "",
        "id": "400a8356396a362c8b8b9e9a5f5461b3"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "瓶簪绯桃",
        "preface": "",
        "paragraphs": [
            "谁向南园剪腻云，胆瓶微浸两枝春。",
            "一家姊妹红装束，千种精神粉淡匀。",
            "只有低昂分大小，更无妍巧可俦伦。",
            "绮窗书僻浑无耐，唤取渠侬作上宾。"
        ],
        "notes": "",
        "id": "f3e69c0acef59820fc7875d7a5d06ad0"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "瓶里桃花",
        "preface": "",
        "paragraphs": [
            "折得蒸红簪小瓶，掇来几案自生春。",
            "珠唇绛口都开了，始信桃花解笑人。"
        ],
        "notes": "",
        "id": "8255ccfc58fbb1b1cd4d932a06d7aa25"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "柽桐二首  其一",
        "preface": "",
        "paragraphs": [
            "百花耐久说柽桐，选甚薰风秋雨中。",
            "谁道花无红十日，此花日日醉潮红。"
        ],
        "notes": "",
        "id": "0f979d5e44fdd6841240d8dc6b988c62"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "柽桐二首  其二",
        "preface": "",
        "paragraphs": [
            "石榴安敢拟柽桐，借问司花也不中。",
            "鹤顶丹砂猩血服，试评却有此来红。"
        ],
        "notes": "",
        "id": "2956d7a0230f4bc9115e511a9a94a218"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "白牡丹",
        "preface": "",
        "paragraphs": [
            "看诗醉眼便醒苏，索句吟花一字无。",
            "虢国夫人呈素面，滕家仙子削琼肤。",
            "姚黄于后贪妖冶，魏紫逢君用夹扶。",
            "试问此花清白不，不闻吁咈只闻都。"
        ],
        "notes": "",
        "id": "618cc6350bfe5e37710d93afb47d3e26"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "诸公咏探春花二首  其一",
        "preface": "",
        "paragraphs": [
            "飞琼将命下瑶台，欲探新春口未开。",
            "刚被东风留住著，却酡醉脸未归来。"
        ],
        "notes": "",
        "id": "d82177a17fbcbe3f0f651bc60ac1b9de"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "诸公咏探春花二首  其二",
        "preface": "",
        "paragraphs": [
            "海棠伎俩山茶色，未叶先花作么生。",
            "道是探春春已半，命名都不近人情。"
        ],
        "notes": "",
        "id": "71bed9dc204b0fac1541830f5c2f40f1"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "欧阳新卿赋薇药",
        "preface": "",
        "paragraphs": [
            "东皇又罢调春手，花飞十不啻八九。",
            "不论韦曲与少城，卸尽锦机忍回首。",
            "唯余芍药不搀先，却与蔷薇相争妍。",
            "小栏逼束恣娇姹，高架支撑尽蔓延。",
            "倡花冶蕊都妆靓，赢得先开不相见。",
            "若令环列见倾城，羞杀群芳争掩面。",
            "瑞云吹紫染二葩，只让西京一魏家。",
            "新佩荷囊重渍色，更乘兰馥七香车。",
            "主人寿乐献寿觞，哦诗都带花边香。",
            "看来诗胞云梦豁，只愁拶破古锦囊。",
            "昨宵点滴山间雨，弄晴賸著花上露。",
            "主人晓起试吸将，便得长生之妙处。",
            "醉潮玉颊十分红，主人与花恰相同。",
            "兴来持酒绕艳丛，更折繁枝簪席东。",
            "看花醉眼未惺松，忽然跳入花蕊宫。",
            "寿仙喜与花仙逢，更入太史滑稽中。"
        ],
        "notes": "",
        "id": "8a8a642c53577309ce9d7d105919dc06"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "赋山茶示陈慧甫三首  其一",
        "preface": "",
        "paragraphs": [
            "老叶莍红为怯冬，却将醉脸对东风。",
            "丹砂一夜匀千萼，造化如何不费工。"
        ],
        "notes": "",
        "id": "f138c4fe0926f21abd998ff3570181c0"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "赋山茶示陈慧甫三首  其二",
        "preface": "",
        "paragraphs": [
            "檀心绛蕊压墙低，南海山根巧自移。",
            "浓艳未应输石醋，吹香底用倩风姨。"
        ],
        "notes": "",
        "id": "2af83ac2500fa0d2902a639e9113efb0"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "赋山茶示陈慧甫三首  其三",
        "preface": "",
        "paragraphs": [
            "春风未晚凌霜叶，夜雨催开红玉花。",
            "绛雪腻酥犹未有，饥蜂瘦蝶漫交加。"
        ],
        "notes": "",
        "id": "cc67b066e84cc474484a5ff73432470f"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "谢惠红桃二首  其一",
        "preface": "",
        "paragraphs": [
            "朱雀窗间小小窥，诙谐儿子已心知。",
            "如何仙种今流落，万颗甘寒付阿谁。"
        ],
        "notes": "",
        "id": "648e3ef8f8ef9c89d2f27d6205ba26fe"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "谢惠红桃二首  其二",
        "preface": "",
        "paragraphs": [
            "报我勤渠有木桃，肤腴密洒茜花膏。",
            "枯肠消得三十颗，只恐儿曹赋老饕。"
        ],
        "notes": "",
        "id": "3c28da4bcda5473378d48713f5117a94"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "鶑",
        "preface": "",
        "paragraphs": [
            "柳接飞来影，花翻过后枝。",
            "金衣摇日色，簧口弄晴丝。",
            "游子错回首，何人涩小词。",
            "杨园好风景，莫与负佳期。"
        ],
        "notes": "",
        "id": "226d2ac041814f2580cbc8af43d903b7"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "燕二首  其一",
        "preface": "",
        "paragraphs": [
            "芹泥夹岸融融日，野水当门淡淡花。",
            "王谢堂前旧时客，如何肯访野人家。"
        ],
        "notes": "",
        "id": "a224a575a33e1fc5feb0cf057e9b4d23"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "燕二首  其二",
        "preface": "",
        "paragraphs": [
            "乌衣国里未安渠，万里来从天一隅。",
            "道是能传香阁恨，来时曾到故乡无。"
        ],
        "notes": "",
        "id": "ebde82f698af0970e4a9d3bfad45b5bc"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "蝶",
        "preface": "",
        "paragraphs": [
            "揽得风光忘却愁，千葩万蕊恣追游。",
            "香须点染黄金湿，小翅轻翻白玉柔。",
            "舞态恨渠春昼短，狂情不管好花羞。",
            "腻酥绛雪都相识，莫向红窗绣室休。"
        ],
        "notes": "",
        "id": "6c7895d1b13e48e05b3fdd58da31e933"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "蝉二首  其一",
        "preface": "",
        "paragraphs": [
            "翅剪霜绡别样轻，腹饕风露有余清。",
            "一泓池水两垂柳，彼此赓酬无限声。"
        ],
        "notes": "",
        "id": "ed0d54ba77a901f8a06ae97cb4fbb3e8"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "蝉二首  其二",
        "preface": "",
        "paragraphs": [
            "抱叶吟风相后先，绿杨影里夕阳天。",
            "如何不管人孤寂，却把繁声暗里牵。"
        ],
        "notes": "",
        "id": "aeac453b7bd956a7f906c5652f4f2cc7"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "静室",
        "preface": "",
        "paragraphs": [
            "当年梁武造佛寺，子云飞帛书萧字。",
            "李君得字煨烬中，建立小室有深意。",
            "如今静室傍花岩，此室比心为一致。",
            "峰峦底里著轩窗，明月清风为谁至。",
            "三千世界阔如许，杂遝喧嚣鼎方沸。",
            "铜炉添穗坐结趺，更倩白云锁苍翠。"
        ],
        "notes": "",
        "id": "c2f5e23a22fb31ac6b0efd094f5d89d1"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "冷斋",
        "preface": "",
        "paragraphs": [
            "雨湿桑枢夜不关，北窗谁更肯遮阑。",
            "冷侵砚滴浑无润，冻折诗眉未系寒。",
            "万里云容同水墨，四垂簷溜欲琅玕。",
            "梅花枝上春应到，袖手窗前子细看。"
        ],
        "notes": "",
        "id": "71cc385c9c66406e68f7e476deada226"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "澹轩",
        "preface": "",
        "paragraphs": [
            "主张老氏欲何求，恬澹中间觅自由。",
            "直把冲虚超俗界，何须刍豢作嘉羞。",
            "满怀明月黄庭古，一段清风白帝秋。",
            "载咏此轩新句子，羡君杰出道家流。"
        ],
        "notes": "",
        "id": "ace024bc894ffd8f594e8c32148c3940"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "题曾运使水亭",
        "preface": "",
        "paragraphs": [
            "笥山之水磨铜绿，秀气都在山之麓。",
            "就中卜筑小仙居，面面轩亭看不足。",
            "主人倒屣浮春容，囊诗拶破古锦红。",
            "书生幸有登龙便，愿到坛边揖下风。"
        ],
        "notes": "",
        "id": "4f84d729cfe4568fc9d18d749a74cdff"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "贺郭落成新宅",
        "preface": "",
        "paragraphs": [
            "人言创业世所难，我谓守成宁易得。",
            "守成创业并二难，况以守成而建宅。",
            "翼翼翚飞奂且轮，均输殚巧断云斤。",
            "晴岚暖翠十分好，水镜山鬟四序新。",
            "子仪甲第在何许，怱此巍峩基千古。",
            "诸郎他日到凤池，便是潭潭公相府。",
            "嘉宾满座酒盈罇，常棣怡怡堂上春。",
            "书生无物表贺成，袖有新诗聊当野人芹。"
        ],
        "notes": "",
        "id": "a07245b38e3a13e1767c364901e0d1df"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "和书壁",
        "preface": "",
        "paragraphs": [
            "平生蹇足媿蹒跚，流落荒凉强自安。",
            "边月一声秋雁切，江风五鼓漏花寒。",
            "青灯黄嬭令人老，流水高山底处弹。",
            "须信穷通翻覆手，到头应不误儒冠。"
        ],
        "notes": "",
        "id": "49b438935df30bbafd5455c7a6f9b884"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "和故旧招馆",
        "preface": "",
        "paragraphs": [
            "牢落诗盟寒欲灰，非君怀抱若为开。",
            "未阑罇酒论文意，拂榻应须有待来。"
        ],
        "notes": "",
        "id": "674caf4cc5ad6bec2a922f9b9159b2cc"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "吉祥寺默轩",
        "preface": "",
        "paragraphs": [
            "默识何销语话详，心斋也则坐能忘。",
            "如何孔氏家传底，却在高僧衣钵傍。",
            "并把禅机俱寂灭，不教妙理费商量。",
            "白云深锁轩前路，看尽金炉几篆香。"
        ],
        "notes": "",
        "id": "0b614250bf465a015e93d1885a7126bf"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "到野寺",
        "preface": "",
        "paragraphs": [
            "搘杖寻春过小溪，小溪过了到招提。",
            "插天翠𪩘青丝幛，委地落花红绣泥。",
            "个里嚣尘都浄尽，只余啼鸟自东西。",
            "兴浓底用忙归去，莫管山衔晚日低。"
        ],
        "notes": "",
        "id": "366e01de294650cbe6ac5829ee88c2c8"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "华岩僧舍耸翠",
        "preface": "",
        "paragraphs": [
            "峻极攒空新泼蓝，山山头上立松杉。",
            "高僧高处存高躅，不但云萝花作岩。"
        ],
        "notes": "",
        "id": "adfb9e81d75bf18b20d0c0547d6f4b7a"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "拟盘",
        "preface": "",
        "paragraphs": [
            "君不见夹谷伯图方凑辐，英雄摧挫俳优戮。",
            "又不见金谷妙歌翻绮縠，到头也则贻羞辱。",
            "尽渠富贵莫拟伦，岂如李愿归盘谷。",
            "君今筑台名拟盘，看尽浮云几翻覆。",
            "茂林修竹同岁寒，明月清风伴幽独。",
            "抱琴高卧西窗红，哦诗更尽杯中绿。",
            "双蜗蛮触战方酣，藜杖逍遥巾一幅。"
        ],
        "notes": "",
        "id": "fc6b324242d188a60a5289136783c3ce"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "回乡偶书",
        "preface": "",
        "paragraphs": [
            "不见眉间半点黄，花开花落总他乡。",
            "子规偏向三更月，唤起愁人也断肠。"
        ],
        "notes": "",
        "id": "684b51eca64a8b57f1d7f4f941457ba8"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "谢惠三贤文集三首  其一",
        "preface": "",
        "paragraphs": [
            "□□修藏日，干戈澒洞秋。",
            "诗文工雾縠，论议壮春流。",
            "潋水昔三子，庐陵旧一欧。",
            "自怜生已晚，不获与同游。"
        ],
        "notes": "",
        "id": "08323570e4cbce0b1c3215738f1e363d"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "谢惠三贤文集三首  其二",
        "preface": "",
        "paragraphs": [
            "璧水还多士，文锋岂易戡。",
            "积分升以内，优占斗维南。",
            "天府荣登四，人材况有三。",
            "秀钟蕞尔地，如许富奇男。"
        ],
        "notes": "",
        "id": "470254e870161689d5569bf96959056d"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "谢惠三贤文集三首  其三",
        "preface": "",
        "paragraphs": [
            "三子久埋没，遗文富百篇。",
            "冰涵心底鉴，雪释性中天。",
            "济楚鲤庭下，澜翻萤案边。",
            "著靴鬼为祟，容易复青毡。"
        ],
        "notes": "",
        "id": "716bd1a1208c34aa998c2ac9c33bdab1"
    },
    {
        "author": "张明中",
        "dynasty": "宋",
        "type": "诗",
        "rhythmic": "",
        "title": "谢惠诗",
        "preface": "",
        "paragraphs": [
            "君诗来贶我难当，语带诚斋句妙香。",
            "鲛室垂垂新下泣，𧏖珠颗颗烂生光。",
            "魂飞锦里花争巧，梦到池塘草又芳。",
            "早晚交游逢大手，急将名姓为传扬。"
        ],
        "notes": "",
        "id": "c225ebb88d52dfcd7dadca9283760f90"
    }
]