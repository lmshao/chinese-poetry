[
    {
        "author": "梁安世",
        "dynasty": "宋",
        "type": "诗",
        "rhythmic": "",
        "title": "石芥",
        "preface": "",
        "paragraphs": [
            "撷根山石贮瓶罂，柱后缄题见者頳。",
            "风味莫嫌无酝藉，杯柈亦解作聪明。",
            "愿言则嚏传心事，搔首踌蹰散宿酲。",
            "最是徂徕明道地，至今奸胆亦魂惊。"
        ],
        "notes": "",
        "id": "b4086fff20337739ef393a90dba3c870"
    },
    {
        "author": "梁安世",
        "dynasty": "宋",
        "type": "诗",
        "rhythmic": "",
        "title": "张相公祠",
        "preface": "",
        "paragraphs": [
            "五湖烟浪渺难寻，有像区区欲铸金。",
            "试问铁胎身后事，何如羽扇用时心。"
        ],
        "notes": "",
        "id": "95abb83caa756ec85022d7549363362f"
    },
    {
        "author": "梁安世",
        "dynasty": "宋",
        "type": "诗",
        "rhythmic": "",
        "title": "桂林",
        "preface": "",
        "paragraphs": [
            "列城二十五，去国一百舍。",
            "西夷蚁穴通，南岛鲸波驾。"
        ],
        "notes": "",
        "id": "4986a138c396f6bdde459b70f23b0c0e"
    },
    {
        "author": "梁安世",
        "dynasty": "宋",
        "type": "诗",
        "rhythmic": "",
        "title": "赠王锡老",
        "preface": "",
        "paragraphs": [
            "审斋先生世稀有，曾是金陵一耆旧。",
            "万卷胸中星斗文，百篇笔下龙蛇走。",
            "渊源更擅麟史长，碑版肯居鳄文后。",
            "倚马常摧鏖战场，脱腕难供扫愁帚。",
            "中州文献儒一门，异县萍蓬家百口。",
            "恨极黄杨厄闰年，闲却玉堂挥翰手。",
            "夜光干没世称屈，远枳卑栖价低售。",
            "漂摇何地著此翁，忘忧夜醉长沙酒。",
            "岂无厚禄故人来，为办草堂留野叟。",
            "嗟余亦是可怜人，惭愧阿戎惊白首。",
            "一灯续得审斋光，多少达人为裔胄。",
            "睠予憔悴五峰下，频寄篇来复相寿。",
            "年来事事淋过灰，尚有诗情闲情窦。",
            "有时信笔不自置，忆起居家吕窠臼。",
            "审斋乐府似花间，何必老夫疥篇右。"
        ],
        "notes": "",
        "id": "b1a6749ef60bb5895b49f15df60d839c"
    },
    {
        "author": "梁安世",
        "dynasty": "宋",
        "type": "诗",
        "rhythmic": "",
        "title": "题壶天馆",
        "preface": "",
        "paragraphs": [
            "宣政喜边功，隆兑筑州县。",
            "程公自名岩，刻石记所建。",
            "得既不偿费，中兴弃不缮。",
            "诞谩磨崖辞，当日妄夸衒。",
            "英英石湖仙，改作壶天观。",
            "壁间之大字，庄重如峨弁。",
            "诗文鸾鹤音，笔势龙蛇变。",
            "登高瞰洞户，漓水澄如练。",
            "胜槩耸灵台，遐观起三叹。",
            "玲珑二十四，妙墨镌题徧。",
            "我来为拂尘，端若侍颜面。",
            "邦人颂遗爱，寿骨癯且健。",
            "今□□麟堂，安得使之见。"
        ],
        "notes": "",
        "id": "be2fb713b4233546eecf65345171cf14"
    },
    {
        "author": "梁安世",
        "dynasty": "宋",
        "type": "诗",
        "rhythmic": "",
        "title": "双溪二首  其一",
        "preface": "",
        "paragraphs": [
            "春霖涨合两溪平，雪浪中浮桑柘青。",
            "南市唤船撑未到，一番蓑笠满津亭。"
        ],
        "notes": "",
        "id": "fd3ae5f23196015fbee2ca57ab32267d"
    },
    {
        "author": "梁安世",
        "dynasty": "宋",
        "type": "诗",
        "rhythmic": "",
        "title": "双溪二首  其二",
        "preface": "",
        "paragraphs": [
            "岸高平步远汀沙，落木梢头点乱鸦。",
            "舞动双龙金锁甲，兰皋影外晚红斜。"
        ],
        "notes": "",
        "id": "cd65d3d385a53e36148e0b93ce8181e9"
    },
    {
        "author": "梁安世",
        "dynasty": "宋",
        "type": "诗",
        "rhythmic": "",
        "title": "秦碑一纸并古诗呈王梅溪太守",
        "preface": "",
        "paragraphs": [
            "公生博物好奇古，劝我搜求秦望碑。",
            "我来稽阴且三载，梦寐绝顶云俱驰。",
            "事非近代问父老，鼻祖已来犹不知。",
            "或云其山多虎狼，囦湫罅井蟠蛟螭。",
            "魍魉木客忌人到，阴霾贼雾迷羊歧。",
            "樵夫悬磴惧失势，一落万丈谁能支。",
            "吾意此如钟乳穴，民昔畏扰相诪欺。",
            "曩时山东之罘石，磅砰入海无津涯。",
            "固知秦人游戏余，非民之利宁一时。",
            "暇日登临云门寺，僧曰若耶溪上奇。",
            "山曰何山势最峻，丹鹤夜宿天孙枝。",
            "南望天台西钱唐，下视峰岫如群儿。",
            "李斯篆书真刻本，昔人避乱此见之。",
            "裹粮遂偕墨工往，扳崖贯木如鹿麋。",
            "举觞酹酒山之神，千古呵护烦神司。",
            "销铄仅存三尺许，龟趺就凿山石为。",
            "剜苔剔藓随手剥，面节背角摧霜皮。",
            "老龙脱甲蛇解蜕，铺纸拭墨漫披离。",
            "收藏入袖恍若失，遐想往昔还嗟咨。",
            "我闻太古功德盛，铺写不尽乾坤仪。",
            "诗书纸上自不朽，金石还有磨灭期。",
            "秦皇不慕仁义业，直谓尧舜犹瑕疵。",
            "焚书欲盖前代美，宁闻伏生传有颐。",
            "后生不废丞相书，歌颂虽在皆浮辞。",
            "惜哉此纸无一画，欲记存亡人应嗤。",
            "他年好事继追访，姑愿首尾观吾诗。"
        ],
        "notes": "",
        "id": "ec38dba6fef3c2fb3a1507ff04217f2a"
    },
    {
        "author": "梁安世",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "更说此州异特事，寇公归后二苏来。"
        ],
        "notes": "",
        "id": "c76537bacec05bebda8784a29ece95ac"
    },
    {
        "author": "梁安世",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "岁次属金知稔熟，木头点土验滂沱。"
        ],
        "notes": "",
        "id": "a2df9a5f653c57ad0bcf9dab50a4c44f"
    },
    {
        "author": "梁安世",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "蕃马步衔青苜蓿，羌儿卧唱白铜鞮。"
        ],
        "notes": "",
        "id": "de2c670e4d319dc104f29dbca93d399d"
    },
    {
        "author": "梁安世",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "直令万乘高凡眼，不道人间例是贪。"
        ],
        "notes": "",
        "id": "1bb2b7b6784e0edc73ee436f62c433a1"
    }
]