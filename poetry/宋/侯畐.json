[
    {
        "author": "侯畐",
        "dynasty": "宋",
        "type": "诗",
        "rhythmic": "",
        "title": "寄友伯杲",
        "preface": "",
        "paragraphs": [
            "一自城南别，无书直到今。",
            "凄凉春夜雨，点滴故人心。",
            "笋长林添竹，蚕成柘减阴。",
            "清溪吟历处，曾有梦相寻。"
        ],
        "notes": "",
        "id": "c6c27499be410dcb1ac17e957eb46b1b"
    },
    {
        "author": "侯畐",
        "dynasty": "宋",
        "type": "诗",
        "rhythmic": "",
        "title": "芷溪园",
        "preface": "",
        "paragraphs": [
            "行吟溪上园，幽思与诗便。",
            "藤附多年树，苔生废井泉。",
            "瘦梅锄月种，蔓菊就篱编。",
            "更有三间屋，重茅盖竹椽。"
        ],
        "notes": "",
        "id": "940594fa18c07cf766d19d823a5e12e8"
    },
    {
        "author": "侯畐",
        "dynasty": "宋",
        "type": "诗",
        "rhythmic": "",
        "title": "长安",
        "preface": "",
        "paragraphs": [
            "又是故山好，谁教轻别家。",
            "带来衣典尽，所拟事全差。",
            "诗债随时解，房金累月赊。",
            "客怀元自苦，不涉听吹笳。"
        ],
        "notes": "",
        "id": "8047c16ad2af8388d02c282e8761c8f4"
    },
    {
        "author": "侯畐",
        "dynasty": "宋",
        "type": "诗",
        "rhythmic": "",
        "title": "湖心寺呈箫峰陈明府",
        "preface": "",
        "paragraphs": [
            "水边曾看题碑石，知是诗人扁寺名。",
            "僧趁钓舟来赴供，鱼听堂鼓候抛生。",
            "无多空地锄松影，尽有寒湖载月明。",
            "只合闲身吟向此，细将心事共鸥评。"
        ],
        "notes": "",
        "id": "206c255f180062595efedbc28d98f2a7"
    },
    {
        "author": "侯畐",
        "dynasty": "宋",
        "type": "诗",
        "rhythmic": "",
        "title": "暮雨",
        "preface": "",
        "paragraphs": [
            "暮雨生寒衣袂薄，楚乡客子正伤情。",
            "扁舟莫向芦边宿，夜半西风有雁声。"
        ],
        "notes": "",
        "id": "efe808b725f32cdc3fbb2bf2b6739a97"
    },
    {
        "author": "侯畐",
        "dynasty": "宋",
        "type": "诗",
        "rhythmic": "",
        "title": "柳花",
        "preface": "",
        "paragraphs": [
            "嫩水浴凫芳草短，淡烟飞燕落花天。",
            "绿杨也识春来暖，一夜东风脱却绵。"
        ],
        "notes": "",
        "id": "ed31b381d076d6bf0a41739840749601"
    },
    {
        "author": "侯畐",
        "dynasty": "宋",
        "type": "诗",
        "rhythmic": "",
        "title": "寒食",
        "preface": "",
        "paragraphs": [
            "满地落花收不得，子规声里抱愁眠。",
            "贫家无日非寒食，未必今朝始禁烟。"
        ],
        "notes": "",
        "id": "a9ab3b10b7aae31c9bd39079f27e6467"
    }
]