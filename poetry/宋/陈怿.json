[
    {
        "author": "陈怿",
        "dynasty": "宋",
        "type": "诗",
        "rhythmic": "",
        "title": "和康提刑过端州",
        "preface": "",
        "paragraphs": [
            "旧历江山眼重开，平成摇辔赏嵩台。",
            "晋康假道昔为守，按部今持使节来。"
        ],
        "notes": "",
        "id": "142cae42c236c511022ed785b68e5b52"
    },
    {
        "author": "陈怿",
        "dynasty": "宋",
        "type": "诗",
        "rhythmic": "",
        "title": "和康提刑过康州",
        "preface": "",
        "paragraphs": [
            "民居城栅尽非元，唯有江山似昔年。",
            "听讼棠阴遗旧址，按行台旆照晴川。",
            "重来自喜恩威洽，别后常嗟岁月迁。",
            "道侧老人曾卧辙，拜迎相顾倍怡然。"
        ],
        "notes": "",
        "id": "7e010fa31699c5e451afd0e296da4767"
    }
]