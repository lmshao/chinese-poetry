[
    {
        "author": "王与钧",
        "dynasty": "宋",
        "type": "诗",
        "rhythmic": "",
        "title": "经筵彻章御赐诗卷",
        "preface": "",
        "paragraphs": [
            "一种寒梅白玉条，迥临村路傍溪桥。",
            "应缘近水花先发，疑是经春雪未消。"
        ],
        "notes": "",
        "id": "6748babad0e89a75d563f1e20278606d"
    },
    {
        "author": "王与钧",
        "dynasty": "宋",
        "type": "诗",
        "rhythmic": "",
        "title": "代谢刘小坡送乡会劝酒赓韵  其一",
        "preface": "",
        "paragraphs": [
            "履端开帝历，会拜谨王春。",
            "百世枌榆旧，一番桃李新。",
            "珍颁来腆渥，妙句带清真。",
            "骑省云霄上，宁辞染翰频。"
        ],
        "notes": "",
        "id": "5de5347f9a3935caef122d136f0ebe1e"
    },
    {
        "author": "王与钧",
        "dynasty": "宋",
        "type": "诗",
        "rhythmic": "",
        "title": "代谢刘小坡送乡会劝酒赓韵  其二",
        "preface": "",
        "paragraphs": [
            "一枝鹪漫集，千仞凤方翔。",
            "谏纸清时省，经帷镇日香。",
            "湖波怜鸭绿，宫酝挹鹅黄。",
            "应轸乡中士，毛锥未脱囊。"
        ],
        "notes": "",
        "id": "be99c5164dda134be4df7baf3dddb65e"
    }
]