[
    {
        "author": "闻人安道",
        "dynasty": "宋",
        "type": "诗",
        "rhythmic": "",
        "title": "题招提院静照堂",
        "preface": "",
        "paragraphs": [
            "清虚结宇卜新居，寂静标名欲性纯。",
            "直向万缘无断处，应为一念不生人。",
            "风幡震动殊非闹，水月澄明未是真。",
            "宴坐经行惟此地，个中消息与谁亲。"
        ],
        "notes": "",
        "id": "f87c2212e34e067ff79ffd21cdcad0ad"
    },
    {
        "author": "闻人安道",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "秋浦澄明郡境清，天然岩岫作南屏。"
        ],
        "notes": "",
        "id": "0eb485052b45c109afa1031d7ee811d7"
    }
]