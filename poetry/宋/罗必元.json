[
    {
        "author": "罗必元",
        "dynasty": "宋",
        "type": "诗",
        "rhythmic": "",
        "title": "乌衣巷",
        "preface": "",
        "paragraphs": [
            "乌衣池馆一时新，晋宋齐梁旧主人。",
            "无处可寻王谢宅，落花啼鸟秣陵春。"
        ],
        "notes": "",
        "id": "e0eb4303d8eac16468e9e25b20b74d18"
    },
    {
        "author": "罗必元",
        "dynasty": "宋",
        "type": "诗",
        "rhythmic": "",
        "title": "长干里",
        "preface": "",
        "paragraphs": [
            "山垅中间号曰干，此干长里盛衣冠。",
            "想应王谢朝回后，日日行人看绣鞍。"
        ],
        "notes": "",
        "id": "1814c8ee7b6be22575276e480757d06e"
    },
    {
        "author": "罗必元",
        "dynasty": "宋",
        "type": "诗",
        "rhythmic": "",
        "title": "驻马坡",
        "preface": "",
        "paragraphs": [
            "一登伟观眇山河，下有将军驻马坡。",
            "不是胸中兵十万，长江天险误人多。"
        ],
        "notes": "",
        "id": "897f52c761c1c6df489c8d8d734e3442"
    },
    {
        "author": "罗必元",
        "dynasty": "宋",
        "type": "诗",
        "rhythmic": "",
        "title": "秦淮",
        "preface": "",
        "paragraphs": [
            "秦淮横贯帝王州，万瓦鳞鳞枕碧流。",
            "系艇莫愁何处去，绿杨深巷有青楼。"
        ],
        "notes": "",
        "id": "8fb88ab0050f0f8f3526febf4bd1da56"
    },
    {
        "author": "罗必元",
        "dynasty": "宋",
        "type": "诗",
        "rhythmic": "",
        "title": "赏心亭",
        "preface": "",
        "paragraphs": [
            "胜地分明可赏心，江山满目饱登临。",
            "洛阳黯淡烟云远，多少英雄泪染襟。"
        ],
        "notes": "",
        "id": "168b3f780a5bff80891c7b5f544abb4a"
    },
    {
        "author": "罗必元",
        "dynasty": "宋",
        "type": "诗",
        "rhythmic": "",
        "title": "新亭",
        "preface": "",
        "paragraphs": [
            "五马来时集宴游，江山风景勿关愁。",
            "合思戮力中原语，对泣何须作楚囚。"
        ],
        "notes": "",
        "id": "228684720324e0b004a630c56174dcc5"
    },
    {
        "author": "罗必元",
        "dynasty": "宋",
        "type": "诗",
        "rhythmic": "",
        "title": "南轩",
        "preface": "",
        "paragraphs": [
            "万松盘岭势回环，才抱青溪浸碧山。",
            "莫道南轩专一壑，古今天下共曾颜。"
        ],
        "notes": "",
        "id": "f7e268ccec46adcaac57378c348db5b1"
    },
    {
        "author": "罗必元",
        "dynasty": "宋",
        "type": "诗",
        "rhythmic": "",
        "title": "凤凰台",
        "preface": "",
        "paragraphs": [
            "振衣快上凤凰游，极目中原泪欲流。",
            "慨叹兴亡思太白，永言眇邈忆齐丘。",
            "乌衣已往人千古，白鹭依然月一洲。",
            "君子坐朝今在治，重恢关洛不须愁。"
        ],
        "notes": "",
        "id": "0de20e7847386a1841dc283e223a3451"
    },
    {
        "author": "罗必元",
        "dynasty": "宋",
        "type": "诗",
        "rhythmic": "",
        "title": "周处台",
        "preface": "",
        "paragraphs": [
            "周处豪雄亦可人，勇于迁善罕前闻。",
            "区区未说除蛟虎，一念中间舜跖分。"
        ],
        "notes": "",
        "id": "165607bb606f6d395dd0320b002e6f88"
    },
    {
        "author": "罗必元",
        "dynasty": "宋",
        "type": "诗",
        "rhythmic": "",
        "title": "雨花台",
        "preface": "",
        "paragraphs": [
            "萧帝倾心向佛家，谩言天女坠天花。",
            "芦僧一叶横江去，回首梁园日脚斜。"
        ],
        "notes": "",
        "id": "346eafbb9d03fe4a1aa8371ecbfa6eb4"
    },
    {
        "author": "罗必元",
        "dynasty": "宋",
        "type": "诗",
        "rhythmic": "",
        "title": "金陵作",
        "preface": "",
        "paragraphs": [
            "六朝遗迹旧山川，万里长江当守边。",
            "一念易骄人事废，不关飞渡北来船。"
        ],
        "notes": "",
        "id": "1806237ba0b4e0cf837980c463abd312"
    },
    {
        "author": "罗必元",
        "dynasty": "宋",
        "type": "诗",
        "rhythmic": "",
        "title": "凭高怀古",
        "preface": "",
        "paragraphs": [
            "凭高怀古思悠悠，遥想骑馿白下游。",
            "不是龙眠图画里，如今亲到蒋山头。"
        ],
        "notes": "",
        "id": "4ea790e1182deb3e4e0fbede0db886b4"
    },
    {
        "author": "罗必元",
        "dynasty": "宋",
        "type": "诗",
        "rhythmic": "",
        "title": "金莲步",
        "preface": "",
        "paragraphs": [
            "金陵佳丽不虚传，浦浦荷花水上仙。",
            "未会与民同乐意，却于宫里看金莲。"
        ],
        "notes": "",
        "id": "3a909aee67581529d5894856886a77c5"
    },
    {
        "author": "罗必元",
        "dynasty": "宋",
        "type": "诗",
        "rhythmic": "",
        "title": "清凉寺竹",
        "preface": "",
        "paragraphs": [
            "清凉世界竹如云，旧日君王爱此君。",
            "时代改迁龙变化，荒山啼鸟不堪闻。"
        ],
        "notes": "",
        "id": "88e67f671b738a566a1e25b45388880a"
    },
    {
        "author": "罗必元",
        "dynasty": "宋",
        "type": "诗",
        "rhythmic": "",
        "title": "卞壸墓",
        "preface": "",
        "paragraphs": [
            "节义之风古所褒，清谈于晋视如毛。",
            "百年王谢丘墟了，惟卞将军墓最高。"
        ],
        "notes": "",
        "id": "f66aa3a655757f6d51f10cf304df4368"
    },
    {
        "author": "罗必元",
        "dynasty": "宋",
        "type": "诗",
        "rhythmic": "",
        "title": "题半山寺",
        "preface": "",
        "paragraphs": [
            "道德文章一世师，只伤学术欠通时。",
            "不思翻动熙宁祸，却欲重修作福基。"
        ],
        "notes": "",
        "id": "48fd37f7e31415c3ff120976bfa4d279"
    },
    {
        "author": "罗必元",
        "dynasty": "宋",
        "type": "诗",
        "rhythmic": "",
        "title": "定林寺",
        "preface": "",
        "paragraphs": [
            "罢相归来再读书，定林庵内守清虚。",
            "少年错解周官处，悔杀当朝是误渠。"
        ],
        "notes": "",
        "id": "41244a11242e8eb7f6430c8aa39a48a2"
    }
]