[
    {
        "author": "万哲",
        "dynasty": "宋",
        "type": "诗",
        "rhythmic": "",
        "title": "中秋寄陈碧栖",
        "preface": "",
        "paragraphs": [
            "秋气清如此，秋花香奈何。",
            "人生还健在，月色况明多。",
            "有酒君当醉，无愁我欲歌。",
            "楼高俯松顶，谁共酌姮娥。"
        ],
        "notes": "",
        "id": "27a247d9021c5a989f4b202429711eab"
    },
    {
        "author": "万哲",
        "dynasty": "宋",
        "type": "诗",
        "rhythmic": "",
        "title": "绝句",
        "preface": "",
        "paragraphs": [
            "少日时时负百忧，从人络马与牵牛。",
            "中年置此身如竹，荏苒风前得自由。"
        ],
        "notes": "",
        "id": "06e2d433fcda3cf954e5f235bce6fe28"
    }
]