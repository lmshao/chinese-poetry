[
    {
        "author": "杨至质",
        "dynasty": "宋",
        "type": "诗",
        "rhythmic": "",
        "title": "茅山",
        "preface": "",
        "paragraphs": [
            "玉肺空浮巳字山，五门不锁洞天宽。",
            "紫花可饵秋寻术，红焰难埋夜见丹。",
            "画出一牛方水草，飞来三鹄各峰峦。",
            "仙踪寂寞高风远，谁为先生指额瘢。"
        ],
        "notes": "",
        "id": "fbbfc189b321e5d6204907f7cf888c57"
    },
    {
        "author": "杨至质",
        "dynasty": "宋",
        "type": "诗",
        "rhythmic": "",
        "title": "送茅山刘书记游南岳",
        "preface": "",
        "paragraphs": [
            "忆共住华阳，晴蓝紫术香。",
            "空山今诣阙，吾子亦游方。",
            "草露双芒屦，丹经一布囊。",
            "好登祝融顶，红橘迸扶桑。"
        ],
        "notes": "",
        "id": "1b20b741f0fb30d0788a86ca6742c76d"
    }
]