[
    {
        "author": "吕诲",
        "dynasty": "宋",
        "type": "诗",
        "rhythmic": "",
        "title": "和邵尧夫见寄",
        "preface": "",
        "paragraphs": [
            "冥冥鸿羽在云天，邈阻风音已十年。",
            "不谓圣朝求治理，尚容遗逸卧林泉。",
            "羡君自有随时乐，顾我官闲饱昼眠。",
            "应笑无成三黜后，病衰方始赋归田。"
        ],
        "notes": "",
        "id": "740ee9b23f93dc867abcfd9b189b3a4e"
    },
    {
        "author": "吕诲",
        "dynasty": "宋",
        "type": "诗",
        "rhythmic": "",
        "title": "寄尧夫三首  其一",
        "preface": "",
        "paragraphs": [
            "江头五日舣轻舟，欲去迟迟更自留。",
            "目断旌旗暮天阔，龙峰峰上倚层楼。"
        ],
        "notes": "",
        "id": "4c8f7aa5ed62efe6ae05d22cff9dd0b4"
    },
    {
        "author": "吕诲",
        "dynasty": "宋",
        "type": "诗",
        "rhythmic": "",
        "title": "寄尧夫三首  其二",
        "preface": "",
        "paragraphs": [
            "去年同作南迁客，今日更持刺史权。",
            "推挽试知民吏意，无因谈会向尊前。"
        ],
        "notes": "",
        "id": "aab098bd2922716bcb055dc4e248c7e0"
    },
    {
        "author": "吕诲",
        "dynasty": "宋",
        "type": "诗",
        "rhythmic": "",
        "title": "寄尧夫三首  其三",
        "preface": "",
        "paragraphs": [
            "碧草茸茸照绿波，暮春归客兴如何。",
            "沧浪应有清浑处，羞见渔人鼓枻歌。"
        ],
        "notes": "",
        "id": "03fb2be3518f1ff41c3cd8b2a1b708db"
    },
    {
        "author": "吕诲",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "我今从帝为司纠，更有何人植柏台。"
        ],
        "notes": "",
        "id": "7e33380b2d728e98feabd00ca12c978c"
    },
    {
        "author": "吕诲",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "料峭东风不易禁。"
        ],
        "notes": "",
        "id": "d16dd6e952900d21b2636c87bbd1a3ef"
    }
]