[
    {
        "author": "高晞远",
        "dynasty": "宋",
        "type": "诗",
        "rhythmic": "",
        "title": "心远堂",
        "preface": "",
        "paragraphs": [
            "种竹期十年，栽橘盈千头。",
            "虽云多远虑，无乃为身谋。",
            "高人绝尘累，俟德居此丘。",
            "泰宇无畦畛，虚空有天游。",
            "仁义尚蘧庐，道德成安流。",
            "结茅依翠微，极目际平畴。",
            "白云度寥廓，黄鹄下沧洲。",
            "百世此周览，我志尚可求。",
            "祇应柴桑翁，真趣共悠悠。"
        ],
        "notes": "",
        "id": "8a6c3b49d9b61b86f02e94b3a95ea84e"
    }
]