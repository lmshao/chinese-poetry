[
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其一",
        "preface": "",
        "paragraphs": [
            "佛语心为宗，无门为法门。",
            "个里全身入，别是一乾坤。"
        ],
        "notes": "",
        "id": "c9a00226b91d8e768474bc834edca32d"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其二",
        "preface": "",
        "paragraphs": [
            "坐断要津，全提正令。",
            "佛祖到来，也须乞命。"
        ],
        "notes": "",
        "id": "848a32e2dc3922767be4fda97972d8ae"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其三",
        "preface": "",
        "paragraphs": [
            "大庾岭头提不起，同庵亲手付将来。",
            "等闲搭在肩头上，凡圣齐教眼豁开。"
        ],
        "notes": "",
        "id": "6b4e8844580c84846d6191ad0f6dbdfa"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其四",
        "preface": "",
        "paragraphs": [
            "法法不隠藏，今古露堂堂。",
            "更进这一步，明明为举扬。"
        ],
        "notes": "",
        "id": "cbcfb7f0f28759271865fb7617feac79"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其五",
        "preface": "",
        "paragraphs": [
            "动弦别曲，叶落知秋。",
            "风生大野，水向东流。"
        ],
        "notes": "",
        "id": "d9fd32ca01c855048a9ea47f20853f1d"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其六",
        "preface": "",
        "paragraphs": [
            "圣因古兰若，湖边绝潇洒。",
            "知他几百年，已属斯人也。"
        ],
        "notes": "",
        "id": "6c30d4583e4ff79dc3ce703202f3e31f"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其七",
        "preface": "",
        "paragraphs": [
            "日可冷，月可热，众魔不能坏真说。"
        ],
        "notes": "",
        "id": "f60c8311411741f2a1f1b92dd31ed6e8"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其八",
        "preface": "",
        "paragraphs": [
            "结夏又十日，个事作么生。",
            "无风荷叶动，决定有鱼行。"
        ],
        "notes": "",
        "id": "2091cda75fca9d4523d22b83a102f652"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其九",
        "preface": "",
        "paragraphs": [
            "日日是好日，时时是好时。",
            "只为分明极，翻令所得迟。"
        ],
        "notes": "",
        "id": "11ec4c414c246cd5efa0856043324421"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其一○",
        "preface": "",
        "paragraphs": [
            "真正举扬，法堂前草深一丈。",
            "有如是作略，有如是榜样。",
            "个是阿谁，广度和尚。"
        ],
        "notes": "",
        "id": "cb71646c2f66776fd2fea66bb4321575"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其一一",
        "preface": "",
        "paragraphs": [
            "断人性命，不劳余刃。",
            "四海一家，风恬浪静。"
        ],
        "notes": "",
        "id": "489d4bd95d7993a0c5171915ce9e2283"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其一二",
        "preface": "",
        "paragraphs": [
            "此世不移动，彼世不改变。",
            "惟一坚密身，一切尘中现。"
        ],
        "notes": "",
        "id": "f51768176b2dd6961e25f07f91417fd7"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其一三",
        "preface": "",
        "paragraphs": [
            "今朝十月一，开炉是此日。",
            "赵州宾主话，圣因为拈出。"
        ],
        "notes": "",
        "id": "71d9a5bc33b4aa8d006bfc8841ee993c"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其一四",
        "preface": "",
        "paragraphs": [
            "去去实不去，来来实不来。",
            "去来如梦幻，虚空绝点埃。"
        ],
        "notes": "",
        "id": "41246422129574dfe00aa48963e3598a"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其一五",
        "preface": "",
        "paragraphs": [
            "五日上堂，朝朝入室。",
            "三八念诵，丛林规式。",
            "美食不中饱人吃。"
        ],
        "notes": "",
        "id": "2e89550b201e2ee2f82fc24fa229fedf"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其一六",
        "preface": "",
        "paragraphs": [
            "本无迷悟人，只要今日了。",
            "了了了了了，面南看北斗。"
        ],
        "notes": "",
        "id": "27fd40319396a858fd074ff6f86e896e"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其一七",
        "preface": "",
        "paragraphs": [
            "我有一转语，历劫常如此。",
            "迥绝无人处，聚头相共举。"
        ],
        "notes": "",
        "id": "0d5025d5372d938ea5001f7bd8435bff"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其一八",
        "preface": "",
        "paragraphs": [
            "天得一以清，地得一以宁。",
            "君王得一天下治，衲僧得一眼横鼻直。",
            "皇恩佛恩，一时报毕。"
        ],
        "notes": "",
        "id": "36b70aa6342b1ec54fda4653eed33408"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其一九",
        "preface": "",
        "paragraphs": [
            "满眼觑不见，满耳听不闻。",
            "空劫已前事，分明举似君。"
        ],
        "notes": "",
        "id": "516843aef227e7207e35b31afec6e030"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其二○",
        "preface": "",
        "paragraphs": [
            "十方诸国土，无刹不现身。",
            "举头天外看，谁是个中人。"
        ],
        "notes": "",
        "id": "67f5230a62b71efe63a42718af297af8"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其二一",
        "preface": "",
        "paragraphs": [
            "目顾四方，指天指地。",
            "独弄单提，无是不是。",
            "普请恶水蓦头浇，不忘灵山亲受记。"
        ],
        "notes": "",
        "id": "da4ab1c708dd4580d46b172d12b1fdac"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其二二",
        "preface": "",
        "paragraphs": [
            "解语非干舌，能言不是声。",
            "刹刹尘尘尔，何处著浑身。"
        ],
        "notes": "",
        "id": "a0d4108762c64d6d954267049b619926"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其二三",
        "preface": "",
        "paragraphs": [
            "丛林法社共成褫，雪老当年用此机。",
            "颈上手巾腰下杓，至今千古有风规。"
        ],
        "notes": "",
        "id": "2c79bb82f482108333d3e3acf7c83fa9"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其二四",
        "preface": "",
        "paragraphs": [
            "咄这尊慈，口甜心苦。",
            "带累我侬，破家荡户。",
            "者僧话堕处，直下明明举。",
            "一炷栴檀充宇宙，谁道黄金如粪土。"
        ],
        "notes": "",
        "id": "0798a5be10f166e4dc92b5fd1f9c32b7"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其二五",
        "preface": "",
        "paragraphs": [
            "腊八是今朝，如来成道日。",
            "夜半见明星，从此生荆棘。",
            "荆棘生人间，天上错流传。"
        ],
        "notes": "",
        "id": "77197c73637ae145222d4e3d1983463c"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其二六",
        "preface": "",
        "paragraphs": [
            "年去年来年年事，日来日往日日新。",
            "木人抚掌呵呵笑，一段风光画不成。",
            "见便见，莫沈吟。",
            "楼上已吹新岁角，堂前犹点旧年灯。"
        ],
        "notes": "",
        "id": "bafd82b7264fa4ba4f76c1989468672a"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其二七",
        "preface": "",
        "paragraphs": [
            "年穷岁尽，有何言，东村王老夜烧钱。",
            "野鬼闲神俱屏迹，无依无欲是金仙。"
        ],
        "notes": "",
        "id": "c2a3e77ba4bb5d20f25fa163a6e31d6f"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其二八",
        "preface": "",
        "paragraphs": [
            "此众无枝叶，唯有诸贞实。",
            "我法妙难思，五千人退席。"
        ],
        "notes": "",
        "id": "84aad63b98e79c372c6b0f731f3b70af"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其二九",
        "preface": "",
        "paragraphs": [
            "蓦然平地一声雷，惊得蟭螟眼豁开。",
            "是圣是凡俱不立，何妨随处舞三台。"
        ],
        "notes": "",
        "id": "59b8fd4da81f5555c944fbd35747ed42"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其三○",
        "preface": "",
        "paragraphs": [
            "一二三四五，五四三二一。",
            "无量妙义门，皆从此经出。"
        ],
        "notes": "",
        "id": "499ef289b0baf559fa8916e2406311c2"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其三一",
        "preface": "",
        "paragraphs": [
            "赵州无佛性，丰干太饶舌。",
            "南泉一枝草，云门干屎橛。"
        ],
        "notes": "",
        "id": "d47956a8b2bb122862863c8600c89e90"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其三二",
        "preface": "",
        "paragraphs": [
            "光阴何太疾，如白驹过隙。",
            "惟有衲僧家，日日是好日。"
        ],
        "notes": "",
        "id": "23d60e7180602bb9152c27ced9496667"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其三三",
        "preface": "",
        "paragraphs": [
            "去年梅，今年柳，馨香颜色常依旧。",
            "不属阴阳别是春，灵根本是吾家有。"
        ],
        "notes": "",
        "id": "a05fddd611b88b12c250605798c9b368"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其三四",
        "preface": "",
        "paragraphs": [
            "弥勒真弥勒，分身千百亿。",
            "时时示时人，时人俱不识。"
        ],
        "notes": "",
        "id": "35b365fae9ef54733761ae79df9e07ce"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其三五",
        "preface": "",
        "paragraphs": [
            "目顾四方，法中之王。",
            "将何报德，一杓香汤。"
        ],
        "notes": "",
        "id": "c053db541a083b4f5ed0f3482fae29d2"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其三六",
        "preface": "",
        "paragraphs": [
            "唇上碧斑宾豹博，舌头当的帝都丁。",
            "鸳鸯群出从君看，不把金针度与人。"
        ],
        "notes": "",
        "id": "e01cd064aafb7d8e50a099d61851de41"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其三七",
        "preface": "",
        "paragraphs": [
            "暑退凉生，风高露冷。",
            "叶落归根，藏头露影。",
            "赵州吃茶，云门胡餠。",
            "如何是道，明眼落井。"
        ],
        "notes": "",
        "id": "e4da4603cfdf06dedf4b1bd693ed68c7"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其三八",
        "preface": "",
        "paragraphs": [
            "惺惺寂寂是，寂寂惺惺非。",
            "弃却甜桃树，沿山摘醋梨。",
            "如是句中能会得，从教人竞觅玄微。"
        ],
        "notes": "",
        "id": "8f44395139db45e95fb4d4b8a8aa158f"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其三九",
        "preface": "",
        "paragraphs": [
            "六月炎炎如火聚，就中自有清凉处。",
            "犀牛扇子谩相随，头角峥嵘谁敢觑。"
        ],
        "notes": "",
        "id": "b32a8646b9147af79cd283708a043f28"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其四○",
        "preface": "",
        "paragraphs": [
            "时不待人，月不破五。",
            "那一著子，未敢相许。"
        ],
        "notes": "",
        "id": "643a636f11cbf04a0aca891c8bfed9dc"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其四一",
        "preface": "",
        "paragraphs": [
            "蓦直蓦直，青天白日。",
            "勘破了也，一文不直。"
        ],
        "notes": "",
        "id": "570e61a9ec3ade90b8fc76d77ec8c50b"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其四二",
        "preface": "",
        "paragraphs": [
            "开池不待月，池成月自来。",
            "寒山逢拾得，拊掌笑咍咍。"
        ],
        "notes": "",
        "id": "a7fcf5328312d732d6e6d8c5d40f8915"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其四三",
        "preface": "",
        "paragraphs": [
            "如来结制日，诸缘俱顿息。",
            "九十日长期，衲僧口挂壁。",
            "咄，正是黑牛卧死水。"
        ],
        "notes": "",
        "id": "9c1f0ed75beaf75257d7b9786ef9d6eb"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其四四",
        "preface": "",
        "paragraphs": [
            "薰风自南来，殿阁生微凉。",
            "要知端的意，拄杖为敷扬。"
        ],
        "notes": "",
        "id": "2ebeaa7078514fa1bef46d5f0e10228d"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其四五",
        "preface": "",
        "paragraphs": [
            "上元佳节是今日，匝地普天星斗出。",
            "好向机先著眼看，莫教蹉过然灯佛。"
        ],
        "notes": "",
        "id": "d0fedf85b1f26e67733566ec35bce115"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其四六",
        "preface": "",
        "paragraphs": [
            "伎俩有尽，我默无穷。",
            "达磨不识，眼瞎耳聋。"
        ],
        "notes": "",
        "id": "966627eabe9827411e05a5528c9e6ee0"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其四七",
        "preface": "",
        "paragraphs": [
            "开眼见明，合眼见暗。",
            "开眼合眼，知而故犯。",
            "一毫头上现乾坤，堪笑云门咦顾鉴。"
        ],
        "notes": "",
        "id": "48ac2be9062c6d276abb36746ed4a043"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其四八",
        "preface": "",
        "paragraphs": [
            "南泉水牯自天然，随分些些任变迁。",
            "长啸一声天地窄，了无佛法与人传。"
        ],
        "notes": "",
        "id": "0a948e67e9d8802c62210ad64e5c2a59"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其四九",
        "preface": "",
        "paragraphs": [
            "秋风冷，秋桂香。",
            "秋露白，秋叶黄。",
            "秋蛩吟，声短长。",
            "此时景，有余光。",
            "便恁么去，正好吃棒。",
            "须知远烟浪，刖有好商量。"
        ],
        "notes": "",
        "id": "a18820c2a2091294a4ec9f7f3a9473df"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其五○",
        "preface": "",
        "paragraphs": [
            "今朝七月一，解夏半月日。",
            "摩挲拄杖子，笠头勤拂拭。",
            "狗子无佛性，一文也不直。"
        ],
        "notes": "",
        "id": "173407d443aa8584e9df8f6c41f6d3ef"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其五一",
        "preface": "",
        "paragraphs": [
            "时节若至，其理自彰。",
            "一番新雨过，禾稻弄微黄。"
        ],
        "notes": "",
        "id": "da0e3c263533c0ba53d127a756bdc300"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其五二",
        "preface": "",
        "paragraphs": [
            "云门有一曲，腊月二十五。",
            "拍拍是令，全身里许。",
            "阿呵呵，万像森罗齐作舞。"
        ],
        "notes": "",
        "id": "17b259cf66db7da3a93aba05ab4727ed"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其五三",
        "preface": "",
        "paragraphs": [
            "梵志翻著袜，是人皆道错。",
            "宁可刺你眼，不可瘾我脚。",
            "莫莫，醍醐上味，翻成毒药。"
        ],
        "notes": "",
        "id": "d02242cb1bf1d5c2b527f6e1da6c368c"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其五四",
        "preface": "",
        "paragraphs": [
            "收麦才了插秧来，终日忙忙安在哉。",
            "直下更无回避所，优钵罗花当处开。"
        ],
        "notes": "",
        "id": "f8ca5d2e3a4b660c62d16779a77ea2c2"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其五五",
        "preface": "",
        "paragraphs": [
            "前念是凡，后念是圣。",
            "脱体无依，因邪打正。",
            "须弥顶上击金钟，七佛如来合掌听。"
        ],
        "notes": "",
        "id": "f3fda2f0cae5e8eb674a2e3c41f8dfd0"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其五六",
        "preface": "",
        "paragraphs": [
            "万里无寸草，衲僧何处讨。",
            "蘸雪吃冬瓜，谁知滋味好。"
        ],
        "notes": "",
        "id": "4432e2f666a4e7fc7b255a130eebb1fd"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其五七",
        "preface": "",
        "paragraphs": [
            "挝动禾山鼓，吹起少林笛。",
            "当机觌面提，觌面当机疾。",
            "咄，一任风吹日炙。"
        ],
        "notes": "",
        "id": "be972b4cb6a67389a32c82bd15aae31d"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其五八",
        "preface": "",
        "paragraphs": [
            "晷运推移，日南长至。",
            "自古自今，同天同地。",
            "灵山一会尚俨然，雷音堂中谈不二。"
        ],
        "notes": "",
        "id": "91dd206a9251f63c82dbc658a24fe2ca"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其五九",
        "preface": "",
        "paragraphs": [
            "孤云野鹤，何天不飞。",
            "这一句子，同道方知。"
        ],
        "notes": "",
        "id": "5c5ce054f068ecbca289513c1bfe3349"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其六○",
        "preface": "",
        "paragraphs": [
            "碍处非墙壁，通处没虚空。",
            "双关俱透彻，别是一家风。"
        ],
        "notes": "",
        "id": "14b886d9f238cc5aeb784d6f11f14977"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其六一",
        "preface": "",
        "paragraphs": [
            "葛公住此山，此山湛如蓝。",
            "只今何处去，犹自口喃喃。"
        ],
        "notes": "",
        "id": "a81456f6207ded8a6cae239b0f3f91b2"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其六二",
        "preface": "",
        "paragraphs": [
            "月已破五，年又过半。",
            "拄杖拈来，如何判断。",
            "百年三万六千日，也是秦时𨍏轹钻。"
        ],
        "notes": "",
        "id": "68f3e2f16a27bb847ed5c9b737b257db"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其六三",
        "preface": "",
        "paragraphs": [
            "此世不移动，彼世不改变。",
            "当处发生，随处灭尽。",
            "阿呵呵，见不见，秋风一阵来，落叶两三片。"
        ],
        "notes": "",
        "id": "f51768176b2dd6961e25f07f91417fd7"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其六四",
        "preface": "",
        "paragraphs": [
            "问讯烧香，闲行静坐。",
            "与么分明，是个什么。"
        ],
        "notes": "",
        "id": "84715302ac5e166a3af40e2788805016"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其六五",
        "preface": "",
        "paragraphs": [
            "一日不作，一日不食。",
            "木平搬土，石霜泥壁。",
            "洪山断足，仰山作息。",
            "澄翠门下，朝朝入室。",
            "如上所供，并皆诣实。"
        ],
        "notes": "",
        "id": "3b28146ea9f720f78d1488d557732949"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其六六",
        "preface": "",
        "paragraphs": [
            "腊尽春至，头头显示。",
            "雪里梅花，馨香扑鼻。",
            "认著依前还不是。"
        ],
        "notes": "",
        "id": "846cd86ee03515a0633539ddd5f250ea"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其六七",
        "preface": "",
        "paragraphs": [
            "一九与二九，相逢不出手。",
            "因甚不出手，免见扬家丑。"
        ],
        "notes": "",
        "id": "0e72589d87b3529555bc7c9a2ee8c5a9"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其六八",
        "preface": "",
        "paragraphs": [
            "山奇水秀洞中天，与么分明知几年。",
            "左右逢源无限意，几人于此彻根源。"
        ],
        "notes": "",
        "id": "5c38dfece912968db99e24c048070837"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其六九",
        "preface": "",
        "paragraphs": [
            "法法本来法，无法无非法。",
            "这个是乌回拄杖子，那个是本来法。"
        ],
        "notes": "",
        "id": "28593a694bd66a6a6232021abb422ea0"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其七○",
        "preface": "",
        "paragraphs": [
            "昨日入院，今朝设粥。",
            "斋罢吃茶，参前澡浴。",
            "个是灵山亲付嘱。"
        ],
        "notes": "",
        "id": "c91aa53e30a1679f6c95a6e6dd6e6d6f"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其七一",
        "preface": "",
        "paragraphs": [
            "朝朝相似，日日一般。",
            "年穷岁尽，尽底掀翻。",
            "依旧孟春犹寒。"
        ],
        "notes": "",
        "id": "1a7da52a64c04405c8817fc3a8afe23d"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其七二",
        "preface": "",
        "paragraphs": [
            "人笑鹁鸠拙，鹁鸠自不拙。",
            "两茎柴子上，一生打得彻。",
            "打刀须是并州铁。"
        ],
        "notes": "",
        "id": "b0648e9b6e6cb279136c22aeb6520ee4"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其七三",
        "preface": "",
        "paragraphs": [
            "今朝四月一，结夏又在即。",
            "若是到家人，日日是好日。"
        ],
        "notes": "",
        "id": "82753d38d5a2947426a5312b1191c2f1"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其七四",
        "preface": "",
        "paragraphs": [
            "鹤立松梢月，鱼行水底天。",
            "风光都买尽，不费一文钱。",
            "须知此语无穷日，只恐沧溟有尽年。"
        ],
        "notes": "",
        "id": "37ac28f2ce8ff9af5c0e4bd90033161e"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其七五",
        "preface": "",
        "paragraphs": [
            "今日十，昨日九。",
            "日来日往，阿谁知有。",
            "未了之人听一言，只这而今谁动口。"
        ],
        "notes": "",
        "id": "e646571aec9c607d7f61f7938a5806af"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其七六",
        "preface": "",
        "paragraphs": [
            "来时无踪，去时无迹。",
            "七十五年，青天霹雳。"
        ],
        "notes": "",
        "id": "9f9a29acc8a586fe7ffcfd0fe99fb502"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古十七首  其一",
        "preface": "",
        "paragraphs": [
            "指天指地，无处回避。",
            "瞿昙瞿昙，讨甚巴鼻。"
        ],
        "notes": "",
        "id": "7caf7622f144f5e0f48311f65e046450"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古十七首  其二",
        "preface": "",
        "paragraphs": [
            "青天霹雳，何处寻觅。",
            "一人传虚，万人传实。"
        ],
        "notes": "",
        "id": "73a178877b247d1529ab696048c53e0d"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古十七首  其三",
        "preface": "",
        "paragraphs": [
            "以此为津梁，赤体露堂堂。",
            "风光都买尽，当处是家乡。"
        ],
        "notes": "",
        "id": "3299b4c7f12e1df329ae3faf161dbb5a"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古十七首  其四",
        "preface": "",
        "paragraphs": [
            "青出于蓝，而青于蓝。",
            "坐筹帷幄，锻圣镕凡。"
        ],
        "notes": "",
        "id": "2b03c5c918f249566dafa13a9e48ced3"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古十七首  其五",
        "preface": "",
        "paragraphs": [
            "伶利道人何处去，至今寻觅杳无踪。",
            "有时冷地思量著，不觉全身在碧峰。"
        ],
        "notes": "",
        "id": "c257ac920dc664748ccc8cd7387398af"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古十七首  其六",
        "preface": "",
        "paragraphs": [
            "张打油，李打油，不打浑身只打头。",
            "今朝有酒今朝醉，明日愁来明日愁。"
        ],
        "notes": "",
        "id": "f6e1485f452fd5da90d59ecbf8b85cee"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古十七首  其七",
        "preface": "",
        "paragraphs": [
            "傀儡棚头，全火祗候。",
            "明眼人前，一场漏逗。"
        ],
        "notes": "",
        "id": "1b7b9458d074ae511a89a92132147df9"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古十七首  其八",
        "preface": "",
        "paragraphs": [
            "赵州唤作火，全身入荒草。",
            "我今不是渠，渠今正是我。"
        ],
        "notes": "",
        "id": "3ea1139ed8e068af601ace598972e469"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古十七首  其九",
        "preface": "",
        "paragraphs": [
            "出乎尔者返乎尔，个里那容说道理。",
            "蹈雪沽来酒倍香，就船买得鱼偏美。"
        ],
        "notes": "",
        "id": "afbb1a40f8f2688f4e6df6bb374736aa"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古十七首  其一○",
        "preface": "",
        "paragraphs": [
            "乾坤独立，从者里入。",
            "风吹不著，雨打不湿。"
        ],
        "notes": "",
        "id": "28c6a181b7804afd595862d4ca43f884"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古十七首  其一一",
        "preface": "",
        "paragraphs": [
            "报慈一隔，描邈不得。",
            "大用现前，不存轨则。"
        ],
        "notes": "",
        "id": "c5997df6e30c5268800335695666379e"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古十七首  其一二",
        "preface": "",
        "paragraphs": [
            "腊月火烧山，毫发不相瞒。",
            "佛手遮不得，人心似等闲。"
        ],
        "notes": "",
        "id": "21d834141f7dda80d00515c67c8af7b8"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古十七首  其一三",
        "preface": "",
        "paragraphs": [
            "虚空迸裂，当处超越。",
            "堪笑云门，多这一橛。"
        ],
        "notes": "",
        "id": "c8ba3e76a3ca985284532e3dab81527c"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古十七首  其一四",
        "preface": "",
        "paragraphs": [
            "见成活许莫周遮，椎下分疎事转差。",
            "若是咬人狮子子，何须牙上更安牙。"
        ],
        "notes": "",
        "id": "e890ca51d3f79a86c72ec39809793846"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古十七首  其一五",
        "preface": "",
        "paragraphs": [
            "不是风兮不是幡，入泥入水与人看。",
            "莫把是非来辨我，浮生穿凿不相干。"
        ],
        "notes": "",
        "id": "765fc76985cdd7756432b81a5788e8cb"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古十七首  其一六",
        "preface": "",
        "paragraphs": [
            "佛法王法，更无两样。",
            "直下一刀，未为谛当。"
        ],
        "notes": "",
        "id": "9ea4dbddf4fdab811b8c90796997a769"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古十七首  其一七",
        "preface": "",
        "paragraphs": [
            "唇上碧斑宾豹博，舌头当的帝都丁。",
            "频呼小玉元无事，只要檀郎认得声。"
        ],
        "notes": "",
        "id": "e01cd064aafb7d8e50a099d61851de41"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "三教赞",
        "preface": "",
        "paragraphs": [
            "一即三，三即一，者一个，赞不及。",
            "天人群生类，皆承此恩力。"
        ],
        "notes": "",
        "id": "94d37dff7c9e910ae44e00a59e9e1274"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "须菩提赞",
        "preface": "",
        "paragraphs": [
            "老老大大，岩中宴坐。",
            "帝释雨花，见个什么。"
        ],
        "notes": "",
        "id": "facc4d1d23df112e29795c48955c8fe5"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "千手眼观音赞",
        "preface": "",
        "paragraphs": [
            "通身是，遍身是，观世音，无尽意。",
            "愿以此功德，普及于一切。"
        ],
        "notes": "",
        "id": "a5f34d69c6a9a5c6f09cce085a36e158"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "达磨祖师赞",
        "preface": "",
        "paragraphs": [
            "手提金锡，银山铁壁。",
            "对朕者谁，还云不识。",
            "透过玄关，青天白日。"
        ],
        "notes": "",
        "id": "f12ddc52a1dc1a47b5ddef34cc8d1479"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "百丈和尚赞",
        "preface": "",
        "paragraphs": [
            "独坐大雄峰，宗通说亦通。",
            "咄者老漆桶，不落有无中。"
        ],
        "notes": "",
        "id": "6c6e56cb8809f84082093cc431567024"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "黄檗和尚赞",
        "preface": "",
        "paragraphs": [
            "一棒一条痕，一掴一掌血。",
            "杀人能活人，不传之妙诀。"
        ],
        "notes": "",
        "id": "89b784cb3a3b3161805f92c584efb06b"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "临济和尚赞",
        "preface": "",
        "paragraphs": [
            "一喝当阳，寸丝不挂。",
            "挠括丛林，至今话欛。"
        ],
        "notes": "",
        "id": "b06f7ac75bd9b9d48a142c603fc1235b"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "雪峰真觉祖师赞",
        "preface": "",
        "paragraphs": [
            "三到投子，九上洞山。",
            "鳌山成道，已是自瞒。",
            "阿呵呵，惹得虚名走世间。"
        ],
        "notes": "",
        "id": "9acc6586b973b371bcc810070abab06d"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "禅人写师顶相求赞  其一",
        "preface": "",
        "paragraphs": [
            "或处禅林，或居树下。",
            "或在僧房，或白衣舍。",
            "法惠写出如是观，单明张拙秀才话。"
        ],
        "notes": "",
        "id": "d53d0f1c68000e99a21ceeaec6b96165"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "禅人写师顶相求赞  其二",
        "preface": "",
        "paragraphs": [
            "禅不参，道不学，个样村僧唱喏也。",
            "错错，一段风光无处著。"
        ],
        "notes": "",
        "id": "d55eaf2c2fe5b2ea00cbfe0119127550"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "自赞",
        "preface": "",
        "paragraphs": [
            "者村叟，能杰斗，踞胡床，一不守。",
            "临机拶著火星飞，惊起须弥颠倒走。"
        ],
        "notes": "",
        "id": "b016ac05121284a755903d506061bf0b"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "信庵居士画月庵老衲月林顶相求赞",
        "preface": "",
        "paragraphs": [
            "佛祖权衡，人天眼目。",
            "瞻之仰之，鼎分三足。",
            "休言六耳不同谋，断弦须是鸾胶续。"
        ],
        "notes": "",
        "id": "42657d832b4a0b19e297f34768e41920"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "化佛五脏先被人偷了",
        "preface": "",
        "paragraphs": [
            "古佛行藏识者稀，为人一著太孤危。",
            "蓦然撞著白拈贼，倒腹倾肠付与伊。"
        ],
        "notes": "",
        "id": "16e26f85fbe34d6107f2c6bb33fe288c"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "题中峰方丈",
        "preface": "",
        "paragraphs": [
            "森森松竹耸中峰，八面玲珑眼界空。",
            "尽向石根寻马迹，谁人亲见道林翁。"
        ],
        "notes": "",
        "id": "cb6595fe1e5e68d46bb057b160259078"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "木鱼",
        "preface": "",
        "paragraphs": [
            "敲空作响人皆听，听听之时非是声。",
            "海藏龙宫留不住，却来个里现全身。"
        ],
        "notes": "",
        "id": "c148b1f47fe17c84efa5110d7110c5e8"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "祖芳求僧",
        "preface": "",
        "paragraphs": [
            "要得联芳继祖灯，直须发愤傚卢能。",
            "三更月下传衣钵，惊动黄梅七百僧。"
        ],
        "notes": "",
        "id": "60bb6f9776305662be659423b19e9417"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "干帘席",
        "preface": "",
        "paragraphs": [
            "卷起帘来见天下，千古丛林作话欛。",
            "承天今日再堤撕，一段风光无缝罅。"
        ],
        "notes": "",
        "id": "9b191a5e103ddc7c1c4de117c5db34c9"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "和蒋御带荐合中三偈  其一",
        "preface": "",
        "paragraphs": [
            "威音那畔绝安排，个里何曾有去来。",
            "如是住而无所住，摩醯眼向顶门开。"
        ],
        "notes": "",
        "id": "9780a9dce64db8d6ab5748b97775e8e5"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "和蒋御带荐合中三偈  其二",
        "preface": "",
        "paragraphs": [
            "唯凭者个荐严妻，借路经过般若池。",
            "撒手那边无避处，大洋海里火星飞。"
        ],
        "notes": "",
        "id": "07db1af8ab743ab2e44a7ee1266f22b6"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "和蒋御带荐合中三偈  其三",
        "preface": "",
        "paragraphs": [
            "威风凛凛实难栖，正是灵山受记时。",
            "老倒月林无别说，非心非佛总非非。"
        ],
        "notes": "",
        "id": "e12af4a2ba632d80971f1e495fc2bfba"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "辞李大谏再住万寿",
        "preface": "",
        "paragraphs": [
            "年来老倒觉痴顽，振作丛林岂等闲。",
            "珍重贤侯休更问，且容懒散卧云间。"
        ],
        "notes": "",
        "id": "98b8d9ffafabdbd3a034f75cd6f582cd"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "灵岩金钵堂化长明灯",
        "preface": "",
        "paragraphs": [
            "龙潭吹灭纸烛，真个人天眼目。",
            "举似庞公点头，祖祖灯灯相续。"
        ],
        "notes": "",
        "id": "d5c6aad5a4ab936b6324ee0cce67441d"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "上伯井亭",
        "preface": "",
        "paragraphs": [
            "曹源一滴水，散作人间瑞。",
            "茫茫宇宙中，几个知惭愧。"
        ],
        "notes": "",
        "id": "d9ce543c86b35fd26634be70a1bc0a9c"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "童子求颂",
        "preface": "",
        "paragraphs": [
            "山童山童，叉手当胸。",
            "高低普应，常在其中。"
        ],
        "notes": "",
        "id": "f8e9dfeac7f5a1e98c8fe9ef923154e1"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "惺惺石",
        "preface": "",
        "paragraphs": [
            "惺惺石上坐频呼，绝后依前又再苏。",
            "自古自今无变异，直教觑著眼睛枯。"
        ],
        "notes": "",
        "id": "94504717cdb5793c200c03407af7ce19"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其一",
        "preface": "",
        "paragraphs": [
            "月上女曾与么去，我今亦依如是住。",
            "明明今古不曾藏，一点灵光常独露。"
        ],
        "notes": "",
        "id": "acd4139d53c1a90aa760ac740869674c"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其二",
        "preface": "",
        "paragraphs": [
            "以手策起眉毛，千圣从来不识。",
            "一会灵山俨然，说甚今朝昨日。"
        ],
        "notes": "",
        "id": "f89ff7656a232282b1cdcba9c159a739"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其三",
        "preface": "",
        "paragraphs": [
            "不属内外与中间，才落思惟入魔境。",
            "大丈夫儿不自欺，翻身坐断毗卢顶。"
        ],
        "notes": "",
        "id": "9070852da6f479c4a8af351183f0673b"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其四",
        "preface": "",
        "paragraphs": [
            "红日杲杲，切忌寻讨。",
            "拈得便用，无非是宝。",
            "郑州梨，青州枣，大抵还他出处好。"
        ],
        "notes": "",
        "id": "55f3552cc2996ec3440c0a0be30c0594"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其五",
        "preface": "",
        "paragraphs": [
            "汉既不管，秦亦不收。",
            "人平不语，水平不流。"
        ],
        "notes": "",
        "id": "ef498ef66ac729effed45b157c39f983"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其六",
        "preface": "",
        "paragraphs": [
            "弟应兄呼画不成，谁人肯向里头行。",
            "自从家破人亡后，直至如今事转生。"
        ],
        "notes": "",
        "id": "a824fd823604a660133889b7b232a53c"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其七",
        "preface": "",
        "paragraphs": [
            "用处天然别，更不落思惟。",
            "山河并大地，全露法王机。"
        ],
        "notes": "",
        "id": "b6bffa5a0c67b474f00edbc5ae81b6ef"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其八",
        "preface": "",
        "paragraphs": [
            "全提正令，高低普应。",
            "三应三呼，谛听谛听。"
        ],
        "notes": "",
        "id": "79c8ebc64984984ef0f089e2fc8f674a"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其九",
        "preface": "",
        "paragraphs": [
            "自从胡乱后，更不少盐醤。",
            "开口便见胆，岂在语言上。"
        ],
        "notes": "",
        "id": "e3c661584fe9ae2bc60131e3d54410d4"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其一○",
        "preface": "",
        "paragraphs": [
            "百丈卷席，马祖升堂。",
            "作么作么，验尽当行。"
        ],
        "notes": "",
        "id": "c03ef62de0db2ed0636067350fcdb095"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其一一",
        "preface": "",
        "paragraphs": [
            "分明与么无无无，释迦弥勒是他奴。",
            "茫茫宇宙人无数，几个男儿是丈夫。"
        ],
        "notes": "",
        "id": "f25f255b1bd6306f8e3e256f1cc37c36"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其一二",
        "preface": "",
        "paragraphs": [
            "不落不昧，东倒西擂。",
            "铁壁银山，一时粉碎。",
            "不昧不落，且无造作。",
            "诚哉是言，不从人学。"
        ],
        "notes": "",
        "id": "08d0fd1849680790023c53b4171505e4"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其一三",
        "preface": "",
        "paragraphs": [
            "突出难辨辨得出，师子翻身师子窟。",
            "哮吼一声天地空，惊起须弥高突兀。"
        ],
        "notes": "",
        "id": "876fd2fe8429582f83b132281847c7b3"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其一四",
        "preface": "",
        "paragraphs": [
            "未审魂灵往那方，无栖泊处露堂堂。",
            "水向石边流出冷，风从花里过来香。"
        ],
        "notes": "",
        "id": "0d6c2d7936c552a9875b917ae5590b92"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其一五",
        "preface": "",
        "paragraphs": [
            "如何是佛，更莫别求。",
            "相随来也，四大部洲。"
        ],
        "notes": "",
        "id": "8a9cf7071ce32ce97aee90a19adb33b4"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其一六",
        "preface": "",
        "paragraphs": [
            "叉手进前，寂子不会。",
            "杀人活人，好个三昧。",
            "这般阿师，丛林殃害。",
            "白云尽处是青山，行人更在青山外。"
        ],
        "notes": "",
        "id": "5e03dd10a0abbb0a07e4c7865e15d31d"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其一七",
        "preface": "",
        "paragraphs": [
            "大唐国里无禅师，独弄单提见也无。",
            "茫茫宇宙人无数，几个男儿是丈夫。"
        ],
        "notes": "",
        "id": "c2d20954b7c3c9641834da717f9ed5d3"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其一八",
        "preface": "",
        "paragraphs": [
            "真佛屋里坐，开口成话堕。",
            "幸自可怜生，教我说甚么。"
        ],
        "notes": "",
        "id": "c9036eae5cb488ce075972d5ef45e9c6"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其一九",
        "preface": "",
        "paragraphs": [
            "如何是佛殿里底，世出世间难可比。",
            "万国同歌河海清，稽首拜手元是你。"
        ],
        "notes": "",
        "id": "d1e91b80c41ea46b3b506fc0ecd0a98b"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其二○",
        "preface": "",
        "paragraphs": [
            "吃粥了也洗钵盂，已是分明说向渠。",
            "有时冷地思量著，点铁成金举世无。"
        ],
        "notes": "",
        "id": "13f42cd2e764b0f47541e7ce73182d42"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其二一",
        "preface": "",
        "paragraphs": [
            "拈得便用，胡麻厮缴。",
            "冷地看来，知恩者少。"
        ],
        "notes": "",
        "id": "e6b43798cf9f6779948be7ef244cffc7"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其二二",
        "preface": "",
        "paragraphs": [
            "一著高一著，一步阔一步。",
            "五百年间生，指出这条路。",
            "这条路，十圣三贤皆罔措。"
        ],
        "notes": "",
        "id": "828a9e4bc2717bd7382a41478ca7a1e0"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其二三",
        "preface": "",
        "paragraphs": [
            "非男女相末山主，今古堂堂常独露。",
            "常独露兮见也么，清声藉藉播寰宇。"
        ],
        "notes": "",
        "id": "568f188b747657eddb9a57bb70b19918"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其二四",
        "preface": "",
        "paragraphs": [
            "香严上树，住住住住。",
            "拟问如何，葛藤露布。"
        ],
        "notes": "",
        "id": "8baa7276827337b1ff556ca0437b4b6a"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其二五",
        "preface": "",
        "paragraphs": [
            "前三三与后三三，不可承当不可参。",
            "更问清凉多少众，月移松影落寒潭。"
        ],
        "notes": "",
        "id": "95e5cefb25a39683354e4aa4f2f3b1e6"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其二六",
        "preface": "",
        "paragraphs": [
            "堕落眉须不得塔，三文使尽见分疎。",
            "无端大岭重饶舌，数丈龟毛举世无。"
        ],
        "notes": "",
        "id": "3c5a5e9eda3a47c00c49abb2f5841974"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其二七",
        "preface": "",
        "paragraphs": [
            "日里看山好，好在什么处。",
            "要见老云门，不落第二句。"
        ],
        "notes": "",
        "id": "8859cebbb1a6f2c51d8fdf3e0aff92d5"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其二八",
        "preface": "",
        "paragraphs": [
            "一字入公门，九牛拔不出。",
            "咄这野狐精，鼻孔都打失。"
        ],
        "notes": "",
        "id": "6f6bdfb481cb7d6858fedfd1ee9fc5d1"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其二九",
        "preface": "",
        "paragraphs": [
            "要个无禅底国师，才涉毫芒便取诛。",
            "堪笑这僧垂手处，道无便见有偏枯。"
        ],
        "notes": "",
        "id": "31fe84df4d24201f25f2679da1fc3a58"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其三○",
        "preface": "",
        "paragraphs": [
            "来说是非者，便是是非人。",
            "诚哉是言也，弄物不知名。"
        ],
        "notes": "",
        "id": "0616c98c4af7ba0bd27a38366dcbe9ff"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其三一",
        "preface": "",
        "paragraphs": [
            "牛过窗櫺，错为安名。",
            "大唐国里，不见一人。"
        ],
        "notes": "",
        "id": "cfefc5094dafd0400cdabc773991f58b"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其三二",
        "preface": "",
        "paragraphs": [
            "馿放三千，马放八百。",
            "透过重关，未为英杰。"
        ],
        "notes": "",
        "id": "2b89a054ea4878e79dd0540c301bfabd"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其三三",
        "preface": "",
        "paragraphs": [
            "海神知贵不知价，留与人间光照夜。",
            "碧眼胡僧笑点头，谁知用处无缝罅。"
        ],
        "notes": "",
        "id": "273c2643720cdd43e2ef71732cc2d552"
    }
]