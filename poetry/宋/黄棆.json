[
    {
        "author": "黄棆",
        "dynasty": "宋",
        "type": "诗",
        "rhythmic": "",
        "title": "任安仁县秩满归过余干县台山住寺僧云畴昔之夜梦神人呵之曰可出郊迎知县公赋一绝以纪其事云",
        "preface": "",
        "paragraphs": [
            "年来踪迹叹飘然，一笑相逢莫匪缘。",
            "多谢老僧勤记我，预将消息梦中传。"
        ],
        "notes": "",
        "id": "3b5441d64b4470b500baf717962f5bf0"
    },
    {
        "author": "黄棆",
        "dynasty": "宋",
        "type": "诗",
        "rhythmic": "",
        "title": "再题松明寺次前题壁间韵",
        "preface": "",
        "paragraphs": [
            "怪若奇峰巧若何，衣冠到此苦无多。",
            "自惭登览非能赋，敢觊雕镌尚不磨。",
            "古寺残僧犹记忆，岚烟嶂雨几嘘呵。",
            "旧题莫辨苍苔迹，多谢梅仙为翦摩。"
        ],
        "notes": "",
        "id": "bbb631841c799f32b85576dbce87a1ee"
    },
    {
        "author": "黄棆",
        "dynasty": "宋",
        "type": "诗",
        "rhythmic": "",
        "title": "元日待漏院会宰执诗",
        "preface": "",
        "paragraphs": [
            "喜陪仙仗禁门前，饯腊宾春启玳筵。",
            "其听金鸡报新岁，忽闻玉漏惜残年。",
            "故乡此去三千里，丹扆相违咫尺天。",
            "待罪谏垣无补报，惟输朴直体蕃宣。"
        ],
        "notes": "",
        "id": "027908c730b4e25b93c4153fed72165a"
    }
]