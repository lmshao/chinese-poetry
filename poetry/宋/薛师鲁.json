[
    {
        "author": "薛师鲁",
        "dynasty": "宋",
        "type": "诗",
        "rhythmic": "",
        "title": "苦雪",
        "preface": "",
        "paragraphs": [
            "六出夫何甚，经旬散野堂。",
            "喜心翻作厌，瑞物恐为殃。",
            "岁晚思新火，天寒望太阳。",
            "荒邨风雪里，頼有隔年粮。"
        ],
        "notes": "",
        "id": "5b2ab5c4e100e7cb78d230db4de3a94a"
    },
    {
        "author": "薛师鲁",
        "dynasty": "宋",
        "type": "诗",
        "rhythmic": "",
        "title": "过王处士竹庄",
        "preface": "",
        "paragraphs": [
            "临流结屋植琅玕，中有高人咏考槃。",
            "一曲秋烟青欲滴，满林春雨翠堪看。",
            "山僧过乞归云杖，渔父来分钓月竿。",
            "千古王猷惟此癖，但知此外别无欢。"
        ],
        "notes": "",
        "id": "0d3f8f34e821c2bdc44abf2645f94484"
    }
]