[
    {
        "author": "汪立信",
        "dynasty": "宋",
        "type": "诗",
        "rhythmic": "",
        "title": "赠儒僧空谷二首  其一",
        "preface": "",
        "paragraphs": [
            "三十年前一秀才，而今面目现如来。",
            "元知三教本无异，走入千山唤不回。",
            "僧衲西风囊有锦，禅心明月镜无台。",
            "我闻空谷脊梁硬，多得名流青眼开。"
        ],
        "notes": "",
        "id": "4db6b6421c087364fb70cff804e06e13"
    },
    {
        "author": "汪立信",
        "dynasty": "宋",
        "type": "诗",
        "rhythmic": "",
        "title": "赠儒僧空谷二首  其二",
        "preface": "",
        "paragraphs": [
            "当今天子尊儒宿，何事幽人在空谷。",
            "子衿不复恋黉宫，禅衲惟其老岩屋。",
            "菜根脱粟供其飧，野鹤孤猿为之侣。",
            "衣冠当代多英贤，羽翮皆欲摩苍天。",
            "名缰利锁祗自役，萧散何似林中仙。",
            "矩山诗卷仁斋书，知音偻指皆名儒。",
            "千峰顶上牢立脚，清风端可廉顽夫。"
        ],
        "notes": "",
        "id": "1b2220988880756f281ca9d3d606c86d"
    },
    {
        "author": "汪立信",
        "dynasty": "宋",
        "type": "诗",
        "rhythmic": "",
        "title": "金陵怀古",
        "preface": "",
        "paragraphs": [
            "胜地尚存龙虎气，荒台已失凤凰踪。",
            "六朝文物山川古，霸气终归指顾中。"
        ],
        "notes": "",
        "id": "ccac48b3277c6fcd7f078ceebc061a5b"
    }
]