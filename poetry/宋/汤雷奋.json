[
    {
        "author": "汤雷奋",
        "dynasty": "宋",
        "type": "诗",
        "rhythmic": "",
        "title": "挽谢叠山  其一",
        "preface": "",
        "paragraphs": [
            "向老逢危乱，投军复欲东。",
            "九迁徒有命，一战不成功。",
            "楚狂言犹在，韩雠事已空。",
            "风尘长苍莽，身世转飘蓬。"
        ],
        "notes": "",
        "id": "c35313ff21ed1c82e7a5b04d8be5f856"
    },
    {
        "author": "汤雷奋",
        "dynasty": "宋",
        "type": "诗",
        "rhythmic": "",
        "title": "挽谢叠山  其二",
        "preface": "",
        "paragraphs": [
            "芒鞵初就道，慷慨不辞难。",
            "滚滚长江尽，萧萧易水寒。",
            "风霜欺汉节，尘土上南冠。",
            "无复加餐饭，旁人掬泪看。"
        ],
        "notes": "",
        "id": "11189a9d643be82daf00ec9751669f93"
    },
    {
        "author": "汤雷奋",
        "dynasty": "宋",
        "type": "诗",
        "rhythmic": "",
        "title": "挽谢叠山  其三",
        "preface": "",
        "paragraphs": [
            "怀哉千古事，百炼不为柔。",
            "汉祖尤封齿，殷臣不事周。",
            "宁随文相国，真匹李潭州。",
            "浩荡江相接，东西万古愁。"
        ],
        "notes": "",
        "id": "89235c063136314a0698e6e9252bf21f"
    }
]