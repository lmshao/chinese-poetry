[
    {
        "author": "江定斋",
        "dynasty": "宋",
        "type": "诗",
        "rhythmic": "",
        "title": "列岫亭",
        "preface": "",
        "paragraphs": [
            "倚槛穷双目，疏林出远村。",
            "秋深山有骨，霜降水无痕。",
            "天地供吟思，烟霞入醉魂。",
            "回头云破处，新月报黄昏。"
        ],
        "notes": "",
        "id": "e6abdffc17450af710cbb1083abc9293"
    },
    {
        "author": "江定斋",
        "dynasty": "宋",
        "type": "诗",
        "rhythmic": "",
        "title": "题金山雄跨亭",
        "preface": "",
        "paragraphs": [
            "漠漠杨花满渡头，东方助我作山游。",
            "凌空地势欲吞海，绕寺渡声长带秋。",
            "远近烟光分岸色，高低塔影浸江流。",
            "栏干倚遍无穷思，频唤吟杯洗□愁。"
        ],
        "notes": "",
        "id": "01a636d7887ac1df20a7bbdfed949707"
    }
]