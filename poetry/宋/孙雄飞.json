[
    {
        "author": "孙雄飞",
        "dynasty": "宋",
        "type": "诗",
        "rhythmic": "",
        "title": "钱塘感兴",
        "preface": "",
        "paragraphs": [
            "百年承袭地，和气媚芳尘。",
            "车马当吴会，山川与楚邻。",
            "酒楼弦管暮，花市绮罗春。",
            "风俗真佳丽，多应笑鲁民。"
        ],
        "notes": "",
        "id": "52283dc780837584d64de9440b6b16f5"
    },
    {
        "author": "孙雄飞",
        "dynasty": "宋",
        "type": "诗",
        "rhythmic": "",
        "title": "灵隠莲峰堂",
        "preface": "",
        "paragraphs": [
            "堂开金色界，梵客为钩帘。",
            "山影碧侵座，水声清绕簷。",
            "粉云埋石脚，珠露泣松髯。",
            "终拟携孤笛，凭栏唤玉蟾。"
        ],
        "notes": "",
        "id": "b46cbf90a17e515f53dca386f84d4f49"
    },
    {
        "author": "孙雄飞",
        "dynasty": "宋",
        "type": "诗",
        "rhythmic": "",
        "title": "上天竺",
        "preface": "",
        "paragraphs": [
            "行穷湖上径，迤逦到林峦。",
            "地瘦马蹄涩，水清山骨寒。",
            "楼台栖树杪，钟磬閙云端。",
            "自笑利名役，未能来挂冠。"
        ],
        "notes": "",
        "id": "a9f923f7f9c8fe1a1ed7dadcac80bb26"
    }
]