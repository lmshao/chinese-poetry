[
    {
        "author": "史蒙卿",
        "dynasty": "宋",
        "type": "诗",
        "rhythmic": "",
        "title": "即事",
        "preface": "",
        "paragraphs": [
            "宫花攒晓日，仙鹤下云端。",
            "自是伤心极，那能著眼看。",
            "风沙两宫恨，烟草八陵寒。",
            "一掬孤臣泪，秋霖对不干。"
        ],
        "notes": "",
        "id": "f5b6da273322b2a7e107f8602eb8e4de"
    },
    {
        "author": "史蒙卿",
        "dynasty": "宋",
        "type": "诗",
        "rhythmic": "",
        "title": "有感",
        "preface": "",
        "paragraphs": [
            "途穷那免哭，哭罢一高歌。",
            "白日催年急，青山阅世多。",
            "浮生从潦倒，遗恨不消磨。",
            "何许南来雁，殷勤掠暝过。"
        ],
        "notes": "",
        "id": "9a53cda6da5a598b2fde09ea45b94a3f"
    }
]