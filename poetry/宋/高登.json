[
    {
        "author": "高登",
        "dynasty": "宋",
        "type": "诗",
        "rhythmic": "",
        "title": "还山招陈希韩",
        "preface": "",
        "paragraphs": [
            "乾坤莽回互，日月相荡摩。",
            "百年才瞬息，万类总幺麽。",
            "是身非吾有，造物如我何。",
            "触事会心少，幽栖废兴多。",
            "眷言意所适，乐此山之阿。",
            "修篁擢新干，老木荣旧柯。",
            "谷声传地籁，松韵答天和。",
            "独石介而安，寒泉淡无波。",
            "园蔬掇纤嫩，名果仍骈罗。",
            "红绽著雨花，碧卷受风荷。",
            "随意坐莓苔，𫄨衣挂薜萝。",
            "得酒即酩酊，作诗苦吟哦。",
            "啸长情浩荡，舞短影婆娑。",
            "妻奴鹿门趣，黄绮商山歌。",
            "崎岖路辞遥，迢递谁见过。",
            "交亲忆同调，出处矢靡他。",
            "每怜伤弓禽，因感赴烛蛾。",
            "无心更□□，试艺趁投戈。",
            "自觉此身浮，相看双鬓皤。",
            "人事何时休，归来勿蹉跎。"
        ],
        "notes": "",
        "id": "763081167df968ee5d3f085971aef3ac"
    },
    {
        "author": "高登",
        "dynasty": "宋",
        "type": "诗",
        "rhythmic": "",
        "title": "偕学子游都峤",
        "preface": "",
        "paragraphs": [
            "甲子岁秋杪，负罪西南驰。",
            "脚历山万重，身坠天一涯。",
            "茅茨蔽聚落，培𪣻围孤埤。",
            "何处有洞天，玄真之所栖。",
            "维南颇挺拔，隐隐浮修眉。",
            "采菊东篱下，悠然一见之。",
            "欲往觉旌摇，兀坐嗟黏黐。",
            "彼美二三子，知我多爱奇。",
            "□□□□□，□□登翠微。",
            "天公喜我来，阁雨云垂垂。",
            "坤灵喜我来，林壑回春姿。",
            "山禽喜我来，上下鸣嘤吚。",
            "江梅喜我来，蓓蕾敷南枝。",
            "高兴□幽寻，绝□□□□。",
            "□□□如许，鬰葱琐烟□。",
            "谁遣衢聃徒，列此怪状为。",
            "□冯贤主人，痛□弥年非。",
            "我生逢百罹，不慕太庙犠。",
            "况从夺袍简，欣若脱马羁。",
            "投荒得胜践，□与□分宜。",
            "清芬追六逸，余龄寄三危。",
            "明时甘自誓，敢□□□词。",
            "暂游已难得，短畧仍易移。",
            "山脚趣回驭，□□□□□。",
            "□□意默契，欲下思惧迟。",
            "准拟供冥搜，草木□□□。",
            "□气知多少，凄入诗人脾。",
            "暮途双迳松，归马四□□。",
            "出没山光里，乌帽风披披。"
        ],
        "notes": "",
        "id": "9a5e5c4d282b7fc72accececa609ff0a"
    },
    {
        "author": "高登",
        "dynasty": "宋",
        "type": "诗",
        "rhythmic": "",
        "title": "归途叹",
        "preface": "",
        "paragraphs": [
            "孙吴摅将略，申甫翰王家。",
            "腐儒要底用，归种东陵瓜。"
        ],
        "notes": "",
        "id": "05cd7268f4edb3dfe7802f669e2b3673"
    },
    {
        "author": "高登",
        "dynasty": "宋",
        "type": "诗",
        "rhythmic": "",
        "title": "自叹",
        "preface": "",
        "paragraphs": [
            "平生无技能，素业□□□。",
            "□□□□□，世期跻唐虞。",
            "愤尝献瞽言，□□□□□。",
            "□□□□□，宁惮攀虎须。",
            "由此隔□□，□□□□□。",
            "□□□□□，□束如囚拘。",
            "索米无处□，□□□□□。",
            "□□□□□，漫不分贤愚。",
            "梁竦知徒劳，渊明奈□□。",
            "□书狱讼简，沈迷眩铅朱。",
            "□□□□□，窗几罗蛛丝。",
            "简编残□□，□□□□□。"
        ],
        "notes": "",
        "id": "996e77d67351e8ddd1cc922e7d10ff68"
    },
    {
        "author": "高登",
        "dynasty": "宋",
        "type": "诗",
        "rhythmic": "",
        "title": "思归",
        "preface": "",
        "paragraphs": [
            "忽忽已秋杪，言归欣有期。",
            "节物想吾庐，青蕊繁东篱。",
            "流匙白云子，蘸甲黄鹅儿。",
            "对此忆羁旅，多应歌式微。",
            "喜慰倚门心，愁消举案眉。",
            "稚子闹檐隙，绕膝牵人衣。",
            "归兴念如许，兼程犹苦迟。",
            "明朝秋色里，乌帽风披披。"
        ],
        "notes": "",
        "id": "a13e924db7b396d25639d6528caa0429"
    },
    {
        "author": "高登",
        "dynasty": "宋",
        "type": "诗",
        "rhythmic": "",
        "title": "似春阁",
        "preface": "",
        "paragraphs": [
            "二阁宁独暖，万家方号寒。",
            "何当放春去，和气满人间。"
        ],
        "notes": "",
        "id": "07a5540b8eb45d0dcdd469ac2b4bdf28"
    },
    {
        "author": "高登",
        "dynasty": "宋",
        "type": "诗",
        "rhythmic": "",
        "title": "留别",
        "preface": "",
        "paragraphs": [
            "丈夫四方志，肯作儿女别。",
            "顾我差崛强，羡君真秀发。",
            "道义重千钧，利名轻一叶。",
            "壮风吐虹蜺，忠诚贯日月。",
            "插剑露肝胆，看镜念勋业。",
            "何当拔茅茹，同在陈力列。"
        ],
        "notes": "",
        "id": "603494a1cc77bb0c8fe763303511d81c"
    },
    {
        "author": "高登",
        "dynasty": "宋",
        "type": "诗",
        "rhythmic": "",
        "title": "冒寒行风雨有感",
        "preface": "",
        "paragraphs": [
            "号风撼枯枿，冻雨凝路尘。",
            "乾坤秘日月，八荒同一云。",
            "遥知沙漠寒，黯淡愁杀人。",
            "天涯望不极，流涕满衣巾。"
        ],
        "notes": "",
        "id": "80d3a108c2547041db6beb1f4915ad58"
    },
    {
        "author": "高登",
        "dynasty": "宋",
        "type": "诗",
        "rhythmic": "",
        "title": "陈少阳赠官",
        "preface": "",
        "paragraphs": [
            "忆昔靖康初，厄运会中微。",
            "严禁弛边备，长驱来健儿。",
            "堂堂捣京阙，百万呼鼓鼙。",
            "天地为改色，日月晴晦迷。",
            "当宁犹未悟，聪明遭蔽欺。",
            "六贼久盘结，如山屹莫移。",
            "故人陈夫子，忠□□根资。",
            "拊髀惜机会，祸端良在兹。",
            "吾侪沐厚泽，颠危合扶持。",
            "不闻王蠋贤，绝脰由布衣。",
            "书成数千言，挥翰捷如飞。",
            "明朝伏阙下，儒冠翕相随。",
            "种李夺兵权，愤痛社稷危。",
            "抱书再诣阙，恸哭声犹悲。",
            "天意难遽回，人心□□离。",
            "时雍恣凶暴，纵兵欲屠之。",
            "马前森利刃，此时命垂丝。",
            "要领两不顾，相视情怡怡。",
            "虎口仅获脱，好爵安能縻。",
            "俄起故乡情，各归天一涯。",
            "壮哉欧阳生，舍生诚所宜。",
            "圣主图兴复，忠诚蒙诛夷。",
            "宸心顷自责，疏节录其遗。",
            "君乎死不亡，泉壤增光辉。",
            "魂气钟庆云，体魄蒸灵芝。",
            "言言英烈在，昭昭星斗垂。",
            "兰死则留芳，豹死则留皮。",
            "男儿倘得死，其死甘如饴。",
            "君死逾生荣，我生叹奚为。",
            "九原如可作，微君谁与归。"
        ],
        "notes": "",
        "id": "f37837f66c206e0ea5e291938bf2391f"
    },
    {
        "author": "高登",
        "dynasty": "宋",
        "type": "诗",
        "rhythmic": "",
        "title": "杜门",
        "preface": "",
        "paragraphs": [
            "故人方谢客，为问意如何。",
            "午枕清风足，夜窗明月多。",
            "易招惟酒圣，难遣是诗魔。",
            "一榻君家事，何妨独我过。"
        ],
        "notes": "",
        "id": "11508f76daebcc11e203f7c4f97941e8"
    },
    {
        "author": "高登",
        "dynasty": "宋",
        "type": "诗",
        "rhythmic": "",
        "title": "七夕",
        "preface": "",
        "paragraphs": [
            "天道杳难凭，人言殊不经。",
            "佳期传七夕，欢事污双星。",
            "女𫘤占蛛巧，儿痴托鹊灵。",
            "吾诗非好诋，聊与订顽冥。"
        ],
        "notes": "",
        "id": "7dce924b98774edcca297e4860298804"
    },
    {
        "author": "高登",
        "dynasty": "宋",
        "type": "诗",
        "rhythmic": "",
        "title": "梦游故山",
        "preface": "",
        "paragraphs": [
            "风际氅披鹤，云根杖策鸠。",
            "幽栖知好在，归梦故难留。",
            "山放数峰出，泉分一派流。",
            "把茅何日办，缚屋护松楸。"
        ],
        "notes": "",
        "id": "a8cc1f1694cbeef45188339cc7b56c1c"
    },
    {
        "author": "高登",
        "dynasty": "宋",
        "type": "诗",
        "rhythmic": "",
        "title": "送元大",
        "preface": "",
        "paragraphs": [
            "但得身长健，何妨鬓已华。",
            "胸中翻锦绣，笔下走龙蛇。",
            "作掾只三语，读书空五车。",
            "卷怀良得计，去去卧烟霞。"
        ],
        "notes": "",
        "id": "2dc47716cbea1f2696b6d18dad76ef29"
    },
    {
        "author": "高登",
        "dynasty": "宋",
        "type": "诗",
        "rhythmic": "",
        "title": "辞餽金",
        "preface": "",
        "paragraphs": [
            "刘君政成□□□，阖境欢谣腾载道。",
            "民不见吏犬无声，持以百钱勤父老。",
            "嗟我官卑志未伸，于人何德人称好。",
            "腾牒当途愿丐留，餽赆交驰杂金宝。",
            "天涯百指携空囊，号寒啼饥日相恼。",
            "可取无取未伤廉，为念易污惟皓皓。",
            "不如买书惠泮宫，聊助贤侯采芹藻。",
            "别后青衿倘见思，窗前黄卷宜探讨。"
        ],
        "notes": "",
        "id": "a9ec0b369055ae2c0538d9190ccf8120"
    },
    {
        "author": "高登",
        "dynasty": "宋",
        "type": "诗",
        "rhythmic": "",
        "title": "水涨谢邑宰送米",
        "preface": "",
        "paragraphs": [
            "心知一字不堪煮，矻矻穷年黄卷中。",
            "食粥由来未为过，储瓶况乃嗟屡空。",
            "令君好贤媲韩愈，贱子受赐惭卢仝。",
            "春水从教绕舍北，痴儿不复啼门东。"
        ],
        "notes": "",
        "id": "d4d30d3199bcf4005e7ef66ca066f533"
    },
    {
        "author": "高登",
        "dynasty": "宋",
        "type": "诗",
        "rhythmic": "",
        "title": "中秋月",
        "preface": "",
        "paragraphs": [
            "绣江再见中秋月，岁去月圆人尚缺。",
            "相望千里共婵娟，苦恨亭亭照离别。",
            "今夕一尊谁与同，孟光举案对梁鸿。",
            "众雏立侍俨成列，以次持杯寿乃翁。",
            "乃翁看月揩病目，手足顽麻头发秃。",
            "但愿团𪢮三十秋，不计东西与南北。"
        ],
        "notes": "",
        "id": "d11494cec9623dd814663b04c2977b47"
    },
    {
        "author": "高登",
        "dynasty": "宋",
        "type": "诗",
        "rhythmic": "",
        "title": "临别示子",
        "preface": "",
        "paragraphs": [
            "不能枉道取富贵，是致尔辈愁饥寒。",
            "频年别离情更恶，两地狼狈心何安。",
            "从人数寄安否问，使我相思怀抱宽。",
            "平生窃叹曹家儿，临歧莫堕双阑干。"
        ],
        "notes": "",
        "id": "71ed8c4ecafb4f1e3468a9b7d097918d"
    },
    {
        "author": "高登",
        "dynasty": "宋",
        "type": "诗",
        "rhythmic": "",
        "title": "乞米",
        "preface": "",
        "paragraphs": [
            "臣饥欲死侏儒饱，方朔谁怜是岁星。",
            "馆下诸生笑丰暖，江头渔父诮清醒。",
            "鲁公已作乞米帖，陶令旋寻储粟瓶。",
            "亲旧依然眼相向，故应特地为吾青。"
        ],
        "notes": "",
        "id": "3238fcce350339bcf7a6ed3dba8f5df5"
    },
    {
        "author": "高登",
        "dynasty": "宋",
        "type": "诗",
        "rhythmic": "",
        "title": "觅蠹椽",
        "preface": "",
        "paragraphs": [
            "顾影低徊祇自怜，怕寒时耸作诗肩。",
            "全家食粥已数月，坐客无毡今几年。",
            "君劈槽烧当止酒，我和琴爨况无弦。",
            "雪中送炭从来事，况尔羁躬觅蠹椽。"
        ],
        "notes": "",
        "id": "c98f92f7c4206ea67a33a0cb3866862c"
    },
    {
        "author": "高登",
        "dynasty": "宋",
        "type": "诗",
        "rhythmic": "",
        "title": "小原欲归",
        "preface": "",
        "paragraphs": [
            "潮颊香醪晕醉红，𩍐敲归路勒青骢。",
            "水涵万顷曾孙稼，月逗盈衿少女风。",
            "大误平生缘画足，无聊中夜祇书空。",
            "拟将方宇难论事，直扣天门问化工。"
        ],
        "notes": "",
        "id": "2ed88b36b85f775e38f7ded82c5a70dd"
    },
    {
        "author": "高登",
        "dynasty": "宋",
        "type": "诗",
        "rhythmic": "",
        "title": "立冬道中",
        "preface": "",
        "paragraphs": [
            "黄茅时节瘴烟浓，人在山凹第几重。",
            "梁竦负才徒感慨，嵇康赋性本疏慵。",
            "此生自断天休问，吾道频年世不容。",
            "会脱帻巾还自隐，鹿门妻子惯相从。"
        ],
        "notes": "",
        "id": "c133da5d065c8da8fb1509474efd51d3"
    },
    {
        "author": "高登",
        "dynasty": "宋",
        "type": "诗",
        "rhythmic": "",
        "title": "言怀",
        "preface": "",
        "paragraphs": [
            "归去东皋独荷犁，笔床书卷有儿持。",
            "一无可意身将老，百不如人心自知。",
            "梦寐摩娑元结颂，经从省忆少陵诗。",
            "体肤饿尽天应错，依旧臞然山泽姿。"
        ],
        "notes": "",
        "id": "5b02f61a4deaf2caae0bdf800f34363c"
    },
    {
        "author": "高登",
        "dynasty": "宋",
        "type": "诗",
        "rhythmic": "",
        "title": "九日",
        "preface": "",
        "paragraphs": [
            "塞雁南飞度戍楼，一声天地有余秋。",
            "家连沧海难穷目，人在蛮荒欲尽头。",
            "莫效涓埃裨国计，况无毛发为身谋。",
            "所须菽水能多少，踪迹飘然不系舟。"
        ],
        "notes": "",
        "id": "a446824f12e8ab75eca25010bb34cefe"
    },
    {
        "author": "高登",
        "dynasty": "宋",
        "type": "诗",
        "rhythmic": "",
        "title": "病中杂兴  其一",
        "preface": "",
        "paragraphs": [
            "溶溶瘴雾暗朝暾，咫尺山关号鬼门。",
            "疾病年年不相贷，朱颜凋尽赤心存。"
        ],
        "notes": "",
        "id": "e5ad85858aa06c41b5cdd301a03ac45b"
    },
    {
        "author": "高登",
        "dynasty": "宋",
        "type": "诗",
        "rhythmic": "",
        "title": "病中杂兴  其二",
        "preface": "",
        "paragraphs": [
            "垂老飘零万里余，肌肤瘦尽鬓毛疏。",
            "皇恩若许归山去，豆地虽存不解锄。"
        ],
        "notes": "",
        "id": "49455f86f0e75a0077c8c2361973bc2a"
    },
    {
        "author": "高登",
        "dynasty": "宋",
        "type": "诗",
        "rhythmic": "",
        "title": "病中杂兴  其三",
        "preface": "",
        "paragraphs": [
            "不羡云霄欲网罗，百年人物总相磨。",
            "死如归耳生如寄，造物从今奈我何。"
        ],
        "notes": "",
        "id": "914c820889591401cfc00a7061e63f83"
    },
    {
        "author": "高登",
        "dynasty": "宋",
        "type": "诗",
        "rhythmic": "",
        "title": "病中杂兴  其四",
        "preface": "",
        "paragraphs": [
            "九死穷荒一病翁，晓来犹怯北窗风。",
            "谁知葵藿倾心切，待到日轮升太空。"
        ],
        "notes": "",
        "id": "d2dc3ff63ca2cb8c39f6694b9264f83c"
    },
    {
        "author": "高登",
        "dynasty": "宋",
        "type": "诗",
        "rhythmic": "",
        "title": "病中杂兴  其五",
        "preface": "",
        "paragraphs": [
            "不辞南北叹飘零，俯仰乾坤一草亭。",
            "鸢堕水中从沓沓，鸿飞天外自冥冥。"
        ],
        "notes": "",
        "id": "5af017d3684c901e1ef336c856250e4d"
    },
    {
        "author": "高登",
        "dynasty": "宋",
        "type": "诗",
        "rhythmic": "",
        "title": "病中杂兴  其六",
        "preface": "",
        "paragraphs": [
            "长袖深藏批敕手，短筇斜倚作诗肩。",
            "有时极目愧辽汉，兴在孤鸿落照边。"
        ],
        "notes": "",
        "id": "145150e5ccca46179fd200f643169602"
    },
    {
        "author": "高登",
        "dynasty": "宋",
        "type": "诗",
        "rhythmic": "",
        "title": "病中杂兴  其七",
        "preface": "",
        "paragraphs": [
            "病损腰围减未休，二毛垂领飒先秋。",
            "梦中那复化为蝶，林下不妨问鬬牛。"
        ],
        "notes": "",
        "id": "0274814dcba1acb9ac041e7eab8f0e84"
    },
    {
        "author": "高登",
        "dynasty": "宋",
        "type": "诗",
        "rhythmic": "",
        "title": "病中杂兴  其八",
        "preface": "",
        "paragraphs": [
            "口腹相煎亦可羞，饥来欲食饱还忧。",
            "一编地下我无用，须学留侯辟谷不。"
        ],
        "notes": "",
        "id": "840502be51be96c055bd62fd89a3d317"
    },
    {
        "author": "高登",
        "dynasty": "宋",
        "type": "诗",
        "rhythmic": "",
        "title": "上元",
        "preface": "",
        "paragraphs": [
            "情感此宵元切恨，遣怀高唱一声歌。",
            "清澄月满铺逵路，烜赫莲开未绿荷。",
            "觥酒滞时追伴侣，袖香凝处想纨罗。",
            "更深候望遥肠断，爽约人归不我过。"
        ],
        "notes": "",
        "id": "dadcee3d72e57653e773efa3e743c7ee"
    },
    {
        "author": "高登",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "瘴侵玉骨终难起，魂断巫山永不归。"
        ],
        "notes": "",
        "id": "5a7c71f2de1614c419f06caec7fdf475"
    },
    {
        "author": "高登",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "无邪烦艾子，有愠赖桐孙。"
        ],
        "notes": "",
        "id": "6a2e5feca7c0a81ff91ed189ee2d8aa0"
    }
]