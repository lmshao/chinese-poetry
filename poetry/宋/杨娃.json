[
    {
        "author": "杨娃",
        "dynasty": "宋",
        "type": "诗",
        "rhythmic": "",
        "title": "题马远画梅四幅  其一",
        "preface": "",
        "paragraphs": [
            "重重叠叠染缃黄，此际春光已半芳。",
            "开处不禁风日煖，乱飞晴雪点衣裳。"
        ],
        "notes": "",
        "id": "8819c88018e9376b8466e01417fd2d16"
    },
    {
        "author": "杨娃",
        "dynasty": "宋",
        "type": "诗",
        "rhythmic": "",
        "title": "题马远画梅四幅  其二",
        "preface": "",
        "paragraphs": [
            "铢衣翠盖映朱颜，未识何年入帝关。",
            "默被画工传写得，至今犹似在衡山。"
        ],
        "notes": "",
        "id": "5b12f2ed15b68dded20973fcf026e894"
    },
    {
        "author": "杨娃",
        "dynasty": "宋",
        "type": "诗",
        "rhythmic": "",
        "title": "题马远画梅四幅  其三",
        "preface": "",
        "paragraphs": [
            "夭桃艳杏岂相同，红润姿容冷淡中。",
            "披拂轻烟何所似，动人春色碧纱笼。"
        ],
        "notes": "",
        "id": "3c91c918d17eb9fa8b0dad660a80d0a0"
    },
    {
        "author": "杨娃",
        "dynasty": "宋",
        "type": "诗",
        "rhythmic": "",
        "title": "题马远画梅四幅  其四",
        "preface": "",
        "paragraphs": [
            "浑如冷蝶宿花房，拥抱檀心忆旧香。",
            "开到寒梢犹可爱，此般必是汉宫妆。"
        ],
        "notes": "",
        "id": "99e718c7ee99eb480797a207ff208238"
    },
    {
        "author": "杨娃",
        "dynasty": "宋",
        "type": "诗",
        "rhythmic": "",
        "title": "题马和之画四小景  其一",
        "preface": "",
        "paragraphs": [
            "人道中秋明月好，欲邀同赏意如何。",
            "华阳洞里秋坛上，今夜清光此处多。"
        ],
        "notes": "",
        "id": "dde5bda163ec13fc115dce15b1eb28cb"
    },
    {
        "author": "杨娃",
        "dynasty": "宋",
        "type": "诗",
        "rhythmic": "",
        "title": "题马和之画四小景  其二",
        "preface": "",
        "paragraphs": [
            "石楠叶落小池清，独下平桥弄扇行。",
            "倚日绿云无觅处，不如归去两三声。"
        ],
        "notes": "",
        "id": "acefc319903997ff09e7246b7eca5373"
    },
    {
        "author": "杨娃",
        "dynasty": "宋",
        "type": "诗",
        "rhythmic": "",
        "title": "题马和之画四小景  其三",
        "preface": "",
        "paragraphs": [
            "清献先生无一钱，故应琴鹤是家传。",
            "谁知默鼓无弦曲，时向珠宫舞幻仙。"
        ],
        "notes": "",
        "id": "cb41d938d10cda39d899c3defe82db35"
    },
    {
        "author": "杨娃",
        "dynasty": "宋",
        "type": "诗",
        "rhythmic": "",
        "title": "题马和之画四小景  其四",
        "preface": "",
        "paragraphs": [
            "雨洗东坡月色清，市人行尽野人行。",
            "莫嫌荦确坡头路，自爱铿然曳枝声。"
        ],
        "notes": "",
        "id": "aaa4e118116bddc804c2e0cd06d89688"
    },
    {
        "author": "杨娃",
        "dynasty": "宋",
        "type": "诗",
        "rhythmic": "",
        "title": "题赵伯骕画",
        "preface": "",
        "paragraphs": [
            "莲开宫沼年年盛，香染斑衣叶叶新。",
            "愿借琴音奏清雅，薰风凉殿寿双亲。"
        ],
        "notes": "",
        "id": "5a207fec59e44e1ac65f1884905d1d84"
    }
]