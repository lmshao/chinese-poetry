[
    {
        "author": "潘良贵",
        "dynasty": "宋",
        "type": "诗",
        "rhythmic": "",
        "title": "郑亨仲作亭西山颜曰可友以书求诗为赋一首",
        "preface": "",
        "paragraphs": [
            "君不见子猷嗜好与俗殊，种竹不可一日无。",
            "又不见太白清狂世绝伦，举杯邀月独相亲。",
            "风流二子去已远，尘埃那复闻高人。",
            "郑侯未遇身更闲，躬耕自乐岩谷间。",
            "开亭容膝日寄傲，坐对嶕峣崪嵂之西山。",
            "西山苍翠如堆玉，松奏笙竽云作屋。",
            "澄鲜爽气日夕佳，不学时情易翻覆。",
            "田文唾面嗔小儿，翟公署门良可嗤。",
            "悠悠权利悲一时，乐哉此友谁能知。",
            "郑侯与我论心久，年少相従今白首。",
            "对山勿著绝交书，要须著我成三友。"
        ],
        "notes": "",
        "id": "2c59bf261650d2ac01a36699c215ffa1"
    },
    {
        "author": "潘良贵",
        "dynasty": "宋",
        "type": "诗",
        "rhythmic": "",
        "title": "夜坐闻竹声示侄",
        "preface": "",
        "paragraphs": [
            "室明窗有灯，夜暗天无月。",
            "趺坐依蒲团，竹声助清绝。",
            "初疑小雨至，萧萧俄复歇。",
            "忽然变轩昂，风湍散岩穴。",
            "听久耳根静，万虑皆莹彻。",
            "尘凡不待扫，境妙心自洁。",
            "奇哉不二门，欲倩维摩说。"
        ],
        "notes": "",
        "id": "538fbccac2dc9deab434be70df2fab79"
    },
    {
        "author": "潘良贵",
        "dynasty": "宋",
        "type": "诗",
        "rhythmic": "",
        "title": "和季成弟中秋不见月",
        "preface": "",
        "paragraphs": [
            "经年等待中秋月，一夕阴云扫不开。",
            "高树时惊疏雨过，空山那复故人来。",
            "梦回谁忆霓裳戏，老去愁闻水调哀。",
            "与子相逢长得醉，何须佳节始衔杯。"
        ],
        "notes": "",
        "id": "84b1d5902c3158c93c6201d454845cb9"
    },
    {
        "author": "潘良贵",
        "dynasty": "宋",
        "type": "诗",
        "rhythmic": "",
        "title": "朱教授见寄七言二首遂用其韵  其一",
        "preface": "",
        "paragraphs": [
            "贤哉蘧瑗晚知非，此道吾今亦庶几。",
            "囊乏一钱聊自哂，家无三径不妨归。",
            "冥鸿久已离矰缴，野马由来免靮鞿。",
            "溪上月明船正穏，肯将簪笏换蓑衣。"
        ],
        "notes": "",
        "id": "c0887c8b5baaa1c578e269721cab3ec0"
    },
    {
        "author": "潘良贵",
        "dynasty": "宋",
        "type": "诗",
        "rhythmic": "",
        "title": "朱教授见寄七言二首遂用其韵  其二",
        "preface": "",
        "paragraphs": [
            "等闲长啸倚孤松，云破天邉见碧峰。",
            "架上残书犹可读，瓶中储粟不堪舂。",
            "生涯幸有千年秀，身世何须万户封。",
            "僧榻寄眠无一事，觉来深省听晨钟。"
        ],
        "notes": "",
        "id": "e01df4c78d21cb09fc4b58a38ba28b83"
    },
    {
        "author": "潘良贵",
        "dynasty": "宋",
        "type": "诗",
        "rhythmic": "",
        "title": "仆读沈约传怒其缓颊卖国发上冲冠然古今人每壮其东阳八篇文辞未有少之者因次卿登楼新什辄效立春体制和且摅所怀云",
        "preface": "",
        "paragraphs": [
            "隠侯文治知何用，千古端羞堕泪碑。",
            "国危忍助神鼎覆，身免犹嗟鞶带移。",
            "登览寒烟萦远目，凄凉夕照谢高榱。",
            "伤心往事君须赋，恐有遒人来采诗。"
        ],
        "notes": "",
        "id": "d53a7c26116c84478b3154f46b29539c"
    },
    {
        "author": "潘良贵",
        "dynasty": "宋",
        "type": "诗",
        "rhythmic": "",
        "title": "夏日四绝  其一",
        "preface": "",
        "paragraphs": [
            "四月天气初鬰蒸，碧桐照空门巷清。",
            "何人解助隠居乐，为我唤取黄鹂鸣。"
        ],
        "notes": "",
        "id": "bb560f24c77a4f8208d117d0f3ad9874"
    },
    {
        "author": "潘良贵",
        "dynasty": "宋",
        "type": "诗",
        "rhythmic": "",
        "title": "夏日四绝  其二",
        "preface": "",
        "paragraphs": [
            "扫地焚香避湿蒸，睡余茶熟碾声清。",
            "风来桐竹僛僛舞，雨过堦除㶁㶁鸣。"
        ],
        "notes": "",
        "id": "8d89a01a95f3568b46875b3072ec41be"
    },
    {
        "author": "潘良贵",
        "dynasty": "宋",
        "type": "诗",
        "rhythmic": "",
        "title": "夏日四绝  其三",
        "preface": "",
        "paragraphs": [
            "错落星河天未明，太虚涵露气全清。",
            "东方隠约生光耀，便觉林间宿鸟惊。"
        ],
        "notes": "",
        "id": "bb3a72d1b5fdbe5b6918e750124cbcc6"
    },
    {
        "author": "潘良贵",
        "dynasty": "宋",
        "type": "诗",
        "rhythmic": "",
        "title": "夏日四绝  其四",
        "preface": "",
        "paragraphs": [
            "娟娟疏竹拂云长，门巷无尘气自凉。",
            "多病无情如嚼蜡，卧看风篆博山香。"
        ],
        "notes": "",
        "id": "218e6994c44eee811cf346bddb1ff474"
    },
    {
        "author": "潘良贵",
        "dynasty": "宋",
        "type": "诗",
        "rhythmic": "",
        "title": "夜与仲严叔倚季成三弟同坐闻笛各赋一绝",
        "preface": "",
        "paragraphs": [
            "西北干戈拨不开，今宵闻笛更清哀。",
            "高堂亲老发垂白，与子买舟归去来。"
        ],
        "notes": "",
        "id": "67d067c61a2e28e4b9d210f5399c6c69"
    },
    {
        "author": "潘良贵",
        "dynasty": "宋",
        "type": "诗",
        "rhythmic": "",
        "title": "法清晚步分韵得夕字",
        "preface": "",
        "paragraphs": [
            "有生能几何，避乱不谋夕。",
            "联翩二三子，晚步縦所适。",
            "田野无人声，牛羊断归迹。",
            "时看墟曲中，寒烟袅修碧。",
            "雝雝南飞雁，北信杳难覔。",
            "不知二圣君，泫然泪沾臆。",
            "小臣真虮虱，持颠頋何力。",
            "残腊行当除，青阳来已逼。",
            "衰骸分填壑，公辈宜强食。"
        ],
        "notes": "",
        "id": "d664785e5feb0d5c5d41d89050949056"
    },
    {
        "author": "潘良贵",
        "dynasty": "宋",
        "type": "诗",
        "rhythmic": "",
        "title": "赠方仁声",
        "preface": "",
        "paragraphs": [
            "学道悠悠未见功，敢言凡质有仙风。",
            "他年一钵江湖去，先向苕溪访葛洪。"
        ],
        "notes": "",
        "id": "e6d7c22388297d11bb75c2826e6b1070"
    },
    {
        "author": "潘良贵",
        "dynasty": "宋",
        "type": "诗",
        "rhythmic": "",
        "title": "和沈秀才  其一",
        "preface": "",
        "paragraphs": [
            "年来有客従黄石，老去何心望紫泥。",
            "世事违人常八九，生涯随力任东西。"
        ],
        "notes": "",
        "id": "4d048da3baa25fe7e8019bd8d8735c21"
    },
    {
        "author": "潘良贵",
        "dynasty": "宋",
        "type": "诗",
        "rhythmic": "",
        "title": "和沈秀才  其二",
        "preface": "",
        "paragraphs": [
            "软语干时刍豢美，苦言投俗桂姜辛。",
            "山河若欲摅幽愤，盥手焚香读过秦。"
        ],
        "notes": "",
        "id": "361ff1c16aed9f64342f7486c4955af8"
    },
    {
        "author": "潘良贵",
        "dynasty": "宋",
        "type": "诗",
        "rhythmic": "",
        "title": "和沈秀才  其三",
        "preface": "",
        "paragraphs": [
            "弱龄虑事心常破，壮岁投闲鬂已华。",
            "但得安贫如北阮，何妨受侮似东家。"
        ],
        "notes": "",
        "id": "237efccfb0b4bef162262687d120a42a"
    },
    {
        "author": "潘良贵",
        "dynasty": "宋",
        "type": "诗",
        "rhythmic": "",
        "title": "和三二兄西庄书怀  其一",
        "preface": "",
        "paragraphs": [
            "莫问庄生然不然，时中只可自随缘。",
            "冬深江北无边报，又得安贫过一年。"
        ],
        "notes": "",
        "id": "1067aafaab0d2dd15d9f7f90053c8060"
    },
    {
        "author": "潘良贵",
        "dynasty": "宋",
        "type": "诗",
        "rhythmic": "",
        "title": "和三二兄西庄书怀  其二",
        "preface": "",
        "paragraphs": [
            "贤愚狂圣等为人，要是天君自策勲。",
            "举世纷纷谁得妙，韩公惟许孟轲醇。"
        ],
        "notes": "",
        "id": "8111df2095f778daeadb2dd15fcc98d2"
    },
    {
        "author": "潘良贵",
        "dynasty": "宋",
        "type": "诗",
        "rhythmic": "",
        "title": "和三二兄西庄书怀  其三",
        "preface": "",
        "paragraphs": [
            "古来达士尽穷空，我愧修身道未丰。",
            "痛饮不妨歌楚些，投闲何幸伴吾侬。"
        ],
        "notes": "",
        "id": "525f4661f77d0943d8494fe2724c64bd"
    },
    {
        "author": "潘良贵",
        "dynasty": "宋",
        "type": "诗",
        "rhythmic": "",
        "title": "和三二兄西庄书怀  其四",
        "preface": "",
        "paragraphs": [
            "一炷清香度博山，妙观不著有无间。",
            "此心欲报难论价，放我形骸十载闲。"
        ],
        "notes": "",
        "id": "711ceb79cae717259043d3ef401336b0"
    },
    {
        "author": "潘良贵",
        "dynasty": "宋",
        "type": "诗",
        "rhythmic": "",
        "title": "和仲严弟暮春二绝  其一",
        "preface": "",
        "paragraphs": [
            "吾生四十已侵寻，独喜年来不动心。",
            "世事升沉君会否，人间春去落花深。"
        ],
        "notes": "",
        "id": "d6fba7c689b71549513b5fa77b18a16e"
    },
    {
        "author": "潘良贵",
        "dynasty": "宋",
        "type": "诗",
        "rhythmic": "",
        "title": "和仲严弟暮春二绝  其二",
        "preface": "",
        "paragraphs": [
            "沂上风光点独知，陶然宁复叹春移。",
            "吾人老大知何用，仰止前贤须及时。"
        ],
        "notes": "",
        "id": "dc4b9f32020e68d11467d42bd46244a9"
    },
    {
        "author": "潘良贵",
        "dynasty": "宋",
        "type": "诗",
        "rhythmic": "",
        "title": "梅花  其一",
        "preface": "",
        "paragraphs": [
            "天与孤高花独新，世间草木信非伦。",
            "影涵水月不受彩，气傲冰霜何待春。",
            "冷淡自能驱俗客，风骚端合付幽人。",
            "往来百匝堦除里，顿使心无一点尘。"
        ],
        "notes": "",
        "id": "c5e2c2ebdd0217a11c51a6c94e298f78"
    },
    {
        "author": "潘良贵",
        "dynasty": "宋",
        "type": "诗",
        "rhythmic": "",
        "title": "梅花  其二",
        "preface": "",
        "paragraphs": [
            "气欲峥嵘岁欲新，寒梅方信冠群伦。",
            "直能平地凌封雪，可是回根迎小春。",
            "九畹蕙兰真上客，千山桃李尽庸人。",
            "即今携酒江郊去，弄蕋攀条一拂尘。"
        ],
        "notes": "",
        "id": "c01d3ecda2ff1dc800adbabded78c635"
    },
    {
        "author": "潘良贵",
        "dynasty": "宋",
        "type": "诗",
        "rhythmic": "",
        "title": "雪中偶成  其一",
        "preface": "",
        "paragraphs": [
            "飞花看六出，俄向腊中来。",
            "解騐人情喜，始知天意回。",
            "夜阑窗愈白，晚冻日难开。",
            "麦熟何时节，饥民正可哀。"
        ],
        "notes": "",
        "id": "34760880b8b7d79cea69ed7825bccb91"
    },
    {
        "author": "潘良贵",
        "dynasty": "宋",
        "type": "诗",
        "rhythmic": "",
        "title": "雪中偶成  其二",
        "preface": "",
        "paragraphs": [
            "歉岁多流冗，邦侯喜邓来。",
            "雪除惊腊尽，耕近乐春回。",
            "郊野犹同色，江天已半开。",
            "短衣难揜胫，谁说少陵哀。"
        ],
        "notes": "",
        "id": "3bbb8f897d2b85011ece87c1caee247a"
    },
    {
        "author": "潘良贵",
        "dynasty": "宋",
        "type": "诗",
        "rhythmic": "",
        "title": "挽陈德固守御",
        "preface": "",
        "paragraphs": [
            "强敌登城日，中华将士奔。",
            "人皆趋北阙，君独死南门。",
            "秘计无人用，英声有史存。",
            "秋原悲泪落，桂酒与招魂。"
        ],
        "notes": "",
        "id": "0cb0ff0309c152d1e6689c071b5b9d81"
    },
    {
        "author": "潘良贵",
        "dynasty": "宋",
        "type": "诗",
        "rhythmic": "",
        "title": "偈一首",
        "preface": "",
        "paragraphs": [
            "良木秀山泽，中林犹百年。",
            "斵削应约绳，必资诸巧匠。",
            "陶者输瓦甓，圬人施涂泥。",
            "丝网及宝铃，丹漆塈塑绩。",
            "罢精磨岁月，始克观厥成。",
            "金钱与糗粮，所费如山积。",
            "虽名有漏法，实为无量德。",
            "庶俾凡睹闻，因缘得入道。",
            "我昔礼大士，广厦余千间。",
            "何人持烈烟，一燎不存芥。",
            "呜呼有施者，又有戕毁人。",
            "良繇弗思维，纵我无明故。",
            "今合檀施力，作新美逾初。",
            "丁此时囏危，为众作依怙。",
            "咨尔方来者，毋意隳前功。",
            "增饬爱护之，当如扞头目。",
            "使百千万亿，游戏依双林。",
            "于龙华会中，永瞻微妙相。"
        ],
        "notes": "",
        "id": "25e36c05aa61a4a2bc3b2b6457a652bc"
    },
    {
        "author": "潘良贵",
        "dynasty": "宋",
        "type": "诗",
        "rhythmic": "",
        "title": "三江亭",
        "preface": "",
        "paragraphs": [
            "假守衰颓病日侵，湖山虽好倦追寻。",
            "登城忽睹三江水，快我平生万里心。",
            "聊筑小亭怡父老，敢承佳句粲珠金。",
            "春涛正待诸君赏，更拂诗牌看醉吟。"
        ],
        "notes": "",
        "id": "705c01a7f214ad0e7fe4d2c16f5939f9"
    },
    {
        "author": "潘良贵",
        "dynasty": "宋",
        "type": "诗",
        "rhythmic": "",
        "title": "新梧",
        "preface": "",
        "paragraphs": [
            "残春始抽芽，首夏已敷绿。",
            "空枝变繁阴，造物信神速。",
            "童童覆短墙，密密连深竹。",
            "扶疏团爽气，秀整厌群木。",
            "鸣琴音下上，和雅奏琴筑。",
            "亭年影途清，吾亦爱吾屋。",
            "身闲百忧无，意适万事足。",
            "此乐何以酬，床头酒方熟。"
        ],
        "notes": "",
        "id": "edfecb563ab6983160ac157957ab3eba"
    },
    {
        "author": "潘良贵",
        "dynasty": "宋",
        "type": "诗",
        "rhythmic": "",
        "title": "蜡梅三绝  其一",
        "preface": "",
        "paragraphs": [
            "孤芳移种自仙家，故着轻黄映日华。",
            "举世但知梅蕊白，不知还有蜡梅花。"
        ],
        "notes": "",
        "id": "fbcbd7cb7ba7d5d6a1a79f73f2152faf"
    },
    {
        "author": "潘良贵",
        "dynasty": "宋",
        "type": "诗",
        "rhythmic": "",
        "title": "蜡梅三绝  其二",
        "preface": "",
        "paragraphs": [
            "旦评人物尚雌黄，草木何妨定短长。",
            "试问清芳谁第一，蜡梅花冠百花香。"
        ],
        "notes": "",
        "id": "084f5c4d40e0c399a0973891c1b14358"
    },
    {
        "author": "潘良贵",
        "dynasty": "宋",
        "type": "诗",
        "rhythmic": "",
        "title": "蜡梅三绝  其三",
        "preface": "",
        "paragraphs": [
            "枝头疏蕊吐檀心，借日娇黄色浅深。",
            "却倩红梅来作伴，要看明玉间良金。"
        ],
        "notes": "",
        "id": "35064b79d6ed1c48cc6f0b384abbb123"
    }
]