[
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "双莲堂",
        "preface": "",
        "paragraphs": [
            "双莲仙影面波光，翠盖摇风红粉香。",
            "中有画船鸣鼓吹，瞥然惊起两鸳鸯。"
        ],
        "notes": "",
        "id": "814930f2e7197f5fa3d1e0df85fa54bc"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "题木兰堂",
        "preface": "",
        "paragraphs": [
            "木兰枝密树仍高，堂下花光照节旄。",
            "列鼎重茵歌舞地，金章同色使君袍。"
        ],
        "notes": "",
        "id": "130b9b8c878810d64af73959647fe5b0"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "观风楼",
        "preface": "",
        "paragraphs": [
            "观风危堞与云齐，楼下开门画戟西。",
            "鼓角声沉丝管沸，卷帘晴黛远山低。"
        ],
        "notes": "",
        "id": "083f4f91a5c2b3ebfbb88c90f26df4cf"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "姑苏台",
        "preface": "",
        "paragraphs": [
            "山花野草一荒丘，云里骄奢旧迹留。",
            "珠翠管弦人不见，上头麋鹿至今游。"
        ],
        "notes": "",
        "id": "848aeefc884369e2bc63cf5685403c48"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "吴王井",
        "preface": "",
        "paragraphs": [
            "石甃遗踪傍古台，一泓寒影鉴光开。",
            "何人照面金钗落，曾见越溪红粉来。"
        ],
        "notes": "",
        "id": "9857446db83a728206529d7cb7353f54"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "响屧廊",
        "preface": "",
        "paragraphs": [
            "步步香翻罗袜尘，粉红花艳满宫春。",
            "倾城一笑无遗迹，不见长廊响屧人。"
        ],
        "notes": "",
        "id": "d782134be7d89ca1dda63b2a6aa07e03"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "采香径",
        "preface": "",
        "paragraphs": [
            "馆娃南面即香山，画轲争浮日往还。",
            "翠盖风翻红袖影，芙蓉一路照波间。"
        ],
        "notes": "",
        "id": "7f6e33fffbf7a38d439a0bf0a7073a18"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "蠡口",
        "preface": "",
        "paragraphs": [
            "霸越勋名间世才，五湖烟浪一帆开。",
            "犹防乌喙伤同辈，此地复招文种回。"
        ],
        "notes": "",
        "id": "b948b4e8af88f1597b7106b40a8d1c6d"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "洗马池",
        "preface": "",
        "paragraphs": [
            "一一牵来种是龙，临深欲下更嘶风。",
            "金鞍玉勒抛何处，腾踏渥漥寒影中。"
        ],
        "notes": "",
        "id": "5021fdf95a71548c162c172ff0f4a1fd"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "伍员庙",
        "preface": "",
        "paragraphs": [
            "出境鞭尸报父雠，吴兵勇锐越兵忧。",
            "忠魂怨气江云在，日见炉香烟上浮。"
        ],
        "notes": "",
        "id": "55bfa0a027c701b4a1bdf6c6c77bf2fa"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "天平山",
        "preface": "",
        "paragraphs": [
            "久厌城居适野情，搘筇蹑屐傍山行。",
            "人间多少险巇路，纵是天平还不平。"
        ],
        "notes": "",
        "id": "dcd3f5c7053279ad90e5ac0dace44b52"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "穹窿山",
        "preface": "",
        "paragraphs": [
            "吴郡名山第一山，翠微心在碧霄间。",
            "林泉潇洒烟岚秀，直拟结庐终老闲。"
        ],
        "notes": "",
        "id": "a65d153d0bbe38f0971d2a94d9b72aab"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "华山",
        "preface": "",
        "paragraphs": [
            "岩屏晚树噪寒鸦，岚翠楼台释子家。",
            "池面镜光功德水，金波影里石莲花。"
        ],
        "notes": "",
        "id": "408069ba95051df6c3eceb1320e1c4f2"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "二狱山",
        "preface": "",
        "paragraphs": [
            "雷霆号令雪霜威，二狱东西锁翠微。",
            "仿佛酆都丛棘地，岩扉应是古圜扉。"
        ],
        "notes": "",
        "id": "56edec093eaac5ab8969ecf684527511"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "虎丘",
        "preface": "",
        "paragraphs": [
            "阖闾城见古荒丘，云里钟声满寺楼。",
            "白虎金晶人不见，昔曾雄据此山头。"
        ],
        "notes": "",
        "id": "9ed9798b47244f13fa2e80dc8b992c92"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "剑池",
        "preface": "",
        "paragraphs": [
            "三尺龙盘古到今，波光凝碧暮云深。",
            "沈丝不断应无底，山脚池心彻海心。"
        ],
        "notes": "",
        "id": "a05dae29fe4029245169e75c98cb203e"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "试剑石",
        "preface": "",
        "paragraphs": [
            "白刃凝霜照水寒，当时入匣便回銮。",
            "岩前片石犹中断，切玉如泥也不难。"
        ],
        "notes": "",
        "id": "f496f07e923f7fa7ec21ecd50a83a8f1"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "生公讲堂",
        "preface": "",
        "paragraphs": [
            "海上名山即虎丘，生公遗迹至今留。",
            "当年说法千人坐，曾见岩边石点头。"
        ],
        "notes": "",
        "id": "241d2710d53b920ebf4e7f4cfc323a5f"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "乌鹊桥上元",
        "preface": "",
        "paragraphs": [
            "月满星移水照天，南飞乌鹊影翩翩。",
            "虽然上属牵牛分，不为秋河织女填。"
        ],
        "notes": "",
        "id": "e5aefee19b37c7af1497fca4841c86d9"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "太湖",
        "preface": "",
        "paragraphs": [
            "鱼舠载酒日相随，一笛芦花深处吹。",
            "湖面风收云影散，水天交照碧琉璃。"
        ],
        "notes": "",
        "id": "0f3a78ff57740b3cba61003113f4772a"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "长桥",
        "preface": "",
        "paragraphs": [
            "渔市花村夹酒楼，山光沈碧水光浮。",
            "松陵雨过船中望，一道青虹两岸头。"
        ],
        "notes": "",
        "id": "88c54aa329d091962fcf7b42affdf70a"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "吴江",
        "preface": "",
        "paragraphs": [
            "松陵水国面松江，学弄渔竿对酒缸。",
            "惊起鸳鸯是旗鼓，背帆飞去一双双。"
        ],
        "notes": "",
        "id": "ff7999fbd3244346b9371cfc76b17b66"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "交让渎",
        "preface": "",
        "paragraphs": [
            "琴丁结友事耕耘，田熟翻如如虞芮君。",
            "彼此持廉为弃物，一名交让两难分。"
        ],
        "notes": "",
        "id": "c2969af1361b4c8e88d405b5acf30b78"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "越来溪",
        "preface": "",
        "paragraphs": [
            "临流何必吊前非，且说吴宫得意时。",
            "夹岸桃花烟水绿，画船礼物载西施。"
        ],
        "notes": "",
        "id": "8ce9cf490667d8c0d0c3bb85034d825b"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "夏驾湖",
        "preface": "",
        "paragraphs": [
            "湖面波光鉴影开，绿荷红芰绕楼台。",
            "可怜风物还依旧，曾见吴王六马来。"
        ],
        "notes": "",
        "id": "bc53ece95093fd09da3e46ecf5346bcc"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "朱明寺",
        "preface": "",
        "paragraphs": [
            "不悌争分不义财，旧居金碧照楼台。",
            "何缘半夜狂风雨，暗里却飞钱帛来。"
        ],
        "notes": "",
        "id": "955d5107272f7da05762c7ed1ed03397"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "龙兴寺",
        "preface": "",
        "paragraphs": [
            "高刹长幡敞净居，方袍圆笠照通渠。",
            "龙兴旧额加新榜，不见金轮皇帝书。"
        ],
        "notes": "",
        "id": "32c4d0c253daa827c460340feb376e72"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "题延射亭",
        "preface": "",
        "paragraphs": [
            "高台芜没曲池平，十万人家古县城。",
            "烟水云山屏画里，阖闾坟域旧都名。"
        ],
        "notes": "",
        "id": "8c78a8b0ca7430d39208c78248b1f658"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "长洲  其一",
        "preface": "",
        "paragraphs": [
            "太湖东西即长洲，临水孤城远若浮。",
            "雨过云收山泼黛，管弦歌动酒家楼。"
        ],
        "notes": "",
        "id": "2201440dfbf9fd3bf1fed8ef5fe5ded6"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "长洲  其二",
        "preface": "",
        "paragraphs": [
            "花光带露柳凝烟，茂苑笙歌已沸天。",
            "有客寻春拚一醉，青楼红粉洞中仙。"
        ],
        "notes": "",
        "id": "86311a7f964ab853c977776d9ded73a1"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "真娘墓",
        "preface": "",
        "paragraphs": [
            "冰肌玉骨真遗妍，粉作妬云黛作烟。",
            "知有香魂埋不得，夜深岩底月中仙。"
        ],
        "notes": "",
        "id": "064529c5d38d7ca75d06185a7e2556ff"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "为长溪令梦中作",
        "preface": "",
        "paragraphs": [
            "月俸蚨钱数甚微，不知从宦几时归。",
            "东吴一片轻波在，欲问何人买钓矶。"
        ],
        "notes": "",
        "id": "ffbee1ec1c8aa3dc2f9e2027e96ab521"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "题常熟县",
        "preface": "",
        "paragraphs": [
            "远逼江垠傍海壖，落帆多是两来船。",
            "县庭无讼乡闾富，岁岁加收常熟田。"
        ],
        "notes": "",
        "id": "74a342dfef5a2ffba28c645e39ccf57b"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "题幽独居",
        "preface": "",
        "paragraphs": [
            "金检书残石壁云，二名幽独彼何人。",
            "春深草没松门路，泉下诗犹感鬼神。"
        ],
        "notes": "",
        "id": "b281e7e936a801cd8f6b617bb6e5e28d"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "昆丘",
        "preface": "",
        "paragraphs": [
            "云里山花翠欲浮，当时片玉转难求。",
            "卞和死后无人识，石腹句藏不采收。"
        ],
        "notes": "",
        "id": "e9b3daa3c5532bfedd39a79c0547a6c7"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "慧聚寺",
        "preface": "",
        "paragraphs": [
            "驻锡栖云石室中，楼台一片画屏风。",
            "禅师道德知多少，不尔山神肯助工。"
        ],
        "notes": "",
        "id": "0d8f250720b004199c463d5ab6374b82"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "新宫",
        "preface": "",
        "paragraphs": [
            "玉案金炉对御床，岿然应是鲁灵光。",
            "螭头直上双鱼尾，不让西京旧柏梁。"
        ],
        "notes": "",
        "id": "a355eeebb765958e931bc5ec768d707d"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "灵和殿",
        "preface": "",
        "paragraphs": [
            "得地恩深雨露徧，丹墀左右玉阶前。",
            "君王属意君知否，好似风流美少年。"
        ],
        "notes": "",
        "id": "116271938514cf1d53ef68cda28f3f62"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "台城",
        "preface": "",
        "paragraphs": [
            "六朝遗迹好山川，宫阙灰寒草树烟。",
            "江令白头归故国，多情合赋黍离篇。"
        ],
        "notes": "",
        "id": "ccdaa3e7584becc76079ecce548ea16b"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "石阙",
        "preface": "",
        "paragraphs": [
            "双石巍巍慰眼青，满朝珍重佐公铭。",
            "官城府寺俱灰烬，翻使他人漫涕零。"
        ],
        "notes": "",
        "id": "931214140dc6bd72d0e5ef64235c10b8"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "卫玠台",
        "preface": "",
        "paragraphs": [
            "年少才非洗马才，珠光碎后玉光埋。",
            "江南第一风流者，无复羊车过旧街。"
        ],
        "notes": "",
        "id": "276e6538a36e4dc4bcbf66d062b074da"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "九日台",
        "preface": "",
        "paragraphs": [
            "甲光如水戟如霜，御酒杯浮菊半黄。",
            "东日西风满天仗，箫韶一部奏清商。"
        ],
        "notes": "",
        "id": "d4b9315875dc08cd98b7c0e32c7a6162"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "新亭",
        "preface": "",
        "paragraphs": [
            "满目江山异洛阳，北人怀土泪千行。",
            "不如亡国中书令，归老新亭是故乡。"
        ],
        "notes": "",
        "id": "72577c707245677ed9080cc4d8a543aa"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "东冶亭",
        "preface": "",
        "paragraphs": [
            "忍泪相看酒共持，一生心事几人知。",
            "年年折尽东亭柳，此别绵绵无尽期。"
        ],
        "notes": "",
        "id": "376889224169189b408a108d47805a46"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "仪贤堂",
        "preface": "",
        "paragraphs": [
            "两两鹑衣白髪翁，讲筵谈柄坐生风。",
            "昭明太子欢相得，应与商山西皓同。"
        ],
        "notes": "",
        "id": "bc690fea0629cad8ea2c9c6d4e0ef686"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "听筝堂",
        "preface": "",
        "paragraphs": [
            "雁柱鸾弦十有三，南山安石位岩岩。",
            "逡巡奏罢金縢曲，堂上沾襟叹不凡。"
        ],
        "notes": "",
        "id": "fc640e3b97bd8464b621777bebaec09c"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "蚕室",
        "preface": "",
        "paragraphs": [
            "摘茧抽丝女在机，茅檐苇箔旧堂扉。",
            "年年桑柘如云绿，翻织谁家锦地衣。"
        ],
        "notes": "",
        "id": "d3b97bb9df31f9532b48c0c78765e7da"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "驰道",
        "preface": "",
        "paragraphs": [
            "路平如砥直如弦，官柳千株拂翠烟。",
            "玉勒金羁天下骏，急于奔电更挥鞭。"
        ],
        "notes": "",
        "id": "c740dcaa2c7e552104bb2a755c594631"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "层城观",
        "preface": "",
        "paragraphs": [
            "秋星如弹月如梳，宫妓香添乞巧炉。",
            "万缕千针同一意，眼穿肠断得知无。"
        ],
        "notes": "",
        "id": "59749af72663b49475d8179b7dac5881"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "齐云观",
        "preface": "",
        "paragraphs": [
            "上界笙歌下界闻，缕金罗袖郁金裙。",
            "倚阑红粉如花面，不见巫山空暮云。"
        ],
        "notes": "",
        "id": "de6b755f336da773bc21b9cd8013276e"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "秦淮",
        "preface": "",
        "paragraphs": [
            "一气东南王斗牛，祖龙潜为子孙忧。",
            "金陵地脉何曾断，不觉真人已姓刘。"
        ],
        "notes": "",
        "id": "376dceed5be1e1f2031a3c25b0af30b6"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "直渎",
        "preface": "",
        "paragraphs": [
            "昼役人功夜鬼功，阳开阴阖几时终。",
            "不闻掷土江中语，争得盈流一水通。"
        ],
        "notes": "",
        "id": "34eb4a2b8a9d9d0ac4723fe3df2d5b73"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "横塘",
        "preface": "",
        "paragraphs": [
            "早潮才过晚潮来，一一轩窗照水开。",
            "鉴面无尘风不动，分明倒影见楼台。"
        ],
        "notes": "",
        "id": "1ace82d7c98096af345c1bd1decff4d8"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "青溪",
        "preface": "",
        "paragraphs": [
            "倾城倾国两妃嫔，此地闻名不见人。",
            "潜想旧时红粉面，落花风里步香尘。"
        ],
        "notes": "",
        "id": "0dbca71b00d0e869158fb2587e369a35"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "北渠",
        "preface": "",
        "paragraphs": [
            "金殿分来玉砌流，黑龙湖撒鳯池头。",
            "后庭花落恩波断，翻与南塘作御沟。"
        ],
        "notes": "",
        "id": "61ef1e52f3f7390fed154c7eac18769d"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "复杯池",
        "preface": "",
        "paragraphs": [
            "金杯覆处旧池枯，此后还曾一醉无。",
            "东晋中兴股肱力，元皇也学管夷吾。"
        ],
        "notes": "",
        "id": "681184cbb2d4681c188d716d8aaef58c"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "三岩石",
        "preface": "",
        "paragraphs": [
            "萝蔓藤花岁自添，露痕还似雨痕沾。",
            "莫将废苑为闲地，犹可岩岩作具瞻。"
        ],
        "notes": "",
        "id": "2b61ca52be20cf66c96ffb4907fd19a7"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "半阳湖",
        "preface": "",
        "paragraphs": [
            "江南龙节水为乡，水不纯阴有半阳。",
            "一片湖光共深浅，两般泉脉异温凉。"
        ],
        "notes": "",
        "id": "c530ebbce9d54a9054a99ca9d7dabbce"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "麾扇渡",
        "preface": "",
        "paragraphs": [
            "旌旗烁日刃凝霜，甲光如龙人似狼。",
            "羽扇一挥风偃草，策勋多谢顾丹阳。"
        ],
        "notes": "",
        "id": "1dfcc34ca6f9b79d01a1db7a718bf74c"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "桃叶渡",
        "preface": "",
        "paragraphs": [
            "桃叶桃根柳岸头，献之才调颇风流。",
            "相看不语横波急，艇子翻成送莫愁。"
        ],
        "notes": "",
        "id": "8b2164d5033178e400e5a99ec11c7b03"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "长命洲",
        "preface": "",
        "paragraphs": [
            "梁武慈悲不鼎烹，蒙恩豢养亦虚名。",
            "狐狸口腹应潜饱，就死多于日放生。"
        ],
        "notes": "",
        "id": "a223f8e8f98bb2c68b65b20643fe06de"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "应潮井",
        "preface": "",
        "paragraphs": [
            "碧甃时时减复增，山头海面密相应。",
            "古来泉脉谁穿过，潮落潮生不暂澄。"
        ],
        "notes": "",
        "id": "d8996949d30094abf3ac87d68b86b59d"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "藏冰井",
        "preface": "",
        "paragraphs": [
            "尤喜凌人职未隳，闭藏出纳示箴规。",
            "战兢国步艰难者，常似临深履薄时。"
        ],
        "notes": "",
        "id": "27e37a42a82a9ffe89e4fdae7c50e93c"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "天阙山",
        "preface": "",
        "paragraphs": [
            "牛头天际碧凝岚，王导无稽示妄谈。",
            "若以远山为上阙，长安应合指终南。"
        ],
        "notes": "",
        "id": "80bffb15b78e4c25aa4527b585f8af44"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "幕府山",
        "preface": "",
        "paragraphs": [
            "六代繁华一瞬间，平芜远树不胜闲。",
            "倚楼天暝云如幕，知是瑯琊幕府山。"
        ],
        "notes": "",
        "id": "73eb090e680c82c96a723d1b7d051619"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "白杨路",
        "preface": "",
        "paragraphs": [
            "残枝败叶几沾春，莫问栽培迹已陈。",
            "细雨斜风马无力，萧萧满路更愁人。"
        ],
        "notes": "",
        "id": "5319791505c9a1e388b95d14d6631a03"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "射雉场",
        "preface": "",
        "paragraphs": [
            "外作禽荒内色荒，三千红粉日严妆。",
            "潘妃纵有嫣然态，不步金莲到射场。"
        ],
        "notes": "",
        "id": "9fa3afce53e79c781d795ab86dd77ec4"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "绝地",
        "preface": "",
        "paragraphs": [
            "四主衣冠令不终，高门列戟漫重重。",
            "由来瘠沃分劳逸，莫道人凶非宅凶。"
        ],
        "notes": "",
        "id": "a5505f845aa5dc8694dd6afda6710cc6"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "铜螭署",
        "preface": "",
        "paragraphs": [
            "挈壶传箭逼天聪，铸出蟠螭巧范同。",
            "何事腹中藏怪物，人惊蝘蜓气如虹。"
        ],
        "notes": "",
        "id": "6b3df29d03382a906ad18e5a11baa18c"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "锦署",
        "preface": "",
        "paragraphs": [
            "人衣蓝缕地衣红，不念家家杼柚空。",
            "厥篚织文应岁贡，更翻新样集机工。"
        ],
        "notes": "",
        "id": "560efa00eca8550d4ac2f81cfea07627"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "焚衣街",
        "preface": "",
        "paragraphs": [
            "雉头金缕又珠胎，烟绪香云昼不开。",
            "御路傍人皆叹息，逡巡红焰作青灰。"
        ],
        "notes": "",
        "id": "aec9b3e4d3241876ac96ab606c1cf62d"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "三断石",
        "preface": "",
        "paragraphs": [
            "孙吴纪闻旧刊碑，埋没蟠螭与伏龟。",
            "惆怅石冈三断在，至今犹似鼎分时。"
        ],
        "notes": "",
        "id": "a6e69fd71c5bb241f25509fe0ebe7cce"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "潜鹤鼓",
        "preface": "",
        "paragraphs": [
            "端门击破使人惊，潜鹤双飞上玉清。",
            "怪得旧时声太远，冲天合自九臯鸣。"
        ],
        "notes": "",
        "id": "deb2c44db292699558dd6a9f56eaceba"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "独足台",
        "preface": "",
        "paragraphs": [
            "鸟迹分明在帝台，管弦声里辄书来。",
            "回头一觉风流梦，犹得朱门傍水开。"
        ],
        "notes": "",
        "id": "b0cef96f33bf862e5b78d09e46083a33"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "燕雀湖",
        "preface": "",
        "paragraphs": [
            "平湖岸侧见高坟，万土衔来燕雀群。",
            "鉴面无波天一色，此中文藻似储君。"
        ],
        "notes": "",
        "id": "cffa3e48a286653908e0ccf9bc9de32c"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "白都山",
        "preface": "",
        "paragraphs": [
            "驾鹤骖鸾自古闻，策名僊籍是真君。",
            "天边旧迹无处寻，满目青山空白云。"
        ],
        "notes": "",
        "id": "231923576ef2d444b2d24b564150d94f"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "东磵",
        "preface": "",
        "paragraphs": [
            "手拖葛屦坐藜床，竹树萧然一水傍。",
            "枕上白云船下月，卜邻东磵胜东冈。"
        ],
        "notes": "",
        "id": "ef6e9ccf01ff6ec7e0bf8931fe46e1d1"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "洞玄观",
        "preface": "",
        "paragraphs": [
            "葛玄功行满三千，白日骖鸾上碧天。",
            "留得旧时坛宇在，后人方信有神仙。"
        ],
        "notes": "",
        "id": "dc51d1afd5479c2bbdffc9c5be67c575"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "吴建初寺",
        "preface": "",
        "paragraphs": [
            "僧会西来始布金，常闻足磬伴潮音。",
            "江南古寺知多少，此寺独应年最深。"
        ],
        "notes": "",
        "id": "02b48a2f160a3d4d5858d0a85be24745"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "同泰寺",
        "preface": "",
        "paragraphs": [
            "佛事庄严国力疲，照天金碧倚栏危。",
            "沉檀炉上烟云合，恰似当年煨烬时。"
        ],
        "notes": "",
        "id": "cc59a6332a6f65fbcbc1c26d6eaae19b"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "明庆寺",
        "preface": "",
        "paragraphs": [
            "翠壁如屏旱不枯，一泓甘滑饮醍醐。",
            "高僧到此闻丝竹，还有金鳞对跃无。"
        ],
        "notes": "",
        "id": "3c1cc81bc60bb17619d2ed51ce6177cd"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "佛窟寺",
        "preface": "",
        "paragraphs": [
            "曩事何人为证明，白云深锁翠微坑。",
            "已闻过去辟支佛，未见如来弥勒生。"
        ],
        "notes": "",
        "id": "767f25dc0b0e5f170dc7c35a1c0f81e8"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "吴大帝庙",
        "preface": "",
        "paragraphs": [
            "古木阴森庙岿然，龙蟠虎踞旧山川。",
            "当时鼎足一场梦，空里旋风飞纸钱。"
        ],
        "notes": "",
        "id": "98b3757e8808b0614e1a4d9ff165c717"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "晋阴山庙",
        "preface": "",
        "paragraphs": [
            "炉香烟断暮云凝，阴德山高众所称。",
            "开府瑯玡旧蒙福，龙飞一马至中兴。"
        ],
        "notes": "",
        "id": "79758df66d1f9e38382c8dd1f951398e"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "楚靳尚庙",
        "preface": "",
        "paragraphs": [
            "汩罗鱼腹葬灵均，竞渡如飞不救人。",
            "天意明知谗口毒，果遭天谴作蛇身。"
        ],
        "notes": "",
        "id": "0f6778e241833775a19083008ef3af6a"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "乌衣巷",
        "preface": "",
        "paragraphs": [
            "人物风流往事非，空余陋巷作乌衣。",
            "旧时帘幕无从觅，祇有年年社燕归。"
        ],
        "notes": "",
        "id": "5ff17acb1287aa6353a6076d0d64c4de"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "二十四浮航",
        "preface": "",
        "paragraphs": [
            "青雀浮航夜照波，星繁云静月华多。",
            "玉楼人凭栏干立，直下天心耿耿河。"
        ],
        "notes": "",
        "id": "fba93254d69dd6c81abe4c7ecfe5e990"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "四航",
        "preface": "",
        "paragraphs": [
            "桥上层楼楼上梯，秦淮两岸绿杨堤。",
            "春风影动波光碎，翚翼孤飞雀并栖。"
        ],
        "notes": "",
        "id": "d58b798e1e60b67b1025b9a3e4d7a4eb"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "五马渡",
        "preface": "",
        "paragraphs": [
            "何事金陵王气钟，瑯玡开幕据江东。",
            "舟人忽见风云起，一旦龙飞五马中。"
        ],
        "notes": "",
        "id": "ba82b35b65c7c4ba16e9d2129f7c3ce7"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "鸡鸣埭",
        "preface": "",
        "paragraphs": [
            "辇出城时鸡未鸣，春罗蝉翼赭袍轻。",
            "蒙尘猎骑奔如电，到此闻鸡第一声。"
        ],
        "notes": "",
        "id": "17beee7d4e2a7fa80cd6a36b271a9011"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "桂岭",
        "preface": "",
        "paragraphs": [
            "步步高如月里攀，拂云枝叶伴云间。",
            "开花结子清香远，应似淮南一小山。"
        ],
        "notes": "",
        "id": "e3c9969524b1587e233179ed62a03e68"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "栽松岘",
        "preface": "",
        "paragraphs": [
            "耸壑凌霄色共苍，森然万树约千行。",
            "刘郎大厦寻颠覆，应是其间少栋梁。"
        ],
        "notes": "",
        "id": "d8dfd9ed3fce3d2da633f26dac47fdfb"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "蒙汜池",
        "preface": "",
        "paragraphs": [
            "春条拂岸柳如金，一鉴澄空照底深。",
            "傍见龙舟赭袍影，分明红日在池心。"
        ],
        "notes": "",
        "id": "36192562a88c2e8c904ed2a81cea5f6f"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "景阳井",
        "preface": "",
        "paragraphs": [
            "擒虎戈矛满六宫，春花无树不秋风。",
            "苍惶益见多情处，同穴甘心赴井中。"
        ],
        "notes": "",
        "id": "be87f80f6854a10f29709293ca5128db"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "善泉池",
        "preface": "",
        "paragraphs": [
            "影浸龙楼彻凤城，昭明有意在澄清。",
            "穿时深欲状溟渤，乐府当歌重润声。"
        ],
        "notes": "",
        "id": "77bf1e4b04bde613229669e0be925fa9"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "汝南湾",
        "preface": "",
        "paragraphs": [
            "汝南王昔过江东，此地名将汝海同。",
            "玉斝濯来人易醉，有时人面照花红。"
        ],
        "notes": "",
        "id": "b09498d636ac0075b1e6c9c1af682597"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "白鹭洲",
        "preface": "",
        "paragraphs": [
            "春信风生晚汛潮，印沙群鹭立还翘。",
            "凭高一片迷人眼，芦苇丛边雪未销。"
        ],
        "notes": "",
        "id": "75422a98ef75118e00f5a8b19878f303"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "劳劳亭",
        "preface": "",
        "paragraphs": [
            "酰风飞絮扑征袍，望远楼中望眼高。",
            "几许江南名利客，灰尘满面日劳劳。"
        ],
        "notes": "",
        "id": "e5adff2580db2d837708a1b3d0fc000d"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "烽火台",
        "preface": "",
        "paragraphs": [
            "一带东流当复阙，筑台相望水云间。",
            "丽华应不如褒姒，几许狼烟得破颜。"
        ],
        "notes": "",
        "id": "23d126c3c4df0d06ee5ddf0fdabe1951"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "古南苑",
        "preface": "",
        "paragraphs": [
            "张永移家入洞天，绿篁红藕旧林泉。",
            "人间满百人应少，明帝恩深三百年。"
        ],
        "notes": "",
        "id": "6dd9f424296c2316547a3ead5eaebfaf"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "咏钟山",
        "preface": "",
        "paragraphs": [
            "周子无心隐姓名，裂荷焚芰使猿惊。",
            "不能高枕云中卧，琐屑贪它墨绶荣。"
        ],
        "notes": "",
        "id": "90d39f9853372d6bf57046096705e3a0"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "石头城",
        "preface": "",
        "paragraphs": [
            "五城楼雉各相望，山水英灵宅帝王。",
            "此地定由天造险，古来长恃作金汤。"
        ],
        "notes": "",
        "id": "10d1e0f368b14653d90e8da6a32ea4ec"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "陆机宅",
        "preface": "",
        "paragraphs": [
            "陆家兄弟颇能文，入洛仍将笔砚焚。",
            "旧宅荆榛狐兔窟，机云无复有昆云。"
        ],
        "notes": "",
        "id": "2e96e39d2b928a04a774d6f7e3506830"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "太初宫",
        "preface": "",
        "paragraphs": [
            "三军不食武昌鱼，万骑时迁建业居。",
            "曾得紫髯开国意，太初名是作宫初。"
        ],
        "notes": "",
        "id": "39ec87ba472553a9c50d918bda0d9782"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "金城柳",
        "preface": "",
        "paragraphs": [
            "风絮烟丝春复秋，攀条何故泪双流。",
            "因怜树老犹青眼，不觉人衰已白头。"
        ],
        "notes": "",
        "id": "a8fd18f5a8e27da0b8181998780dae4c"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "乘黄署",
        "preface": "",
        "paragraphs": [
            "执辔何人籍帝台，汉家天马不时来。",
            "疲驽多亦费刍粟，莫惜千金市骏材。"
        ],
        "notes": "",
        "id": "a84391165b056d966d6aecbf03187f19"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "绝地",
        "preface": "",
        "paragraphs": [
            "列戟高门气自雄，主人应是偶相逢。",
            "由来祸福皆人召，此地无辜唤作凶。"
        ],
        "notes": "",
        "id": "07b3f271aaa46e7cd91bc6e8bf9dd95c"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "清暑殿",
        "preface": "",
        "paragraphs": [
            "窣地帘光挂水精，玉钩斜处月初生。",
            "龙皮席上鹅毛扇，何必风来暑自清。"
        ],
        "notes": "",
        "id": "72b59aa3f9f52c1b35f8143dace9ca56"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "促粧钟",
        "preface": "",
        "paragraphs": [
            "枕面钟声及早催，锦衾香叠百花堆。",
            "蟾蜍影落珊瑚架，照得僊城下界来。"
        ],
        "notes": "",
        "id": "fb310d975a69c05dbbcad351ae77b12e"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "披香殿",
        "preface": "",
        "paragraphs": [
            "兽口金昏烟穗浓，螭头玉照露华融。",
            "萧郎的是春光主，曾作春衣此殿中。"
        ],
        "notes": "",
        "id": "ebc97883676e9d965b1c169490d25f9e"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "青溪姑",
        "preface": "",
        "paragraphs": [
            "曩不乘龙即跨鱼，岸傍人复乞灵无。",
            "柳如眉黛花如面，闻是青溪一小姑。"
        ],
        "notes": "",
        "id": "6822c40b296354d2fafb6629924efd70"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "冥漠君墓",
        "preface": "",
        "paragraphs": [
            "柴垒穿壕见古坟，元嘉东府惠连文。",
            "可怜名字知音少，祇使双棺万古闻。"
        ],
        "notes": "",
        "id": "65104adebe799122cea0c09d48939249"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "蒋帝庙",
        "preface": "",
        "paragraphs": [
            "深逼岩扉敞庙门，灵风时动戟衣翻。",
            "御灾捍患阴功大，玉册荣加帝者尊。"
        ],
        "notes": "",
        "id": "0a52f54693cbf6da51756ec3cbc86aad"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "岩因崇报禅寺",
        "preface": "",
        "paragraphs": [
            "一炷香销百和焚，有时钟磬梵天闻。",
            "上方结草如高枕，不独栖霞可卧云。"
        ],
        "notes": "",
        "id": "72083ee84b246a559fecaab787439b0a"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "江令宅",
        "preface": "",
        "paragraphs": [
            "竹木池台尚俨然，归时白头雪霜寒。",
            "青溪隐隐朱门处，曾属中书一品官。"
        ],
        "notes": "",
        "id": "162818f618f3fc93ce90d0c3b8dbf093"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "石室大岩",
        "preface": "",
        "paragraphs": [
            "玉洞云深夏亦寒，客来寻胜久盘桓。",
            "其间隐约闻鸡犬，应有仙桃待一餐。"
        ],
        "notes": "",
        "id": "fa95254368a47ebbefefdfc7d7cf50b9"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "云窦穿银井，冰甃贮玉浆。"
        ],
        "notes": "",
        "id": "f250d1e1ec345200722d4ed450713e80"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "生来葬鱼腹，死后触龙鳞。"
        ],
        "notes": "",
        "id": "e1b30abca6c4ad3b6d4a0037d3b68b24"
    }
]