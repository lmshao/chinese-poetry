[
    {
        "author": "富直柔",
        "dynasty": "宋",
        "type": "诗",
        "rhythmic": "",
        "title": "次方德顺和贫士韵",
        "preface": "",
        "paragraphs": [
            "崔嵬孔明柏，结阴众所依。",
            "移根天衢上，曾抚日月晖。",
            "如何去大厦，却遶乌鹊飞。",
            "终当烦万牛，挽取廊庙归。",
            "郑公泽既远，何以慰调饥。",
            "公其踵前修，一洗贫士悲。"
        ],
        "notes": "",
        "id": "fb1e2a3c7cdb30c0246ee7cf90f0fdd6"
    },
    {
        "author": "富直柔",
        "dynasty": "宋",
        "type": "诗",
        "rhythmic": "",
        "title": "万象亭",
        "preface": "",
        "paragraphs": [
            "堂后山川面面通，向来奇观有蒿蓬。",
            "元戎小试经纶手，万象都归指顾中。",
            "雨罢卷帘凭爽气，酒酣极目送飞鸿。",
            "明年凤阁鸾台上，好寄新诗下北风。"
        ],
        "notes": "",
        "id": "434dc6135042c36ae5db1baa2e2879a7"
    },
    {
        "author": "富直柔",
        "dynasty": "宋",
        "type": "诗",
        "rhythmic": "",
        "title": "绝句  其一",
        "preface": "",
        "paragraphs": [
            "青衫短簿汝阳天，鹗牍当时误荐贤。",
            "承乏西枢了无补，还依丈席听韦编。"
        ],
        "notes": "",
        "id": "58719dd45d59f00cf9b8df65d83e08f6"
    },
    {
        "author": "富直柔",
        "dynasty": "宋",
        "type": "诗",
        "rhythmic": "",
        "title": "绝句  其二",
        "preface": "",
        "paragraphs": [
            "洛陈花骨巧裁诗，曾把梅篇为玉墀。",
            "未说他年调鼎事，只今身已凤凰池。"
        ],
        "notes": "",
        "id": "5ef8048d6f983d1b1e98a6d7ae7f58f3"
    },
    {
        "author": "富直柔",
        "dynasty": "宋",
        "type": "诗",
        "rhythmic": "",
        "title": "绝句  其三",
        "preface": "",
        "paragraphs": [
            "陈君谈论席生风，段子文词气吐虹。",
            "参术膎胰皆入箧，知人谁过葛仙翁。"
        ],
        "notes": "",
        "id": "a5dd8f608845c31330aba5569d7a7787"
    }
]