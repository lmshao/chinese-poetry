[
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "猴王久受幽沉苦，法力冥资得上天。",
            "须信自心元是佛，灵光洞耀没中边。"
        ],
        "notes": "",
        "id": "24c59d7983361ea0ae4ede1534019486"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈颂三十二首  其一",
        "preface": "",
        "paragraphs": [
            "今朝三月初十，大野和风袭袭。",
            "不用转脑回头，向此一时证入。"
        ],
        "notes": "",
        "id": "1a41b3c7c4416d37f2d985ab5deaca06"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈颂三十二首  其二",
        "preface": "",
        "paragraphs": [
            "空病有为药，有病空为药。",
            "空有两俱非，药病何处著。",
            "无处著，万里秋风飞一鹗。"
        ],
        "notes": "",
        "id": "f68c4be1736920d7c1017a1dea913026"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈颂三十二首  其三",
        "preface": "",
        "paragraphs": [
            "九旬禁足精修，今朝休夏自恣。",
            "山僧不敢自瞒，于中罪过有五。",
            "一不合说大脱空，二不合抛沙撒土。",
            "三不合将龙眼核换人眼睛，四不合毁佛谤祖。",
            "五咄，洎合错举。"
        ],
        "notes": "",
        "id": "82590996b72a888313a04afe33f5ed62"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈颂三十二首  其四",
        "preface": "",
        "paragraphs": [
            "入圣超凡既有声，卧龙谁顾碧潭清。",
            "快须鼓浪兴云雨，莫负从前济物心。"
        ],
        "notes": "",
        "id": "17387be6ebc71f8d802e30522b88db69"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈颂三十二首  其五",
        "preface": "",
        "paragraphs": [
            "今朝腊月初一，次第年穷岁毕。",
            "从教万物凋零，这个元无变易。",
            "诸禅老，知不知。",
            "孤迥迥，峭巍巍。",
            "拈来抛掷太湖里，下载清风付与谁。"
        ],
        "notes": "",
        "id": "566ffc15f7e7741431855514862f17ce"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈颂三十二首  其六",
        "preface": "",
        "paragraphs": [
            "大川欲济须舟檝，大厦谋成必巨材。",
            "又是一年能事毕，山僧赢得笑咍咍。"
        ],
        "notes": "",
        "id": "934ba194f5ca4244c032b99b160e41c2"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈颂三十二首  其七",
        "preface": "",
        "paragraphs": [
            "人间铄石流金，世外风高月冷。",
            "要知二无两般，须是一回自肯。",
            "镬汤炉炭横身入，剑树刀山信脚行。"
        ],
        "notes": "",
        "id": "201d8381142b96050d970c2a4814d651"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈颂三十二首  其八",
        "preface": "",
        "paragraphs": [
            "一日一日复一日，次第年穷岁暮来。",
            "莫道东君无面目，梅花依旧雪中开。",
            "见便见，绝疑猜，灯笼沿壁上天台。"
        ],
        "notes": "",
        "id": "69ece6f120e956586e53fa53e730fb89"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈颂三十二首  其九",
        "preface": "",
        "paragraphs": [
            "凡圣体真，犹存见隔。",
            "见存即凡，情亡即佛。"
        ],
        "notes": "",
        "id": "9d923c967bd9816ab9535b89057d4622"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈颂三十二首  其一○",
        "preface": "",
        "paragraphs": [
            "今朝季冬朔旦，岁月不可把玩。",
            "各请打办精神，了却未了公案。",
            "有我即病生，无我即病灭。",
            "我病两俱非，万里一条铁。"
        ],
        "notes": "",
        "id": "8900aa138b12eda048113c0461a699c8"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈颂三十二首  其一一",
        "preface": "",
        "paragraphs": [
            "云门一曲子，腊月二十五。",
            "唱高和得齐，大棒揸出去。"
        ],
        "notes": "",
        "id": "d6f537497c32048d7e5c7e83d11e405f"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈颂三十二首  其一二",
        "preface": "",
        "paragraphs": [
            "善财童子采来亲，大智文殊用得灵。",
            "今日青山端午节，不劳拈出再施呈。"
        ],
        "notes": "",
        "id": "bb494985ce846026db40e65ab69b7df2"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈颂三十二首  其一三",
        "preface": "",
        "paragraphs": [
            "今朝腊月十有五，摩那击动三通鼓。",
            "诸人不是不将来，山僧不是不分付。",
            "麻三斤，柏树子。",
            "德山歌，道吾舞。",
            "此道今人弃如土。",
            "阿呵呵，较些子，发机须是千钧弩。"
        ],
        "notes": "",
        "id": "5e46e9afcd924371dd2a9a986645586a"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈颂三十二首  其一四",
        "preface": "",
        "paragraphs": [
            "有一语，没人知。",
            "最亲切，又希奇。",
            "晓来和露看，只欠一声啼。"
        ],
        "notes": "",
        "id": "908dd264aabb96f48f982e42f34131cc"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈颂三十二首  其一五",
        "preface": "",
        "paragraphs": [
            "无边不动虚空体，不拒阴阳去复来。",
            "谁道一双穷相手，未尝容易舞三台。"
        ],
        "notes": "",
        "id": "00ec850cf6e61c515fbc4f741514ad28"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈颂三十二首  其一六",
        "preface": "",
        "paragraphs": [
            "张侯白，李侯黑。",
            "硬如绵，软如铁。",
            "蓦路相逢两会家，临济未是白拈贼。"
        ],
        "notes": "",
        "id": "981a43e058bbda459a08827a46b5c9eb"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈颂三十二首  其一七",
        "preface": "",
        "paragraphs": [
            "一九与二九，相逢不出手。",
            "面面各相看，人人自知有。",
            "你若野犴鸣，我便狮子吼。",
            "我若野犴鸣，你亦狮子吼。",
            "十字纵横自在行，切忌随人背后走。"
        ],
        "notes": "",
        "id": "0e72589d87b3529555bc7c9a2ee8c5a9"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈颂三十二首  其一八",
        "preface": "",
        "paragraphs": [
            "摩尼珠，人不识，如来藏里亲收得。",
            "收者易，见者难。",
            "见者易，用则难。",
            "见得用得，二无两般。",
            "闲把一枝归去笛，夜深吹过汨罗湾。"
        ],
        "notes": "",
        "id": "a44744f0f80e3ec26965b697768fc621"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈颂三十二首  其一九",
        "preface": "",
        "paragraphs": [
            "今朝四月一，春去无踪迹。",
            "衲僧拄杖子，依旧光黑漆。",
            "看看，旋岚偃岳而常静，江河竞注而不流。",
            "野马飘鼓而不动，日月历天而不周。",
            "尽情抛掷太湖里，下载清风孰与俦。"
        ],
        "notes": "",
        "id": "82753d38d5a2947426a5312b1191c2f1"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈颂三十二首  其二○",
        "preface": "",
        "paragraphs": [
            "观音大士弘悲愿，千臂庄严千眼明。",
            "定慧慈威咸具足，山僧赢得不惺惺。"
        ],
        "notes": "",
        "id": "8d5ddc2c885d8a3d024723d8b376d9d6"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈颂三十二首  其二一",
        "preface": "",
        "paragraphs": [
            "今朝十月十五，有误诸人来此。",
            "山僧口似匾担，说禅烦拄杖子。",
            "一击忘所知，更不假修持。",
            "黑蛇当大路，狮子逞全威。"
        ],
        "notes": "",
        "id": "53fa9ccc284cfa7bb8040444d22acdf1"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈颂三十二首  其二二",
        "preface": "",
        "paragraphs": [
            "有句无句，如藤倚树。",
            "打破油瓮，讨甚老鼠。",
            "楖栗横担不顾人，直入千峰万峰去。"
        ],
        "notes": "",
        "id": "a665301c297b2c70f2dceaa5269979d8"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈颂三十二首  其二三",
        "preface": "",
        "paragraphs": [
            "无边刹境，自他不隔毫端。",
            "十世古今，始终不离当念。"
        ],
        "notes": "",
        "id": "7692667f90a9405309b2b6f9c698b8c7"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈颂三十二首  其二四",
        "preface": "",
        "paragraphs": [
            "今朝已是三月半，到处桃花开烂熳。",
            "多少游人眼不开，灵云一见疑情断。"
        ],
        "notes": "",
        "id": "f725639ad5fecded501e02e1a4811208"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "辞亦庵相招",
        "preface": "",
        "paragraphs": [
            "南北东西总亦庵，尘毛刹海悉包含。",
            "山僧已住其中矣，更欲招邀即不堪。"
        ],
        "notes": "",
        "id": "00b4424d20707e93a1ffd96249e01a4e"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "行者化苔脯",
        "preface": "",
        "paragraphs": [
            "琉璃田地无根草，信手拈来属老卢。",
            "不似时人开著眼，再三捞摝费工夫。"
        ],
        "notes": "",
        "id": "dc732e627c57e95eacda0f5cbec6b125"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "与雁山车岭建接待僧",
        "preface": "",
        "paragraphs": [
            "雁山孤顶绝攀跻，当念游人困路歧。",
            "暂与化城休歇地，莫教忘却转身时。"
        ],
        "notes": "",
        "id": "d3ee2266cf7f9a2b7fa4fd3bff0e785e"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "送定维那",
        "preface": "",
        "paragraphs": [
            "兴化当年为克宾，棒头敲出玉麒麟。",
            "遯庵放过定禅者，只要渠侬眼自明。"
        ],
        "notes": "",
        "id": "742f8fea63d4c7f01b0cf6555c78a95e"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "题石勒王见佛图澄画像",
        "preface": "",
        "paragraphs": [
            "立地成佛杀人汉，握节当胸更问谁。",
            "莫怪阿师佯瞌睡，要渠回首自知非。"
        ],
        "notes": "",
        "id": "72328d3c9eacd64932f801cef273bc18"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "与正弼侍者",
        "preface": "",
        "paragraphs": [
            "三应三呼亘古今，遯庵无此老婆心。",
            "痛拳热喝出门去，一听渠侬怨恨深。"
        ],
        "notes": "",
        "id": "03ab9948f2f2c40c2015fbd843083b81"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "送元功居土归温陵",
        "preface": "",
        "paragraphs": [
            "湖山相见笑颜开，知道仁从佛国来。",
            "败阙尽情都纳了，莫言无物送君回。"
        ],
        "notes": "",
        "id": "86567362ca20414801539e49179889b4"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "示法震头陀",
        "preface": "",
        "paragraphs": [
            "头陀事众已多年，华藏无衣可得传。",
            "劈面三拳仁义绝，陈州人出许州门。"
        ],
        "notes": "",
        "id": "b7e31d7601ca1521f27b2adf73e5ab63"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "一九与二九，相逢不出手。",
            "世间出世间，无剩亦无少。"
        ],
        "notes": "",
        "id": "0e72589d87b3529555bc7c9a2ee8c5a9"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "颂古十七首  其一",
        "preface": "",
        "paragraphs": [
            "从前七佛仪式，庆喜何曾欠少。",
            "堪笑黄面瞿昙，无端打个之绕。"
        ],
        "notes": "",
        "id": "16bbe4947f5f316914b273b4f761bf6c"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "颂古十七首  其二",
        "preface": "",
        "paragraphs": [
            "色空明暗本无因，见见由来亦误人。",
            "见不及时犹未瞥，那知殃祟是家亲。"
        ],
        "notes": "",
        "id": "94f8ec06bed54fe73df34cd8b983cf49"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "颂古十七首  其三",
        "preface": "",
        "paragraphs": [
            "相见锦江头，相携上酒楼。",
            "月阑歌笑罢，回首上扁舟。"
        ],
        "notes": "",
        "id": "23b7539bf89fc302d5a4bf6a2e50bc28"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "颂古十七首  其四",
        "preface": "",
        "paragraphs": [
            "红轮决定沉西去，未委魂灵往那方。",
            "孝子尽情宣说了，槃山无处可遮藏。",
            "藏不得，堪与人天为轨则。"
        ],
        "notes": "",
        "id": "4ee9e5e26ddb781b86fbc2322d60f6cb"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "颂古十七首  其五",
        "preface": "",
        "paragraphs": [
            "一按牛吃草，一与贼过梯。",
            "早知灯是火，饭热也多时。"
        ],
        "notes": "",
        "id": "5299f73d2e49c723e8982f4cbe03298c"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "颂古十七首  其六",
        "preface": "",
        "paragraphs": [
            "棒下承当早自欺，听人饶舌固非宜。",
            "纵知佛法无多子，争似当时未问时。"
        ],
        "notes": "",
        "id": "a434d391f99b132c8a3eb493a5328d7c"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "颂古十七首  其七",
        "preface": "",
        "paragraphs": [
            "潭不见，龙不现，亲到龙潭须活荐。",
            "莫学承虚接响人，守株待兔亡机变。",
            "知机变，盏子扑落地，楪子成七片。"
        ],
        "notes": "",
        "id": "dfa6af6db356bcf2dcb39e213d460a89"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "颂古十七首  其八",
        "preface": "",
        "paragraphs": [
            "动弦别曲，落叶知秋。",
            "人平不语，水平不流。",
            "只因脚底无羁绊，去住纵横得自由。"
        ],
        "notes": "",
        "id": "3f145520dc0888212688130a4c7968ca"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "颂古十七首  其九",
        "preface": "",
        "paragraphs": [
            "动弦别曲，叶落知秋。",
            "不肯子放，只肯子收。",
            "来年更有新条在，恼乱春风卒未休。"
        ],
        "notes": "",
        "id": "d9fd32ca01c855048a9ea47f20853f1d"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "颂古十七首  其一○",
        "preface": "",
        "paragraphs": [
            "未离闽底已还家，才跨飞鸢又眼花。",
            "堪笑曾郎更心毒，乌藤轻放老玄沙。"
        ],
        "notes": "",
        "id": "6c6abb6f2595d073a92c0a18a9844890"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "颂古十七首  其一一",
        "preface": "",
        "paragraphs": [
            "祖父田园俱属我，中间树子岂由他。",
            "连枝带叶和根拔，要见儿孙意气豪。"
        ],
        "notes": "",
        "id": "216803a438a921e73de28bcd725a0d39"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "颂古十七首  其一二",
        "preface": "",
        "paragraphs": [
            "黑漆竹箆非触背，大地山河俱粉碎。",
            "咬人师子急反身，莫学韩獹犹逐块。"
        ],
        "notes": "",
        "id": "7a289392edece2e29d9fb91687917f06"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "颂古十七首  其一三",
        "preface": "",
        "paragraphs": [
            "黄龙一唾绝迟疑，笑杀傍观又可悲。",
            "姹女已归霄汉去，呆郎犹向火边栖。"
        ],
        "notes": "",
        "id": "0cc1d913b96b073117c4f530547e5dd8"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "颂古十七首  其一四",
        "preface": "",
        "paragraphs": [
            "白云举古，直是希奇。",
            "口堪吃饭，少有人知。",
            "诸禅老，莫迟疑，一饱自然忘百饥。"
        ],
        "notes": "",
        "id": "fdb38ad919a6803f9f525a28b4ef3d93"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "颂古十七首  其一五",
        "preface": "",
        "paragraphs": [
            "山前田地卖还买，松竹清风痛自怜。",
            "堪笑梦中夸富贵，觉来那直半分钱。"
        ],
        "notes": "",
        "id": "678bb92dfaec29740dd611e6f53025ed"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "颂古十七首  其一六",
        "preface": "",
        "paragraphs": [
            "大藏教文为切脚，钵啰娘义最深幽。",
            "孔门弟子无人识，碧眼胡僧暗点头。"
        ],
        "notes": "",
        "id": "798314043d85fedb129bdcf0219074ad"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "颂古十七首  其一七",
        "preface": "",
        "paragraphs": [
            "年穷王老夜烧钱，断送难逢下水船。",
            "懵底不知身到岸，随他寒暑谩推迁。"
        ],
        "notes": "",
        "id": "cf589c0a9a30707438587e92d06011a5"
    }
]