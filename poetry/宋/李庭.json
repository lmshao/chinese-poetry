[
    {
        "author": "李庭",
        "dynasty": "宋",
        "type": "诗",
        "rhythmic": "",
        "title": "溪行",
        "preface": "",
        "paragraphs": [
            "枯木扶疏夹道傍，野梅倒影浸寒塘。",
            "朝阳不到溪湾处，留得横桥一板霜。"
        ],
        "notes": "",
        "id": "5317c843fb2029fce6e6c26349fe87ca"
    },
    {
        "author": "李庭",
        "dynasty": "宋",
        "type": "诗",
        "rhythmic": "",
        "title": "咸阳怀古",
        "preface": "",
        "paragraphs": [
            "连鸡势尽霸图新，兀兀宫墙压渭滨。",
            "指鹿只能欺二世，沐猴那解定三秦。",
            "倚天楼观余焦土，落日河山几战尘。",
            "今古悠悠同一辙，不须作赋吊前人。"
        ],
        "notes": "",
        "id": "7437de76fdeed0dd4a0854732c3e8bc4"
    },
    {
        "author": "李庭",
        "dynasty": "宋",
        "type": "诗",
        "rhythmic": "",
        "title": "送裴子法北行",
        "preface": "",
        "paragraphs": [
            "疋马区区万里行，知君雅志为苍生。",
            "圣朝若问经邦策，好草囊封劝罢兵。"
        ],
        "notes": "",
        "id": "e574d1b8eccca857e0aa4c146ab759e2"
    },
    {
        "author": "李庭",
        "dynasty": "宋",
        "type": "诗",
        "rhythmic": "",
        "title": "游广胜寺东岩",
        "preface": "",
        "paragraphs": [
            "年来百念如寒灰，老眼慵向时人开。",
            "犹有爱山缘未断，芒鞋信步东岩隈。",
            "东岩幽胜甲晋境，寒藤古木生苍苔。",
            "谁凿云根泄海眼，惊波深泻如奔雷。",
            "衲僧具眼觑天奥，作亭闯尔临渊洄。",
            "亭中空洞纳万象，收奇揽秀无遗材。",
            "倚阑清坐洗尘念，洒然冰雪涵灵台。",
            "上方一目尽千里，劳筋未暇穷崔嵬。",
            "百年名刹烬一炬，可怜金碧成蒿莱。",
            "世间兴废岂足道，会看穹壤论三灾。",
            "短生乘化不暂驻，须臾变化随风埃。",
            "心知所历皆梦境，题诗漫识吾曾来。",
            "下山一笑便陈迹，但见白塔苍烟堆。"
        ],
        "notes": "",
        "id": "ddf7f15d7f848a27048db58a3e81778c"
    },
    {
        "author": "李庭",
        "dynasty": "宋",
        "type": "诗",
        "rhythmic": "",
        "title": "贺罗将仕拜命",
        "preface": "",
        "paragraphs": [
            "问君为况近如何，若了青衫好事多。",
            "待献嘉谋裨北阙，未容高卧向南坡。",
            "竞辰事业常无倦，垂世功名要不磨。",
            "应笑柏山疏懒客，羊裘鹤髪钓烟波。"
        ],
        "notes": "",
        "id": "c847090ee7ff9cbdb50f7d65bece1155"
    },
    {
        "author": "李庭",
        "dynasty": "宋",
        "type": "诗",
        "rhythmic": "",
        "title": "贺萧致政庆恩拜命",
        "preface": "",
        "paragraphs": [
            "玉立诸郎总席珍，名登天府早荣亲。",
            "读书闻道超千古，教子如君有几人。",
            "行际风云攀郄桂，先沾雨露及庄椿。",
            "浮山名寿参天翠，长与蓝袍色鬬新。"
        ],
        "notes": "",
        "id": "81ea28f8c370288d825c99506b2597bd"
    }
]