[
    {
        "author": "刘子澄",
        "dynasty": "宋",
        "type": "诗",
        "rhythmic": "",
        "title": "憩南台寺",
        "preface": "",
        "paragraphs": [
            "居尘等出家，涉世类行脚。",
            "岳灵招我隠，雨止云亦阁。",
            "乾坤锦囊收，风月麈柄握。",
            "众鸟各自鸣，岂碍冲霄鹤。"
        ],
        "notes": "",
        "id": "9ea6f6f274ca5d818238393794f4ac01"
    },
    {
        "author": "刘子澄",
        "dynasty": "宋",
        "type": "诗",
        "rhythmic": "",
        "title": "蒙泉行呈张敬父",
        "preface": "",
        "paragraphs": [
            "玉龙蟠向荆山麓，喷起双泉冰雪瀑。",
            "琮琤万古作寒鸣，冷浸一山浑是玉。",
            "泉旁树老亦如龙，泉根石濯玛瑙红。",
            "更有金莲吐泉底，历历星在银潢中。",
            "池光六月如霜洗，蓝桥倒影壶天里。",
            "流下人间灌稻畦，岁岁家家饭云子。",
            "我行荆州见山少，忽对林泉如久要。",
            "张侯引我飞羽觞，劝我为泉开一笑。",
            "我歌数语泉应闻，兹山古号荆州门。",
            "英雄过者心在鹿，安得泉声到耳根。",
            "曹瞒疾驰玄德惧，潘璋设伏云长怒。",
            "早知成败等丘墟，悔不解鞍学巢父。",
            "英雄何在水长流，阅尽英雄过未休。",
            "今日为侯泉上醉，明朝西指鹿门游。"
        ],
        "notes": "",
        "id": "8129950d64a483cd952e6f29b1821eae"
    },
    {
        "author": "刘子澄",
        "dynasty": "宋",
        "type": "诗",
        "rhythmic": "",
        "title": "枞阳出陆",
        "preface": "",
        "paragraphs": [
            "浮家无定日，仕在水云乡。",
            "棹别洞庭月，帆迎赤壁霜。",
            "早寒裘代葛，多病药充粮。",
            "明日枞阳客，征鞍去路长。"
        ],
        "notes": "",
        "id": "fca2aeb23a3e835f6e0d03b7f65fd7ae"
    },
    {
        "author": "刘子澄",
        "dynasty": "宋",
        "type": "诗",
        "rhythmic": "",
        "title": "过鸿宿洲",
        "preface": "",
        "paragraphs": [
            "洲名号鸿宿，流徙合来居。",
            "淮郡侵江密，人烟罩水疎。",
            "无山供笛竹，有港便罾鱼。",
            "壮士休营业，功成返故庐。"
        ],
        "notes": "",
        "id": "a2e473ecb6ee8b659fdf327986412fe6"
    },
    {
        "author": "刘子澄",
        "dynasty": "宋",
        "type": "诗",
        "rhythmic": "",
        "title": "游石门县层山流杯亭观卓锡泉",
        "preface": "",
        "paragraphs": [
            "寺惟泉最古，有咏载州图。",
            "几度流觞了，长如卓锡初。",
            "楚山闽老住，隋柏宋朝枯。",
            "雨后人耕急，荒冈带月锄。"
        ],
        "notes": "",
        "id": "c5fa28681a3fde7922f36decdbe08ea0"
    },
    {
        "author": "刘子澄",
        "dynasty": "宋",
        "type": "诗",
        "rhythmic": "",
        "title": "董宰见和用韵留别",
        "preface": "",
        "paragraphs": [
            "谩辱君相送，我行非壮图。",
            "客程来又去，人事久如初。",
            "句淡僧能和，泉灵旱不枯。",
            "升高莫怨险，世路尔能锄。"
        ],
        "notes": "",
        "id": "071153fd433967c82f94fc0be0b5a000"
    },
    {
        "author": "刘子澄",
        "dynasty": "宋",
        "type": "诗",
        "rhythmic": "",
        "title": "武陵别任年魁",
        "preface": "",
        "paragraphs": [
            "诏书应在道，君但趣行装。",
            "去棹乘桃涨，朝衣带芷香。",
            "归斋寻旧话，上殿拜新皇。",
            "论事依经好，平迁是玉堂。"
        ],
        "notes": "",
        "id": "81dd17610bb25eb7c9e3a695c6e02863"
    },
    {
        "author": "刘子澄",
        "dynasty": "宋",
        "type": "诗",
        "rhythmic": "",
        "title": "寿星寺江湖伟观",
        "preface": "",
        "paragraphs": [
            "岂不近京都，红尘此地无。",
            "吴山青似越，江水白于湖。",
            "天接帆边海，烟生树外晡。",
            "危栏僧共倚，莫恨旅怀孤。"
        ],
        "notes": "",
        "id": "2f61cf27115df8cd887f9d1be1a1e49a"
    },
    {
        "author": "刘子澄",
        "dynasty": "宋",
        "type": "诗",
        "rhythmic": "",
        "title": "会真观水帘",
        "preface": "",
        "paragraphs": [
            "观近朱陵萃列真，烟霞虽僻境长春。",
            "若非火府炼神处，安用水帘遮世尘。",
            "古像著灵多是石，补钟留迹似非人。",
            "寻源亦有桃花涧，莫是山山可避秦。"
        ],
        "notes": "",
        "id": "021e8043595d1ebe2e114eb77fb7cea6"
    },
    {
        "author": "刘子澄",
        "dynasty": "宋",
        "type": "诗",
        "rhythmic": "",
        "title": "厉漕饮别海棠下索诗  其一",
        "preface": "",
        "paragraphs": [
            "天然翠袖隠丰肌，好是胭脂未透时。",
            "夜睡无香供蝶梦，晨粧有恨只鶑知。",
            "坡仙具眼犹烧烛，子美多情却欠诗。",
            "料得锦城花正好，怨公底事访春迟。"
        ],
        "notes": "",
        "id": "d0402b9132b5678444710a1f1f77f05c"
    },
    {
        "author": "刘子澄",
        "dynasty": "宋",
        "type": "诗",
        "rhythmic": "",
        "title": "厉漕饮别海棠下索诗  其二",
        "preface": "",
        "paragraphs": [
            "著雨胭脂沁玉肌，绝疑妃子醉眠时。",
            "未邀佳客闲来赏，已怪游蜂早得知。",
            "烧烛不妨循故事，卷纱何惜赋新诗。",
            "羡君立就花前句，我欲赓吟思苦迟。"
        ],
        "notes": "",
        "id": "fc802cac076bae9165f5e647ef4ddc5f"
    },
    {
        "author": "刘子澄",
        "dynasty": "宋",
        "type": "诗",
        "rhythmic": "",
        "title": "云峰寺诗",
        "preface": "",
        "paragraphs": [
            "治水神书在此祁，溪名犹似念胼胝。",
            "当时民垫頼谁力，今日地平惟佛祠。",
            "泉出玉床疏作乳，火生丹窖结成芝。",
            "云峰自有樵人径，岣嵝寻碑误退之。"
        ],
        "notes": "",
        "id": "695a070ffea0973fd456f7122af4a4e3"
    },
    {
        "author": "刘子澄",
        "dynasty": "宋",
        "type": "诗",
        "rhythmic": "",
        "title": "游岳麓宫抱黄洞",
        "preface": "",
        "paragraphs": [
            "连天七十二云屏，真境先于翠麓呈。",
            "洞发金光丹气结，泉疏乳白玉华生。",
            "江心雁影重临字，谷口禽呼自答名。",
            "闲步不教方外觉，破烟双鹤已来迎。"
        ],
        "notes": "",
        "id": "eed6f040c3525f6736fa016f6529e580"
    },
    {
        "author": "刘子澄",
        "dynasty": "宋",
        "type": "诗",
        "rhythmic": "",
        "title": "云中寺",
        "preface": "",
        "paragraphs": [
            "地僻层云岿古禅，我来访古尚依然。",
            "越人重见流觞水，隋刹犹存卓锡泉。",
            "石罅遗题思往迹，岩隈纪事忆前贤。",
            "可人不为时摩拂，朝暮青山一抹烟。"
        ],
        "notes": "",
        "id": "ca74759c4a5ecd40e0f6391ec6c37e5d"
    },
    {
        "author": "刘子澄",
        "dynasty": "宋",
        "type": "诗",
        "rhythmic": "",
        "title": "登祝融宿上封寺诗",
        "preface": "",
        "paragraphs": [
            "祝融尊与岱宗齐，仙境今容佛屋依。",
            "晓揖日轮知海窄，夜扪星轸觉天低。",
            "风高殿悉杉为瓦，云冷僧常绵作衣。",
            "莫剪光天坛下草，时巡要秣六龙嘶。"
        ],
        "notes": "",
        "id": "ba934e4efa449a06e7684bf8cae550d8"
    },
    {
        "author": "刘子澄",
        "dynasty": "宋",
        "type": "诗",
        "rhythmic": "",
        "title": "江陵逢黄虚舟",
        "preface": "",
        "paragraphs": [
            "山谷机忘似白鸥，有孙今复号虚舟。",
            "信风为棹先开浪，与月同舱不载愁。",
            "吟就自将歌欵乃，醉时宁逐境漂流。",
            "乾坤等是虚舟尔，只好和诗莫带休。"
        ],
        "notes": "",
        "id": "cf368e2b610a7245f395f9cb3092635f"
    },
    {
        "author": "刘子澄",
        "dynasty": "宋",
        "type": "诗",
        "rhythmic": "",
        "title": "和张功曹清明之什",
        "preface": "",
        "paragraphs": [
            "兰江无物可关情，春去春来感亦生。",
            "流水几番供禊事，新烟两度过清明。",
            "念乡鹃泪和花滴，怀友鶑肠学柳萦。",
            "读遍离骚诗自慰，世间无地不蛮荆。"
        ],
        "notes": "",
        "id": "7c0ab70b550975aa9d8044d621469294"
    },
    {
        "author": "刘子澄",
        "dynasty": "宋",
        "type": "诗",
        "rhythmic": "",
        "title": "和贾秋壑南楼韵",
        "preface": "",
        "paragraphs": [
            "大别矶头江汉合，烟波堪咏亦堪图。",
            "山标禹贡他州有，水列周南到处无。",
            "鹤外声来蕲笛远，鸿边影落楚帆孤。",
            "登临此地陪秋壑，收拾乾坤寘玉壶。"
        ],
        "notes": "",
        "id": "fbc7f0e5256586e99b48d35a5599312d"
    },
    {
        "author": "刘子澄",
        "dynasty": "宋",
        "type": "诗",
        "rhythmic": "",
        "title": "过金陵总卿吴履斋以诗赠别用谢",
        "preface": "",
        "paragraphs": [
            "六朝三百有余期，不满诗人一皱眉。",
            "只有燕迷新巷陌，更无凤集古台基。",
            "兵于史传多陈迹，酒与江山是己知。",
            "仆指长淮又西去，舆图向后更谁披。"
        ],
        "notes": "",
        "id": "36c27e1401e7244f9902415917bb7461"
    },
    {
        "author": "刘子澄",
        "dynasty": "宋",
        "type": "诗",
        "rhythmic": "",
        "title": "哭赵南仲",
        "preface": "",
        "paragraphs": [
            "功名翻覆等南柯，云掩新阡长薜萝。",
            "千载只凭公论去，百年无奈世情何。",
            "高光时节经营易，晋宋人才隠逸多。",
            "入汴老宾犹坐谪，余生只合理烟蓑。"
        ],
        "notes": "",
        "id": "86e7033e6231eb95cdd864a508523f34"
    },
    {
        "author": "刘子澄",
        "dynasty": "宋",
        "type": "诗",
        "rhythmic": "",
        "title": "过洞庭",
        "preface": "",
        "paragraphs": [
            "波神有兆报平安，半日重湖度不难。",
            "只艇溯洄风浪息，单包就谪水云宽。",
            "晓烟不隔渔歌过，秋月还同画轴看。",
            "摆脱尘缘天借便，嶷云深处养神丹。"
        ],
        "notes": "",
        "id": "51b893fe3d537162710427c932218ff1"
    },
    {
        "author": "刘子澄",
        "dynasty": "宋",
        "type": "诗",
        "rhythmic": "",
        "title": "会饮西湖闻黄浦捷用余制干韵",
        "preface": "",
        "paragraphs": [
            "湖边重度夏，风物恍如初。",
            "竹喜儿孙密，花怜姊妹疎。",
            "小舟逢寺泊，淡句欠僧书。",
            "此乐何从得，淮堧报贼除。"
        ],
        "notes": "",
        "id": "0a1b61deecb33423ce420f188acf780a"
    },
    {
        "author": "刘子澄",
        "dynasty": "宋",
        "type": "诗",
        "rhythmic": "",
        "title": "澧州群贤堂记并歌  其一",
        "preface": "",
        "paragraphs": [
            "主辱兮忘家，国安兮亲宁。",
            "奈何有躯兮而焉自形，宁陨绝兮无生。",
            "望苍穹兮痛彻，君精诚兮为列星。"
        ],
        "notes": "",
        "id": "d50cf94878b2cacfd3b4a9f56918b7db"
    },
    {
        "author": "刘子澄",
        "dynasty": "宋",
        "type": "诗",
        "rhythmic": "",
        "title": "澧州群贤堂记并歌  其二",
        "preface": "",
        "paragraphs": [
            "蕙肴兮椒浆，历芳芜兮荐君堂。",
            "君不来兮予愁，渺贝宫兮谁留。",
            "高丘之人兮为君妬，聊澧浦兮消遥。"
        ],
        "notes": "",
        "id": "0a447b17f972caa1793df02ec95d397d"
    },
    {
        "author": "刘子澄",
        "dynasty": "宋",
        "type": "诗",
        "rhythmic": "",
        "title": "澧州群贤堂记并歌  其三",
        "preface": "",
        "paragraphs": [
            "熠耀兮高明，读经兮漱芳。",
            "仕不辰兮经以不信，蹇道直兮难行。",
            "人心险兮剑戟，公归来兮故乡。"
        ],
        "notes": "",
        "id": "60660a98243843eb114ed4af52e90b73"
    },
    {
        "author": "刘子澄",
        "dynasty": "宋",
        "type": "诗",
        "rhythmic": "",
        "title": "澧州群贤堂记并歌  其四",
        "preface": "",
        "paragraphs": [
            "阴凝阳兮血涂野，臣力微兮肝胆怒。",
            "睨阶庭兮激诸子，往间道兮戴盟主。",
            "陈志诚兮冠期举，事危就兮天弗假。",
            "天高兮苍苍，君柰何兮归来双。"
        ],
        "notes": "",
        "id": "a15735e4c1af3a3153b011ddcf69fc3c"
    },
    {
        "author": "刘子澄",
        "dynasty": "宋",
        "type": "诗",
        "rhythmic": "",
        "title": "澧州群贤堂记并歌  其五",
        "preface": "",
        "paragraphs": [
            "兰之江兮有洲，环堵兮兰幽。",
            "胡独微兮台阁，留不归兮焉求。",
            "咏歌兮卒岁，名与兮江流。"
        ],
        "notes": "",
        "id": "152ca903d68d00a2929061c2c3eb9076"
    },
    {
        "author": "刘子澄",
        "dynasty": "宋",
        "type": "诗",
        "rhythmic": "",
        "title": "澧州群贤堂记并歌  其六",
        "preface": "",
        "paragraphs": [
            "酌水兮澧清，酹月兮洞庭。",
            "公读书兮湖上堂，波涛卷兮胸中甲兵。",
            "浩然兮长在，烟水兮茫茫。"
        ],
        "notes": "",
        "id": "1d4084f27c5928d1956295f93db96d18"
    },
    {
        "author": "刘子澄",
        "dynasty": "宋",
        "type": "诗",
        "rhythmic": "",
        "title": "澧州群贤堂记并歌  其七",
        "preface": "",
        "paragraphs": [
            "鹤书贲兮林丘，假截径兮予羞。",
            "曳杖兮长歌，清风宾兮明月友。",
            "云山兮未改，羌何日兮公游。"
        ],
        "notes": "",
        "id": "ad1d25f42318fae22d13e40f1152f6cf"
    },
    {
        "author": "刘子澄",
        "dynasty": "宋",
        "type": "诗",
        "rhythmic": "",
        "title": "游层岩",
        "preface": "",
        "paragraphs": [
            "一层云结一层巅，贯腹成溪异物潜。",
            "仙乐万悬钟有乳，洞门百折水为帘。",
            "崖碑藓暗瑰辞缺，石栈苔阑羽卫严。",
            "我欲通天刳绝顶，倒飞明月浴寒蟾。"
        ],
        "notes": "",
        "id": "3aafb555c4d4d9812f567281f75b3b92"
    },
    {
        "author": "刘子澄",
        "dynasty": "宋",
        "type": "诗",
        "rhythmic": "",
        "title": "读书台",
        "preface": "",
        "paragraphs": [
            "安乡古下邑，公偶混迹居。",
            "编茅阅古今，清澄涔澧潴。",
            "波涛入胸中，万甲时卷舒。",
            "坐吞八九泽，去作宋真儒。",
            "西师出绪余，胆已寒毡庐。",
            "军中但歌范，谁识旧陶朱。",
            "大贤方穷时，隠忧在江湖。",
            "功成等糟粕，况复堂上书。",
            "我来拜遗像，悲风生黄垆。",
            "公今倘无死，此地正堪娱。"
        ],
        "notes": "",
        "id": "33803552d8a4381f7a2a7087164b8083"
    },
    {
        "author": "刘子澄",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "世间此物多为马，宝剑还宜出上方。"
        ],
        "notes": "",
        "id": "00ad931c6a4de8dd1ced163ceed3dd0c"
    },
    {
        "author": "刘子澄",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "自怪神仙骑白凤，不教天地点青蝇。"
        ],
        "notes": "",
        "id": "d137d3b6fe944e6a58eb98df2fb97a04"
    }
]