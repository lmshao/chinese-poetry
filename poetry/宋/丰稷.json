[
    {
        "author": "丰稷",
        "dynasty": "宋",
        "type": "诗",
        "rhythmic": "",
        "title": "荷花",
        "preface": "",
        "paragraphs": [
            "桃杏二三月，此花泥滓中。",
            "人心正畏暑，水面独摇风。",
            "净刹如金涌，嘉宾照幕红。",
            "谁歌采菱曲，舟在晓霞束。"
        ],
        "notes": "",
        "id": "13708328c5fcaf9c5ae928c0194edddf"
    },
    {
        "author": "丰稷",
        "dynasty": "宋",
        "type": "诗",
        "rhythmic": "",
        "title": "朱氏天和堂",
        "preface": "",
        "paragraphs": [
            "路左浆先馈，门前屦几重。",
            "勇归尘事掷，恬处道心浓。",
            "弄水知幽谷，观云想妙峰。",
            "夜探孤鹤唳，清露滴高松。"
        ],
        "notes": "",
        "id": "bf7e1194bf6b646525ab88bcc31ebd0e"
    },
    {
        "author": "丰稷",
        "dynasty": "宋",
        "type": "诗",
        "rhythmic": "",
        "title": "和运司园亭 西园",
        "preface": "",
        "paragraphs": [
            "仙化二十四，境远难遍探。",
            "锦城使君园，雅与云洞参。",
            "回光试一览，紫翠绝西南。",
            "池映金波静，花沾玉露甘。"
        ],
        "notes": "",
        "id": "9b72e7b734673d05bf2e563c67c914b4"
    },
    {
        "author": "丰稷",
        "dynasty": "宋",
        "type": "诗",
        "rhythmic": "",
        "title": "和运司园亭 玉谿堂",
        "preface": "",
        "paragraphs": [
            "一水从何来，应是昆山顶。",
            "酾成渌玉池，虚堂逗清影。",
            "公退泠然赏，了非心外境。",
            "鱼泳阳光动，鸟嗁春昼永。"
        ],
        "notes": "",
        "id": "5783511a5f43b165e61645e3c5e260af"
    },
    {
        "author": "丰稷",
        "dynasty": "宋",
        "type": "诗",
        "rhythmic": "",
        "title": "和运司园亭 雪峰楼",
        "preface": "",
        "paragraphs": [
            "雪峰在何许，楼倚青霄端。",
            "每来注心目，不觉生羽翰。",
            "终藉好风力，云散银阙攒。",
            "只履西归客，应笑空倚楼。"
        ],
        "notes": "",
        "id": "6e4cf326d91d20c360630f793673fbf7"
    },
    {
        "author": "丰稷",
        "dynasty": "宋",
        "type": "诗",
        "rhythmic": "",
        "title": "和运司园亭 海棠轩",
        "preface": "",
        "paragraphs": [
            "文锦初动机，晨霞欲敷照。",
            "香传雪楼浓，影落玉谿倒。",
            "子美不能赋，春工一何妙。",
            "惟有赏心人，相逢祇微笑。"
        ],
        "notes": "",
        "id": "86d455723f6b4e027dd1f64aebcf1365"
    },
    {
        "author": "丰稷",
        "dynasty": "宋",
        "type": "诗",
        "rhythmic": "",
        "title": "和运司园亭 月台",
        "preface": "",
        "paragraphs": [
            "石印鱼在屏，犀透星入角。",
            "迺知明月光，日用心不觉。",
            "陟此百尺台，余念坐消剥。",
            "洞晓弦望机，仙丹兹可学。"
        ],
        "notes": "",
        "id": "4cca8588127b112e9e975ecb7ed22acb"
    },
    {
        "author": "丰稷",
        "dynasty": "宋",
        "type": "诗",
        "rhythmic": "",
        "title": "和运司园亭 翠锦亭",
        "preface": "",
        "paragraphs": [
            "簷外列修木，凛凛正人气。",
            "有德必有文，烂兮五色备。",
            "岂同夭韶花，弄春张绣被。",
            "须信轮囷材，堪为万乘器。"
        ],
        "notes": "",
        "id": "8ac31a7987999d9512338b6ab2fc76e2"
    },
    {
        "author": "丰稷",
        "dynasty": "宋",
        "type": "诗",
        "rhythmic": "",
        "title": "和运司园亭 潺玉亭",
        "preface": "",
        "paragraphs": [
            "养源在西山，如玉抱精白。",
            "引之落锦渠，历耳不可择。",
            "风雨杂鸣球，珠玑写云液。",
            "恰似偃谿声，醒悟迷途客。"
        ],
        "notes": "",
        "id": "79fb4fe6157983cd9789bea4387fb832"
    },
    {
        "author": "丰稷",
        "dynasty": "宋",
        "type": "诗",
        "rhythmic": "",
        "title": "和运司园亭 茅庵",
        "preface": "",
        "paragraphs": [
            "覆以洁白茅，环以琅玕竹。",
            "天籁旁鼓笙，月沼对铺玉。",
            "借问清坐翁，此外更何欲。",
            "笑指博山炉，香飞柏子绿。"
        ],
        "notes": "",
        "id": "9aee8efc653e6ca2fefb2dc69b39bed7"
    },
    {
        "author": "丰稷",
        "dynasty": "宋",
        "type": "诗",
        "rhythmic": "",
        "title": "和运司园亭 水阁",
        "preface": "",
        "paragraphs": [
            "长虹卧松江，一苇航大河。",
            "岂如此安稳，无复畏风波。",
            "幽香萃花岛，鱼藻旨且多。",
            "徙倚小栏曲，月色透薜萝。"
        ],
        "notes": "",
        "id": "227f6249282bacd6517f86c360932159"
    },
    {
        "author": "丰稷",
        "dynasty": "宋",
        "type": "诗",
        "rhythmic": "",
        "title": "和运司园亭 小亭",
        "preface": "",
        "paragraphs": [
            "东西对孤骞，杖屦可幽歇。",
            "容光日月来，矧此明四彻。",
            "鳞木张幄翠，蜃泉飞玉洁。",
            "往往得意时，宛在广寒阙。"
        ],
        "notes": "",
        "id": "1b6cbe559f05407ca570c7a803b4dd23"
    },
    {
        "author": "丰稷",
        "dynasty": "宋",
        "type": "诗",
        "rhythmic": "",
        "title": "幸太学",
        "preface": "",
        "paragraphs": [
            "凤幄云开日月章，九霄呜跸下虞庠。",
            "朝元俊士鸿成列，拱极名臣玉照行。",
            "问道贾生称五学，乞言戴圣美三王。",
            "上心夙悟周公戒，天下安危自一堂。"
        ],
        "notes": "",
        "id": "e8f37589afd02eb7868ca3cca9135692"
    },
    {
        "author": "丰稷",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "日来月往无成期，好把心源早夜思。"
        ],
        "notes": "",
        "id": "09b3fca24f5530b409ce0b22f89eadf9"
    },
    {
        "author": "丰稷",
        "dynasty": "宋",
        "type": "诗",
        "rhythmic": "",
        "title": "存目",
        "preface": "",
        "paragraphs": [
            "诗题：雾山首句：雾山环合自云川。"
        ],
        "notes": "",
        "id": "26ce54681e3a24bfb07785b7fa3725f6"
    }
]