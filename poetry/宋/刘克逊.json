[
    {
        "author": "刘克逊",
        "dynasty": "宋",
        "type": "诗",
        "rhythmic": "",
        "title": "题林司户寒斋",
        "preface": "",
        "paragraphs": [
            "高绝寒斋虽未到，但观名扁定非虚。",
            "连床夜语炉无火，四壁秋声案有书。",
            "要与西塘同苦淡，更容东野伴萧疎。",
            "区区粗得归闲趣，每见高风愧不如。"
        ],
        "notes": "",
        "id": "4bd9721c2e414e870d0b14b956719ed8"
    },
    {
        "author": "刘克逊",
        "dynasty": "宋",
        "type": "诗",
        "rhythmic": "",
        "title": "三贤堂",
        "preface": "",
        "paragraphs": [
            "堂成土木极精华，壮观先生处士家。",
            "只恐三贤还一笑，不留隙地种梅花。"
        ],
        "notes": "",
        "id": "d27cf7f945ece674aabae0f4699eb834"
    },
    {
        "author": "刘克逊",
        "dynasty": "宋",
        "type": "诗",
        "rhythmic": "",
        "title": "江城",
        "preface": "",
        "paragraphs": [
            "过了元宵景自佳，东风轻拂酒旗斜。",
            "江城可是春先到，已有盈街卖杏花。"
        ],
        "notes": "",
        "id": "b9537abfcdfa867d44d3e95e85c6d35c"
    },
    {
        "author": "刘克逊",
        "dynasty": "宋",
        "type": "诗",
        "rhythmic": "",
        "title": "送杨帅",
        "preface": "",
        "paragraphs": [
            "累诏登华省，当时已避踪。",
            "身闲名转重，道大世难容。",
            "南国因锄薤，东山得倚筇。",
            "何当投劾去，短褐许相从。"
        ],
        "notes": "",
        "id": "f1b7f35b1d51da1bb1e8c6b1c2412958"
    },
    {
        "author": "刘克逊",
        "dynasty": "宋",
        "type": "诗",
        "rhythmic": "",
        "title": "寿枢使",
        "preface": "",
        "paragraphs": [
            "喧喧文价握灵蛇，凛凛词锋挺镆铘。",
            "出遇万年天子圣，生从七叶侍中家。",
            "君臣相悦同鱼藻，兄弟连荣比棣华。",
            "岁岁重三前六日，寿觞何惜泛流霞。"
        ],
        "notes": "",
        "id": "a4384011a60bb106709ea5067d9f11a9"
    },
    {
        "author": "刘克逊",
        "dynasty": "宋",
        "type": "诗",
        "rhythmic": "",
        "title": "寿异宪",
        "preface": "",
        "paragraphs": [
            "元气钟为一代英，天休节后是公生。",
            "撑肠何止五千卷，满腹犹藏十万兵。",
            "懒向仕途为佞熊，肯将祠秩倦闲情。",
            "芹溪不是横舟处，四海风波正要平。"
        ],
        "notes": "",
        "id": "d6cda7f161e77e2f3f32b137c4293437"
    },
    {
        "author": "刘克逊",
        "dynasty": "宋",
        "type": "诗",
        "rhythmic": "",
        "title": "寿泉使",
        "preface": "",
        "paragraphs": [
            "新春三九左弧垂，惟有东皇造化知。",
            "不为等闲花柳计，独应长养栋梁姿。",
            "擎天一柱宁论价，伴月孤根永不移。",
            "自昔中书贵多考，愿公难老过□期。"
        ],
        "notes": "",
        "id": "ac986a6c001b70fec2c6c276d28a44c3"
    }
]