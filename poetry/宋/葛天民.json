[
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "春怀",
        "preface": "",
        "paragraphs": [
            "向晚一鸠鸣，道人春睡足。",
            "无处写幽怀，巡簷数修竹。"
        ],
        "notes": "",
        "id": "7ed4a3fa6fd6eb06a0ab29c4b5f42fa2"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "绝句",
        "preface": "",
        "paragraphs": [
            "夜雨涨波高二尺，失却捣衣平正石。",
            "天明水落石依然，老夫一夜空相忆。"
        ],
        "notes": "",
        "id": "bab86047ac0335f6d6623fae38dafb80"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "看山",
        "preface": "",
        "paragraphs": [
            "我本田夫作比丘，也知骑马胜骑牛。",
            "如今马上看山色，不似骑牛得自由。"
        ],
        "notes": "",
        "id": "8dc9687e2a834f288e42d14eafcd19df"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "寄杨诚斋",
        "preface": "",
        "paragraphs": [
            "参禅学诗无两法，死蛇解弄活鱍鱍。",
            "气正心空眼自高，吹毛不动全生杀。",
            "生机熟语却不俳，近代独有杨诚斋。",
            "才名万古付公论，风月四时输好怀。",
            "知公别具顶门窍，参得彻兮吟得到。",
            "赵州禅在口皮边，渊明诗写胸中妙。",
            "用则致君尧舜前，舍时便灌庐陵园。",
            "六十四卦只两画，三百五篇惟一言。",
            "我与诚斋略相识，亦不知他好官职。",
            "但知拚得忍饥七十年，脊梁如铁心如石。",
            "不曾屈膝不皱眉，不把文章做出诗。",
            "玉川后身却不怪，乐天再世尤能奇。",
            "隔千里兮共明月，何似寒灰相对拨。",
            "公亦何须要我知，我只欠公头上发。"
        ],
        "notes": "",
        "id": "db6f334a3f0bcfeee5b89573be579125"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "醉书酒肆",
        "preface": "",
        "paragraphs": [
            "碧床酒盎香拍浮，吴姬粉醉不识愁。",
            "黄金手挥博歌头，夜半春回杨柳楼。"
        ],
        "notes": "",
        "id": "057cc48075326e65cf23d395f842d734"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "竺涧梅",
        "preface": "",
        "paragraphs": [
            "龙脊桥边鹤膝幽，一枝斜亚水横流。",
            "自从识破胡笳曲，吹彻黄昏不解愁。"
        ],
        "notes": "",
        "id": "76699c65827e95e97fa940fa0e023d96"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "谢文思徐敬伯见访",
        "preface": "",
        "paragraphs": [
            "半山徐敬伯，薄宦在中都。",
            "柳舍偷闲到，村醪就近酤。",
            "易添诗债负，难得醉工夫。",
            "却羡渔樵叟，虽贫一事无。"
        ],
        "notes": "",
        "id": "af4be6f0c06223021ce72b8c3d6d8677"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "即事",
        "preface": "",
        "paragraphs": [
            "春涨侵高岸，春云裹乱山。",
            "倒迁杨柳活，斜倚桔槔闲。",
            "世味老方淡，花时晴最悭。",
            "东风嗔懒动，故故撼柴关。"
        ],
        "notes": "",
        "id": "593753708b2aa346c1c19944b8702acb"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "重访白右",
        "preface": "",
        "paragraphs": [
            "长安唯白石，与我最相关。",
            "每到难逢面，翻思懒下山。",
            "欲归愁路远，小住待君还。",
            "尽日看幽桂，无人似我闲。"
        ],
        "notes": "",
        "id": "4c70af83ce9097f3ac65adc7e8ad3ea8"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "达磨渡芦像",
        "preface": "",
        "paragraphs": [
            "一言已出驷难追，頼得君王放过伊。",
            "杨子江心杭折苇，浪头何似问头危。"
        ],
        "notes": "",
        "id": "555a5dbd0fd72a66ce2f8bc5d7b26a83"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "收白匾豆因得二首  其一",
        "preface": "",
        "paragraphs": [
            "齿发中年态，丘园素隠心。",
            "因栽白匾豆，欲当紫团参。",
            "筐筥收繁荚，窗扉失茂阴。",
            "萧萧簷外竹，抱蔓替予吟。"
        ],
        "notes": "",
        "id": "a27d5fb517ef6b2e99bf86f40daa46f7"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "收白匾豆因得二首  其二",
        "preface": "",
        "paragraphs": [
            "古香无伴侣，一榻共云分。",
            "磵水塘头过，樵歌枕上闻。",
            "余生聊自适，此意与谁论。",
            "落叶如相委，时敲月下门。"
        ],
        "notes": "",
        "id": "0e03affc822d181b6011a8513f88e25f"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "仲春初二绝  其一",
        "preface": "",
        "paragraphs": [
            "落梅如雪雨如麻，最怕春寒是杏花。",
            "病后不能涓滴饮，可怜芳信到贫家。"
        ],
        "notes": "",
        "id": "ad0e52d23a112df7e97c4390c832f4c3"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "仲春初二绝  其二",
        "preface": "",
        "paragraphs": [
            "初交二月草蒙茸，邻里纷纷去折蓬。",
            "柳下闭门非懒出，苦无筋力趁儿童。"
        ],
        "notes": "",
        "id": "8cfdac8a98e3ca9095f87c9bda4ccee5"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "湖上夜归",
        "preface": "",
        "paragraphs": [
            "陌上红尘歇，湖中翠霭生。",
            "定钟山寺迥，新月夜船清。",
            "蛙乱鸣方急，鸥闲睡不惊。",
            "儿曹知我到，认得打门声。"
        ],
        "notes": "",
        "id": "8e689c4bcfc8dc9a37cb10fac7ed5c28"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "闻鸠",
        "preface": "",
        "paragraphs": [
            "蛰动犹寒在，鸠鸣恰睡余。",
            "素传鹰羽化，多占鹊巢居。",
            "报我晴何用，怜渠拙自如。",
            "年年偏感处，风急杏花初。"
        ],
        "notes": "",
        "id": "fb0d5d0b3ab5a9629d90e8161fef1ce4"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "迎燕",
        "preface": "",
        "paragraphs": [
            "咫尺春三月，寻常百姓家。",
            "为迎新燕入，不下旧帘遮。",
            "翅湿沾微雨，泥香带落花。",
            "巢成鶵长大，相伴过年华。"
        ],
        "notes": "",
        "id": "f9c9f7edcad9ad859d7e507354643ed0"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "玩蝶",
        "preface": "",
        "paragraphs": [
            "粉翅来何许，春风卒未休。",
            "众芳皆旧识，微雨是新愁。",
            "鬭舞围墙角，贪香缀蘂头。",
            "与花俱不语，相可自风流。"
        ],
        "notes": "",
        "id": "cf746551d567daf862c4afc2c8ef81bb"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "闻杜鹃",
        "preface": "",
        "paragraphs": [
            "望帝知何苦，催归不自禁。",
            "窜身依树密，啼血染花深。",
            "细雨离人泪，游丝荡子心。",
            "青山明月夜，老耳最知音。"
        ],
        "notes": "",
        "id": "16ca4dc8103e4d47f455a185423cca9c"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "湖上观柳偶记龙泉先生勾春柳一丝之句感而有述",
        "preface": "",
        "paragraphs": [
            "断槎无叶又无枝，得似勾春柳一丝。",
            "不是画船栖泊处，白鸥飞下立多时。"
        ],
        "notes": "",
        "id": "dc5aa0532906bb068d2be2ad2c8f8fd5"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "尝青梅",
        "preface": "",
        "paragraphs": [
            "疎影横斜处，匆匆入夏看。",
            "绿阴遮得暗，青子结来酸。",
            "因病全疎酒，如痴犹凭栏。",
            "杨花无藉在，风急正漫漫。"
        ],
        "notes": "",
        "id": "e78b52373666feb549ac96d10e7bc3e2"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "开井",
        "preface": "",
        "paragraphs": [
            "小圃新穿土，中藏一丈空。",
            "山腰泉脉透，井口树阴蒙。",
            "浇药先资用，煎茶已见功。",
            "甘凉羞自荐，汲许四邻同。"
        ],
        "notes": "",
        "id": "fefb8017714ead837ab4bb795ff34cb1"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "龙井",
        "preface": "",
        "paragraphs": [
            "龙护深潭草木昏，断碑元祐典刑存。",
            "蜀仙已去吴僧少，岭上松篁亦断魂。"
        ],
        "notes": "",
        "id": "2961f86c3db3ddaaa02055106a7a5b25"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "江山",
        "preface": "",
        "paragraphs": [
            "连天芳草雨漫漫，赢得鸥边野水宽。",
            "花欲尽时风扑起，柳绵无力护春寒。"
        ],
        "notes": "",
        "id": "3b304f90bc8059d15e5c7ac2aaa5c00b"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "望越怀亲",
        "preface": "",
        "paragraphs": [
            "高帝陵边我故庐，白云惨淡带苍梧。",
            "归心政与江流动，更著青山隔岸呼。"
        ],
        "notes": "",
        "id": "2bdb6cb1461ef84fdba0ff924da39a06"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "寄辅汉卿",
        "preface": "",
        "paragraphs": [
            "忆杀平生辅汉卿，武夷山里话寒更。",
            "不知新岁还家未，白发冲冠有几茎。"
        ],
        "notes": "",
        "id": "c2b8811beba0ffddd33f813e14a3d6ec"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "访端叔提干",
        "preface": "",
        "paragraphs": [
            "月趁潮头上，山随柁尾行。",
            "大江中夜满，双橹半空鸣。",
            "鴈冷来无几，鸥清睡不成。",
            "平生师友地，此夕最关情。"
        ],
        "notes": "",
        "id": "6e6cb2f1d2eddb0d3599f93f39efc059"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "山中题古墓",
        "preface": "",
        "paragraphs": [
            "冢荒无树亦无碑，土面砖痕似灼龟。",
            "坏道尚存翁仲守，传家知是子孙谁。",
            "又成东海终难料，欲锢南山最可悲。",
            "要寄此情浮世去，临流说与落花知。"
        ],
        "notes": "",
        "id": "eb7dec4dd2ab4ba6fcfa6d79651b3600"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "题谢耕道一犁春雨图",
        "preface": "",
        "paragraphs": [
            "耿耿思田舍，攸攸倚钓竿。",
            "一犁歌短阕，十口饭长安。",
            "老觉驱驰倦，生知稼穑难。",
            "画图诗卷在，留与后人看。"
        ],
        "notes": "",
        "id": "d5e29acf80294108501b9516c88b5c77"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "即事",
        "preface": "",
        "paragraphs": [
            "暮年居柳下，终日闭柴门。",
            "壁为题诗暗，池因洗砚浑。",
            "闲知真冨贵，醉到古乾坤。",
            "回首长安道，无言只断魂。"
        ],
        "notes": "",
        "id": "8a4350b6b3497efef3fd36ad1d0a732b"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "始参龙象种，终现马牛身。",
            "再整冲冠髻，难忘漉酒巾。",
            "散花天上女，拨草道中人。",
            "寄语林和靖，非翁不卜邻。"
        ],
        "notes": "",
        "id": "cd51582e1c9ce88cdf95b7f9be7ee2ca"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "竹",
        "preface": "",
        "paragraphs": [
            "此君别后稍添丁，留得清风镇户庭。",
            "老鬓不禁霜点缀，旧邻多似树凋零。",
            "一竿带雪寒垂钓，数亩连苔昼掩扃。",
            "此话有谁堪委似，几回无语向青青。"
        ],
        "notes": "",
        "id": "cc63c42ccd403eb4ca9b6570ee7d65e6"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "蓬居咏枇杷",
        "preface": "",
        "paragraphs": [
            "早诵相如赋，知渠旧姓卢。",
            "花香冰里见，风味药中须。",
            "细雨同梅熟，清声混乐呼。",
            "山禽嗔老子，拍竹护金珠。"
        ],
        "notes": "",
        "id": "be2ba49c940f0f2433ae5517414c06c4"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "元夕",
        "preface": "",
        "paragraphs": [
            "天街夜鼓彻云霄，一望星河影动摇。",
            "佳节无如元夕盛，老怀不似少年豪。",
            "红尘巷陌青丝鞚，明月楼台紫玉箫。",
            "谁料南坡招野叟，诗肩相对两峰高。"
        ],
        "notes": "",
        "id": "efa82c20f92320b2c1f8db63d2f8e0a5"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "简道安",
        "preface": "",
        "paragraphs": [
            "相将除夜南风起，鴈已声声向北飞。",
            "骤暖定知为雪骨，瘦年终不似冬肥。",
            "日来病可方开酒，节下春回稍减衣。",
            "正好伴公湖上去，孤山观里看梅归。"
        ],
        "notes": "",
        "id": "cc5cf19a5dff4ff477c5f37e45afc9f9"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "涧泉招饮次日乃生朝",
        "preface": "",
        "paragraphs": [
            "平生南磵古遗民，初度招呼我辈人。",
            "每听谑谈须绝倒，极知老气政轮囷。",
            "杯盘满坐添灯火，儿女成行劝主宾。",
            "但愿吾侪似梅柳，年年相见一回新。"
        ],
        "notes": "",
        "id": "b1c2e02e1099edd3895a3d7b63694f6b"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "平居遣兴",
        "preface": "",
        "paragraphs": [
            "隔篱人语自喧嘲，紧闭苔扉不许敲。",
            "谈麈带尘悬屋角，牵牛承露上林梢。",
            "投闲得计心常足，拟古成编手自抄。",
            "风雨欲来偏感处，蚁先移穴鹊移巢。"
        ],
        "notes": "",
        "id": "40167667421f21d8b3d7dd86ac1489b8"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "桃花",
        "preface": "",
        "paragraphs": [
            "洞里桃花自古初，人间尘事几乘除。",
            "重来渔父难相觅，前度刘郎未忍疎。",
            "画檝迎逢春女渡，采符供奉岁朝书。",
            "嫣然似共幽篁语，占尽风光奈得渠。"
        ],
        "notes": "",
        "id": "1cb0ca5333c54ace4c979e7490723042"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "偶题",
        "preface": "",
        "paragraphs": [
            "绿树何稠叠，清风稍羡余。",
            "枕萦云片片，帘透雨疎疎。",
            "修笕通泉壑，残碑出野鉏。",
            "丘陵知几变，耕稼杂陶渔。"
        ],
        "notes": "",
        "id": "da838bcb4b05bfebad25759a894bed01"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "西湖泛舟入灵隠山",
        "preface": "",
        "paragraphs": [
            "晴岚漠漠水溶溶，落叶遮船翠盖重。",
            "秋色尽为渔者占，山光多向道人浓。",
            "云连合抱前村树，磵绕飞来小朵峰。",
            "送罢夕阳迎素月，楼台高下自鸣钟。"
        ],
        "notes": "",
        "id": "4fb97c3612f7a4d5d691ec683fa83b34"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "梅花",
        "preface": "",
        "paragraphs": [
            "寄远含芳别陇头，胡沙漠漠去无休。",
            "谁招青冢千年魄，散作黄昏万斛愁。",
            "画角霜清肠屡断，花光墨淡影空留。",
            "年年最忆前村夜，一段孤明雪亦羞。"
        ],
        "notes": "",
        "id": "02bb4aba17f27a7ed60c6a3aba29e743"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "幽居",
        "preface": "",
        "paragraphs": [
            "远怀日与静相宜，山色窥帘涧撼扉。",
            "野草自花聊献笑，重云不雨谩垂衣。",
            "人间事业难争长，睡里工夫独造微。",
            "却怪蒙庄犹寐语，梦为胡蝶未忘机。"
        ],
        "notes": "",
        "id": "8bfb29de78ac44d5f89f838f0cecfd33"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "秋日西湖闲泛",
        "preface": "",
        "paragraphs": [
            "雨洗千峰晓，波涵万顷秋。",
            "菱花开古镜，莲叶度轻舟。",
            "思远人谁识，身闲世不收。",
            "望中时得句，倚櫂杂吴讴。"
        ],
        "notes": "",
        "id": "f0b75734fba525f7a441cc79ab975dfb"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "郊园避暑",
        "preface": "",
        "paragraphs": [
            "有暑犹当避，无忧可得忘。",
            "竹疏身共瘦，湖近意先凉。",
            "静胜宁须弈，幽酣不待觞。",
            "还同残梦乐，炙背负朝阳。"
        ],
        "notes": "",
        "id": "8af6c5445b0f7021c91df1c520534bf7"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "小峰行乐却望北山",
        "preface": "",
        "paragraphs": [
            "霜高群木落，湖上数峰秋。",
            "野笛归牛径，烟蓑宿鹭洲。",
            "望中多隠约，佳处小迟留。",
            "百岁无虚日，能堪几度游。"
        ],
        "notes": "",
        "id": "b8b3cd6165a07b426b96ca9892717997"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "蝶",
        "preface": "",
        "paragraphs": [
            "黛拂双眉粉衬毫，翅烘晴日伴相遭。",
            "戏勾穉子从花远，恐惹游丝莫鬭高。",
            "栩栩倏来仍易散，深深交舞为谁劳。",
            "吴王花草滕王笔，千载风流敌楚骚。"
        ],
        "notes": "",
        "id": "319a2320b483c2fb05b82956d62199dd"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "杏花",
        "preface": "",
        "paragraphs": [
            "陌上春泥苦未干，绛唇渐吐不禁寒。",
            "海棠尚晚教谁伴，山帽冲风每自看。",
            "声好最怜清晓卖，味甘长记绿阴团。",
            "年年过雨臙脂落，时序关心有几般。"
        ],
        "notes": "",
        "id": "26dd10e7ae729349113ed86cc4a33ae3"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "林间石",
        "preface": "",
        "paragraphs": [
            "摩挲只作钓矶看，相伴秦翁且住山。",
            "霜洗旧棱人共瘦，藓侵孤韵鹤同闲。",
            "因思樵牧分争处，已过唐虞揖逊间。",
            "风月满林时憇寂，三生幽事梦中还。"
        ],
        "notes": "",
        "id": "1495b89b995a88deda221b5d6947dad7"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "小隠自题",
        "preface": "",
        "paragraphs": [
            "水拍荒篱外，山攒落照边。",
            "鸦鸦乘犊去，鸭鸭伴鸥眠。",
            "思淡秋云薄，情高陇月圆。",
            "武陵知避世，初不为求仙。"
        ],
        "notes": "",
        "id": "ab8fbbc8eefdaef1fde7b27e9c8ec4c9"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "夏日池上",
        "preface": "",
        "paragraphs": [
            "微波漾漾雨蒙蒙，岸脚烟莎间水葓。",
            "照影已无双鬓绿，关心犹有一丝风。",
            "鸳鸯对浴红衣扑，菡萏相亲翠盖笼。",
            "醉舞梦吟皆胜处，个中非异亦非同。"
        ],
        "notes": "",
        "id": "8567877b0ee7483ead98d2bfee2b5c72"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "孤山后写望",
        "preface": "",
        "paragraphs": [
            "凭高每叹昔人非，空有群峰碍落晖。",
            "大雅风流谁举似，长安秋草又衰微。",
            "寒花负约开犹懒，幽鸟忘机趁不飞。",
            "来往半生堪记处，西村灯火夜船归。"
        ],
        "notes": "",
        "id": "f92efd98cec7f83ba32ad7483e17bdfd"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "小舟",
        "preface": "",
        "paragraphs": [
            "万顷波中独钓身，短仓低屋旧丝纶。",
            "自怜清夜歌明月，谁共沧洲采白苹。"
        ],
        "notes": "",
        "id": "56c329af5b6aa331b57dcf41d582ac76"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "梅花",
        "preface": "",
        "paragraphs": [
            "桃李粗疎合负荆，岁寒标格许谁并。",
            "花中有道须称最，天下无香可鬭清。",
            "倚竹向人如少诉，临流窥影更多情。",
            "何当唤取湘累起，伴我空山茹落英。"
        ],
        "notes": "",
        "id": "0ae7f3ed27f3eca2aae6ac46a67023ec"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "孤山后舟中写望",
        "preface": "",
        "paragraphs": [
            "水接遥空分外宽，孤山月出静中看。",
            "疑从弱水移圆峤，似共姮娥住广寒。",
            "秋雨秋风初过后，荷花荷叶半凋残。",
            "西村数点归鸦湿，老子新题墨未干。"
        ],
        "notes": "",
        "id": "8a14f7f69f8e11a70857b0ed8fade30c"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "酬画上人石湖春望",
        "preface": "",
        "paragraphs": [
            "荡荡春风草木香，茫茫泽国水云长。",
            "鶑来占柳为歌院，蝶去寻花作醉乡。",
            "闲与物情聊品带，老于文字懒巡行。",
            "望中别有关情处，几度朝阳又夕阳。"
        ],
        "notes": "",
        "id": "e98b05bffb8456ad93a17d8450557401"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "湖村晚兴",
        "preface": "",
        "paragraphs": [
            "残霞伴孤鹜，远烧杂斜晖。",
            "秋向诗中出，人从画里归。",
            "柳塘双桨急，茅舍一灯微。",
            "小艇穿篱入，蒲蓬正拥扉。"
        ],
        "notes": "",
        "id": "547f41f1ddef2b673eda53f80745fae7"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "雪后  其一",
        "preface": "",
        "paragraphs": [
            "雪中多日静，湖上少人游。",
            "秃树花为市，断槎鸥当舟。",
            "一杯残腊酒，万古夕阳愁。",
            "富贵非吾愿，葛天云正浮。"
        ],
        "notes": "",
        "id": "152a77e97a5270b67a7b2a9dc729cf73"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "雪后  其二",
        "preface": "",
        "paragraphs": [
            "冷蕊通幽信，孤山欠几遭。",
            "杯因寒更满，句到淡方高。",
            "雪滴晴簷雨，松翻夜壑涛。",
            "布衾虽似铁，犹念早趋朝。"
        ],
        "notes": "",
        "id": "47405259513fdcc644f7e4d66632642b"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "腊雪",
        "preface": "",
        "paragraphs": [
            "片片嘉平瑞，无声有耿光。",
            "来虽成顷刻，酿亦费商量。",
            "天阔花无頼，风休絮不狂。",
            "孤山林处士，魂在陇头香。"
        ],
        "notes": "",
        "id": "0d91567cebd1474b4385337d761527fe"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "和子舒冷泉夜坐",
        "preface": "",
        "paragraphs": [
            "亭空山尽入，人静夜初分。",
            "乔木阴遮月，清泉影浸云。",
            "不题波上叶，只采磵中芹。",
            "涧水令人忆，何当入郡闻。"
        ],
        "notes": "",
        "id": "cbea70cd56ad0c5bda09ab2dc844b1c0"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "宿裴庵",
        "preface": "",
        "paragraphs": [
            "一径松杉迥，成阴见日稀。",
            "山晴僧尽出，风暖燕交飞。",
            "结子花抛树，拦人犬护扉。",
            "闲看山月上，清坐更添衣。"
        ],
        "notes": "",
        "id": "69dd68a4d65497cff9289c37bcb3ab18"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "答赵紫芝",
        "preface": "",
        "paragraphs": [
            "九月离东嘉，长安了岁华。",
            "未登杨子渡，先访葛翁家。",
            "天作今朝雪，灯开昨夜花。",
            "一杯能强饮，不必问丹砂。"
        ],
        "notes": "",
        "id": "ea2a3482f72e64a8ee2812cf75db92bf"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "简赵紫芝",
        "preface": "",
        "paragraphs": [
            "紫芝虽漫仕，五字已专城。",
            "清坐有仙骨，苦吟无宦情。",
            "囊因诗句重，分与酒杯轻。",
            "所好煎茶外，烧香过一生。"
        ],
        "notes": "",
        "id": "80cf30a6ede4f7894210c049f175c82c"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "清明前四日泛湖",
        "preface": "",
        "paragraphs": [
            "绕岸堆青嶂，游船满绿波。",
            "楼台临水近，杨柳占春多。",
            "老去谁同调，尊前且放歌。",
            "韶华能几日，随棹已新荷。"
        ],
        "notes": "",
        "id": "f7ad71c4dbc920d27052bd47ea16e4a1"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "送薛予舒船官",
        "preface": "",
        "paragraphs": [
            "忆君江上去，船重载书多。",
            "学乃从吾好，闲应喜客过。",
            "薰风新绿树，明月旧沧波。",
            "自古关情处，相思入咏歌。"
        ],
        "notes": "",
        "id": "da43c93bc2b478bcec9ae811950ac238"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "访紫芝回与子舒集",
        "preface": "",
        "paragraphs": [
            "君参唐句法，亲得浪仙衣。",
            "薄宦因吟苦，高风与世违。",
            "春寒留夜饮，月黑借灯归。",
            "共隠知何日，空山老蕨薇。"
        ],
        "notes": "",
        "id": "e630518a9391fd354e522ac9298e2f4e"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "即事用天竺韵",
        "preface": "",
        "paragraphs": [
            "寒食少逢天气佳，十朝九日雨如麻。",
            "新巢唯有燕生子，小巷已无人卖花。"
        ],
        "notes": "",
        "id": "93115133c93af6f1a0fd08314ec5c303"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "夏日",
        "preface": "",
        "paragraphs": [
            "晓荷承坠露，晚岫障斜阳。",
            "树下地常荫，水边风最凉。",
            "蝉移惊鹊近，鹭起得鱼忙。",
            "独坐观群动，闲消夏日长。"
        ],
        "notes": "",
        "id": "d53c09892c6ede6c7f6193d9ea8916aa"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "杂诗",
        "preface": "",
        "paragraphs": [
            "下竺山前打一遭，丁宁门子看溪桥。",
            "恐惊绕磵梅花落，莫遣行人语笑高。"
        ],
        "notes": "",
        "id": "b9603712d92ebb52adac98cdaefcc5bf"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "雨中",
        "preface": "",
        "paragraphs": [
            "梅雨朝仍暮，莲塘夏似秋。",
            "水高侵树脚，屋漏滴人头。",
            "歇昼厨烟出，占晴础汗收。",
            "群山思会面，扶病一登楼。"
        ],
        "notes": "",
        "id": "deed70142bd8a069421fe3fb4c0873db"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "元夕",
        "preface": "",
        "paragraphs": [
            "元宵有月便无愁，已是新年第一筹。",
            "说与素娥从此去，只须依样做中秋。"
        ],
        "notes": "",
        "id": "0f1eeb8ad184d2fc1447efb1aba95610"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "送薛子舒  其一",
        "preface": "",
        "paragraphs": [
            "南渡今何似，中流欲济船。",
            "虽凭人击楫，要若水行川。",
            "竹木如山积，桑田与海连。",
            "吴宫犹可问，白鸟暮推烟。"
        ],
        "notes": "",
        "id": "c28a8301f5044bb97575e6f6b898e589"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "送薛子舒  其二",
        "preface": "",
        "paragraphs": [
            "海邑青龙镇，船官野鹤身。",
            "谁知贵公子，却是苦吟人。",
            "二陆多遗迹，三高属近邻。",
            "新篇因吊古，时寄葛天民。"
        ],
        "notes": "",
        "id": "e12586206120f4c816e3d0da59f4cb4f"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "次紫芝韵",
        "preface": "",
        "paragraphs": [
            "钦羡私居好，楼深夏必凉。",
            "小窗通远岫，古木蔽斜阳。",
            "露槛安花斛，尘编满竹床。",
            "如君清到骨，只合静焚香。"
        ],
        "notes": "",
        "id": "f10554fb7037992ff497ef2cd3387dbf"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "小亭",
        "preface": "",
        "paragraphs": [
            "小亭终日对幽丛，兀坐无言似定中。",
            "苍藓静连湘竹紫，绿阴深映蜀葵红。",
            "猫来戏捉穿花蝶，雀下偷衔卷叶虫。",
            "斜照尚多高柳少，明年更欲种梧桐。"
        ],
        "notes": "",
        "id": "c2c34796cc20ce2239e296f9298deb05"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "上巳呈严叟",
        "preface": "",
        "paragraphs": [
            "时俗常谈已断霜，雨寒翻著絮衣裳。",
            "花枝照眼堂堂去，茗椀关心故故香。",
            "杨柳稍传鶑割据，茅茨敢望燕商量。",
            "旧游莫诵兰亭语，自觉中年易感伤。"
        ],
        "notes": "",
        "id": "727a7c75856fc55b65056779c9d7e05a"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "荷叶浦中",
        "preface": "",
        "paragraphs": [
            "急雨捎荷分外奇，珠玑狼籍锦纷披。",
            "下塘六月关心处，西塞扁舟入手时。",
            "却傍青芦深处宿，还思白石去年诗。",
            "平生浩荡烟波趣，月淡风微只自知。"
        ],
        "notes": "",
        "id": "fdacc041e019b914d8d81799b673e278"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "赠眇目道人说相",
        "preface": "",
        "paragraphs": [
            "道人只具一只眼，觌面全提格外机。",
            "尘里神仙谁做得，归来试举问麻衣。"
        ],
        "notes": "",
        "id": "7db7c96850b1145767acfa317e7a8814"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "戊辰夏五过抱朴岩",
        "preface": "",
        "paragraphs": [
            "北窗隠隠透南薰，老子全身是此君。",
            "冷入鱼腮池面雨，静连禽语树头云。",
            "苔因觅句行来破，石为观空坐得温。",
            "时事自多无耳听，长安虽近不曾闻。"
        ],
        "notes": "",
        "id": "cb20e61cd466651e004b035bf5a7c400"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "元夕西陵桥观月",
        "preface": "",
        "paragraphs": [
            "年头半月雪漫漫，养就姮娥玉一团。",
            "老子今宵奇绝处，西陵桥上独凭栏。"
        ],
        "notes": "",
        "id": "44e14c94f1d820a69e4c7baab35e2ca7"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "雨中郊外",
        "preface": "",
        "paragraphs": [
            "暖气先回宿草根，青青行可藉芳尊。",
            "未须著意催花柳，且为乾坤补烧痕。"
        ],
        "notes": "",
        "id": "bad6c5bbd0cbb73a8bb5911714197f73"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "正月二日",
        "preface": "",
        "paragraphs": [
            "小巷春阴独掩扉，峭寒著尽过冬衣。",
            "老来情绪无多子，禁得梅花似雪飞。"
        ],
        "notes": "",
        "id": "94dd243504656ec7ddcc14bdac5cc866"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "正月二十七雨中过苏堤",
        "preface": "",
        "paragraphs": [
            "一堤杨柳占春风，柳外群山细雨中。",
            "人苦未晴浑不到，只宜老眼看空蒙。"
        ],
        "notes": "",
        "id": "59ba6aaf39b950333ddd8553bafbbf28"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "清明日访白石不值",
        "preface": "",
        "paragraphs": [
            "花荠悬灯柳插簷，老怀那得似饧甜。",
            "画船已载先生去，燕子无人自入帘。"
        ],
        "notes": "",
        "id": "f498608509ae1483bd9d64cd532fc0f8"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "送刘僧善行",
        "preface": "",
        "paragraphs": [
            "西望群山碧入吴，故人一笠片云俱。",
            "东风不断村村柳，展尽阳关送客图。"
        ],
        "notes": "",
        "id": "ccebaa9bf51a5ba366eca25d711d2c4e"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "湖堤晚步",
        "preface": "",
        "paragraphs": [
            "照影怜寒水，关情奈夕阳。",
            "雪悭天欠冷，年近日添长。",
            "好句谁相寄，浮生各自忙。",
            "有身聊顿放，亡事可思量。"
        ],
        "notes": "",
        "id": "de4232ae41ebc12aaaa11b653089f3b9"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "怀天竺磵梅",
        "preface": "",
        "paragraphs": [
            "根在岩边结，枝从水际横。",
            "此花殊近道，凡木欠修行。",
            "密雪笼幽片，疎篁倚瘦茎。",
            "那时香不浅，忆我话无生。"
        ],
        "notes": "",
        "id": "cd688a0f448c40309275c2ce36c78f53"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "柳下即事",
        "preface": "",
        "paragraphs": [
            "老柳中间野岸滨，水清常照村边身。",
            "白鸥黄鸟相忘久，来往如今不避人。"
        ],
        "notes": "",
        "id": "c3c6052933c9042574bc0e59d32fcc45"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "睡少",
        "preface": "",
        "paragraphs": [
            "睡少秋难晓，吟多食愈贫。",
            "南柯无近阙，差尽梦中人。"
        ],
        "notes": "",
        "id": "14d33c5d46f57465edc51b45b1f7f210"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "湖上新秋",
        "preface": "",
        "paragraphs": [
            "十里荷风盖尽倾，城中忆杀水边清。",
            "催诗末用西湖雨，且送新凉入帝城。"
        ],
        "notes": "",
        "id": "59dfee837a470ef64f75baba2a3e3afc"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "六月一日同姜白石泛湖",
        "preface": "",
        "paragraphs": [
            "六月西湖带雨山，小舟终日傍鸥闲。",
            "风烟如许关情甚，宾主相推下语难。",
            "几点送君归大雅，一凉今夜满长安。",
            "江湖远思知多少，归去风前各倚栏。"
        ],
        "notes": "",
        "id": "6d93eb9c9d324e25bbd9b3cfbadb2a6a"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "正月十二日夜姚江",
        "preface": "",
        "paragraphs": [
            "断岸春风峭，江空夜雨清。",
            "萧疎蓬上点，仿佛叶间声。",
            "今古双眸冷，乾坤一棹轻。",
            "鬓从湖海白，谁识谢郎情。"
        ],
        "notes": "",
        "id": "8e447777698cab31bf5e55edf578e83a"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "雨中独酌",
        "preface": "",
        "paragraphs": [
            "平生寡合虽竭斗，几曾自饮一杯酒。",
            "不因风月与湖山，更为松篁与花柳。",
            "今夕何夕风雨来，知侬渴肺生秋埃。",
            "曲生三缄忽自荐，请为风雨聊一开。",
            "老夫呼前呼未了，死生脱帽倾怀抱。",
            "风雨横斜入坐中，宾主淋漓俱醉倒。",
            "须臾风止雨亦休，主人送客凝双眸。",
            "葛天无怀不可状，但觉两耳风飕飕。",
            "匆匆便是中秋节，更与曲生潜地说。",
            "此夜宁容著杂宾，一尊只办浇明月。"
        ],
        "notes": "",
        "id": "44ae1e2f89a9ac8835f799b1dbc5a585"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "水仙",
        "preface": "",
        "paragraphs": [
            "玉涧金寒窈窕身，翩翩翠袖挽青春。",
            "水晶宫里成仙女，香醉山中得道人。",
            "朔雪几回埋不死，南洲一出浄无尘。",
            "朴翁老矣谁同调，相对无言意转亲。"
        ],
        "notes": "",
        "id": "a57a4815ce015199c85fc9758c4a0954"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "丈亭馆",
        "preface": "",
        "paragraphs": [
            "青山历历映江流，半是明州半越州。",
            "亭下寒潮亭上客，不知来往几时休。"
        ],
        "notes": "",
        "id": "a0897a25a235831c123852fbf61cf006"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "绝句",
        "preface": "",
        "paragraphs": [
            "二十四友金谷宴，千三百里锦帆游。",
            "人间无此春风乐，乐极人间无此愁。"
        ],
        "notes": "",
        "id": "cb2db4aade3094da60b788498bc13123"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "尝北梨",
        "preface": "",
        "paragraphs": [
            "每到年头感物华，新尝梨到野人家。",
            "甘酸尚带中原味，肠断春风不见花。"
        ],
        "notes": "",
        "id": "98493950cebf7ff1009ccb5ee7249856"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "船子钧滩",
        "preface": "",
        "paragraphs": [
            "泽国茫茫水接天，孰云无法与人传。",
            "见成风月难回避，尽在华亭一钓船。"
        ],
        "notes": "",
        "id": "e853c8eae556d1713b8b0036c5089885"
    },
    {
        "author": "葛天民",
        "dynasty": "宋",
        "type": "诗",
        "rhythmic": "",
        "title": "题南翔寺",
        "preface": "",
        "paragraphs": [
            "南翔建自梁天监，白鹤不归江自转。",
            "深禅空忆祖师齐，昔有老堪今有远。",
            "我趁江鸥访远公，远公不有湖天晚。",
            "七岁驱凫有几房，三百苾𫇴无半面。",
            "殿阁参差高入云，一堂可著千僧饭。",
            "古柏槎牙不记年，柯如屈铁色苍藓。",
            "古意偏关倦客怀，归舟有句无人遣。",
            "明日中流遇阿英，连宵细说南翔院。",
            "少待崇莲宝塔成，春风共看巢梁燕。",
            "我欲婆娑借数椽，子当力学如吾愿。",
            "一任江花恼杀人，闲边自数飞花片。"
        ],
        "notes": "",
        "id": "fed8ac702636ad6c4011baa93fe89e09"
    }
]