[
    {
        "author": "赵汝谈",
        "dynasty": "宋",
        "type": "诗",
        "rhythmic": "",
        "title": "南湖",
        "preface": "",
        "paragraphs": [
            "每忆西湖上，青帘卖酒亭。",
            "柳条鱼颊翠，花片马蹄馨。",
            "寒食经行路，晴窗入梦屏。",
            "因循春又晚，风絮搅空冥。"
        ],
        "notes": "",
        "id": "a4496ad834bb3ff23d8bf1cf09ee3d94"
    },
    {
        "author": "赵汝谈",
        "dynasty": "宋",
        "type": "诗",
        "rhythmic": "",
        "title": "灵谷",
        "preface": "",
        "paragraphs": [
            "灵谷神仙宅，言归肆目新。",
            "山光远如画，秋色老于人。",
            "世事棋争劫，人心海变尘。",
            "功成思范蠡，湖上一闲身。"
        ],
        "notes": "",
        "id": "8d580a6bff5e311592c7537b8749dd48"
    },
    {
        "author": "赵汝谈",
        "dynasty": "宋",
        "type": "诗",
        "rhythmic": "",
        "title": "翠蛟亭和巩丰韵",
        "preface": "",
        "paragraphs": [
            "幽亭枕苍峡，云窦通曲水。",
            "百折如建瓴，㶁㶁鸣不止。",
            "客来一抽钥，白雾噀岩底。",
            "欻翕千丈蛟，拏空翠涛起。",
            "天开混沌窍，日洗盘古髓。",
            "谅匪畜池鳞，多应化雷尾。",
            "冯陵气易壮，怖荡辞难侈。",
            "日假金洞光，景逾瑶池泚。",
            "谁云游方外，巧异缁尘里。",
            "坡仙颇年数，觌面犹尺咫。",
            "采句贵自然，巩言良是已。",
            "琁题豁灵界，篆出蕃君里。",
            "物生亦倚数，有形必有靡。",
            "道人亦多事，浮念何时死。",
            "余生嗜泉薮，痼习牵研几。",
            "太息动静机，于何寄真理。",
            "醉倒和沧浪，烦君更详此。"
        ],
        "notes": "",
        "id": "d213f5693338dd57bcb5aa07c705d8aa"
    },
    {
        "author": "赵汝谈",
        "dynasty": "宋",
        "type": "诗",
        "rhythmic": "",
        "title": "环锦亭  其一",
        "preface": "",
        "paragraphs": [
            "与子乡邻信有年，故王遗事到今传。",
            "爽鸠邑改风烟在，散骑园分水竹偏。",
            "高架插书供夜读，满堂成彩敌春妍。",
            "相如可是区区者，戏笔题桥亦偶然。"
        ],
        "notes": "",
        "id": "b1ecd69a5d153f5ff54ee7ff6955ea35"
    },
    {
        "author": "赵汝谈",
        "dynasty": "宋",
        "type": "诗",
        "rhythmic": "",
        "title": "环锦亭  其二",
        "preface": "",
        "paragraphs": [
            "枌社交阴旧有缘，蹇馿那得到亭前。",
            "青山谢傅携樽地，白水钱王守冢田。",
            "尚友诗书厪暇日，养亲豚韭乐丰年。",
            "异时驷马荣归里，虚左相迎更可贤。"
        ],
        "notes": "",
        "id": "42e58b9a9e7613518265b7ed34254bc3"
    },
    {
        "author": "赵汝谈",
        "dynasty": "宋",
        "type": "诗",
        "rhythmic": "",
        "title": "题谢一犁春雨图",
        "preface": "",
        "paragraphs": [
            "久客长安思野人，今年籴贵更愁新。",
            "江芜漠漠春多少，展卷聊寻梦里身。"
        ],
        "notes": "",
        "id": "7d8df350056bfa20fbe1f3418bf5355e"
    },
    {
        "author": "赵汝谈",
        "dynasty": "宋",
        "type": "诗",
        "rhythmic": "",
        "title": "洞霄观水",
        "preface": "",
        "paragraphs": [
            "峡口苍苍放水时，干风吹落面前诗。",
            "可怜无地遮秋色，流出千山也自奇。"
        ],
        "notes": "",
        "id": "28556607a70f58912c3d047538fac9e6"
    },
    {
        "author": "赵汝谈",
        "dynasty": "宋",
        "type": "诗",
        "rhythmic": "",
        "title": "寄赵昌父",
        "preface": "",
        "paragraphs": [
            "杨柳风吹神雨晴，樱桃花发野塘春。",
            "归来依旧青山好，白发看山有几人。"
        ],
        "notes": "",
        "id": "218558160f130c1467378947ba045e46"
    },
    {
        "author": "赵汝谈",
        "dynasty": "宋",
        "type": "诗",
        "rhythmic": "",
        "title": "翠蛟亭酬和  其一",
        "preface": "",
        "paragraphs": [
            "多病思君秋水深，好风忽送雁来音。",
            "相逢四句山中偈，说尽君心见我心。"
        ],
        "notes": "",
        "id": "926d64efceb21cf1a8ad422b5aed7dec"
    },
    {
        "author": "赵汝谈",
        "dynasty": "宋",
        "type": "诗",
        "rhythmic": "",
        "title": "翠蛟亭酬和  其二",
        "preface": "",
        "paragraphs": [
            "闻道今晨看洞回，老龙眠处宝千堆。",
            "灵珠已落君侯手，枉著明驼夜半催。"
        ],
        "notes": "",
        "id": "ab26340d5d8a6af772ddc12615d70df8"
    },
    {
        "author": "赵汝谈",
        "dynasty": "宋",
        "type": "诗",
        "rhythmic": "",
        "title": "翠蛟亭酬和  其三",
        "preface": "",
        "paragraphs": [
            "衣上缤翂云欲生，一山果熟看猿登。",
            "亦闻鳌背通朱关，几拟追寻竟未曾。"
        ],
        "notes": "",
        "id": "f1f51c54e0ac7a1547dd218ab5938a41"
    },
    {
        "author": "赵汝谈",
        "dynasty": "宋",
        "type": "诗",
        "rhythmic": "",
        "title": "次曾景建和谢康乐华子冈诗韵",
        "preface": "",
        "paragraphs": [
            "君言华子冈，遗迹在兹山。",
            "阴雾虎啸谷，熙旸乌浴泉。",
            "划疑易区界，遐集古圣贤。",
            "丹井砂荡潏，玉林桂葱阡。",
            "或时吹箫子，来往倏飞烟。",
            "征谢靡不验，叩玄发奇筌。",
            "先畴乐斯隠，荒始规后传。",
            "小子夙慕遁，驰心结绳前。",
            "仙路邈难期，矫首涕潺湲。",
            "谒予愿有术，投翰三喟然。"
        ],
        "notes": "",
        "id": "78a5fced132b1add608fd14cd10d69f1"
    },
    {
        "author": "赵汝谈",
        "dynasty": "宋",
        "type": "诗",
        "rhythmic": "",
        "title": "次曾景建红泉碧涧韵  其一",
        "preface": "",
        "paragraphs": [
            "诗评明水好，笑我尚逶迤。",
            "丹穴三千仞，苍藤千万枝。",
            "谷耕闻好鸟，社饮见庞眉。",
            "他日烦君指，书堂与佛祠。"
        ],
        "notes": "",
        "id": "3e000fc72a8424fa7118aafc5efecb57"
    },
    {
        "author": "赵汝谈",
        "dynasty": "宋",
        "type": "诗",
        "rhythmic": "",
        "title": "次曾景建红泉碧涧韵  其二",
        "preface": "",
        "paragraphs": [
            "石不能言语，云如过去身。",
            "意求虽仿佛，事往或湮沦。",
            "洞壑龙离隠，池塘草得春。",
            "山民忽惊避，吾此岸乌巾。"
        ],
        "notes": "",
        "id": "08ee18ec9ea2a30e01d2ed699a1ea83e"
    },
    {
        "author": "赵汝谈",
        "dynasty": "宋",
        "type": "诗",
        "rhythmic": "",
        "title": "次曾景建红泉精舍韵",
        "preface": "",
        "paragraphs": [
            "康乐秀髯长拂巾，伐山走鹿辟车尘。",
            "才毫并触当时祸，物色分留后代人。",
            "环涧已为僧去碣，红泉今与子通邻。",
            "著书万卷精庐里，成佛生天自致身。"
        ],
        "notes": "",
        "id": "baef094d5b74c1aaf8651ba567d9300b"
    }
]