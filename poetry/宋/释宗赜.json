[
    {
        "author": "释宗赜",
        "dynasty": "宋",
        "type": "诗",
        "rhythmic": "",
        "title": "偈二首  其一",
        "preface": "",
        "paragraphs": [
            "近日身心顽顿，恰似一片铁板。",
            "内无玲珑机智，外无华藻文章。",
            "谁能打作郓州针，笑杀秦时𨍏辂钻。",
            "四楞著地，万事无心。",
            "虽然看不入，毕竟扑不破。",
            "大都好物不坚牢，彩云易散瑠璃脆。"
        ],
        "notes": "",
        "id": "b2c93fc24a206bd7510d9a8a4b23fe3c"
    },
    {
        "author": "释宗赜",
        "dynasty": "宋",
        "type": "诗",
        "rhythmic": "",
        "title": "偈二首  其二",
        "preface": "",
        "paragraphs": [
            "金屑虽贵，落眼成翳。",
            "金屑既除，眼在甚么处。"
        ],
        "notes": "",
        "id": "1f372ac4d1164d245b126a9b3d73bde2"
    },
    {
        "author": "释宗赜",
        "dynasty": "宋",
        "type": "诗",
        "rhythmic": "",
        "title": "偈三首  其一",
        "preface": "",
        "paragraphs": [
            "冬去寒食，一百单五。",
            "活人路上，死人无数。",
            "头钻荆棘林，将谓众生苦。",
            "拜扫事如何，骨堆上添土。",
            "唯有出家人，不踏无生路。"
        ],
        "notes": "",
        "id": "0bb6dc97a2b7823e281071303cc1bd22"
    },
    {
        "author": "释宗赜",
        "dynasty": "宋",
        "type": "诗",
        "rhythmic": "",
        "title": "偈三首  其二",
        "preface": "",
        "paragraphs": [
            "新罗别无妙诀，当言不避截舌。",
            "但能心口相应，一生受用不彻。"
        ],
        "notes": "",
        "id": "1019e83764025ac613d9cecdd0eac06f"
    },
    {
        "author": "释宗赜",
        "dynasty": "宋",
        "type": "诗",
        "rhythmic": "",
        "title": "偈三首  其三",
        "preface": "",
        "paragraphs": [
            "楼外紫金山色秀，门前甘露水声寒。",
            "古槐阴下清风里，试为诸人再指看。"
        ],
        "notes": "",
        "id": "ddc5569a737ae3882ce5a4145afc2c2a"
    }
]