[
    {
        "author": "钱景谌",
        "dynasty": "宋",
        "type": "诗",
        "rhythmic": "",
        "title": "洞霄宫  其一",
        "preface": "",
        "paragraphs": [
            "清夜宿瑶宫，云开天柱峰。",
            "千岩空洞月，万籁古坛松。",
            "仙驭闻鸣鹤，琅舆想六龙。",
            "朝元步虚罢，祥吹引林中。"
        ],
        "notes": "",
        "id": "ef7fd13f534b05cb00efd8b93c7e5512"
    },
    {
        "author": "钱景谌",
        "dynasty": "宋",
        "type": "诗",
        "rhythmic": "",
        "title": "洞霄宫  其二",
        "preface": "",
        "paragraphs": [
            "入谷初无路，山蹊九折回。",
            "紫庭藏玉室，碧落抱琼台。",
            "溪流人闲见，桃花源上开。",
            "只应有仙骨，得到洞天来。"
        ],
        "notes": "",
        "id": "6d99f8ad905314be5326404a77115e53"
    },
    {
        "author": "钱景谌",
        "dynasty": "宋",
        "type": "诗",
        "rhythmic": "",
        "title": "洞霄宫  其三",
        "preface": "",
        "paragraphs": [
            "洞天三十六，大涤上清房。",
            "物外云烟古，仙家日月长。",
            "溪消分玉酝，岩穴产灵香。",
            "须信风尘表，栖真自有方。"
        ],
        "notes": "",
        "id": "83ea17de3127e5c5f1f55b7d9e801157"
    }
]