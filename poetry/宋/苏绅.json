[
    {
        "author": "苏绅",
        "dynasty": "宋",
        "type": "诗",
        "rhythmic": "",
        "title": "金山寺",
        "preface": "",
        "paragraphs": [
            "九派分流涌化城，登临潜觉骨毛清。",
            "僧依玉鉴光中住，人踏金鳌背上行。",
            "钟阜云开春雨霁，海门雷吼夜潮生。",
            "因思绝顶高秋夜，四面云涛浸月明。"
        ],
        "notes": "",
        "id": "51e910e38778c75172aaf7400a5ea4c2"
    },
    {
        "author": "苏绅",
        "dynasty": "宋",
        "type": "诗",
        "rhythmic": "",
        "title": "长生桧",
        "preface": "",
        "paragraphs": [
            "几年飞锡倦寻芳，云衲斓斑掩竹房。",
            "一榻夜禅蒲座稳，满盂春供药苗香。",
            "汲泉岩畔惊猿饮，裁苇池边引鹭翔。",
            "像室雾昏灯焰小，石楼风度磐声长。",
            "攀萝别岭冲寒雾，扫叶前林趁晓霜。",
            "大抵僧居遗俗虑，此中身世更清凉。"
        ],
        "notes": "",
        "id": "dd20d11d8b8eb163367f29aacb21870a"
    },
    {
        "author": "苏绅",
        "dynasty": "宋",
        "type": "诗",
        "rhythmic": "",
        "title": "胶山寺",
        "preface": "",
        "paragraphs": [
            "驱马款禅扉，松风冷拂衣。",
            "红尘不到处，青嶂此忘归。",
            "鸟望生台下，云侵讲座飞。",
            "楞伽味真趣，转觉俗缘稀。"
        ],
        "notes": "",
        "id": "404eeb174a826453ce4c16ab93d06904"
    },
    {
        "author": "苏绅",
        "dynasty": "宋",
        "type": "诗",
        "rhythmic": "",
        "title": "惠山寺并简窦公",
        "preface": "",
        "paragraphs": [
            "绮塍行尽入松门，暂拂尘缨袖惹云。",
            "海月未升楼上见，湖波初起坐中闻。",
            "宝扉膜拜青莲相，石案傍行白㲲纹。",
            "促榻偶随居士语，煮茶烧栗到宵分。"
        ],
        "notes": "",
        "id": "f82e3cd0d44f8c8de79d343be9737a00"
    },
    {
        "author": "苏绅",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "游人汉女投珠路，野火荆山出猎朝。"
        ],
        "notes": "",
        "id": "c1607bfa1c054c08dc41e0b6a3871fb7"
    },
    {
        "author": "苏绅",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "城郭依然郧子国，山川分得楚王台。"
        ],
        "notes": "",
        "id": "9fa82a387d3a1c26efa459c2eb5ee56c"
    },
    {
        "author": "苏绅",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "一篇此日摛鸿藻，五色它年浴凤文。"
        ],
        "notes": "",
        "id": "c62d8729e75df6463e9a91d7d3349f78"
    },
    {
        "author": "苏绅",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "它年跃马相逢处，记得先生旧姓名。"
        ],
        "notes": "",
        "id": "1172e14a0006e757f21f7b0cefd97cbf"
    }
]