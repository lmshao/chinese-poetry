[
    {
        "author": "杭学士人",
        "dynasty": "宋",
        "type": "诗",
        "rhythmic": "",
        "title": "绝句",
        "preface": "",
        "paragraphs": [
            "塞翁何必恨失马，城火可怜殃及鱼。",
            "一笑出门天万里，担头犹有斥奸书。"
        ],
        "notes": "",
        "id": "acb75bb983a70f3d179ecef7466b2ca9"
    },
    {
        "author": "杭学士人",
        "dynasty": "宋",
        "type": "诗",
        "rhythmic": "",
        "title": "五言",
        "preface": "",
        "paragraphs": [
            "郑五不去国，金陵深惧君。",
            "校存知必毁，书在已如焚。",
            "自是清流祸，非干比党分。",
            "归欤虽幸矣，恨未效朱云。"
        ],
        "notes": "",
        "id": "5b41e30e3d29740ceffde85e31f7bb56"
    },
    {
        "author": "杭学士人",
        "dynasty": "宋",
        "type": "诗",
        "rhythmic": "",
        "title": "古诗",
        "preface": "",
        "paragraphs": [
            "上书如啜卢仝茶，直论国体宁无哗。",
            "依然茅苇纵横斜，钟山老柏休槎牙。",
            "呜呼时事如丝麻，食肉者口徒咿哇。",
            "鬼蜮空含射影沙，逐客令下堪吁嗟。",
            "识者将谓秦得邪，淳祐寖不如端嘉。",
            "邪人刚指正人邪，时有引喙鸣灵鸦。",
            "失脚奇祸曹罗罝，尼山草木枯无华，奄奄山鬼相揄揶。",
            "我今束书归天涯，不惜一去惜国家。"
        ],
        "notes": "",
        "id": "3f472e7f9244413fef08d94ca1e97f9e"
    }
]