[
    {
        "author": "苏元老",
        "dynasty": "宋",
        "type": "诗",
        "rhythmic": "",
        "title": "怀安官舍病起九日作",
        "preface": "",
        "paragraphs": [
            "篱菊今年拆最繁，绕丛新折上雕盘。",
            "病知佳节霜风冷，喜对高堂骨肉欢。",
            "久废笑歌慵饮酒，只闻儿女劝加餐。",
            "如何猛下蔾床去，又逐鸳鸿振羽翰。"
        ],
        "notes": "",
        "id": "a66bd16af5595acb3c8ae21629cdc24f"
    },
    {
        "author": "苏元老",
        "dynasty": "宋",
        "type": "诗",
        "rhythmic": "",
        "title": "十日菊",
        "preface": "",
        "paragraphs": [
            "寂寞东篱下，凝烟簇簇芳。",
            "无人赏幽艳，有蝶恋清香。",
            "不伴茱萸饮，空教蟋蟀藏。",
            "重阳虽已过，来岁可能忘。"
        ],
        "notes": "",
        "id": "6e33f6f206abde934b03692902dd5313"
    },
    {
        "author": "苏元老",
        "dynasty": "宋",
        "type": "诗",
        "rhythmic": "",
        "title": "重阳述怀",
        "preface": "",
        "paragraphs": [
            "屋前寒雀作饥声，老大都因节物惊。",
            "九日纵弃经夕饮，百年能病几番酲。",
            "白衣于我似无旧，黄菊对人偏有情。",
            "醉里高歌开口笑，世间名利一毫轻。"
        ],
        "notes": "",
        "id": "eee00222e622eb98ce73667ebcd2ca6f"
    },
    {
        "author": "苏元老",
        "dynasty": "宋",
        "type": "诗",
        "rhythmic": "",
        "title": "赠抚琴刘伯华",
        "preface": "",
        "paragraphs": [
            "公子方年少，丝桐长有名。",
            "曲虽仍旧谱，指要发新声。",
            "涧落泉初响，风清月正明。",
            "起予千古意，恻怅不胜情。"
        ],
        "notes": "",
        "id": "4926b727cad0134838fa8f1f9c004de4"
    },
    {
        "author": "苏元老",
        "dynasty": "宋",
        "type": "诗",
        "rhythmic": "",
        "title": "赠棋士兼相",
        "preface": "",
        "paragraphs": [
            "嵯峨远游冠，过我田里居。",
            "手谈达要妙，心计有卷舒。",
            "把握杀活机，操持开阖枢。",
            "总总如乱兵，纷纷若奔车。",
            "观者皆怵惕，敌人更揶揄。",
            "一著起疲废，万口惊喧呼。",
            "巧思自神授，智慧非常拘。",
            "又闻风鉴精，许与且不渝。",
            "群公赠诗文，称述良非虚。",
            "自昔少兼能，今挟二术俱。",
            "奕秋与许负，异世同一躯。",
            "惜哉惟艺名，问学当何时。"
        ],
        "notes": "",
        "id": "4b010eb300f4861ea0fc13d1c80a07d4"
    }
]