[
    {
        "author": "王献臣",
        "dynasty": "宋",
        "type": "诗",
        "rhythmic": "",
        "title": "天开岩",
        "preface": "",
        "paragraphs": [
            "觉皇普照黄金宅，西有峰峦插空碧。",
            "地灵不放幽境开，都把云萝锁顽石。"
        ],
        "notes": "",
        "id": "cbcf6038488dd4ceae51d5ab76a2198f"
    },
    {
        "author": "王献臣",
        "dynasty": "宋",
        "type": "诗",
        "rhythmic": "",
        "title": "麻姑坛",
        "preface": "",
        "paragraphs": [
            "我佩绿绮琴，独上麻姑坛。",
            "七弦试拂拭，一天星斗寒。",
            "仙子为我来，降语五云端。",
            "世人知音少，君今休要弹。"
        ],
        "notes": "",
        "id": "901c71c1713623ed0ff145fb7d14659c"
    },
    {
        "author": "王献臣",
        "dynasty": "宋",
        "type": "诗",
        "rhythmic": "",
        "title": "澄虚阁",
        "preface": "",
        "paragraphs": [
            "此地留仙灶，仙人去何早。",
            "一粒药初成，空山绝灵草。",
            "灶傍五色土，令人百病好。",
            "况复饵丹人，朱颜几时老。"
        ],
        "notes": "",
        "id": "7004452108eb1cd12240de3ce351d1d7"
    },
    {
        "author": "王献臣",
        "dynasty": "宋",
        "type": "诗",
        "rhythmic": "",
        "title": "泗州山",
        "preface": "",
        "paragraphs": [
            "大石小石皆罗列，造化安排非人设。",
            "覆者如轩深者洞，方者如屏平者席。",
            "可以安尊罍，可以横琴瑟。",
            "天边乌兔眼前飞，海上波澜掌中白。"
        ],
        "notes": "",
        "id": "4fe13bf7f625a62ad3f183d605ecbf39"
    },
    {
        "author": "王献臣",
        "dynasty": "宋",
        "type": "诗",
        "rhythmic": "",
        "title": "寂光寺",
        "preface": "",
        "paragraphs": [
            "霸业何劳问废兴，前人楼阁后人登。",
            "海山有籍归真主，云物无情属野僧。",
            "饮鹿澄潭环细浪，啼猿拱木网寒藤。",
            "纷华不见旧时事，惟有禅龛空报澄。"
        ],
        "notes": "",
        "id": "f2c1fc1dab4a2b0bb124e67bc4ebad40"
    }
]