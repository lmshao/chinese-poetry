[
    {
        "author": "黄伯厚",
        "dynasty": "宋",
        "type": "诗",
        "rhythmic": "",
        "title": "泊舟",
        "preface": "",
        "paragraphs": [
            "片帆寂寞绕孤村，茅屋惊寒半掩门。",
            "行草不成风断雁，一江烟雨正黄昏。"
        ],
        "notes": "",
        "id": "14166d199f087fe628d089bafb5c8701"
    },
    {
        "author": "黄伯厚",
        "dynasty": "宋",
        "type": "诗",
        "rhythmic": "",
        "title": "椒屯墟",
        "preface": "",
        "paragraphs": [
            "乔水村墟十里秋，渔盐微利竞蝇头。",
            "平坡浅草眠黄犊，小渚轻波泛白鸥。",
            "竹外客喧山市散，柳阴人醉酒旗收。",
            "清幽仿佛西湖上，惆怅归来独倚楼。"
        ],
        "notes": "",
        "id": "806d2266cd6aa8212d6019e560b517a5"
    }
]