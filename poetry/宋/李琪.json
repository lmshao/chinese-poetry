[
    {
        "author": "李琪",
        "dynasty": "宋",
        "type": "诗",
        "rhythmic": "",
        "title": "赈荒到天台有作二首  其一",
        "preface": "",
        "paragraphs": [
            "我亦田夫偶得官，深知茅屋有饥寒。",
            "纷然遮道呻吟状，一作同胞疾痛观。",
            "水际山陬多隠瘼，风餐雨宿敢图安。",
            "破襦裹米皆王□，粒粒当知帝泽宽。"
        ],
        "notes": "",
        "id": "d9880cb9e3cfa2b29e0fa2dd2ead1ce7"
    },
    {
        "author": "李琪",
        "dynasty": "宋",
        "type": "诗",
        "rhythmic": "",
        "title": "赈荒到天台有作二首  其二",
        "preface": "",
        "paragraphs": [
            "驰驱徒步问民饥，似我寒儒负笈时。",
            "偪仄荒村随户到，萧疏几屋有烟炊。",
            "平林带暝投山驿，苍鬓冲寒湿雨丝。",
            "野老不知巡历至，相逢尔汝话家私。"
        ],
        "notes": "",
        "id": "e602ab4100dff24969538806ca1980d3"
    }
]