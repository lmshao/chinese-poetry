[
    {
        "author": "李士会",
        "dynasty": "宋",
        "type": "诗",
        "rhythmic": "",
        "title": "银城旧县",
        "preface": "",
        "paragraphs": [
            "人民城郭骇俱非，从此西迁西复西。",
            "曾是万家雄井邑，依然一段好山溪。",
            "津无可锁沈江渚，市不闻钟委草泥。",
            "碑碣更随年月换，兴亡往事向谁稽。"
        ],
        "notes": "",
        "id": "7075c85ae21b0fadf80ce5c9c3ab877a"
    },
    {
        "author": "李士会",
        "dynasty": "宋",
        "type": "诗",
        "rhythmic": "",
        "title": "薛家塘",
        "preface": "",
        "paragraphs": [
            "自古杀忠良，多用巧中伤。",
            "不驱飞作鬼，那得桧封王。",
            "有士冤狴犴，无辜忤庙堂。",
            "至今流斥地，人说薛家塘。"
        ],
        "notes": "",
        "id": "33b046d994260a247f2fac53f034d74d"
    },
    {
        "author": "李士会",
        "dynasty": "宋",
        "type": "诗",
        "rhythmic": "",
        "title": "长乐旧县",
        "preface": "",
        "paragraphs": [
            "千古空传长乐溪，谁知乐极已生悲。",
            "凄烟断础祝家市，落日荒城柳尹祠。",
            "上起何年无信史，中更巨变有残碑。",
            "青峰峰下踌躇意，说与时人未必知。"
        ],
        "notes": "",
        "id": "768e98a8860d79ff821cdece54ed9028"
    }
]