[
    {
        "author": "释希坦",
        "dynasty": "宋",
        "type": "诗",
        "rhythmic": "",
        "title": "题刘世疏庵",
        "preface": "",
        "paragraphs": [
            "藏却胸中万卷书，却来山顶结茅庐。",
            "当时若也羁缰锁，争得高名是世疏。"
        ],
        "notes": "",
        "id": "532f329a52729f1bb7fa1d7bb03790a4"
    },
    {
        "author": "释希坦",
        "dynasty": "宋",
        "type": "诗",
        "rhythmic": "",
        "title": "广化院",
        "preface": "",
        "paragraphs": [
            "路转几多曲，山登千万重。",
            "未游走马泽，先看鬭鸡峰。",
            "高树出云耸，寒泉趁石舂。",
            "徜徉因觅句，时复倚青松。"
        ],
        "notes": "",
        "id": "fc604b74eed9b0feec841f7827b6fb76"
    },
    {
        "author": "释希坦",
        "dynasty": "宋",
        "type": "诗",
        "rhythmic": "",
        "title": "福海院",
        "preface": "",
        "paragraphs": [
            "路入转幽处，浑疑别是天。",
            "虬松虽变化，牛石尚酣眠。",
            "骤过一番雨，鸣飞七布泉。",
            "望中千点雪，白鹭立平田。"
        ],
        "notes": "",
        "id": "59bae47dd90c4aa15a7cee0666dd38c7"
    },
    {
        "author": "释希坦",
        "dynasty": "宋",
        "type": "诗",
        "rhythmic": "",
        "title": "老人峰",
        "preface": "",
        "paragraphs": [
            "二气分时有此翁，寿年直与太虚同。",
            "想应伛偻千峰上，默笑人间说篯公。"
        ],
        "notes": "",
        "id": "12c4c1908df839d28c67c2f42bfa430a"
    },
    {
        "author": "释希坦",
        "dynasty": "宋",
        "type": "诗",
        "rhythmic": "",
        "title": "五台明智院",
        "preface": "",
        "paragraphs": [
            "时过九月秋，来作上方游。",
            "林瘦霜凋叶，钟鸣风满楼。",
            "五台新月上，一洞暮云收。",
            "夺利争名者，宁知此地幽。"
        ],
        "notes": "",
        "id": "629541d74d5da406554cfd8ef31d7726"
    },
    {
        "author": "释希坦",
        "dynasty": "宋",
        "type": "诗",
        "rhythmic": "",
        "title": "崇寿院",
        "preface": "",
        "paragraphs": [
            "踏破苍苔径，幽居在岭巅。",
            "亭台清映月，松竹淡笼烟。",
            "佳客才登席，高僧忽起禅。",
            "呼童急煎茗，新汲白龟泉。"
        ],
        "notes": "",
        "id": "7e69b92132bfc3ef4dc2c96f789a4ea4"
    },
    {
        "author": "释希坦",
        "dynasty": "宋",
        "type": "诗",
        "rhythmic": "",
        "title": "曹溪",
        "preface": "",
        "paragraphs": [
            "五水奔流会合通，大溪飞过一长虹。",
            "芙蓉面目重重见，多在烟霞变态中。"
        ],
        "notes": "",
        "id": "6021132027894ff58a216c70b7af3837"
    },
    {
        "author": "释希坦",
        "dynasty": "宋",
        "type": "诗",
        "rhythmic": "",
        "title": "华池",
        "preface": "",
        "paragraphs": [
            "阳魂日运金乌髓，阴魄时含玉兔脂。",
            "一旦相交化神水，山中分作两华池。"
        ],
        "notes": "",
        "id": "90bef833888811a3b466025c7182e8bc"
    },
    {
        "author": "释希坦",
        "dynasty": "宋",
        "type": "诗",
        "rhythmic": "",
        "title": "李昭象书堂",
        "preface": "",
        "paragraphs": [
            "废兴生死妄安名，山水何曾改旧清。",
            "孰谓堂空人已往，溪声还作读书声。"
        ],
        "notes": "",
        "id": "62a862feb5e41a87ba42939f1de082d7"
    },
    {
        "author": "释希坦",
        "dynasty": "宋",
        "type": "诗",
        "rhythmic": "",
        "title": "金步摇",
        "preface": "",
        "paragraphs": [
            "偶对丛条巧栉成，动摇徐步寂无声。",
            "仙花不识兴亡事，岂学吴宫响屧行。"
        ],
        "notes": "",
        "id": "bc3d972198dabbfb2b23c72f26448c7d"
    },
    {
        "author": "释希坦",
        "dynasty": "宋",
        "type": "诗",
        "rhythmic": "",
        "title": "婆餠焦",
        "preface": "",
        "paragraphs": [
            "绿柳含烟烟不消，红花喷火火无烧。",
            "如何焦却婆婆餠，每到春风舌苦饶。"
        ],
        "notes": "",
        "id": "4fb036156aea91a9d02ede84c33e2bf0"
    }
]