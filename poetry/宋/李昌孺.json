[
    {
        "author": "李昌孺",
        "dynasty": "宋",
        "type": "诗",
        "rhythmic": "",
        "title": "留题少林寺  其一",
        "preface": "",
        "paragraphs": [
            "少林来处岂无因，知有当年面壁人。",
            "五叶一花元会得，莫将消息问残春。"
        ],
        "notes": "",
        "id": "b380d71c83889b99761a948f8ef2548c"
    },
    {
        "author": "李昌孺",
        "dynasty": "宋",
        "type": "诗",
        "rhythmic": "",
        "title": "留题少林寺  其二",
        "preface": "",
        "paragraphs": [
            "五乳峰前达磨居，徘徊山崦竹疏疏。",
            "自从只履西归后，卓锡泉今问已无。"
        ],
        "notes": "",
        "id": "0429be1bc1c4f24a8752beb4c0a101af"
    },
    {
        "author": "李昌孺",
        "dynasty": "宋",
        "type": "诗",
        "rhythmic": "",
        "title": "留题少林寺  其三",
        "preface": "",
        "paragraphs": [
            "曾已香山作隐居，双泉风月自萧疏。",
            "不知小邓庵相近，余地还能待我无。"
        ],
        "notes": "",
        "id": "9f1e847f4612192f997dc9ba8046728f"
    },
    {
        "author": "李昌孺",
        "dynasty": "宋",
        "type": "诗",
        "rhythmic": "",
        "title": "示初公颂  其一",
        "preface": "",
        "paragraphs": [
            "昔日曾闻师子音，清风匝地满丛林。",
            "不须更问西来意，晓月亭亭正露金。"
        ],
        "notes": "",
        "id": "f6bf225253dc427abf2520cc0b3729f1"
    },
    {
        "author": "李昌孺",
        "dynasty": "宋",
        "type": "诗",
        "rhythmic": "",
        "title": "示初公颂  其二",
        "preface": "",
        "paragraphs": [
            "一见师来契此心，更于何处问知音。",
            "要寻达磨当年事，只是如今旧少林。"
        ],
        "notes": "",
        "id": "7d060e5b56cf3d2307ef98f10a9e9490"
    }
]