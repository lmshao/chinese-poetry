[
    {
        "author": "释慧照",
        "dynasty": "宋",
        "type": "诗",
        "rhythmic": "",
        "title": "偈三首  其一",
        "preface": "",
        "paragraphs": [
            "龙安山下，道路纵横。",
            "兜率宫中，楼阁重叠。",
            "虽非天上，不是人间。",
            "到者心安，全忘诸念。",
            "善行者不移双足，善入者不动双扉。",
            "自能笑傲烟萝，谁管坐消岁月。",
            "莫教推落岩前石，打破下方遮日云。"
        ],
        "notes": "",
        "id": "85a7c29da31052a2301f78d3c426e8e7"
    },
    {
        "author": "释慧照",
        "dynasty": "宋",
        "type": "诗",
        "rhythmic": "",
        "title": "偈三首  其二",
        "preface": "",
        "paragraphs": [
            "端午龙安亦鼓桡，青山云里得逍遥。",
            "饥餐渴饮无穷乐，谁爱争先夺锦标。"
        ],
        "notes": "",
        "id": "6e07c5075a2deaca6154ec5a937ae100"
    },
    {
        "author": "释慧照",
        "dynasty": "宋",
        "type": "诗",
        "rhythmic": "",
        "title": "偈三首  其三",
        "preface": "",
        "paragraphs": [
            "兜率都无伎俩，也𢽾诸方榜样。",
            "五日一度升堂，起动许多龙象。",
            "禅道佛法又无，到此将何供养。",
            "须知达磨西来，分付一条拄杖。"
        ],
        "notes": "",
        "id": "f567c3a0a5d3af5720303444f77d6950"
    }
]