[
    {
        "author": "鲁訔",
        "dynasty": "宋",
        "type": "诗",
        "rhythmic": "",
        "title": "咏才德",
        "preface": "",
        "paragraphs": [
            "韵如风蝉蜕尘垢，气如春容在杨柳。",
            "风流翰墨俱细事，自是吾家道门友。"
        ],
        "notes": "",
        "id": "846cd379f3076d477fc3b7b8419cdc09"
    },
    {
        "author": "鲁訔",
        "dynasty": "宋",
        "type": "诗",
        "rhythmic": "",
        "title": "观武侯阵图",
        "preface": "",
        "paragraphs": [
            "西川汉鼎倚纶巾，翠石累累作阵新。",
            "一夜扫云惊虎旅，九天飞雨泣龙鳞。",
            "当年已落中原胆，今日犹怜故国身。",
            "曾踏斜阳看旧垒，英雄千古只伊人。"
        ],
        "notes": "",
        "id": "f59eedfe77b2fe3ed8f29a147d10d497"
    },
    {
        "author": "鲁訔",
        "dynasty": "宋",
        "type": "诗",
        "rhythmic": "",
        "title": "春词",
        "preface": "",
        "paragraphs": [
            "叠颖丛条翠欲流，午阴浓处听鸣鸠。",
            "儿童赌罢榆钱去，狼藉春风漫不收。"
        ],
        "notes": "",
        "id": "0deffa3b16c962e17eae1857fd75fc22"
    }
]