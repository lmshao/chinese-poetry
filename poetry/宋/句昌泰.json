[
    {
        "author": "句昌泰",
        "dynasty": "宋",
        "type": "诗",
        "rhythmic": "",
        "title": "题新繁句氏盘溪  其一",
        "preface": "",
        "paragraphs": [
            "黄尘没车毂，平地得林丘。",
            "花木风光早，陂池烟雨秋。",
            "不弹长剑铗，甘赋大刀头。",
            "九轨利名痼，逢君应少瘳。"
        ],
        "notes": "",
        "id": "b5d1e38c746b492df56439e3a9ae580f"
    },
    {
        "author": "句昌泰",
        "dynasty": "宋",
        "type": "诗",
        "rhythmic": "",
        "title": "题新繁句氏盘溪  其二",
        "preface": "",
        "paragraphs": [
            "从俗鲜所得，九牛中一毛。",
            "强牵麋鹿性，要学豹龙韬。",
            "野服颜常好，晴窗首自蚤。",
            "向来误应聘，尘土污吾袍。"
        ],
        "notes": "",
        "id": "0cda83ded73caf68c8fc0d5c7ce0cc81"
    },
    {
        "author": "句昌泰",
        "dynasty": "宋",
        "type": "诗",
        "rhythmic": "",
        "title": "题新繁句氏盘溪  其三",
        "preface": "",
        "paragraphs": [
            "客至辄命酌，为言花已开。",
            "青山长委髻，白骨旧生苔。",
            "不饮固痴绝，能诗宜数来。",
            "颇忧明日雨，红紫落成堆。"
        ],
        "notes": "",
        "id": "6d94b4e79b79fe020b2feafbe9c261cf"
    },
    {
        "author": "句昌泰",
        "dynasty": "宋",
        "type": "诗",
        "rhythmic": "",
        "title": "题新繁句氏盘溪  其四",
        "preface": "",
        "paragraphs": [
            "胜簪不肯黑，浮颊故能红。",
            "心寄尘埃外，春归杖履中。",
            "径松青谡谡，庭草碧茸茸。",
            "无术系白日，年光如转蓬。"
        ],
        "notes": "",
        "id": "1348e351c683ef5be651b7472b5a618a"
    }
]