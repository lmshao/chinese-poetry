[
    {
        "author": "吴育",
        "dynasty": "宋",
        "type": "诗",
        "rhythmic": "",
        "title": "承原父以凤凰篇为况谨用来韵和酬",
        "preface": "",
        "paragraphs": [
            "丹山鬰世表，岩岩千仞巅。",
            "自非常雏辈，安得参周旋。",
            "胡为此弱羽，越簉祥仪鲜。",
            "飞鸣过所据，飙骇俄翻然。",
            "退则安栖地，翔风娱楚天。",
            "始病孰俦侣，乃与朱鸾攀。",
            "英英日相照，老翮徒愧前。",
            "少别正倾听，览辉当圣年。"
        ],
        "notes": "",
        "id": "057e9e291c0528a70e641792f1f8b9b2"
    },
    {
        "author": "吴育",
        "dynasty": "宋",
        "type": "诗",
        "rhythmic": "",
        "title": "次韵奉和给事中",
        "preface": "",
        "paragraphs": [
            "律上阳和虽始煦，罇前人意已生春。",
            "濠梁且欲观鱼乐，淮郡何能致鹿驯。",
            "为访心朋犹纵棹，况逢时隽与均茵。",
            "别车岂必辞沉醉，更有高阳倒载人。"
        ],
        "notes": "",
        "id": "76f3466cad609f10dcb8435a47d89b31"
    },
    {
        "author": "吴育",
        "dynasty": "宋",
        "type": "诗",
        "rhythmic": "",
        "title": "过郭店谒文靖公墓",
        "preface": "",
        "paragraphs": [
            "汉相岩岩真国英，门庭曾是接诸生。",
            "阳秋谈论四时具，河岳精神一座倾。"
        ],
        "notes": "",
        "id": "78a007b9fb992f444fbd3f601bd5ef3d"
    },
    {
        "author": "吴育",
        "dynasty": "宋",
        "type": "诗",
        "rhythmic": "",
        "title": "送梵才上人归天台",
        "preface": "",
        "paragraphs": [
            "几年瓶钵帝城栖，看尽尘劳息尽机。",
            "诗妙偶因余力到，名高却与本心违。",
            "云深路入千山去，岁晚身携一锡归。",
            "林下应逢旧猿鹤，得无惊见紫檀衣。"
        ],
        "notes": "",
        "id": "f8cfe429a7eb60134b992168f77a9526"
    },
    {
        "author": "吴育",
        "dynasty": "宋",
        "type": "诗",
        "rhythmic": "",
        "title": "烟雨楼",
        "preface": "",
        "paragraphs": [
            "一上危楼七泽分，胜游平日此怡神。",
            "荆台芜没千年地，楚望云披四面春。"
        ],
        "notes": "",
        "id": "e70028e575392ce82a4708a99cfcfb00"
    },
    {
        "author": "吴育",
        "dynasty": "宋",
        "type": "诗",
        "rhythmic": "",
        "title": "重建羊太傅祠和王原叔句",
        "preface": "",
        "paragraphs": [
            "羊公千载得清吟，芳迹虽遥契昔心。",
            "更与岘山为故事，凛然风格照来今。"
        ],
        "notes": "",
        "id": "1f13ac3d98210f969742d8198a1fa1fd"
    },
    {
        "author": "吴育",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "石存裴令老臣心。"
        ],
        "notes": "",
        "id": "bba73bdc6887fdb6e524a8170efa011e"
    }
]