[
    {
        "author": "钱昆",
        "dynasty": "宋",
        "type": "诗",
        "rhythmic": "",
        "title": "题淮阴侯庙",
        "preface": "",
        "paragraphs": [
            "筑台拜日恩虽厚，蹑足封时虑已深。",
            "隆准早知同鸟喙，将军应起五湖心。"
        ],
        "notes": "",
        "id": "30e2f562d0736e313fae00a2c79dfa7c"
    },
    {
        "author": "钱昆",
        "dynasty": "宋",
        "type": "诗",
        "rhythmic": "",
        "title": "宿延庆院",
        "preface": "",
        "paragraphs": [
            "水绕门墙竹绕堂，满窗春绿更山光。",
            "坐来苔藓侵衣润，吟处松花落砚香。",
            "汀鹭双双翻乱石，溪风袅袅弄修篁。",
            "游人暂得幽闲趣，时带茶烟下上方。"
        ],
        "notes": "",
        "id": "4928fb3b357779d94f9ab283e7627398"
    },
    {
        "author": "钱昆",
        "dynasty": "宋",
        "type": "诗",
        "rhythmic": "",
        "title": "游铁岸",
        "preface": "",
        "paragraphs": [
            "晴红烟绿衬虚亭，公退因来得野情。",
            "落日东风懒归去，拟将薄禄换溪声。"
        ],
        "notes": "",
        "id": "acf0577c92068ef4a708867b54839190"
    }
]