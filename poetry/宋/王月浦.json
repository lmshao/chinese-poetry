[
    {
        "author": "王月浦",
        "dynasty": "宋",
        "type": "诗",
        "rhythmic": "",
        "title": "琼花",
        "preface": "",
        "paragraphs": [
            "蕃厘观里琼花树，天地中间第一花。",
            "此种从何探原委，春风无处著繁华。",
            "千须簇蝶围清馥，九萼联珠异众葩。",
            "几见朱衣和露剪，金瓶先进帝王家。"
        ],
        "notes": "",
        "id": "9d757ff637eb63dc489a9dcab2b1f67d"
    },
    {
        "author": "王月浦",
        "dynasty": "宋",
        "type": "诗",
        "rhythmic": "",
        "title": "荷花",
        "preface": "",
        "paragraphs": [
            "雨余无事倚阑干，媚水荷花粉未干。",
            "十万琼珠天不惜，绿盘擎出与人看。"
        ],
        "notes": "",
        "id": "57b64f558861e5c171436467e3c86f8a"
    }
]