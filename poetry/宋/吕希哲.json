[
    {
        "author": "吕希哲",
        "dynasty": "宋",
        "type": "诗",
        "rhythmic": "",
        "title": "绝句",
        "preface": "",
        "paragraphs": [
            "礼仪三百复三千，酬酢天机理必然。",
            "寒即加衣饥即食，孰为末节孰为先。"
        ],
        "notes": "",
        "id": "97ac4ca0b9a3fc9d44e6afa7682de6d8"
    },
    {
        "author": "吕希哲",
        "dynasty": "宋",
        "type": "诗",
        "rhythmic": "",
        "title": "绝句二首  其一",
        "preface": "",
        "paragraphs": [
            "水晶宫殿玉花零，点缀空槐卧素屏。",
            "特敕下帘延墨客，不因风雪废谈经。"
        ],
        "notes": "",
        "id": "2e2a746757b199541f274b0476e36e28"
    },
    {
        "author": "吕希哲",
        "dynasty": "宋",
        "type": "诗",
        "rhythmic": "",
        "title": "绝句二首  其二",
        "preface": "",
        "paragraphs": [
            "强记师承道古先，无穷新意出陈编。",
            "一言有补天颜动，全胜三军贺凯还。"
        ],
        "notes": "",
        "id": "10e6b4f8ea531acff70f3ea1985960f9"
    },
    {
        "author": "吕希哲",
        "dynasty": "宋",
        "type": "诗",
        "rhythmic": "",
        "title": "和尧夫打乖吟",
        "preface": "",
        "paragraphs": [
            "先生不是闭关人，高趣逍遥混世尘。",
            "得志须为天下雨，放怀聊占洛阳春。",
            "家无甔石宾常满，论极锱铢意始新。",
            "任使终身卧安乐，一毫何费养天真。"
        ],
        "notes": "",
        "id": "5641517f35f0d4bb8976cb408b1a924e"
    },
    {
        "author": "吕希哲",
        "dynasty": "宋",
        "type": "诗",
        "rhythmic": "",
        "title": "绝句",
        "preface": "",
        "paragraphs": [
            "老读文书兴易阑，须知养病不如闲。",
            "行林瓦枕虚堂上，卧看江南雨后山。"
        ],
        "notes": "",
        "id": "67267205a52e425e0a3c778d5eded6f2"
    },
    {
        "author": "吕希哲",
        "dynasty": "宋",
        "type": "诗",
        "rhythmic": "",
        "title": "登单州城楼",
        "preface": "",
        "paragraphs": [
            "断霞孤鹜欲寒天，无复青山碍目前。",
            "世路崎岖饱经历，始知平地是神仙。"
        ],
        "notes": "",
        "id": "c44670ec8b76f71a2a1316b795e363c7"
    },
    {
        "author": "吕希哲",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "将谓清风全扫地，世间今复有卢鸿。"
        ],
        "notes": "",
        "id": "c0bd12bb174baf3f6845531c27e3048b"
    },
    {
        "author": "吕希哲",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "他日稍成毛义志，再求师友究渊源。"
        ],
        "notes": "",
        "id": "16ecd2bfb347fdb8823e37b99394b5ae"
    },
    {
        "author": "吕希哲",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "独抱遗经唐处士，差强人意汉将军。"
        ],
        "notes": "",
        "id": "7d91df2ca0375c7cdaa82c5da7875860"
    },
    {
        "author": "吕希哲",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "除却借书沽酒外，更无一事扰公私。"
        ],
        "notes": "",
        "id": "4798f31bc0312304b87fe6d8ff52ed54"
    }
]