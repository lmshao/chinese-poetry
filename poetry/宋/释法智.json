[
    {
        "author": "释法智",
        "dynasty": "宋",
        "type": "诗",
        "rhythmic": "",
        "title": "偈六首  其一",
        "preface": "",
        "paragraphs": [
            "真空不空，寥寥无影树头月。",
            "真色非色，隠隠不萌枝上花。",
            "威音路外芬芳，凤无依倚。",
            "空劫已前照耀，鹤不停机。",
            "更须一色功圆，便得同中有异。",
            "同中异，直下承当休拟议。",
            "夜来明月照芦花，鹤鹭并头踏雪睡。"
        ],
        "notes": "",
        "id": "63b4c125b0a4bf5f55a8c312a2ca557f"
    },
    {
        "author": "释法智",
        "dynasty": "宋",
        "type": "诗",
        "rhythmic": "",
        "title": "偈六首  其二",
        "preface": "",
        "paragraphs": [
            "辨不辨，昏不昏，打破盆子只论盆。",
            "千里远山烟树，数家沙鸟渔村。",
            "夜深月与湖光浑，天水茫茫绝点痕。"
        ],
        "notes": "",
        "id": "0b78956af5064466f0f428ca613b405a"
    },
    {
        "author": "释法智",
        "dynasty": "宋",
        "type": "诗",
        "rhythmic": "",
        "title": "偈六首  其三",
        "preface": "",
        "paragraphs": [
            "深夜虚堂露气佳，冰霜著月没痕瑕。",
            "木人打破琉璃碗，走过新罗始到家。"
        ],
        "notes": "",
        "id": "16078c0a6bd520437832b1746742109a"
    },
    {
        "author": "释法智",
        "dynasty": "宋",
        "type": "诗",
        "rhythmic": "",
        "title": "偈六首  其四",
        "preface": "",
        "paragraphs": [
            "一不成，二不是，火云堆里秋风起。",
            "堪笑耘田车水翁，手脚忙乱同儿戏。",
            "同儿戏，有巴鼻。",
            "但得丰年贺太平，四海五湖皇化里。"
        ],
        "notes": "",
        "id": "f23eb71ec362e60eaab9ab24c2c360ee"
    },
    {
        "author": "释法智",
        "dynasty": "宋",
        "type": "诗",
        "rhythmic": "",
        "title": "偈六首  其五",
        "preface": "",
        "paragraphs": [
            "动时常寂寂，静处活鱍鱍。",
            "动静两俱忘，佛祖何处著。",
            "蓦地梦回头，长天飞一鹗。",
            "春风有时好，春风有时恶。",
            "不得春风花不开，花开又被风吹落。",
            "错错错，蒸餠元来是面作。"
        ],
        "notes": "",
        "id": "9f0af892f4efe7ed033b987e41864c6b"
    },
    {
        "author": "释法智",
        "dynasty": "宋",
        "type": "诗",
        "rhythmic": "",
        "title": "偈六首  其六",
        "preface": "",
        "paragraphs": [
            "幽鸟语如篁，柳垂金线长。",
            "云收山谷静，风送杏花香。"
        ],
        "notes": "",
        "id": "28d2818c437501c0490eaa9c0761404e"
    },
    {
        "author": "释法智",
        "dynasty": "宋",
        "type": "诗",
        "rhythmic": "",
        "title": "赞天童觉和尚",
        "preface": "",
        "paragraphs": [
            "乌顶雪眉，云踪鹤态。",
            "貌出正偏，见非向背。",
            "芙蓉月照兮太白峰高，丹凤翔空兮琼林玉碎。",
            "觌面分明，两彩一赛。"
        ],
        "notes": "",
        "id": "b331cf09a9659f01355bab05206a2eb2"
    },
    {
        "author": "释法智",
        "dynasty": "宋",
        "type": "诗",
        "rhythmic": "",
        "title": "偈二首  其一",
        "preface": "",
        "paragraphs": [
            "明月高悬未照前，雪眉人凭玉栏干。",
            "夜深雨过风雷息，客散云楼酒碗干。"
        ],
        "notes": "",
        "id": "240e388479610305bfa58ee7845d0924"
    },
    {
        "author": "释法智",
        "dynasty": "宋",
        "type": "诗",
        "rhythmic": "",
        "title": "偈二首  其二",
        "preface": "",
        "paragraphs": [
            "三界无法，何处求心。",
            "惊蛇入草，飞鸟出林。",
            "雨过山堂秋夜静，市声终不到孤岑。"
        ],
        "notes": "",
        "id": "dbb6c15f2c1551dcb401f913b35c5f72"
    }
]