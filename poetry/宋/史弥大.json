[
    {
        "author": "史弥大",
        "dynasty": "宋",
        "type": "诗",
        "rhythmic": "",
        "title": "挽崔舍人  其一",
        "preface": "",
        "paragraphs": [
            "在昔夸三喜，于今萃一门。",
            "周还陪帝学，终始代王言。",
            "晋擢倾人望，规陈悉治原。",
            "彼苍无处问，才大合调元。"
        ],
        "notes": "",
        "id": "cbd58880224bc85bf138bd2041e0a972"
    },
    {
        "author": "史弥大",
        "dynasty": "宋",
        "type": "诗",
        "rhythmic": "",
        "title": "挽崔舍人  其二",
        "preface": "",
        "paragraphs": [
            "忆昨登瀛日，相亲意最深。",
            "耽书加我癖，体国见君心。",
            "遽就黄粱梦，空遗丹扆箴。",
            "堂堂那复有，衰涕泫沾襟。"
        ],
        "notes": "",
        "id": "96aaaac2e2666d494b668df6a460fea7"
    },
    {
        "author": "史弥大",
        "dynasty": "宋",
        "type": "诗",
        "rhythmic": "",
        "title": "谒越公墓",
        "preface": "",
        "paragraphs": [
            "满眼松楸护石茔，此来倍觉暗伤情。",
            "烟云深处眠翁仲，俎豆香时荐特牲。",
            "一寺近回溪水曲，万山青向墓门横。",
            "杨花无限萦春思，送我轻舟十里程。"
        ],
        "notes": "",
        "id": "6e5ac711df5c613ec572f88cc8bc5a5a"
    }
]