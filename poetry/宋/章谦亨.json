[
    {
        "author": "章谦亨",
        "dynasty": "宋",
        "type": "诗",
        "rhythmic": "",
        "title": "云岩",
        "preface": "",
        "paragraphs": [
            "造化雕镌巧，真成一洞天。",
            "曾将修蟒逐，却许蛰龙眠。",
            "石现金刚足，泉流仙客田。",
            "炷香吾道者，色体尚依然。"
        ],
        "notes": "",
        "id": "bc42f49c2f6614a77bdc1d46a4bc1a26"
    },
    {
        "author": "章谦亨",
        "dynasty": "宋",
        "type": "诗",
        "rhythmic": "",
        "title": "章岩",
        "preface": "",
        "paragraphs": [
            "杰石何空洞，中藏一寺幽。",
            "不须补天漏，时觉有云浮。",
            "蟾吐半轮月，鲸吞万斛舟。",
            "兹岩本同姓，欲去且迟留。"
        ],
        "notes": "",
        "id": "d0a318a8b272d102b2b2dea871e3f0e9"
    },
    {
        "author": "章谦亨",
        "dynasty": "宋",
        "type": "诗",
        "rhythmic": "",
        "title": "西湖观梅三首  其一",
        "preface": "",
        "paragraphs": [
            "梅在西湖上，精神别一般。",
            "喜供诗客赏，怕与俗人看。",
            "映水林文瘦，依山范叔寒。",
            "生平逢此友，更觉酒肠宽。"
        ],
        "notes": "",
        "id": "9ae9ad7599a4d238c15053ab857b163b"
    },
    {
        "author": "章谦亨",
        "dynasty": "宋",
        "type": "诗",
        "rhythmic": "",
        "title": "西湖观梅三首  其二",
        "preface": "",
        "paragraphs": [
            "不费东君力，常先草木荣。",
            "魏征元娬媚，夷甫太鲜明。",
            "有色谁同洁，无香可比清。",
            "飘零惟不恶，羌笛任渠横。"
        ],
        "notes": "",
        "id": "c0a3a7237012f9fe1bdf6a325eb335b6"
    },
    {
        "author": "章谦亨",
        "dynasty": "宋",
        "type": "诗",
        "rhythmic": "",
        "title": "西湖观梅三首  其三",
        "preface": "",
        "paragraphs": [
            "腊寒彻骨越精神，吐尽清香不待春。",
            "华屋芳筵犹恶俗，竹篱茅舍只安贫。",
            "湖烟笼处难藏艳，窗月飞来为写真。",
            "自得孤山题品后，至今偏解恼诗人。"
        ],
        "notes": "",
        "id": "a86112a69921cff7bf3bdd944da74769"
    },
    {
        "author": "章谦亨",
        "dynasty": "宋",
        "type": "诗",
        "rhythmic": "",
        "title": "祖教寺  其一",
        "preface": "",
        "paragraphs": [
            "出郭寻芳作野行，岩高墅旷水流声。",
            "草亭日午鹦啼巧，竹院更深月色明。",
            "宝殿鳞鳞章佛界，珠帘卷卷向山清。",
            "悠然一榻浑无梦，时有溪声枕外生。"
        ],
        "notes": "",
        "id": "e3db2134593b1f58e859284199a076c2"
    },
    {
        "author": "章谦亨",
        "dynasty": "宋",
        "type": "诗",
        "rhythmic": "",
        "title": "祖教寺  其二",
        "preface": "",
        "paragraphs": [
            "飞鸟遗音入翠林，转教柳外和鶑吟。",
            "岩留云雨过朝暮，寺枕溪流亘古今。",
            "客过端阳欣采艾，僧嫌破衲懒缝针。",
            "杯中蒲酒休辞醉，目断青山有远心。"
        ],
        "notes": "",
        "id": "e78142a443888e86c6971cb44ff764ce"
    },
    {
        "author": "章谦亨",
        "dynasty": "宋",
        "type": "诗",
        "rhythmic": "",
        "title": "浄惠院",
        "preface": "",
        "paragraphs": [
            "浄惠荒凉寺，平林浅阜闲。",
            "殿存碧支佛，门对赭亭山。",
            "遶屋竹阴翠，沿阶苔晕斑。",
            "雨中来托宿，却羡白鸥闲。"
        ],
        "notes": "",
        "id": "7b8c14bf2367414205993d6fbde25ecc"
    }
]