[
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "内前行",
        "preface": "",
        "paragraphs": [
            "内前车马拨不开，文德殿下宣麻回。",
            "紫薇侍郎拜右相，中使押赴文昌台。",
            "旄头昨夜光照牖，是夕收芒如秃帚。",
            "明日化为甘雨来，宅家唤作调元手。",
            "周公礼乐未要作，致身姚宋也不恶。",
            "向来两翁当国年，民间斗米才四钱。"
        ],
        "notes": "",
        "id": "ca1d47e61a2ad335ae2957ea3936bdfa"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "长沙示甥郭圣俞",
        "preface": "",
        "paragraphs": [
            "我昔官阆中，子时趋长安。",
            "相过日夜饮，肯使笑语干。",
            "但知醒复醉，谁问甜与酸。",
            "揽衣步中庭，仰首羡飞翰。",
            "誓言早归休，慎勿贪高官。",
            "时未有添丁，眼前惟木兰。",
            "舅甥一分背，日月双跳丸。",
            "那知十年外，相见西江干。",
            "拜起未寒温，悲来各汍澜。",
            "我鬓已秃翁，子颜非渥丹。",
            "相从海上去，兹事人所难。",
            "陂行白漭漭，山宿青攒攒。",
            "人烟小岁后，草木深冬完。",
            "昨日次长沙，扁舟掠湘滩。",
            "中流遭恶风，满衣泼惊湍。",
            "船如旗尾点，天作车轮团。",
            "怖畏目敢侧，祷祈指频弹。",
            "向非鬼神助，几作蛟龙餐。",
            "忠信时可凭，圣贤岂吾谩。",
            "勿畏峤南热，我清物自寒。",
            "勿忧海邦陋，心广身亦寛。",
            "磨刀斫鲸鲙，隐几看鹏抟。",
            "努力近药物，明年理归鞍。",
            "得之两鸿鹄，龟筒不须钻。"
        ],
        "notes": "",
        "id": "7016e2df52ee6b9974ed05b233fa4b03"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "张曲江铁像诗",
        "preface": "",
        "paragraphs": [
            "开元太平久，错处非一拍。",
            "就令乏贤人，何至相仙客。",
            "直道既雕丧，曲江遂疏斥。",
            "汲黯困后薪，贾生罢前席。",
            "金鉴束高阁，铁胎空数尺。",
            "妙处难形容，英表良髣髴。",
            "摩挲许国姿，尚想立朝色。",
            "同时反弃置，异代长叹息。"
        ],
        "notes": "",
        "id": "393f749ccf391fb2837fd5cd77c9a2ea"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "湖上",
        "preface": "",
        "paragraphs": [
            "佳月明作哲，好风圣之清。",
            "湖边得二友，夜语投三更。",
            "烟露两相湿，水天参互明。",
            "散衣芭蕉凉，曳杖桄榔轻。",
            "星走抛余光，山空答虚声。",
            "归矣不可留，过幽恐神惊。"
        ],
        "notes": "",
        "id": "a4a9c313979df1878c0c12b289585e54"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "双榕",
        "preface": "",
        "paragraphs": [
            "水东双榕间，有叟时出游。",
            "清风衣履古，白雪须髯虬。",
            "吟哦明月夕，簸弄寒江秋。",
            "惊传里中儿，不泊岸下舟。",
            "君看鬼趣中，有此风味不。",
            "安知非黄石，但恨无留侯。",
            "此生锄犁手，误入簪绅流。",
            "无功抵毫髪，负罪平山丘。",
            "政尔求澡濯，闻之叹绸缪。",
            "抠衣倘可亲，跪履安敢羞。",
            "得闻半偈语，一解终身忧。",
            "性不喜伐国，兵书非所求。"
        ],
        "notes": "",
        "id": "d1da381b89404e4ac83357e62c026d54"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "大熟行",
        "preface": "",
        "paragraphs": [
            "去年大雪埋尺箠，水北荔枝遭冻死。",
            "共嗔北客帯寒来，我欲分疏谁受理。",
            "今年诸峒十分熟，东江不下龙川米。",
            "南翁北客两欣然，孰与忍饥餐荔子。"
        ],
        "notes": "",
        "id": "e4ad91eae28090f40f846496e887f661"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "蜑儿歌",
        "preface": "",
        "paragraphs": [
            "泸南二子天一边，思之不见今三年。",
            "阮咸已老得遥集，白髪自媿还欣然。",
            "未看颅骨并颊颧，啼中已有过秦篇。",
            "诸田何得贱庶孽，会斩庄贾摧强燕。"
        ],
        "notes": "",
        "id": "54c169a7341c354ba063e8903799736d"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "蜜果",
        "preface": "",
        "paragraphs": [
            "臣闻失旦鸡，已晓犹强鸣。",
            "书生坐口穷，抵死输血诚。",
            "岭南贡蜜果，海道趋彤庭。",
            "黄蜂乐受职，紫鳯助扬舲。",
            "忠勤虽云至，思虑良未精。",
            "由来瘴疠乡，不识霜雪清。",
            "土风不待讲，气象昏如酲。",
            "秔稻秔稻热，水泉水泉腥。",
            "而况野果实，岂足奉圣明。",
            "未论体性殊，已觉面目生。",
            "食之倘有补，劳者甘如饧。",
            "政恐无裨益，所出非和平。",
            "上林宁少此，下箸安可轻。",
            "轩辕尝百毒，上古杂神灵。",
            "武王嗜鲍鱼，几谏仗老成。",
            "刍荛复何有，葵藿但自倾。"
        ],
        "notes": "",
        "id": "356ca7b5105ec09c8aedfc6604bae288"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "圆蛤",
        "preface": "",
        "paragraphs": [
            "黄犊鸣水中，相顾皆愕然。",
            "探之无所得，有蛙仅如钱。",
            "持问旁舍翁，云此号圆蛤。",
            "夏潦涨沟渠，喧呼自酬答。",
            "卒然闻其声，谓当可専车。",
            "既见一拊掌，寸莛量有余。",
            "物生元气中，小大各异趣。",
            "蛙质黄牛鸣，持此欲谁附。",
            "我居固已陋，尔鸣良亦村。",
            "緜蛮啭黄鹂，我今思故园。"
        ],
        "notes": "",
        "id": "0229bfded1fb739a8b42378c3b209bdd"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "白小",
        "preface": "",
        "paragraphs": [
            "二年遵海滨，开眼即浩淼。",
            "谓当饱长鲸，糊口但白小。",
            "百尾不满釡，烹煮等芹蓼。",
            "咀嚼何所得，鳞鬛空纷扰。",
            "向来若鱼戏，海面横孤峤。",
            "𪡋喁喷飞沫，白雨散晴晓。",
            "终然不省录，从事此微眇。",
            "短长本相形，南北无定表。",
            "泰山不为多，毫末夫岂少。",
            "词雄两月读，理足三语妙。",
            "人生一沤发，谁作千岁调。",
            "安能蹲会稽，坐待期年钓。"
        ],
        "notes": "",
        "id": "1984268b0ac8c8002ccdf6ff537a662a"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "疟疾寄示圣俞",
        "preface": "",
        "paragraphs": [
            "体中初微温，末势如汤镬。",
            "忽然毛髪起，冷撼如振铎。",
            "良久交战罢，顶背如释缚。",
            "尚觉头涔涔，眉额如镵凿。",
            "空日一寒暑，有准如契约。",
            "伏枕两晦朔，枵然如空橐。",
            "平生十围腹，病起如饥鹤。",
            "衰髪本无几，脱去如秋箨。",
            "到今仅能步，出没如尺蠖。",
            "旧闻五岭法，有此万户疟。",
            "而我自侨寓，了不蒙阔略。",
            "况子又持养，何至亦例着。",
            "此身自空虚，客疾安所托。",
            "请作如是观，无病亦无药。"
        ],
        "notes": "",
        "id": "9e51b6e651255c614a06ec6cf2d02bb5"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "示蜑",
        "preface": "",
        "paragraphs": [
            "先君捐馆年，六十畸三算。",
            "我今四十三，始得幼子蜑。",
            "余龄继前躅，蜑也才及冠。",
            "况复未可知，孝章积忧叹。",
            "禄养岂不欲，兹事觉已缓。",
            "但爱眉目秀，体质净如盥。",
            "顾瞻既精神，怀抱亦气岸。",
            "今者新剔髪，莹若珠未贯。",
            "见之令人清，面拥疲手腕。",
            "輙然攫吾须，霜雪落几案。",
            "岂惟不肯嗔，更付一笑粲。",
            "骨肉今远矣，恃汝慰奔窜。",
            "行当从诸兄，诵书喧里闬。",
            "而我于经术，粗能分句断。",
            "发蒙要师资，心孔为开钻。",
            "许慎専偏傍，张华休史汉。",
            "吾家业儒久，舍此无别段。",
            "不应缘一噎，便欲废炊爨。",
            "及亲三釡足，未用万户酂。",
            "人生百年期，我今特未半。"
        ],
        "notes": "",
        "id": "e0be5ca310d00c5335ec03ea8a35771e"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "梦泉",
        "preface": "",
        "paragraphs": [
            "入道肯著相，出神得佳泉。",
            "起寻定中境，谩意山之巅。",
            "四人蹋𪜎𧇠，数里闻潺湲。",
            "循声到巉绝，满意流甘鲜。",
            "虽深石可数，太察鱼难筌。",
            "分为缟练去，溅作珠玑圆。",
            "一窥宿酲解，三咽沉疴痊。",
            "恍惚尚疑梦，欢呼欲成颠。",
            "山间短于井，海饮咸生涎。",
            "那知道在迩，几作野遗贤。",
            "事固由人兴，物为知已妍。",
            "谁陪濠上游，谅携室中天。",
            "虽无十丈花，中有一滴禅。",
            "名酒觉殊胜，宜茶定常煎。",
            "兰亭羽觞冷，鱼腹青筒连。",
            "新文来远矣，开卷犹潨然。",
            "径欲抱琴去，临流听未全。",
            "不但受以耳，庻几神者先。",
            "写为梦泉操，第入乐府篇。",
            "将前輙复却，万事付有缘。"
        ],
        "notes": "",
        "id": "67d7c95246412430287ab31d92a78b33"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "鸣鹊行",
        "preface": "",
        "paragraphs": [
            "簷前群鹊鸣相呼，法当有客或远书。",
            "吾今何处得书尺，而况宾客乘轩车。",
            "平生眼中抹泥涂，泛爱了不分贤愚。",
            "卒为所卖罪满躯，放逐南越烹蟾蜍。",
            "百口寄食西南隅，三年莫知安稳无。",
            "家书已自不可必，更望故人双鲤鱼。",
            "故人顷来绝能疏，况复万岭千江湖。",
            "鸡肋曾是安拳余，至今畏客如於菟。",
            "岂惟避谤谢还往，此日谁肯窥吾庐。",
            "杜门却扫也不恶，何但忘客兼忘吾。",
            "喧喧鸣鹊汝过矣，曷不往噪权门朱。"
        ],
        "notes": "",
        "id": "c2c90938fdb6b4f04b5a24c18df919f6"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "采药行赠梅蟠",
        "preface": "",
        "paragraphs": [
            "顺途行歌醉者谁，先生采药山中归。",
            "昨日携篮入山去，今日出山香满路。",
            "先生年来饭黄精，俗眼但白髪但青。",
            "得失乘除适相补，勿取谗人畀豺虎。"
        ],
        "notes": "",
        "id": "e4db9ac86c28b5f2708e0b6a027eb4be"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "钟潭行",
        "preface": "",
        "paragraphs": [
            "君不见惠州城之西，永福古寺钟崛奇。",
            "夜輙亡去黎明归，萍莎糢糊水淋漓。",
            "山僧初惊久恬嬉，一夕径去不返栖，父老嗟惜僧垂洟。",
            "明年夏旱江水低，此钟居然水中坻。",
            "奔走往视空城陴，挽以巨缆牛百蹄。",
            "牛喘缆绝钟不移，度不可得乃去之。",
            "江花开落水东驰，到今过者犹俯窥。",
            "刻舟记剑真自痴，不应此物犹沙泥。"
        ],
        "notes": "",
        "id": "27395a4a65209308d09c0091caaad4f3"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "取水行",
        "preface": "",
        "paragraphs": [
            "仆夫取水古龙塘，水中木佛三肘长。",
            "随波俛仰如簸糠，并流拯之置道傍。",
            "衲衣著帽僧伽装，里人观者如堵墙。",
            "相与筑室临沧浪，荷盖荃壁辛夷梁。",
            "三日屋成小而香，野草江花荐芬芳，烬烟昼清夜灯光。",
            "乃知实相无立乡，人人性中普照王。"
        ],
        "notes": "",
        "id": "c1ed8205e2a4cc961c990dee74fd1f05"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "采藤曲效王建体",
        "preface": "",
        "paragraphs": [
            "鲁人酒薄邯郸围，西河渡桥南越悲。",
            "岁调红藤百万计，此古一作无穷时。",
            "去年采藤藤已乏，今年采藤藤转竭。",
            "入山十日脱身归，新藤出土拳如蕨。",
            "淇园取竹况有年，越山采藤输不前。",
            "今年输藤指黄犊，明年输藤波及屋。",
            "吾皇养民如养儿，凿空为此谋者谁。"
        ],
        "notes": "",
        "id": "a474bde1f34389e29bfb3b28aa7b475f"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "冬雷行",
        "preface": "",
        "paragraphs": [
            "百虫蛰处安如家，阿香夜起推雷车。",
            "一时技痒不忍爬，撼动尺蠖掀龙蛇。",
            "龙蛇尺蠖踞已久，亦欲奋迅舒顽麻。",
            "梦中一震忽惊跃，发破墐户排泥沙。",
            "泥沙已出雷遽止，错愕欲去难藏遮。",
            "虫蛇狼狈莫知数，间有伏龙吁可嗟。"
        ],
        "notes": "",
        "id": "5b4ef03d98bce395c46a0ec422ba9ef9"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "赠谭微之",
        "preface": "",
        "paragraphs": [
            "去年弦歌程水滨，甑中生尘范史云。",
            "今年讲学鹅城里，关西孔子杨伯起。",
            "昔人论士观心期，时人论士看目皮。",
            "只知黄鹞矜嘴爪，不识驺虞避生草。"
        ],
        "notes": "",
        "id": "d90694dcca22108cde0867ce7d8c2c1c"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "游使君诸子歌",
        "preface": "",
        "paragraphs": [
            "大游落落如长松，说易妙合韦编翁。",
            "胸中蕴藉入眉宇，笔下言语驱头风。",
            "少游濯濯如春柳，十八书生过秦手。",
            "已将文举呼大儿，更举长源为小友。",
            "是家诸郎都几人，传闻一一连城珍。",
            "未识龙川五袴守，端似当年万石君。"
        ],
        "notes": "",
        "id": "5c31f0ed0f9bcb45f901f49b007d4bae"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "北归至广州寄惠州故人",
        "preface": "",
        "paragraphs": [
            "归心如跃马，奋迅不可驻。",
            "别情如故猿，已去犹返顾。",
            "三年孺子社，数借柱史书。",
            "好在五噫孙，善保千金躯。",
            "旧来谈天口，老去尽地力。",
            "万里不相忘，寄声问眠食。"
        ],
        "notes": "",
        "id": "e83a1b9f1c568591d2524a25229d3fa8"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "南迁",
        "preface": "",
        "paragraphs": [
            "去去寛乡托此踪，閙中无地顿衰翁。",
            "未诛绮语犹轻典，更赐罗浮有底功。",
            "虾菜贱时皆丙穴，茅柴美处即郫筒。",
            "著鞭要及春前到，趁赋梅花庾岭东。"
        ],
        "notes": "",
        "id": "d46db27ae4510ff79eafabe1598c8a4b"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "渡沔",
        "preface": "",
        "paragraphs": [
            "鹤归辽海悲人世，猿入巴山叫月明。",
            "惟有沙虫今好在，往来休并水边行。"
        ],
        "notes": "",
        "id": "325c3bff43811fb1f9833f0ab0ff68e3"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "武陵道中",
        "preface": "",
        "paragraphs": [
            "朝持汉使节，暮作楚囚奔。",
            "路入离骚国，江通欸乃村。",
            "垣墙知地湿，草木验冬温。",
            "寂寞桃源路，行人祗断魂。"
        ],
        "notes": "",
        "id": "ab1b4c1d60b2a5de4bda89369f044ce6"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "长沙道中",
        "preface": "",
        "paragraphs": [
            "古古今今路，朝朝暮暮行。",
            "橘林香处饭，杉木翠边程。",
            "山带湘灵惨，川含楚些清。",
            "江湖无限句，迁客要才情。"
        ],
        "notes": "",
        "id": "984626dd39995182fc7d22ec33b31f18"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "鸭步",
        "preface": "",
        "paragraphs": [
            "伏波江面莹如磨，忽尔崩腾作沸涡。",
            "横笛未终平似板，此中端有万蛟鼍。"
        ],
        "notes": "",
        "id": "d94f940785ef8ef274fc80bf510ea273"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "次泊头",
        "preface": "",
        "paragraphs": [
            "何处不堪老，浮山倾盖亲。",
            "潮田无恶岁，酒国有长春。",
            "草木疑灵药，渔樵或异人。",
            "近前端有得，丞相未宜嗔。"
        ],
        "notes": "",
        "id": "b37993f6745c87f439267157f80cfd57"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "到罗浮始识秧马",
        "preface": "",
        "paragraphs": [
            "拟向明时受一廛，著鞭尝恐老农先。",
            "行藏已问吾家举，从此驰君四十年。"
        ],
        "notes": "",
        "id": "6406298302b6f4ae0f002a4d528f02fa"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "初到惠州",
        "preface": "",
        "paragraphs": [
            "卢橘杨梅乃尔甜，肯容迁谪到眉尖。",
            "因行采药非无得，取足看山未害廉。",
            "辨谤若为家一喙，著书不直字三缣。",
            "老师补处吾何敢，政为宗风不敢谦。"
        ],
        "notes": "",
        "id": "862948319d533b2435dc2944099965d6"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "谢人送酒",
        "preface": "",
        "paragraphs": [
            "世情不到海边村，载酒时来饷子云。",
            "便欲醉中藏潦倒，已将度外置纷纭。",
            "细思扰扰胶胶事，政坐奇奇怪怪文。",
            "唤取邻翁传杓饮，渐令安习故将军。"
        ],
        "notes": "",
        "id": "62356b1d054cf7a49b1dd64050ba4f6d"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "水东感怀",
        "preface": "",
        "paragraphs": [
            "往事孤峰在，流年细草频。",
            "但知其室迩，谁识所存神。",
            "碑坏诗无敌，堂空德有邻。",
            "吾今稍奸黠，终日酒边身。"
        ],
        "notes": "",
        "id": "a23daa0b2b93fa479711459cc8717879"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "登栖禅山",
        "preface": "",
        "paragraphs": [
            "海雨山烟拨不开，眼前遮定望乡台。",
            "如何借得维摩手，断取西南故国来。"
        ],
        "notes": "",
        "id": "4b576e565ae3ad374ba903d40dff8f2d"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "收景初书并示药物",
        "preface": "",
        "paragraphs": [
            "乾坤心腹友，江海鬓毛斑。",
            "药补他乡阙，书开故国颜。",
            "何时乘下泽，此日仰高山。",
            "会是归耕耦，由来有赐环。"
        ],
        "notes": "",
        "id": "556ead301c51cf047704684239380cca"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "九日怀舍弟",
        "preface": "",
        "paragraphs": [
            "重阳陶令节，单阏贾生年。",
            "秋色苍梧外，衰颜紫菊前。",
            "登高知地尽，引满觉天旋。",
            "去岁京城雨，茱茰对惠连。"
        ],
        "notes": "",
        "id": "e2ebed6750f8cebad1be87e31dcd687a"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "收家书",
        "preface": "",
        "paragraphs": [
            "西州消息到南州，骨肉无他岁有秋。",
            "骥子解吟青玉案，木兰堪战黑山头。",
            "即时旅思春冰坼，昨夜灯花黍穗抽。",
            "从此归田应坐享，故山已为理菟裘。"
        ],
        "notes": "",
        "id": "9673237c3d5df86a2f0067fc226b9d22"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "泸人何邦直者为安溪把截将有功不赏反得罪来惠州贫甚吾呼与饮为作此诗",
        "preface": "",
        "paragraphs": [
            "楚人季布以勇显，鲁国朱家用侠闻。",
            "驰马弯弓臣好武，吹毛洗垢吏深文。",
            "王孙此日谁漂母，卿子前时号冠军。",
            "满引一杯齐物论，白衣苍狗听浮云。"
        ],
        "notes": "",
        "id": "d193dc3028c97f0d3844aef898db96b5"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "除夕",
        "preface": "",
        "paragraphs": [
            "患难思年改，龙钟惜岁徂。",
            "关河先陇远，天地小臣孤。",
            "吾道凭温酒，时情付拥𬬻。",
            "南荒足妖怪，此日漫桃符。"
        ],
        "notes": "",
        "id": "e085faa53b426e0b8158356c62a425d2"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "人日",
        "preface": "",
        "paragraphs": [
            "人日伤心极，天时触目新。",
            "残梅诗兴晚，细草梦魂春。",
            "挑菜年年俗，飞蓬处处身。",
            "蟆颐频语及，仿佛到东津。"
        ],
        "notes": "",
        "id": "9ecb0c7298b78858cfa2923d4dc8e433"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "栖禅暮归书所见二绝  其一",
        "preface": "",
        "paragraphs": [
            "雨在时时黑，春归处处青。",
            "山廻失小寺，湖尽得孤亭。"
        ],
        "notes": "",
        "id": "16870b9f4b1f44680e318cb968ca7860"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "栖禅暮归书所见二绝  其二",
        "preface": "",
        "paragraphs": [
            "春着湖烟腻，晴揺野水光。",
            "草青仍过雨，山紫更斜阳。"
        ],
        "notes": "",
        "id": "643d50b3a30fab2191d1c8b618ccd2b2"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "白鹭",
        "preface": "",
        "paragraphs": [
            "说与门前白鹭群，也宜从此断知闻。",
            "诸公有意除钩党，甲乙推求恐到君。"
        ],
        "notes": "",
        "id": "d34c8a2f67369cc2ec954efa6dfdf47e"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "六言二首  其一",
        "preface": "",
        "paragraphs": [
            "几年持钵天外，晚岁结庵海隅。",
            "头白亲逢孔墨，眼生初识杨卢。"
        ],
        "notes": "",
        "id": "c11b60cf9fbc4766f154d535cfe7f6c9"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "六言二首  其二",
        "preface": "",
        "paragraphs": [
            "烟合家煨老酒，风腥船过醎鱼。",
            "丁米独遗迁客，峒夫不数侨居。"
        ],
        "notes": "",
        "id": "6bd8992c7bf51d582aac603bea4ffa8d"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "有所叹二首  其一",
        "preface": "",
        "paragraphs": [
            "林中晏坐老沙门，岂愿临年触垢氛。",
            "正恐先生不得饱，欲令后死与斯文。",
            "近逃台鼎居东洛，闻道衣冠满北军。",
            "须信此涂天一握，人间漫说有孤云。"
        ],
        "notes": "",
        "id": "ae7aae75da7c77a3840118121f44fbcf"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "有所叹二首  其二",
        "preface": "",
        "paragraphs": [
            "耕田佩印两徒然，忆相平津只去年。",
            "怪底功名称地狱，谁将官府到天仙。",
            "是非已付渔樵判，疑信难凭党与传。",
            "杯酌岂能通大道，床头当得酒如泉。"
        ],
        "notes": "",
        "id": "898e7ed6872658e2631493758b3d86ca"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "舍弟书约今秋到此",
        "preface": "",
        "paragraphs": [
            "此日方收信，前时已具舟。",
            "开头今几月，软脚定中秋。",
            "凉德为兄忝，炎荒为尔忧。",
            "从今西望眼，应到见时休。"
        ],
        "notes": "",
        "id": "38b4cdf93dc93dbe3c7dd93d8523e9d9"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "跋道德经",
        "preface": "",
        "paragraphs": [
            "鬬智饶君三十里，著书还我五千言。",
            "只将得一观天下，约法刘公已太繁。"
        ],
        "notes": "",
        "id": "cabf7d8e40f7831b7a78c3aed1cf69df"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "夜坐怀舍弟",
        "preface": "",
        "paragraphs": [
            "无云仍露坐，有月更江皋。",
            "沉陆伤吾道，浮生忆尔曹。",
            "扁舟应夏口，此夕数秋毫。",
            "不见今三载，当时已二毛。"
        ],
        "notes": "",
        "id": "7ebec81b83001dc562b02fd3f9f3e49a"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "送外甥之广州",
        "preface": "",
        "paragraphs": [
            "由也久从我，牢之真有甥。",
            "时情为客老，秋色进船清。",
            "拨刺朝朝味，钩辀处处声。",
            "越台休吊古，旅魄向来惊。"
        ],
        "notes": "",
        "id": "c91e410823404fa9f7222aab0d3f3e90"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "九日独酌",
        "preface": "",
        "paragraphs": [
            "登高无老伴，引满自高歌。",
            "欢意天边少，重阳野外多。",
            "黄花空岁月，白首尚关河。",
            "他日龙山兴，吾今在网罗。"
        ],
        "notes": "",
        "id": "a3f7b026e0b74662c632dc659df8fcd8"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "壬辰九月二十三日始寒以诗记之",
        "preface": "",
        "paragraphs": [
            "朝来怪底冷，前此已重阳。",
            "渐逼袴襦节，稍闻炭火香。",
            "烟岚向冬净，橘柚得霜黄。",
            "岭表虽多暑，天时亦有常。"
        ],
        "notes": "",
        "id": "07f11747e4d0c197205b249dbe6403fb"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "十月复暄",
        "preface": "",
        "paragraphs": [
            "谁会世问事，即今冬后秋。",
            "残年仍御袷，先日已重裘。",
            "地势炎州令，天时北客愁。",
            "此生橐籥内，反复任吹咻。"
        ],
        "notes": "",
        "id": "71bfefa30f06c16f3fed9c1b5e1dba4a"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "送客之五羊二首  其一",
        "preface": "",
        "paragraphs": [
            "不到番禺久，繁雄良自如。",
            "江山禹贡外，城郭汉兵余。",
            "圆折明珠浦，旁行异域书。",
            "五羊虽足乐，双鲤未宜疏。"
        ],
        "notes": "",
        "id": "6decd40c8084d22bf5eed32f4b0b588d"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "送客之五羊二首  其二",
        "preface": "",
        "paragraphs": [
            "建国今陈迹，游人合赋诗。",
            "废台樛女后，遗井鲍姑时。",
            "客去通星汉，僧来自月支。",
            "凭君黄木口，为致海祠碑。"
        ],
        "notes": "",
        "id": "5cc71ca8731af38cbda3330bffa53ca1"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "送故人赴循州司理",
        "preface": "",
        "paragraphs": [
            "溪入尉佗宫，撑舟阁复通。",
            "梅花吴驿外，萍实楚谣东。",
            "方策他时执，圜扉到日空。",
            "天涯一杯酒，叙别意无穷。"
        ],
        "notes": "",
        "id": "7265207134ce27980c5608d1ffc9b6d5"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "寄潮阳尉郑太玉",
        "preface": "",
        "paragraphs": [
            "又种罗浮一熟田，江阳未得返耕廛。",
            "书来似见眉间印，别后新增鬓上年。",
            "下泽有车人误矣，上林无报雁徒然。",
            "越巫鸡卜闻之久，为问行藏若个边。"
        ],
        "notes": "",
        "id": "c78515ab7aac190ce909358b5e9c84bc"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "次郑太玉见寄韵",
        "preface": "",
        "paragraphs": [
            "度外归期未要论，故山石笋自高蹲。",
            "他时名誉牛心炙，晚岁穷空犊鼻裈。",
            "君有诗书兼画绝，我无德爵但年尊。",
            "音尘不继应相悉，万事而今付默存。"
        ],
        "notes": "",
        "id": "7e43ab7de8b89baa1f55a6ca8d7dc1fe"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "船居",
        "preface": "",
        "paragraphs": [
            "凭谁举此问瞿昙，已筑虚空作小庵。",
            "不但燕闲充泛宅，亦堪来往寄浮骖。",
            "江湖有理吾将老，鱼鸟无心客自慙。",
            "非复云安忧斗水，床头垂手得清甘。"
        ],
        "notes": "",
        "id": "2164bcd1602ea02727589f65f5120b1c"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "壬辰九月不雨至巳年三月穑事去矣今夕輙复霈然喜甚卧作此诗",
        "preface": "",
        "paragraphs": [
            "老去生涯白木镵，脱逢艰食更何堪。",
            "春深野色忧年恶，夜半簷声觉雨甘。",
            "睡外莫听泥活活，想中已覩麦含含。",
            "明朝竹径添幽事，玉版堂头作小参。"
        ],
        "notes": "",
        "id": "efc77dc27309bcb93ddca317a360c616"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "余舍弟既到有作",
        "preface": "",
        "paragraphs": [
            "武陵仓卒记他时，我独南翔子北飞。",
            "覰过几多归后事，相看仍是别时衣。",
            "匪躬老矣惟心在，便腹依然但髪稀。",
            "尚有苦吟三十载，与君同饱蜀山薇。"
        ],
        "notes": "",
        "id": "1b6db4b7e1323f23e14cd427ba6f9287"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "收景初贬所书",
        "preface": "",
        "paragraphs": [
            "信断常怀信断忧，得书还有得书愁。",
            "未应宿业都相似，总为饶声不肯休。",
            "见说胸中养云梦，莫将皮里贮阳秋。",
            "而翁有道知兴废，不患无词诣播州。"
        ],
        "notes": "",
        "id": "8a72ca78ad6ee2b2ef57937c3023cd1b"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "次勾景山见寄韵",
        "preface": "",
        "paragraphs": [
            "此生正坐不知天，岂有豨苓解引年。",
            "但觉转喉都是讳，就令揺尾有谁怜。",
            "腰金已付儿曹佩，心印还当我辈传。",
            "他日乘车来问道，苇间相顾共攀缘。"
        ],
        "notes": "",
        "id": "ea364ea7118f426a1dd577b8641b6215"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "夜闻蜑户叩船作长江礧欣然乐之殊觉有起予之兴因念涪上所作招渔父词非是更作此诗反之示舍弟端孺",
        "preface": "",
        "paragraphs": [
            "当年无奈气狂何，醉檄涪翁弃短蓑。",
            "晚落炎州磨岁月，欲从诸蜑丐烟波。",
            "与君共作长江礧，况我能为南海歌。",
            "身世即今良可见，不应老子尚婆娑。"
        ],
        "notes": "",
        "id": "d53e67120ec4a5602eeca6a64dfe1283"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "北风累日不止寒甚寄郑潮阳",
        "preface": "",
        "paragraphs": [
            "山前腊雪想纷纷，风到南讹尽处村。",
            "瓮面不容存酒子，床头几欲爨桐孙。",
            "园林呼舞知衰怯，窗户奔驰觉眩昏。",
            "咫尺潮阳五袴国，可能分我一襦温。"
        ],
        "notes": "",
        "id": "807f60c7207aa1752f00acd57e1ccd65"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "即事三首  其一",
        "preface": "",
        "paragraphs": [
            "归心急似陇头水，华髪多于岭上梅。",
            "正是尧朝犹落此，当时湘浦亦宜哉。"
        ],
        "notes": "",
        "id": "7cba8c4e9f325fa077ec0de7e3b91800"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "即事三首  其二",
        "preface": "",
        "paragraphs": [
            "还家久近书难写，破屋阴晴榻屡移。",
            "吾道非耶来旷野，人生乐尔复何时。"
        ],
        "notes": "",
        "id": "fad1405dc41402aa4ee05f468f32374d"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "即事三首  其三",
        "preface": "",
        "paragraphs": [
            "案头行扫尘随起，窗眼才封雨又梢。",
            "更力穷空沽白餠，莫将疲苶鬬黄茅。"
        ],
        "notes": "",
        "id": "e52f12aecbd406386bf48e09942776d3"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "遣兴二首  其一",
        "preface": "",
        "paragraphs": [
            "僧寺借经便大字，邻墙唤酒及新𥬠。",
            "三年于此得其理，一饱已还非所求。"
        ],
        "notes": "",
        "id": "886c97d6dc7a4b1c9dc0c0b257c74fb8"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "遣兴二首  其二",
        "preface": "",
        "paragraphs": [
            "酒经自得非多学，诗律伤严近寡恩。",
            "田里歌呼无籍在，朝廷议论有司存。"
        ],
        "notes": "",
        "id": "4913d2673a81ab0d81f56a28c3381880"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "送舍弟干事广州",
        "preface": "",
        "paragraphs": [
            "欲罢愧决策，拟行愁索居。",
            "人心旱魃后，旅色飓风余。",
            "击柝秋江夜，开帆晓雾初。",
            "他乡仗神理，沥胆奠扶胥。"
        ],
        "notes": "",
        "id": "9119feb2b5c033ca164eb5a7acdbfbd5"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "春日谪居书事",
        "preface": "",
        "paragraphs": [
            "四十缁成素，清明绿胜红。",
            "形容千虑后，门馆一贫中。",
            "白日时时别，青芜处处同。",
            "此生唇舌里，啼鸟暮春风。"
        ],
        "notes": "",
        "id": "c726a62fec30b41aeea8741449206959"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "大观四年春吾与友人任景初舍弟端孺自蜀来京师至长安时方寒食吾三人相与戎服游九龙池饮酒赋诗乐甚是岁吾迁岭表明年景初亦谪江左忽忽数岁皆未得去寒食无几念念凄然作诗寄任因命舍弟同赋",
        "preface": "",
        "paragraphs": [
            "居今行古任定祖，底事迁延亦未归。",
            "我坐力田伤地脉，君缘捜句漏天机。",
            "故都回首三寒食，新岁经心两湿衣。",
            "学道一生凡几化，不因到此始知非。"
        ],
        "notes": "",
        "id": "95d16c6b7354c5c996d36a280b431054"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "乙未正月丁丒与舍弟棹小舟穷西溪至愁绝处度不可进乃归溪侧有两榕甚奇清阴可庇数十榻水东老人尝饮酒其下云",
        "preface": "",
        "paragraphs": [
            "杨梅溪上柳初黄，荆竹冈头日正长。",
            "独木小舟轻似纸，一尊促席稳于床。",
            "树从坡去无人识，水出山来带药香。",
            "应有居民解秦语，为言昭代好还乡。"
        ],
        "notes": "",
        "id": "deb0bcc7f1791097e3a5b96520d57f90"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "有感示舍弟端孺外甥郭圣俞",
        "preface": "",
        "paragraphs": [
            "一出湟关五见梅，愚忠几欲伴黄埃。",
            "弟兄手足穷孤竹，母子肝肠泣老莱。",
            "好语忽从天上落，行人直向海边回。",
            "此生报国无他事，力穑供输莫待催。"
        ],
        "notes": "",
        "id": "e6fe8d701482834ff7736b23e3872596"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "游广州悟性寺寺有赵王台盖尉佗时所筑有井甘甚号达摩井云",
        "preface": "",
        "paragraphs": [
            "崎岖走上方，浩荡取秋光。",
            "台上经樛女，江天入夜郎。",
            "华夷凭槛远，兴废引杯长。",
            "泉脉来何处，中含定慧香。"
        ],
        "notes": "",
        "id": "7b3d5568d0bf2fb7063453b6f375eea2"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "舜祠",
        "preface": "",
        "paragraphs": [
            "讴歌率土性之也，号泣旻天孝矣乎。",
            "何惜扁舟系韶石，忆曾万里叫苍梧。"
        ],
        "notes": "",
        "id": "776bcb73846a5d82d0c30b6a9c74659e"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "腊岭戏书",
        "preface": "",
        "paragraphs": [
            "上世有鞭能走石，今人无铎可驱山。",
            "一回凭膝一移足，老尽行人未老颜。"
        ],
        "notes": "",
        "id": "85f424fe7dd6a5aaac5ff77ff18071b3"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "长沙竹笋闻于天下大者可十斤重食之甚甘而不冰脾昔渡湘欲作诗未暇也今复过之酬以此篇",
        "preface": "",
        "paragraphs": [
            "地入长沙莫叹卑，竹萌径尺旧相知。",
            "九重才复金门籍，万里先参玉版师。",
            "契阔累年真负口，裵徊弥月未妨脾。",
            "渭川风味那能对，中有离骚九辨辞。"
        ],
        "notes": "",
        "id": "f4ceae610c9c57c3e09f91a96ae723af"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "杂诗二十首  其一",
        "preface": "",
        "paragraphs": [
            "屏迹舍人巷，灌园居士桥。",
            "花开不旋踵，草薙复齐腰。",
            "蛤哭明朝雨，鸡鸣暗夜朝。",
            "未能全独乐，邻里去招邀。"
        ],
        "notes": "",
        "id": "cd495b7757382677e6aa1fc7885209ac"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "杂诗二十首  其二",
        "preface": "",
        "paragraphs": [
            "已绝经年笔，仍关尽日门。",
            "身谋嗟翠羽，人事叹榕根。",
            "蔬食风掀市，楼居水破村。",
            "岭南霜自薄，何得鬓边繁。"
        ],
        "notes": "",
        "id": "11daa19696ffcd2559e40f709b0373b1"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "杂诗二十首  其三",
        "preface": "",
        "paragraphs": [
            "便归良不恶，未去亦随缘。",
            "户口知无瘴，讴歌觉有年。",
            "藤牋得句后，桂酒抱愁边。",
            "经术吾衰矣，犹堪学力田。"
        ],
        "notes": "",
        "id": "1d5734020ab95e6419a4c9f6bdd3a326"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "杂诗二十首  其四",
        "preface": "",
        "paragraphs": [
            "不死良难学，全生或可几。",
            "茶随东客到，药附广船归。",
            "碁倦收成败，书慵卷是非。",
            "关心无杂虑，魂梦入精微。"
        ],
        "notes": "",
        "id": "62352b7b1481e2ef53ec9e79ada90339"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "杂诗二十首  其五",
        "preface": "",
        "paragraphs": [
            "兀坐且如此，出门安所之。",
            "手香柑熟后，髪脱草枯时。",
            "精力看书觉，情怀举盏知。",
            "炎州无过雁，二子在天涯。"
        ],
        "notes": "",
        "id": "7522347bbd239ce443659f6f5c1cc9ca"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "杂诗二十首  其六",
        "preface": "",
        "paragraphs": [
            "饱食为茶地，深耕觅酒材。",
            "翻泥逢暗笋，汲井得飞梅。",
            "湖尽船头转，山穷屐齿回。",
            "田间良自苦，清兴亦悠哉。"
        ],
        "notes": "",
        "id": "7d7ab076023422701df5ad425560ca4b"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "杂诗二十首  其七",
        "preface": "",
        "paragraphs": [
            "壮岁日千里，晚途天一方。",
            "花缦聊傲世，白袷亦随乡。",
            "团扇侵时令，方书遣昼长。",
            "此间吾所乐，便拟卜林塘。"
        ],
        "notes": "",
        "id": "60b98b928abe7b34c1178d61250e7d14"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "杂诗二十首  其八",
        "preface": "",
        "paragraphs": [
            "白日消诸妄，青山对屡空。",
            "著书防恶客，学圃问邻翁。",
            "织贝流肌滑，仁频入颊红。",
            "丹砂落吾手，秋至任飘蓬。"
        ],
        "notes": "",
        "id": "f49bd9068961ee354ae61a8930f01c66"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "杂诗二十首  其九",
        "preface": "",
        "paragraphs": [
            "多事定何补，寡言聊自温。",
            "蟹黄嗔止酒，车白劝加餐。",
            "濯足楼船岸，高歌抱朴村。",
            "愧无魑可御，只益负君恩。"
        ],
        "notes": "",
        "id": "92e832f81928d0a6c2b246ed41d129cc"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "杂诗二十首  其一○",
        "preface": "",
        "paragraphs": [
            "閙窄良难入，闲寛足见容。",
            "竹根收白叠，木杪得黄封。",
            "问学兼儒释，交游半士农。",
            "行歌村落晚，落日满携筇。"
        ],
        "notes": "",
        "id": "5d20f40374f3d7cff7ae9451fe2b5e6f"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "杂诗二十首  其一一",
        "preface": "",
        "paragraphs": [
            "为农沙子步，附保水西乡。",
            "隐几江天远，开门佛土香。",
            "时情荒径草，野色淡渔梁。",
            "欲纵高秋目，东偏短作墙。"
        ],
        "notes": "",
        "id": "36737550bcfefce1ed0d6e8c0eb5a443"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "杂诗二十首  其一二",
        "preface": "",
        "paragraphs": [
            "旧物杯中酒，新衔海上翁。",
            "百非无一是，显过岂微功。",
            "引水江分碧，烹丹井为红。",
            "幽居亦多事，度日不全空。"
        ],
        "notes": "",
        "id": "c03b73a6b4c65fdf707d7f5ffc58718e"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "杂诗二十首  其一三",
        "preface": "",
        "paragraphs": [
            "小市江分破，连𥱼水卷翻。",
            "到今佛迹在，千古鹤峰尊。",
            "浮峤来何处，丰湖入数村。",
            "登临有何好，秋至数消魂。"
        ],
        "notes": "",
        "id": "b4125521e15fa5f5ee04090cefe9f389"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "杂诗二十首  其一四",
        "preface": "",
        "paragraphs": [
            "已分诗驱使，宁辞酒过差。",
            "南烹人钓蛤，北信客占鸦。",
            "年事侵肤理，忧端宿肺家。",
            "向来功业兴，到晚咏余霞。"
        ],
        "notes": "",
        "id": "902218bc5e104ef2c1dd0e26ce4eedb8"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "杂诗二十首  其一五",
        "preface": "",
        "paragraphs": [
            "覆载宜然等，寒暄乃尔殊。",
            "雪曾前岁有，地过此邦无。",
            "煮海鲸鲵动，烹山虎豹呼。",
            "南来何所得，诗语帯娵隅。"
        ],
        "notes": "",
        "id": "1a83a0f3e3fbd0788f693c6e78962999"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "杂诗二十首  其一六",
        "preface": "",
        "paragraphs": [
            "夜语不觉久，晨兴良独难。",
            "加之得卯酒，晚矣恰朝餐。",
            "笋蕨春生箸，鱼虾海入盘。",
            "南方禁太饱，茗盌直须寛。"
        ],
        "notes": "",
        "id": "926fd329be9ffb60bb77d64b507cf913"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "杂诗二十首  其一七",
        "preface": "",
        "paragraphs": [
            "海气东南上，野烟申酉间。",
            "草平连别洞，雨转入佗山。",
            "道路鱼盐去，樵苏竹木还。",
            "西江并北客，相对各苍颜。"
        ],
        "notes": "",
        "id": "ced9754295cb8044233a52a0907c49dc"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "杂诗二十首  其一八",
        "preface": "",
        "paragraphs": [
            "水过鱼村湿，沙寛牧地平。",
            "片云明外暗，斜日雨边晴。",
            "山转秋光曲，川长暝色横。",
            "瘴乡人自乐，耕钓各浮生。"
        ],
        "notes": "",
        "id": "9276a3c4681234325643a896db0b5239"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "杂诗二十首  其一九",
        "preface": "",
        "paragraphs": [
            "浪迹苍梧外，放怀黄木东。",
            "人情双鬓雪，天色屡头风。",
            "国计中宵切，家书隔岁通。",
            "为儒得愁思，一笑赖儿童。"
        ],
        "notes": "",
        "id": "eb4459e326826461d688dbbf24aaa2bc"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "杂诗二十首  其二○",
        "preface": "",
        "paragraphs": [
            "万里非吾土，三年失我常。",
            "只愁鸢跕跕，敢作鹤昂昂。",
            "白竹连闽越，黄云入夜郎。",
            "何时返栖息，谁为问桃娘。"
        ],
        "notes": "",
        "id": "03645b9505ca989a812c983426024f24"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "闲居二首  其一",
        "preface": "",
        "paragraphs": [
            "未许幽人晓梦长，朝朝亲炷佛前香。",
            "有诗为爱袁家渴，无病缘抄陆氏方。",
            "身杂蜑中谁是我，食除蜿外总随乡。",
            "白沙翠竹门前路，疑出西郊向草堂。"
        ],
        "notes": "",
        "id": "bbba9c5d3078dc4937efc949ca45ef25"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "闲居二首  其二",
        "preface": "",
        "paragraphs": [
            "细细敲门细细应，老翁方曲昼眠肱。",
            "鱼陂旧种千头鲙，桑径新窠十畆缯。",
            "菜足尚堪分地主，米余翻欲供邻僧。",
            "平生雅有乘桴兴，咫尺沧溟去未能。"
        ],
        "notes": "",
        "id": "ad6f61cb28829f52a5eadc8280da3607"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "闻勾景山补盩厔丞仍闻学道有得以诗调之发万里一笑",
        "preface": "",
        "paragraphs": [
            "人言盩厔似江湖，莫对丞哉叹负余。",
            "别后耳根无正始，向来纸尾得黄初。",
            "可怜鬼谷纵横口，今读神溪缥白书。",
            "臣朔许长钱许少，何当天子念公车。"
        ],
        "notes": "",
        "id": "ba62de84f4643d5cc03f2c904b97a2f6"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "遣兴二首  其一",
        "preface": "",
        "paragraphs": [
            "南来不觉两秋砧，览照惊呼雪满簪。",
            "平日不堪文馆冷，暮年更赋武溪深。",
            "敢缘三已有愠色，自笑一生能苦心。",
            "安得袁丝随里闬，闘鸡走狗任浮沉。"
        ],
        "notes": "",
        "id": "a76228f2027cbfc8b2833d5abd69225e"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "遣兴二首  其二",
        "preface": "",
        "paragraphs": [
            "八千岐路愁何补，四十光阴老亦宜。",
            "此去只堪犀首饮，向来都是虎头痴。",
            "逢时有道其如命，得意无言所恨迟。",
            "诗债即今浑倚阁，新篇惟有莫相疑。"
        ],
        "notes": "",
        "id": "f57fdac15444253c265c6a29ae493e45"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "甲午元日",
        "preface": "",
        "paragraphs": [
            "非贤幸脱龙蛇岁，上圣应怜虮虱臣。",
            "忆与政和同度岭，朝来已点四年春。"
        ],
        "notes": "",
        "id": "557cda36754509c9a240c82958870cdc"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "春归",
        "preface": "",
        "paragraphs": [
            "东风定何物，所至輙苍然。",
            "小市花间合，孤城柳外圆。",
            "禽声犯寒食，江色帯新年。",
            "无计驱愁得，还推到酒边。"
        ],
        "notes": "",
        "id": "d668334a314f98ed735725a04cdd87e0"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "春日五言二首  其一",
        "preface": "",
        "paragraphs": [
            "啼禽通梦寐，芳草过比邻。",
            "暖逼花期促，愁牵酒量伸。"
        ],
        "notes": "",
        "id": "c8c78d21548c7ad8556554b6e1c1488e"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "春日五言二首  其二",
        "preface": "",
        "paragraphs": [
            "去就慙云雁，浮沉羡海鸥。",
            "妄心花片落，豪气柳枝柔。"
        ],
        "notes": "",
        "id": "399b6c13a58a8742806a3b1d278a41a5"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "春日七言二首  其一",
        "preface": "",
        "paragraphs": [
            "更与何人共寂寥，竹君时引到谿桥。",
            "是家大似东郭子，能使人之意也消。"
        ],
        "notes": "",
        "id": "8aa82e5611bc103e1c32a920495e76a2"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "春日七言二首  其二",
        "preface": "",
        "paragraphs": [
            "尚有小桃凌姹女，岂无大杓饮衰翁。",
            "老来不复谈坚白，醉去犹能爱浅红。"
        ],
        "notes": "",
        "id": "78091baae2edecab85a52b0c5df385ee"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "郑太玉送子鱼",
        "preface": "",
        "paragraphs": [
            "便当权阁太常斋，药灶于傍手自煨。",
            "须信子鱼藏妙理，坐令母蟹媿几才。",
            "刀头定向何时得，剑脊频将好意来。",
            "老去少陵虽病肺，尚堪持此荐寒醅。"
        ],
        "notes": "",
        "id": "ca7b643d9422324403e48ebbd85917b4"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "儿曹送穷以诗留之",
        "preface": "",
        "paragraphs": [
            "世中贫富两浮云，已著居陶比在陈。",
            "就使真能去穷鬼，自量无以致钱神。",
            "柳车作别非吾意，竹马论交只汝亲。",
            "前此半痴今五十，欲将知命付何人。"
        ],
        "notes": "",
        "id": "10fb31b914186bddfd359991367d1bfc"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "郑二锁试五羊久而不还问之广人云已失解从海道归潮矣闻之惘然唁以此诗",
        "preface": "",
        "paragraphs": [
            "望君挹取裒然首，为我迂回长者车。",
            "璧玉已闻归间道，足音那复念逃虚。",
            "卑微官职缘亲屈，眊矂情怀赖酒除。",
            "政使登名似韩子，十年曾不补遗余。"
        ],
        "notes": "",
        "id": "171cec5a7663d579989a55344ac89702"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "骤雨",
        "preface": "",
        "paragraphs": [
            "黑云惊小市，白雨沸秋江。",
            "声入家家树，凉传处处窗。",
            "乱流鸣决决，叠鼓閙庞庞。",
            "苹末清风起，斜阳觑海邦。"
        ],
        "notes": "",
        "id": "4e644e16f1297aad3d418449e242c85e"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "江涨",
        "preface": "",
        "paragraphs": [
            "秋来雨似浇，雨罢水如潮。",
            "市改依高岸，津喧救断桥。",
            "云阴哭鸠妇，池溢走鱼苗。",
            "天意良难测，前时旱欲焦。"
        ],
        "notes": "",
        "id": "d6a60e884b093a3634d278ab50acfda5"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "代书寄郑二",
        "preface": "",
        "paragraphs": [
            "别后定何似，此中难具陈。",
            "倦憎秋气湿，老怯晓烟辛。",
            "沸议今方尔，归期觉愈伸。",
            "须烦三绝手，时复饷清新。"
        ],
        "notes": "",
        "id": "4fd5dd14e7710cd03144b0558ea875f7"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "八月十五夜月",
        "preface": "",
        "paragraphs": [
            "应缘人望望，故作出迟迟。",
            "几岁一相见，浮云宁别时。",
            "吟拚鸡腷䏝，玩觉兔迷离。",
            "此夕登楼兴，非关有所思。"
        ],
        "notes": "",
        "id": "048994f306884b641a32dec5eed41836"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "夜久睡觉不复能寐凄然有感",
        "preface": "",
        "paragraphs": [
            "无复更残暑，夜深清欲饥。",
            "叶飞魂梦数，露重语音知。",
            "月色到秋苦，更声临晓迟。",
            "平生憎墨翟，老去亦悲丝。"
        ],
        "notes": "",
        "id": "4d9d476726890b8e21cd5cc9cdda196b"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "立冬后作",
        "preface": "",
        "paragraphs": [
            "啗蔗入佳境，冬来幽兴长。",
            "瘴乡得好语，昨夜有飞霜。",
            "篱下重阳在，醅中小至香。",
            "西邻蕉向熟，时致一梳黄。"
        ],
        "notes": "",
        "id": "8350252d9be369dd59a1850d7247b4ee"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "端孺籴米龙川得粳糯数十斛以归作诗调之",
        "preface": "",
        "paragraphs": [
            "倒拔孤舟入瘴烟，归来百斛泻丰年。",
            "炊香未数神江白，酿滑偏宜佛迹泉。",
            "饱去定知频梦与，醉中何至便妨禅。",
            "凭君为比长安米，看直公车牍几千。"
        ],
        "notes": "",
        "id": "1ba4ccf7fb0fe0c3a21bbd3c001a4da5"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "东邻二首  其一",
        "preface": "",
        "paragraphs": [
            "即今乐事属墙东，岁晚何曾酒盏空。",
            "白蜜已输仍节近，红藤未动况年丰。"
        ],
        "notes": "",
        "id": "bcb1f63bccd8cb9e4af014bd9a0cb141"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "东邻二首  其二",
        "preface": "",
        "paragraphs": [
            "肯聴寒梅缓缓消，笛声夜夜到谿桥。",
            "怪生不似关山月，新向城中得徴招。"
        ],
        "notes": "",
        "id": "75d478ed89f57068336ba881cd22cc13"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "谩成",
        "preface": "",
        "paragraphs": [
            "云暗便窗破，山寒赖屋低。",
            "往还天外少，早晏雨中迷。",
            "书册开仍阖，履声东复西。",
            "何尝有所赋，得句旋安题。"
        ],
        "notes": "",
        "id": "1a80b51ad9a5325e8e9f50738acf4391"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "闻郑二对吏五羊",
        "preface": "",
        "paragraphs": [
            "旧友年来畧散亡，新收郑子亦遑遑。",
            "岁云暮矣无双鴈，我所思兮在五羊。",
            "狱吏事权先自贵，书生踪迹况能狂。",
            "风流人物今余几，可忍群儿复谤伤。"
        ],
        "notes": "",
        "id": "a1ce50ea2c93a99dee17e197975d63d5"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "东麓",
        "preface": "",
        "paragraphs": [
            "经旬不见小匡庐，忽尔相逢喜欲呼。",
            "自入秋来更韶润，却从瘦里带敷腴。",
            "人间信有伤心碧，坐上那无满眼沽。",
            "可是清晖解娱客，能令肠断到愚儒。"
        ],
        "notes": "",
        "id": "a5aec6e7e95bb55a869673e2713a0c00"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "西溪",
        "preface": "",
        "paragraphs": [
            "西溪霜后更沉涵，溪上愁人雪半簪。",
            "市散争归桥纳纳，橹揺不进水潭潭。",
            "利倾小海鱼盐集，味入他村酒茗甘。",
            "百里源流千里势，惠州城下有江南。"
        ],
        "notes": "",
        "id": "0fd57f49dfaf3169bfd4b2e3f0e6b325"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "野望",
        "preface": "",
        "paragraphs": [
            "赖有澄江在，専供倚杖清。",
            "水裁偏岸直，云截乱山平。",
            "鞞鼓知农隙，鸡豚觉岁成。",
            "却缘摇落后，木杪得孤城。"
        ],
        "notes": "",
        "id": "4abfe029e465a573af9f04530e4c6b41"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "独游",
        "preface": "",
        "paragraphs": [
            "是日游于独，迺情知者谁。",
            "时光新旧岁，节物浅深枝。",
            "鸦攫春祠敏，鸢窥野烧痴。",
            "田园有妙理，吾悔得之迟。"
        ],
        "notes": "",
        "id": "e987644dfc75ef6dedf58c5017184b95"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "醉眠",
        "preface": "",
        "paragraphs": [
            "山静似太古，日长如小年。",
            "余花犹可醉，好鸟不妨眠。",
            "世味门常掩，时光簟已便。",
            "梦中频得句，拈笔又忘筌。"
        ],
        "notes": "",
        "id": "9661942eab4fdefdf19fa68a884ede2d"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "故游茂先大夫元祐初为唐安守豪逸喜宾客能剧饮谈笑盖陈孟公之流今唐安弦索之盛甲于两蜀自游使君始后累迁至秦鳯宪以卒既二十余载而其子振旅游峤南相过于惠州作此诗赠之",
        "preface": "",
        "paragraphs": [
            "唐安千指录琵琶，故事犹闻蜀叟夸。",
            "樽酒何人陪北海，练裙今日见西华。",
            "子归未得频芳草，我老无成学种爪。",
            "万里相逢俱白首，班荆长语夕阳斜。"
        ],
        "notes": "",
        "id": "965f9cd0c572186230efaa4ad1b6199d"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "悯雨",
        "preface": "",
        "paragraphs": [
            "老楚能令畏垒丰，此身翻累越人穷。",
            "至今无奈曾孙稼，几度虚占少女风。",
            "兹事会须星有好，他时曾厌雨其蒙。",
            "山中赖有茱粮足，不向诸侯托寓公。"
        ],
        "notes": "",
        "id": "0778bcddab663f5f1fc404c8d87bd479"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "次张天觉见赠韵",
        "preface": "",
        "paragraphs": [
            "别公归去养天和，见说清朝士已多。",
            "裙舍登门何处曳，顶缘受记昔曾摩。",
            "几时傅说重调鼎，去岁成汤已解罗。",
            "会引鉴湖为故事，要从英主乞三峨。"
        ],
        "notes": "",
        "id": "f5f1a2eb5b6cdfeea8e5509ff551ad0c"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "重阳后一日从无尽泛舟游处士台故诗人秦龟从所居",
        "preface": "",
        "paragraphs": [
            "皂河经雨水微沙，船帖台根日未斜。",
            "三径就荒悲白土，一樽相属对黄花。",
            "已将远眺收平楚，更遣清言到永嘉。",
            "要见仙翁头似漆，请看醉后落乌纱。"
        ],
        "notes": "",
        "id": "b2d419bd82faeb2d10767d129fbd3bc2"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "江陵逢故人宋德粹自播守罢归南阳以诗见贻依韵和酬",
        "preface": "",
        "paragraphs": [
            "昔别方初节，相逢各素秋。",
            "君归卧龙国，我脱堕鸢州。",
            "霜鬓含多事，尘容帯倦游。",
            "行藏端可见，岁晚莫登楼。"
        ],
        "notes": "",
        "id": "af81184ff36547c79d33c7b2b5665e87"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "走城西别处厚居正两宗兄会居正出独与处厚笑语终日颇有卜邻之兴因属买田江陵作此诗",
        "preface": "",
        "paragraphs": [
            "旧交零落半存亡，晚岁荆州得两唐。",
            "临别眼中无小谢，再来天外有他杨。",
            "预行后日诛茅地，要近先生避世墙。",
            "会与幽人数晨夕，何能结客少年塲。"
        ],
        "notes": "",
        "id": "fb6b8f55ef87c205ed0a1d9e2d4a5732"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "和观文相公立春日示诗",
        "preface": "",
        "paragraphs": [
            "闲把流年指上轮，朝来七十五廻春。",
            "一杯愿荐乔松寿，四海方依社稷臣。",
            "血气未嫌辛菜冷，颜容犹称彩幡新。",
            "清诗小字传观处，满座惊呼觉有神。"
        ],
        "notes": "",
        "id": "72369c71353c05c9a3aef147bec7d77f"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "生还至宜都逢李六",
        "preface": "",
        "paragraphs": [
            "更把余年著酒浇，莫谈前事废灯挑。",
            "地缘有语封还止，印为无功铸复销。",
            "赖是诗书能却瘴，到今魂梦亦闻潮。",
            "头西归去君休怪，尾段无多不奈焦。"
        ],
        "notes": "",
        "id": "e45b51c386786390e78143a0e7b5a376"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "舟中",
        "preface": "",
        "paragraphs": [
            "去楚及梅落，过夔逢麦秋。",
            "既非就国者，判作贾胡留。",
            "心力盘滩尽，年光抛渡休。",
            "移书故山友，慎勿厌锄耰。"
        ],
        "notes": "",
        "id": "08852cef035ab7966b00a15fdfae3528"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "北嵌",
        "preface": "",
        "paragraphs": [
            "双鬓茎茎白，孤舟寸寸移。",
            "北嵌方守剂，南畆定何时。",
            "无处谋春酌，他村博晚炊。",
            "频年卧江海，宁恤一滩迟。"
        ],
        "notes": "",
        "id": "086d4982024d6657f733709004ee87a3"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "何执中挽词",
        "preface": "",
        "paragraphs": [
            "白璧就黄壤，忘情良独难。",
            "观生六十化，比没九迁官。",
            "笔下无时俗，胸中有岁寒。",
            "雅怀嗟不遂，欲挂死前冠。"
        ],
        "notes": "",
        "id": "ec3675606b13c7c59bdcabeff3ffd3e8"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "王元隐挽诗",
        "preface": "",
        "paragraphs": [
            "双鬓繙经老，千金食客贫。",
            "由来户外屦，不救甑中尘。",
            "惜此凌云手，终于入幕宾。",
            "何人禅家学，崔篆得崔骃。"
        ],
        "notes": "",
        "id": "e4734cf20d7f21d22035db50d60a0a75"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "悼杨隐之承事",
        "preface": "",
        "paragraphs": [
            "忍能挥泪读丰碑，平昔修为我自知。",
            "一日不斋无此理，五行并下记他时。",
            "肯教灵运先成佛，未信王家敢誉儿。",
            "耆旧即今零落尽，鹤归空叹冢累累。"
        ],
        "notes": "",
        "id": "4d507b63490e6481beb0756fd7d1bb62"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "题览胜阁后破佛",
        "preface": "",
        "paragraphs": [
            "尘侵面相黄金暗，雨入眉毫白玉休。",
            "此日争看大垂手，游人谁复小低头。"
        ],
        "notes": "",
        "id": "d8858bca3163b0f714359f2a6cd8eff7"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "将赴阙有感示聃",
        "preface": "",
        "paragraphs": [
            "老畏高门地，慵便下泽车。",
            "终然婴世网，难作爱吾庐。",
            "白平阳滛于，诗曹务尽废。",
            "郡置假尉以，代之分其半。"
        ],
        "notes": "",
        "id": "ac70a05441fcc9d6a11b10420e6fddc6"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "次韵强幼安冬日旅舍",
        "preface": "",
        "paragraphs": [
            "残岁无多日，此身犹旅人。",
            "客情安枕少，天气举杯频。",
            "桂玉黄金尽，风埃白髪新。",
            "异乡梅信远，谁寄一枝春。"
        ],
        "notes": "",
        "id": "91aa360b5fd57e312fa66e30318f99fc"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "次韵幼安留别",
        "preface": "",
        "paragraphs": [
            "白头重踏輭红尘，独立鹓行觉异伦。",
            "往事已空谁叙旧，好诗乍见且尝新。",
            "细思寂寂门罗雀，犹胜累累冢卧麟。",
            "力请宫祠知意否，渐谋归老锦江滨。"
        ],
        "notes": "",
        "id": "ead231533cea6d7a02f7fade0e66aaea"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "陌上桑曲",
        "preface": "",
        "paragraphs": [
            "萧疏陌上桑，寂寞采桑女。",
            "蚕老叶转稀，罗敷泪如雨。",
            "歛袂蹙双蛾，秦筝一曲歌。",
            "慇懃谢郎意，其如义命何。"
        ],
        "notes": "",
        "id": "63fe8204ff25b388b80085d8313ccefc"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "白头吟",
        "preface": "",
        "paragraphs": [
            "秋风团扇情，夜雨长门意。",
            "高鸟既已逝，前鱼自当弃。",
            "贱妾白头吟，知君怀异心。",
            "祗知茂陵女，不忆临邛琴。"
        ],
        "notes": "",
        "id": "67002a2f3d92ddda3ae6e30873292599"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "结客少年塲",
        "preface": "",
        "paragraphs": [
            "结客少年塲，男儿尚气须激昂。",
            "朝从鲁朱家，暮过秦武阳。",
            "饮酒邯郸市，膝上横秋霜。",
            "明年从军入炖煌，金印紫绶辉路傍，贫中知已慎勿忘。"
        ],
        "notes": "",
        "id": "e0982d678702c9996881f7c4a4ed705e"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "五杂俎",
        "preface": "",
        "paragraphs": [
            "五杂俎，水中鱼。",
            "去复还，天上凫。",
            "不获已，辕下驹。",
            "五杂俎，名利地。",
            "去复还，尘埃辔。",
            "不获已，贫而仕。"
        ],
        "notes": "",
        "id": "d71e74ea3b35ef08dab8fe5b87d114ad"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "公无渡河",
        "preface": "",
        "paragraphs": [
            "公无渡河，公无渡河。",
            "君不见吴儿秋悲小海唱，湘女夜怨招魂歌。",
            "抱石沉清流，弄酒奔素娥。",
            "忠血醉蛟蜃，义肉饱鼋鼍。",
            "暗中水弩贯七札，鱼龙百怪垂涎泽，吻牙相磨。",
            "公无渡河，公无渡河，平地犹恐生风波。"
        ],
        "notes": "",
        "id": "877ffc421a924b79e227b4c04847b8d0"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "明妃曲",
        "preface": "",
        "paragraphs": [
            "生男禁多才，长沙伴湘累。",
            "生女禁太美，阴山嫁胡儿。",
            "长沙虽归如不归，阴山亦复归无期。",
            "绛灌通矦延寿死，琵琶休怨汉天子。"
        ],
        "notes": "",
        "id": "fec102e51b99b4bdd542333acfe7972e"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "舞马行",
        "preface": "",
        "paragraphs": [
            "天宝舞马四百蹄，彩床衬步不点泥。",
            "梨园一曲倾杯乐，骧首顿足音节齐。",
            "几年流落人间世，挽盐驾鼓不敢嘶。",
            "忽然技痒不自禁，俗眼惊顾身颠跻。",
            "后生何尝识此舞，谓之不祥固其所。"
        ],
        "notes": "",
        "id": "3c371e32aaafc62135701e317643e2db"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "风树吟",
        "preface": "",
        "paragraphs": [
            "树欲静兮风不止，子欲飬兮亲不待。",
            "归飞反哺八九子，我曾不如毕逋尾。",
            "树欲静兮风不休，子欲飬兮亲不留。",
            "旦自梅兮暮至棘，当年饲我如鸤鸠。"
        ],
        "notes": "",
        "id": "f373ab940b49f3066b7383b896d4df9b"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "戏题醉仙崖",
        "preface": "",
        "paragraphs": [
            "谁家翠岭高亭亭，白崖隐起仙人形。",
            "仙人昔尝为酒星，乘兴痛饮干北溟。",
            "五湖一吸聊解酲，江妃丧魄鼇失灵。",
            "上帝震怒呵出庭，酡然影落秋山青。",
            "行人几见霜叶零，醉仙醉去不复醒。",
            "何须荷锸随刘伶，河沙劫填归冥冥。"
        ],
        "notes": "",
        "id": "5d6acbe15e00508f8363bfff642cfa91"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "古生",
        "preface": "",
        "paragraphs": [
            "卷地风来怒涛起，惊散沙汀双翡翠。",
            "谁将仙匹锁金笼，孤飞吟叫烟波里。",
            "古生开锁放珍禽，春江日暖重相寻。",
            "巧舌相和苇风輭，绮翼交飞菰浪深。",
            "壮哉古生真任侠，气义肝肠何激烈。",
            "功成不复更偷生，一剑挥霜襟溅血。",
            "世间美事多参商，白马青梅人断肠。",
            "古生埋没在何处，江山流水空茫茫。"
        ],
        "notes": "",
        "id": "a179adaf9697160abd6a694ea02deee1"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "走笔赠仙姑",
        "preface": "",
        "paragraphs": [
            "仙姑八十春秋高，两鬓墨黑无斑毛。",
            "鹿胎冠子青纱袍，神风清峻真仙曹。",
            "人生瞥忽如销膏，是非海里翻波涛。",
            "五斗官米令人劳，安能俛首争锥刀。",
            "愿仙乞我瓢里一丸药，武陵谿上抖擞世俗腥与臊。",
            "不然教我蝉蜕羽化秘诀之一二，海山深处摘取王母千岁不熟之蟠桃。"
        ],
        "notes": "",
        "id": "1e8f30ddf56b70e14325045f1dbd3b70"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "醉后怒笔",
        "preface": "",
        "paragraphs": [
            "炭寒火冷灯微明，虗簷泻雨如倾瓶。",
            "酒酣耳热身体轻，抚膺大吼黄钟声。",
            "怒目直视如流星，拔剑击柱傍人惊。",
            "丈夫宁可五鼎烹，安得容此呑舟鲸。"
        ],
        "notes": "",
        "id": "6c8941849d3a63e0890d095aeb8512f6"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "云南老人行",
        "preface": "",
        "paragraphs": [
            "云南老人老无力，藜杖支腰陇头立。",
            "道逢蜀客话平生，时复仰天长太息。",
            "自言贯属泸水湄，泸水边徼滨獠夷。",
            "夷人之性类蛇豕，频肆毒螫为疮痍。",
            "十五年前多寇盗，一境骚然不相保。",
            "民禾收刈虏人家，戎马偷衔汝江草。",
            "近来风俗都变移，卷却旌旗张酒旗。",
            "牛羊村落晚晴处，烟火楼台日暮时。",
            "两眼昏花两鬓雪，喜见升平好时节。",
            "茅屋横吹一笛风，野店携归半瓶月。",
            "问翁致此何因缘，道是江阳太守贤。",
            "鼓琴弦歌不生事，十年静治安吾边。",
            "郑国国侨去已久，谁信人间准前有。",
            "异日刊为德政碑，请问云南陇头叟。"
        ],
        "notes": "",
        "id": "f42656741a65f29a63143231bcdfaf7d"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "忆昔行",
        "preface": "",
        "paragraphs": [
            "忆昔方东来，亭传荒荆棘。",
            "风庭红叶乱，雨砌苍苔湿。",
            "饥虎拨门开，哀禽向人泣。",
            "十载却西还，亭传已完葺。",
            "青锁揖江山，朱栏趁阶级。",
            "行旅粮不赍，大路遗敢拾。",
            "蜀道无难昜，人心自寛急。",
            "寄言守亭者，勿使狐狸入。"
        ],
        "notes": "",
        "id": "0b5425b9967a0f14312a95a3bcaabb84"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "午起行",
        "preface": "",
        "paragraphs": [
            "细藤簟展波纹绿，瓦枕竹床殊不俗。",
            "白日寥寥午眠熟，起来更觉精神足。",
            "万缘寂静数瓯茶，千偈消磨碁一局。",
            "此间真味有余清，未羡纷纷厌粱肉。"
        ],
        "notes": "",
        "id": "3c3d4fd8d9a6f9b4bdafa186c0576165"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "张求",
        "preface": "",
        "paragraphs": [
            "张求一老兵，著帽如破斗。",
            "卖卜益昌市，性命寄杯酒。",
            "骑马好事人，金钱投瓮牖。",
            "一语不假借，意自有臧否。",
            "鸡肋巧安拳，未省怕嗔殴。",
            "坐此益寒酸，饿理将入口。",
            "未死且强项，那暇顾炙手。",
            "士节久凋丧，舐痔甜不呕。",
            "求岂知道者，议论无所苟。",
            "吾宁从之游，聊以激衰朽。"
        ],
        "notes": "",
        "id": "26f6069d853e360cb2842cd2fb0f3251"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "击剑歌",
        "preface": "",
        "paragraphs": [
            "三尺光芒燿霜雪，长安使气为任侠。",
            "间对要离壮涙垂，醉叱荆轲怒眦裂。",
            "天下承平猛士闲，夜半无人自弹铗。",
            "会须东海斩长鲸，归来倒沥腥臊血。"
        ],
        "notes": "",
        "id": "4f5d61b3e78d2f33cf486392aa2dd0c4"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "黎城酒",
        "preface": "",
        "paragraphs": [
            "黎城酒贵如金汁，解尽寒衣方一吸。",
            "狱曹参军到骨穷，簿书吻燥何由湿。",
            "夜来细雨落簷花，对客惟有尝春茶。",
            "明朝踏月趁早衙，免使路中逢曲车。"
        ],
        "notes": "",
        "id": "ee52bf32f577c585766986ee00a11ed8"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "题崔令曲海后",
        "preface": "",
        "paragraphs": [
            "崔令饮酒五七斗，崔令唱辞一千首。",
            "时时浪饮輙高歌，利锁名缰总无有。",
            "人称崔令为颠狂，我知崔令非颠狂。",
            "承流宣化有余方，高歌浪醉也何妨。"
        ],
        "notes": "",
        "id": "0bcacb819f7640233078941fef7baa80"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "昼寝",
        "preface": "",
        "paragraphs": [
            "雨余热喘殊喊呀，坐翻故纸腰足麻。",
            "铺陈枕簟骞青纱，倒床不复知横斜。",
            "梦魂飞扬远还家，故人见我一笑哗。",
            "须臾睡觉衙鼓挝，墙头瞑雀声槎槎。"
        ],
        "notes": "",
        "id": "06e58ba41db6b1044456ee2da101fea4"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "城上怨",
        "preface": "",
        "paragraphs": [
            "雨似悬河风似箭，风号雨驰寒刮面。",
            "何处巡城老健儿，城上讴吟自哀怨。",
            "不知底事偏苦伤，声高声低哀思长。",
            "戍边役重畏酷法，去国年多思故乡。",
            "城上歌时夜方半，正是孤斋醉魂断。",
            "和风和雨两三声，推枕投衾坐长叹。",
            "传闻边警动熙河，战士连年不解戈。",
            "今夜风号雨驰处，城上哀怨知几何。"
        ],
        "notes": "",
        "id": "470d71e1c0df7f3f738ec482870e2b1f"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "别句永叔",
        "preface": "",
        "paragraphs": [
            "巴江滟滟巴山空，十里五里蕉花红。",
            "少年锐意立功业，破烟一棹轻如风。",
            "却思三岁相欢聚，说剑论诗轻李杜。",
            "平生不作女儿悲，今日为君重回顾。"
        ],
        "notes": "",
        "id": "51220f4a7705cc25d37e2b68c020646d"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "春日杂言二首  其一",
        "preface": "",
        "paragraphs": [
            "官居双海棠，何年植庭中。",
            "风流二月间，照耀一室红。",
            "浑家惜此花，具饮呼乃翁。",
            "翁虽怯杯觞，意难逆儿童。",
            "臈醽十分深，白眼一引空。",
            "醉时忘华颠，浩歌满东风。"
        ],
        "notes": "",
        "id": "32cdfa869dfe33d26b34c6bb9ca75cc2"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "春日杂言二首  其二",
        "preface": "",
        "paragraphs": [
            "庭前杨柳枝，春来蔚然绿。",
            "老翁鬓边青，已去不可复。",
            "举杯属春风，此理竟如何。",
            "转首飞杨花，春风自蹉跎。"
        ],
        "notes": "",
        "id": "6c576839ec6bec19587220d3e442e0d7"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "览镜",
        "preface": "",
        "paragraphs": [
            "昔我先君子，德与形气俱。",
            "襃衣佩长剑，轩昂真丈夫。",
            "我生困多难，迺类山泽癯。",
            "头目颇麞鼠，愧忝虎豹驹。",
            "太仓五斗米，足食蕞尔躯。",
            "谁能向天子，号饥诉侏儒。"
        ],
        "notes": "",
        "id": "93cfe18b9e3a8f9ff3af782b444a6865"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "客至",
        "preface": "",
        "paragraphs": [
            "山头竹万个，风来玉相戛。",
            "下有屋数间，萧然如佛刹。",
            "门无车马喧，幽径芳草茁。",
            "隔窗识君声，遽起投笔札。",
            "黄鸡未啄黍，环堵无可杀。",
            "园蔬煮淡泊，山泉啜甘滑。",
            "何以乐嘉宾，春禽日嘲哳。"
        ],
        "notes": "",
        "id": "873465365c8309a423c97fd3831134f7"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "寄题张志行醉峰亭",
        "preface": "",
        "paragraphs": [
            "先生饱酝藉，表里皆纯粹。",
            "独推糟与粕，施之为政事。",
            "百里饮其德，陶陶有欢意。",
            "余醺落嘉陵，一江醇酒味。",
            "沉酣到山骨，颓然偃苍翠。",
            "亭中时把酒，坐对青山醉。",
            "醉乡在何许，祗此中间是。",
            "先生况多文，为续醉乡记。"
        ],
        "notes": "",
        "id": "7842c2d4111b2c82af2fd1bc0f1a277d"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "闻东坡贬惠州",
        "preface": "",
        "paragraphs": [
            "元气脱形数，运动天地内。",
            "东坡未离人，岂比元气大。",
            "天地不能容，伸舒輙有碍。",
            "低头不能仰，闭口焉敢欬。",
            "东坡坦率老，局促因难耐。",
            "何当与道俱，逍遥天地外。"
        ],
        "notes": "",
        "id": "600201b35ecbabf8c4cb552bf5cccbf4"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "寄郭潜夫",
        "preface": "",
        "paragraphs": [
            "我昔游泸江，泛舟奔楚宫。",
            "黔江自南来，胥会涪之东。",
            "黔江清且碧，泸江浊而红。",
            "红碧不相入，分流如卧虹。",
            "群潴激湍涛，汹涌成战攻。",
            "须臾尽变浊，混混颜色同。",
            "清固不胜浊，此理天下通。",
            "君视开成间，牛李争长雄。",
            "要之赞皇子，不胜太牢公。",
            "物理自古然，徘徊叹无穷。"
        ],
        "notes": "",
        "id": "4c5483eb15e7b9a020007622a0d71fbf"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "病鹤行",
        "preface": "",
        "paragraphs": [
            "鹤兮鹤兮何处来，秋江静兮芦花开。",
            "波痕侵月白皑皑，千声万声鸣哀哀。",
            "不飞不翔不饮啄，骨瘠棱棱瘦如削。",
            "冰姿玉质仅生存，雪羽霜毛半零落。",
            "鹤兮鹤兮何郁郁，我知尔是冲天物。",
            "芝田就养孤高情，瑶池洗出神仙骨。",
            "传闻仙岛冥冥中，水晶甃作蓬莱宫。",
            "祥烟瑞雾常蒙蒙，好将六翮抟仙风。"
        ],
        "notes": "",
        "id": "b2bc19328766f986553692550e327a24"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "寄郭虞卿",
        "preface": "",
        "paragraphs": [
            "读书老益苦，潇洒比元澹。",
            "直行不由径，慎独肯欺暗。",
            "如何已鸿冥，犹复见蜉撼。",
            "寡和郢中曲，忍辱渔阳掺。",
            "斗筲彼常态，义命吾何憾。",
            "屈伸固有时，佳境当徐啗。"
        ],
        "notes": "",
        "id": "6fefab8b6bc30264219930bf96727f67"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "题温泉观",
        "preface": "",
        "paragraphs": [
            "温泉宫里行人宿，温泉池上行人浴。",
            "人自多情感盛衰，泉固无心任荣辱。",
            "细路蟠蟠入疏竹，万年秦山皆在目。",
            "吾皇高拱九重深，一株松萝为谁绿。"
        ],
        "notes": "",
        "id": "c7e8ef4f483602c19e67ee05bbc34082"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "题洪川驿",
        "preface": "",
        "paragraphs": [
            "倦游征人鬓欲丝，膏车秣马东南驰。",
            "出门四顾迷路岐，闭户却坐愁支颐。",
            "鱼生釡灶鼠巢枝，夏畦千里成陂池。",
            "吾皇致治方无为，淫雨破块天何知。",
            "劝君饮酒君勿疑，行使止尼良由时。",
            "未逃形数皆有涯，此独未信无穷期。"
        ],
        "notes": "",
        "id": "f7fa0fe692822ef5e232b4c04b3ee739"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "食笋行",
        "preface": "",
        "paragraphs": [
            "半夜春山试雷雨，惊起蛰龙初出土。",
            "野人不惜苍苔古，掘得嘉餐自烧煮。",
            "满盘明玉远飘风，一箸鲈鱼味差苦。",
            "竹斋食罢竹阴午，竹里行吟傲簪组。",
            "君夸食肉君固卑，我夸食笋我亦痴。",
            "阿蛮丰腻飞燕瘦，意态虽异要皆奇。",
            "君不见天随先生贫食杞，又不见关中客卿肥刺齿。",
            "丰俭不齐皆有理，彼此相忘聊尔耳。"
        ],
        "notes": "",
        "id": "d0842ea2bda6a5079d065bab99298ccc"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "题史廷直郊居",
        "preface": "",
        "paragraphs": [
            "黄金转手尽，郊居掩清昼。",
            "山容凉肺腑，竹意浄怀袖。",
            "入门编简香，无复更铜臭。",
            "君看道南院，岂识元德秀。"
        ],
        "notes": "",
        "id": "19f4b035ab2f0021b318639bb268ae86"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "棕花",
        "preface": "",
        "paragraphs": [
            "斫破夜叉头，取出仙人掌。",
            "鲛人满腹珠，𫚔鱼新出网。"
        ],
        "notes": "",
        "id": "968783e66fb11e19d1e00f4638b5713a"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "送王观复交代",
        "preface": "",
        "paragraphs": [
            "文正活国手，颇恨见不及。",
            "宦游识其孙，想像高冠岌。",
            "岂但为交承，自是贤友执。",
            "尤喜谈性命，微到鬼神泣。",
            "吾曹饮沧海，百川资一吸。",
            "失脚沙土间，卷舌舐泥汁。",
            "焉依既云久，临别百忧集。",
            "去去自护持，雨荷终不湿。"
        ],
        "notes": "",
        "id": "195f981d07ec582555c8c79d658dc43f"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "戏赠王推官诚中",
        "preface": "",
        "paragraphs": [
            "乃祖赋混成，津涯极深远。",
            "家学到诸郎，文字复清婉。",
            "今作劾鼠吏，于理诚未稳。",
            "怒草三千牍，驰驿奏龙衮。",
            "上问今安在，幕职补阆苑。",
            "召赐数刻对，叹息相见晚。",
            "纵未置青琐，亦应校黄本。",
            "九万里扶摇，忽若驰峻坂。"
        ],
        "notes": "",
        "id": "1ce459c406d223011d18118f3144b1d3"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "送赵元思司法",
        "preface": "",
        "paragraphs": [
            "谁不从王事，夙夜独匪懈。",
            "休沐犹坐曹，伏日不归廨。",
            "平生熟大法，余事工小楷。",
            "自称霹雳手，作县真癣疥。",
            "董宣虽强项，临事中实骇。",
            "从君学吏礼，稍稍识起拜。",
            "今当告别去，何以赠行迈。",
            "二十罚自亲，此理须少戒。"
        ],
        "notes": "",
        "id": "38145b208a66095f550340ee5fbe6a84"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "送扈大夫端叟",
        "preface": "",
        "paragraphs": [
            "平生未识韩，不愿封万户。",
            "方幸得依刘，未几公已去。",
            "三年此留滞，一味惟忠恕。",
            "江水倒随人，剑岭横遮路。",
            "那知黄门手，就写碧藓赋。",
            "空闻陇上儿，击块歌五袴。"
        ],
        "notes": "",
        "id": "46eafdf2804123828dc90c03ccec53ed"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "到任后寄家兄",
        "preface": "",
        "paragraphs": [
            "君子所就三，为食最为下。",
            "起家仰寸禄，此实下焉者。",
            "南山无敝庐，千里就官舍。",
            "但使食有鱼，敢言曹乏马。",
            "同寮皆故人，毎事相假借。",
            "况复官长贤，醉归应不骂。"
        ],
        "notes": "",
        "id": "219e716d98b16c97a01203bded93c441"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "送乡人下第归乡",
        "preface": "",
        "paragraphs": [
            "闭门诵书史，已读万卷破。",
            "养气塞天地，不受一毫挫。",
            "名声落空廓，踪迹长坎坷。",
            "尘埃相邂追，齿髪嗟老大。",
            "文章心未死，功业手犹唾。",
            "世事若循环，天理犹转磨。",
            "朝得暮或失，俯吊仰輙贺。",
            "行见风云会，惊起南阳卧。"
        ],
        "notes": "",
        "id": "078116b32f2ed58bae60ac43dc1889f9"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "送赵安道下第归乡",
        "preface": "",
        "paragraphs": [
            "大官危，小官卑，君不得官君勿悲。",
            "君不见前日宰相今海涯，胡椒八百斛，流落知为谁。",
            "又不见州县官，折腰事细儿。",
            "常忧一语不中治，敢对西山笏拄颐。",
            "大官危，小官卑，君不得官君勿悲。",
            "愿君酒量如鸱夷，勿作瓶罂居井眉。",
            "与君赌取醉为期，明日乌帽风披披。"
        ],
        "notes": "",
        "id": "1ea3a05294a90609e989be859120d039"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "代先状寄孙熙叔",
        "preface": "",
        "paragraphs": [
            "畴昔告行迈，别酒月中把。",
            "蹭蹬我已归，裴徊君尚且。",
            "相逢勿惊怪，已觉都幻假。",
            "但当呼阿素，预遣置若下。",
            "略听诵灵光，未敢赋换马。",
            "一醉洗尘埃，万事真土苴。"
        ],
        "notes": "",
        "id": "9c750b6f2936d615d775b1ec69041d5e"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "郡人献笋守以分饷郡寮而吏独见遗守知之命追赐焉盖不出既久而人忘之也因成一篇",
        "preface": "",
        "paragraphs": [
            "坐稳膝生踝，凝尘罩蓝版。",
            "出少颜面生，未熟城市眼。",
            "争席人相忘，馈肉礼非简。",
            "本自无光彩，不必更埋铲。",
            "自知吾免矣，置酒具瓶盏。",
            "起舞属细君，相对一笑莞。"
        ],
        "notes": "",
        "id": "ded91e4cc4dbf8cc4c72a5d72650501f"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "友人还乡有感",
        "preface": "",
        "paragraphs": [
            "饥乌哑哑枝上啼，秋风萧萧吹客衣。",
            "儒冠误身不得归，女痴妻寒病乳老。",
            "归来聚首贫亦好，我固知之归不早。",
            "束书十载游长安，一官远谢医卜贤。",
            "托生长镵直可怜，今君别我还故里。",
            "想见亲朋问所以，为言顦顇京尘里。"
        ],
        "notes": "",
        "id": "6945428dea6b1ef5081e3bc26c58e068"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "哀贤",
        "preface": "",
        "paragraphs": [
            "仁庙乃文考，裕陵真武王。",
            "先帝几于成，主上贤于康。",
            "时亦有二子，采薇登首阳。",
            "其一犹行歌，其一今云亡。",
            "功在百世外，懦夫心胆张。",
            "齐侯但多马，名灭身未僵。"
        ],
        "notes": "",
        "id": "d95ba658cd009fddfafe149141787dcd"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "读邸报",
        "preface": "",
        "paragraphs": [
            "当今求多闻，取士到蓬荜。",
            "时时得新语，谁谓山县僻。",
            "昨日拜御史，今日除谏官。",
            "立朝无负汉恩厚，论事不妨晁氏安。",
            "台省诸公登衮衮，闭门熟睡黄绸稳。"
        ],
        "notes": "",
        "id": "6af29c0e17f8755266a31354fd588f8a"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "讯囚",
        "preface": "",
        "paragraphs": [
            "参军坐厅事，据案嚼齿牙。",
            "引囚到庭下，囚口争喧哗。",
            "参军气益振，声厉语更忉。",
            "自古官中财，一一民膏血。",
            "为吏掌管钥，反窃以自私。",
            "人不汝谁何，如摘颔下髭。",
            "事老恶自彰，证佐日月明。",
            "推穷见毛脉，那可口舌争。",
            "有囚奋然出，请与参军辨。",
            "参军心如眼，有睫不自见。",
            "参军在场屋，薄薄有声称。",
            "只今作参军，几时得骞腾。",
            "无功食国禄，去窃能几何。",
            "上官乃容隐，曾不加谴诃。",
            "囚今信有罪，参军宜揣分。",
            "等是为贫计，何苦独相困。",
            "参军噤无语，反顾吏卒嗟。",
            "包裹琴与书，明日吾归休。"
        ],
        "notes": "",
        "id": "dc2a06cd18d95796d49e67491d1104b6"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "程使君生辰歌",
        "preface": "",
        "paragraphs": [
            "使君来分铜虎符，哺飬百姓如哺雏。",
            "设弧在旦人奔走，举首争为使君寿。",
            "但愿使君如乃翁，福德种种皆圆融。",
            "官至大中年九十，诸郎鸣玉左右立。"
        ],
        "notes": "",
        "id": "a76c788bcf982ca4b77091f1418db3f6"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "寄杜蓬州",
        "preface": "",
        "paragraphs": [
            "阆中胜事不妨奇，旧来僻左人谁知。",
            "祗缘乃祖肠断句，名与江水东南驰。",
            "阆人德之不敢忘，遗祠今在南山上。",
            "壁间画得太瘦生，想是当年苦吟様。",
            "寄将模本博新诗，为我落笔挥珠玑。",
            "君家自是个中脚，会道春从沙际归。"
        ],
        "notes": "",
        "id": "439a9c17d9293d776ca0c4ea2f1b88cf"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "中秋遇雨感怀呈世泽彦直",
        "preface": "",
        "paragraphs": [
            "初游东都年二十，清欢趁得中秋及。",
            "高阳会中酒徒集，惠和坊里绣鞍入。",
            "蟹螯尝新左手执，鸡头未老搓玉粒。",
            "杯行到手不待揖，明月清风供一吸。",
            "纒头不惜倾箱给，倚赖决科如俯拾。",
            "谁知得官反拘絷，此景此欢那复缉。",
            "今岁中秋雨如泣，穷山牢落秋光湿。",
            "孤灯荧荧照书笈，屈指流年如箭急。"
        ],
        "notes": "",
        "id": "a1831e68298b25f4bc68a864fa1a098c"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "通判苏君俞见和复次韵答之",
        "preface": "",
        "paragraphs": [
            "公才过人其倍十，词艺即今谁跂及。",
            "万卷收藏富编集，诗人阃域称优入。",
            "西州书生学穿执，朅来东游为丝粒。",
            "十分折腰敢长揖，欲吐壮怀还自吸。",
            "朋从调笑鬬捷给，狂言偶发难收拾。",
            "语意俳谐韵牵絷，不敢献公公密缉。",
            "报章大是鲛人泣，一一珠玑落圆湿。",
            "自慙思竭如空笈，口吻悲吟知窘急。"
        ],
        "notes": "",
        "id": "78bdbaf99f4e9e5d513847eec9a4a848"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "喜雨呈赵世泽",
        "preface": "",
        "paragraphs": [
            "去年雨多忧水潦，今年雨少忧枯槁。",
            "都缘县政失中和，水旱年年勤父老。",
            "前时云起雨欲落，夜半风来还一扫。",
            "明朝引首望霄汉，屋上晨暾仍杲杲。",
            "赋输百万未破白，簿脚何缘得勾倒。",
            "上书自劾欲归去，老妇挽衣傍夺藁。",
            "技穷往诉北山神，是夕沛然偿所祷。",
            "稻畦罢亚势已活，竹里萧疏声更好。",
            "故应神意闵孤拙，苟免岁中书下考。",
            "便安杵臼伺秋成，云子满田行可捣。"
        ],
        "notes": "",
        "id": "3b314b38ebd6c492b2cd0f4a5587a089"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "蓬州杜使君洪道屡称我于诸公闻之愧甚赋诗答谢之",
        "preface": "",
        "paragraphs": [
            "去天一尺古蓬州，年来除守得胜流。",
            "渠家本是城南杜，诗律贤我三千筹。",
            "如此才高却解事，入眼人才皆可意。",
            "他邑犹分刺史天，片言每为将军地。",
            "故应怜我退无田，力相推挽令向前。",
            "傍人闻说皆抚掌，竹竿那使鲇鱼缘。"
        ],
        "notes": "",
        "id": "5015e9d71da249d91fbbfc0fa23a3613"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "嘲陆羽",
        "preface": "",
        "paragraphs": [
            "陆子作茶经，竟为茶所困。",
            "其中无所主，复著毁茶论。",
            "简贤傲长者，彼自愚不逊。",
            "茶好固自若，于我有何恨。",
            "便当脱野服，洗琖为一献。",
            "饮罢挈茶去，譬彼浇畦畹。",
            "君看祢正平，意气真能健。",
            "达与不达人，何啻相千万。"
        ],
        "notes": "",
        "id": "ccb41b9a4f2919c400d7f4d11e13c081"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "代内",
        "preface": "",
        "paragraphs": [
            "爷娘嫁我时，本以君能文。",
            "谓当得所托，致身在青云。",
            "观今天下事，胜负方纷纭。",
            "英俊肩相摩，料理不到君。",
            "何妨采药去，相与登鹿门。",
            "著书示后世，千载犹清芬。"
        ],
        "notes": "",
        "id": "e2e1aa9c784c162957f2375778fbf75c"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "答",
        "preface": "",
        "paragraphs": [
            "世岂无高人，刻意在枯槁。",
            "竟为恩爱累，有志莫能保。",
            "君能唤我归，衰鬓及未葆。",
            "何非有此翁，那得有此媪。",
            "著书吾岂能，庻几获幽讨。",
            "何必登鹿门，是山皆可老。"
        ],
        "notes": "",
        "id": "1daa54a176a315d1c7d6c4167d53b8ab"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "戊子大水二首  其一",
        "preface": "",
        "paragraphs": [
            "踏歌喧喧杂铙鼓，潭边呼龙令作雨。",
            "龙嗔挥水十大余，千村万落几为鱼。",
            "寄谢龙神且安处，熟睡深潭不惊汝。"
        ],
        "notes": "",
        "id": "1727fa507d58aa09700de784f44c83b1"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "戊子大水二首  其二",
        "preface": "",
        "paragraphs": [
            "夜半传呼河入室，揽衣下床深没膝。",
            "旧来水不到谯门，老巫归咎西门君。",
            "西门君去老巫舞，明年却娶河伯妇。"
        ],
        "notes": "",
        "id": "1a123e651bef1bf1d833f1f11848d9a0"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "除凤州教授非所欲也作此自寛",
        "preface": "",
        "paragraphs": [
            "人生才食顷，何处分好弱。",
            "刑狱即道场，筦库有真乐。",
            "故纸终日翻，毛锥几年阁。",
            "百函无力致，诸公谁说著。",
            "今承学校乏，颇讶名字错。",
            "宿业岂无恋，得冶不敢跃。",
            "骨肉远难俱，囊装贫昜缚。",
            "师儒要好手，老大良非脚。",
            "戛尽识羮空，抽穷知茧薄。",
            "后生端所畏，人材若为作。",
            "岂唯嘲孝先，更恐困有若。",
            "行路固知难，得地幸不恶。",
            "柳拖千丈丝，山集五色雀。",
            "绛纱谅无有，苜蓿聊可嚼。",
            "况闻豆积岭，中有不死药。"
        ],
        "notes": "",
        "id": "d2b4465d0328d2131b00291a840a3792"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "登越王楼",
        "preface": "",
        "paragraphs": [
            "左绵城北长安道，马足翻翻人自老。",
            "越王高楼藏道边，道上行人不迷到。",
            "楼前西日堕江红，一见如逢邻舍翁。",
            "向来何处识面目，应在少陵诗句中。"
        ],
        "notes": "",
        "id": "011820b9aaf08582a562587d3dd53986"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "芙蓉溪歌",
        "preface": "",
        "paragraphs": [
            "人间八月秋霜严，芙蓉谿上春酣酣。",
            "二南变后鲁叟笔，七国战处邹轲谈。",
            "人间二月春光好，谿上芙蓉迹如扫。",
            "周家盛处伯夷枯，汉室隆时贾生老。",
            "小儿造化谁能穷，几回枯枿还芳樷。",
            "只因人老不复少，有酒且发衰颜红。"
        ],
        "notes": "",
        "id": "4cad2e8caf8439bd3029776e520009c4"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "富乐山",
        "preface": "",
        "paragraphs": [
            "富乐之名谁所留，建安年中刘豫州。",
            "拥兵入蜀万貔貅，孱璋送国来迎头。",
            "军中酾酒椎千牛，炙如巴山酒如涪。",
            "酒酣握手登高丘，极目紫芋蹲春畴。",
            "富乐之名此其由，君闻此说还信不。",
            "当时兵起四十秋，拆屋不足供诛求。",
            "生灵嗷嗷鼎中油，山中胡为乃尔优。",
            "想今富乐万倍刘，端能容我逃穷愁，山僧笑言客罢休。"
        ],
        "notes": "",
        "id": "85d25ce5be7e38cd00017b343591afec"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "将家游治平院",
        "preface": "",
        "paragraphs": [
            "年年官职如冰様，只有登临作酬赏。",
            "好山一一如佳客，令人欲作倾家酿。",
            "昨日西楼吊王孙，今日东津悲逐臣。",
            "江边胜事略寻徧，不见海棕高入云。"
        ],
        "notes": "",
        "id": "ab8348a16af7f2e51e67307b95a96043"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "游天池院",
        "preface": "",
        "paragraphs": [
            "上方细路蟠如绾，下有晴川平似坂。",
            "近水远山皆可人，跃踊来供搜句眼。",
            "小池中有江湖春，孤洲便可呼白萍。",
            "团团倚槛看清澈，不敢洗耳山僧嗔。"
        ],
        "notes": "",
        "id": "910f758ef9a9a439835892cc5d9316c0"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "游雪峰院书所见院在开元寺之西越王楼之东盖小院也",
        "preface": "",
        "paragraphs": [
            "东家既峥嵘，西邻亦棱层。",
            "那知齐鲁间，有此蕞尔滕。",
            "僻路少人到，掣铃小童譍。",
            "松扉迫窄入，石磴敧危登。",
            "迎门老尨吠，画壁苍龙腾。",
            "庭除静如眼，几席不受蝇。",
            "青焚日日香，明续年年灯。",
            "土盆养幽花，古木纒枯藤。",
            "虽小亦自足，无亏岂须增。",
            "忆昨苦盛夏，数来避繁蒸。",
            "毎借安禅榻，曲此昼眠肱。",
            "日月当几何，霜雪遂严凝。",
            "慈竹犹疏疏，恶风遂朋朋。",
            "作诗书屋壁，扫灭听寺僧。"
        ],
        "notes": "",
        "id": "5f365393c2ef8e664f050e0fb2cc2e8d"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "十月十八与舍弟登越王楼便道趋开元寺上天池得句满纸颠倒杂乱几不可读明日诠次成二十二韵",
        "preface": "",
        "paragraphs": [
            "沐浴罢趋局，幽居愁杜门。",
            "重登帝子楼，哭吊诗人冤。",
            "凭栏参井天，隐几西南坤。",
            "冬深一水瘦，岁晚千山髠。",
            "丰稔徧川陆，太平到鸡豚。",
            "江城水颓雉，市瓦尘迷鸳。",
            "坐对仙云宫，祗隔斜阳村。",
            "楼台白水外，松柏苍云屯。",
            "天垂望羌山，雪汁融朝暾。",
            "谁为四方些，招此千岁魂。",
            "便道访古寺，策杖寻灵源。",
            "上到山椒穷，转觉天池尊。",
            "行疲犬马力，下视乌鸢翻。",
            "不应水性高，疑有神物喷。",
            "肯随秋涨落，况逐夏潦浑。",
            "潜通八角井，散入千家盆。",
            "渔村唤欲譍，钓石谅犹温。",
            "似闻扣船歌，想见持竿蹲。",
            "吾曹本山林，朝衣裹狙猿。",
            "只应适埜车，便作忘忧萱。",
            "诗兼巧拙对，酒杂醇醨吞。",
            "阍吏况解事，不妨尽余樽。"
        ],
        "notes": "",
        "id": "2aaa253cde44c2fda1342b95b7a696e8"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "六一堂",
        "preface": "",
        "paragraphs": [
            "我思六一翁，羽化四十年。",
            "虽不及抠衣，毎愿为执鞭。",
            "手弹醉翁操，目覩庐陵编。",
            "床头五代史，屏间七交篇。",
            "诗常讽思颍，曲毎歌归田。",
            "斋摹画舫様，酒法冰堂传。",
            "此志自弱冠，到今已华颠。",
            "嗟予又晚辈，读书慕先贤。",
            "即彼生处所，馆之与周旋。",
            "时对文章姿，稍息簿领肩。",
            "贤者果不死，瞻之犹在前。",
            "似挥诛奸笔，犹拏击佛拳。",
            "谁当嗣前规，时为易蠧椽。",
            "勿毁鲁恭宅，中有夫子天。"
        ],
        "notes": "",
        "id": "509b019041ab297495fa9a2b1c180d0b"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "苏时中惠茶",
        "preface": "",
        "paragraphs": [
            "三年泮宫苦幽独，中有宜人惟睡足。",
            "虫鱼注罢直庐静，午枕鸣雷撼窗屋。",
            "故人苏子半幅书，饷我闽溪一包玉。",
            "亲题更屈调弦手，远寄来浇饭蔬腹。",
            "故应疑我梦得官，谁信吾衰已无复。",
            "空令半夜忍饥吟，搜到池塘春草绿。"
        ],
        "notes": "",
        "id": "000d83951bf58e596fc9d77085b6cde7"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "天马歌赠朱廷玉",
        "preface": "",
        "paragraphs": [
            "贰师城中天马驹，眼光掣电汗流朱。",
            "将军出塞万里余，得此龙种来执徐。",
            "朝踏幽燕暮荆吴，历块一蹶傍人呼。",
            "向来价重千金壶，一朝不直半束刍，千马万马肥如猪。"
        ],
        "notes": "",
        "id": "9a2a3b3f7dc2f18d8f13071d919e7090"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "受代有日呈谭勉翁谢与权",
        "preface": "",
        "paragraphs": [
            "老来忽忽流年紧，三见涪江秋叶陨。",
            "祗缘二子日相从，便觉一瓢穷可忍。",
            "东津晓作招隐赋，西楼暮得思归引。",
            "文字能令酒盏寛，江山未放诗才窘。",
            "分题踊跃谁避席，得句欢呼同彼隼。",
            "泉名三逸本戏语，野史千年传不泯。",
            "醉归半路飞蝙蝠，余兴中宵伴蚯蚓。",
            "那知须鬓秃于笔，但见儿童长如笋。",
            "留滞甘为西域胡，衰迟更结东游靷。",
            "故山咫尺未成归，坐使苍颜厚如胗。"
        ],
        "notes": "",
        "id": "9b7ac92a0fec2dcf3c1667aba6891164"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "与舍弟饮二首  其一",
        "preface": "",
        "paragraphs": [
            "篇篇皆有酒，世疑渊明诗。",
            "佳趣正在此，俗子那得知。",
            "寄迹杯酒中，序者为之辞。",
            "诗酒吾家事，何用寄迹为。",
            "疑者既已陋，序者良亦卑。",
            "酒殊醉味同，勿问醇与醨。"
        ],
        "notes": "",
        "id": "14899618fb0d0a82ee661cb27c93c029"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "与舍弟饮二首  其二",
        "preface": "",
        "paragraphs": [
            "湿酒浇枯肠，戢戢生小诗。",
            "诗中何等语，酒后那复知。",
            "黄菊遂行迈，径去不复辞。",
            "拒霜犹屈强，其势何能为。",
            "但问酒有无，勿计官高卑。",
            "江边捕鱼郎，教我当啜醨。"
        ],
        "notes": "",
        "id": "c0201d5dee294bef45ffade07dffa088"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "受代还眉",
        "preface": "",
        "paragraphs": [
            "久客念吾土，毎叹江山非。",
            "及兹受代去，亦复无家归。",
            "仕宦几半世，奔走遍九围。",
            "竟无置锥土，安此容膝扉。",
            "还当僦屋居，况有囊金挥。",
            "处乡亦何有，去国空依依。"
        ],
        "notes": "",
        "id": "d14fc08d7742548f3195ac4281802c50"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "赴阙",
        "preface": "",
        "paragraphs": [
            "十年餐苜蓿，梦寐长阑干。",
            "继粟自不饱，朝虀岂辞酸。",
            "虽无汗马劳，几作蠧鱼干。",
            "自知爬沙手，未办扶摇抟。",
            "此行敢侥幸，政尔求便安。",
            "恐或得所欲，圣主天地寛。"
        ],
        "notes": "",
        "id": "f58c5b4fecc52994d9002606b14272fc"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "剑州道中见桃李盛开而梅花犹有存者",
        "preface": "",
        "paragraphs": [
            "桃花能红李能白，春深无处无颜色。",
            "不应尙有数枝梅，可是东君苦留客。",
            "向来开处当严冬，桃李未在交游中。",
            "即今已是丈人行，勿与年少争春风。"
        ],
        "notes": "",
        "id": "3b88c39d4abc0594196b6d8f5098c97f"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "武兴谣",
        "preface": "",
        "paragraphs": [
            "去年山中无黍稷，只有𦺥根并橡实。",
            "𦺥根作面如食蜜，橡实炊饭如剥栗。",
            "东家有钱食橡实，西家无钱惟食𦺥。",
            "今年𦺥尽橡实贵，山中人作寒蝉枯。"
        ],
        "notes": "",
        "id": "ffa9fc825688dda81aa1c856e8827ad8"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "会饮尉厅效八仙体",
        "preface": "",
        "paragraphs": [
            "尉公不忝东州英，坐上拍满樽中盈。",
            "令尹学道眼目明，作佛肯后灵运成。",
            "户掾句法令人惊，登坛抗臂从我盟。",
            "法曹静如不能鸣，胸中自有百万兵。",
            "会稽少年富才情，墨竹中含楚辞声。",
            "泮宫老人驾虚名，赋诗饮酒畏后生。"
        ],
        "notes": "",
        "id": "0692f07336b2b708237db4a020cc448f"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "古风赠谢与权行三首  其一",
        "preface": "",
        "paragraphs": [
            "锦囊琭琭奇，经笥便便腹。",
            "几拟问天公，如何饭不足。",
            "鸣鸮变好音，璞石琢良玉。",
            "为报采诗人，文翁能化蜀。"
        ],
        "notes": "",
        "id": "d8a988d229298d42bc50957e0cb77939"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "古风赠谢与权行三首  其二",
        "preface": "",
        "paragraphs": [
            "我有无弦琴，无弦亦无徽。",
            "忘言乃能解，得意心自知。",
            "山高流水深，尚笑钟子期。",
            "为君奏此曲，改调作别离。"
        ],
        "notes": "",
        "id": "41d0c9fa452c1db71f2b5ca921c6d405"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "古风赠谢与权行三首  其三",
        "preface": "",
        "paragraphs": [
            "生逢尧舜君，四门方穆穆。",
            "贤俊日登庸，不闻涧阿独。",
            "愿君摅贤业，邦方有道谷。",
            "毋缩袖间手，轩车远行复。"
        ],
        "notes": "",
        "id": "514c69151a147ad4525f1c510365e6a4"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "程羲父挽诗",
        "preface": "",
        "paragraphs": [
            "门户金张贵，规模邹鲁儒。",
            "平生冰玉姿，不受纨绮纡。",
            "肯顾慱饼印，甘为小儿呼。",
            "旧来使剧邑，下车成袴襦。",
            "暮年赋从军，只箸安边隅。",
            "不识墓中人，永怀屋上乌。"
        ],
        "notes": "",
        "id": "19a2cc472996d1e786a75ea173c40829"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "谭勉翁诗章老夫所畏而以能问于不能此殊不可晓也媿而作诗",
        "preface": "",
        "paragraphs": [
            "高才乃尔信虚名，句法时来就考评。",
            "投社得君真恶客，専门知我有先生。",
            "文章已逼三都赋，行辈犹推四海兄。",
            "细看刘侯诗自好，不应便伏老弥明。"
        ],
        "notes": "",
        "id": "4d338a9281a5c6c85f3957288d64b6f0"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "既以前韵赠勉翁复怀廷玉因次韵",
        "preface": "",
        "paragraphs": [
            "千金骏骨买虚名，骥老通衢价未评。",
            "逐去定知穷不死，向来元以句为生。",
            "东风又见莺朋友，北信难凭雁弟兄。",
            "欲寄此怀惟有月，天涯分与故人明。"
        ],
        "notes": "",
        "id": "ddabc741a17ea17fb764f689d387e152"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "峡路十韵",
        "preface": "",
        "paragraphs": [
            "上马复下马，羸躯不暂停。",
            "铃声今古道，柳色短长亭。",
            "乱石波翻雪，洪崖岫破青。",
            "羊归沿绝壁，鹿饮入寒汀。",
            "两岸浑遮月，中天畧见星。",
            "云来通玉垒，江去背沧溟。",
            "春少花难折，霜多叶易零。",
            "爱山犹著物，畏栈未忘形。",
            "事业知安在，艰危已备经。",
            "宦游方此始，何日遂鸿冥。"
        ],
        "notes": "",
        "id": "816ee49b2a8a416384210f228c5f402f"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "清明日示弟姪",
        "preface": "",
        "paragraphs": [
            "岁华忽忽又清明，忆与诸生试集英。",
            "金锁掣雷开右掖，纻襕披雪照升平。",
            "立班雉尾身疑梦，茂对龙颜目乍惊。",
            "百拜起居分左右，十年胸臆转纵横。",
            "愧无长策裨千虑，敢昧初心苟一名。",
            "三道岂能窥董傅，乙科今复愧匡衡。",
            "始吾进取恬无意，看汝光华便是荣。",
            "他日当求田二顷，杖藜自足过浮生。"
        ],
        "notes": "",
        "id": "ea1fa795caa803deb39ba492b2980206"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "赴益昌六言二章  其一",
        "preface": "",
        "paragraphs": [
            "岂有登台衮衮，漫令去国迟迟。",
            "南越缨方欲请，北山文莫相移。"
        ],
        "notes": "",
        "id": "3d57a95c9cf5ebbaac0dccea56de6e4d"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "赴益昌六言二章  其二",
        "preface": "",
        "paragraphs": [
            "乐职如今酒美，判司敢叹官卑。",
            "会待薛疏供帐，归从朱老栽桤。"
        ],
        "notes": "",
        "id": "bcac5e9662d6f8a59a0c37fe39bcde45"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "上益昌守李大夫",
        "preface": "",
        "paragraphs": [
            "标致自清流，知名二十秋。",
            "诸儒堂上席，群客帐前筹。",
            "南渡衣拖绣，西来幕建油。",
            "食葱逢屈突，封户识荆州。",
            "襦袴三巴国，櫜鞬九郡侯。",
            "道兴期变鲁，文盛拟从周。",
            "讼矢虽关聴，宾壶不废投。",
            "未妨登衮衮，暂屈布优优。",
            "望府多奇士，华颠媿督邮。",
            "崎岖缘底事，憔悴此重游。",
            "举目江山是，翻身岁月遒。",
            "客愁移带眼，乡思咏刀头。",
            "技痒论文在，心阑触事休。",
            "那堪趋冉冉，祗是判悠悠。",
            "揣分宜长引，忧贫复少留。",
            "长裙何处曳，门馆傥容邹。"
        ],
        "notes": "",
        "id": "f2cc8e441add89714d0d90f3f1e87165"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "上漕使",
        "preface": "",
        "paragraphs": [
            "持节三千里，提封一十州。",
            "天文占使入，地上觉钱流。",
            "吏有言前信，农无赋外求。",
            "事投余刃毕，政举大纲休。",
            "惠泽坤维润，威风井络秋。",
            "利源干复溢，民瘼痼还瘳。",
            "德以柔刚济，材兼巨细收。",
            "道兴期变鲁，文盛拟从周。",
            "即给中台笔，行抛外计筹。",
            "孤生真自幸，微禄每容偷。",
            "未可长闲去，须为寸进谋。",
            "祗应青白眼，能为辨薫莸。"
        ],
        "notes": "",
        "id": "bfccfd9c0f67e1fcfd650c623caf0319"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "石漕生日",
        "preface": "",
        "paragraphs": [
            "梦断维熊夜，祥呈馈鲤初。",
            "固应贤有后，谁谓庆无余。",
            "为国家相似，忧民子不如。",
            "符分四任虎，金佩十年鱼。",
            "未补三公衮，聊分八使车。",
            "权衡公选格，陵阜富军储。",
            "阀阅毡犹在，朝廷席正虚。",
            "称觞勤祝颂，二十考中书。"
        ],
        "notes": "",
        "id": "0fd8673cf90b14ecd1fcf8dbe793dbb4"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "翟提仓生日",
        "preface": "",
        "paragraphs": [
            "奎毕夜腾辉，英灵出帝畿。",
            "陶门八翼后，却桂一枝巍。",
            "使斧今持铁，经编旧绝韦。",
            "政将儒雅饰，学造道心微。",
            "士论宜金马，君恩且绣衣。",
            "德醇浑可饮，才俊不容晞。",
            "盛世方连茹，孤生耻食薇。",
            "初从漆雕仕，全拙汉阴机。",
            "荠舌犹余苦，莼心未得归。",
            "大椿祈不老，乌鹊正求依。"
        ],
        "notes": "",
        "id": "f1e2e090717dc587818719ad11d20b90"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "家提仓生日",
        "preface": "",
        "paragraphs": [
            "铜梁蟠地角，此日诞英奇。",
            "世路方敧侧，心田自坦夷。",
            "著书扬子宅，讲学仲舒帷。",
            "庠序声名久，朝廷议论推。",
            "受厘才赐对，揽辔便逢时。",
            "谁道儒宫冷，如今使节持。",
            "幸全陈孺社，喜遇紫芝眉。",
            "更祝灵椿寿，惊乌托稳枝。"
        ],
        "notes": "",
        "id": "efc423118ca75078ed98d26fd014b024"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "钱宪生日",
        "preface": "",
        "paragraphs": [
            "何处产英奇，河南定鼎基。",
            "珠倾鲛室宝，兰长谢庭枝。",
            "事业堪台省，功名暂海沂。",
            "案成张说口，德满紫芝眉。",
            "和气真堪掬，清风凛欲吹。",
            "每因怜传癖，未甚责书痴。",
            "盛德虽忘报，私心实自知。",
            "遐龄何以祝，华表鹤归时。"
        ],
        "notes": "",
        "id": "1feb23c3db6d9e8087a1fb3348bfd394"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "张嘉父生日",
        "preface": "",
        "paragraphs": [
            "灵光不自藏，今日诞忠良。",
            "挥尘云腾涌，峩冠鹤瘦长。",
            "强明心似月，勤干鬓成霜。",
            "赤县鸣琴宓，清朝揽辔滂。",
            "权衡公调选，陵阜富糇粮。",
            "除恶虽云切，忧民只恐伤。",
            "行看星使动，已觉省兰香。",
            "寿考何须祝，传家辟谷方。"
        ],
        "notes": "",
        "id": "b0e9387c15609bf470748a3424ab6754"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "送宋衮臣赴任浙宪",
        "preface": "",
        "paragraphs": [
            "彩衣入蜀记当年，金紫重来抱使权。",
            "拥钺止奸民奠枕，扬鞭画计地流钱。",
            "汝南评论常相借，圮上文书独见传。",
            "政目告成才五月，岁头未改恰三迁。",
            "秦云惨雪趋朝路，吴雨肥梅按部天。",
            "名位愈隆人愈远，从今帝席为谁前。"
        ],
        "notes": "",
        "id": "4e37eba73293734bb65c5b525eaa617c"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "送赵世泽供奉",
        "preface": "",
        "paragraphs": [
            "君岂蹶张手，是间聊自藏。",
            "儿童歌楚些，婢子诵灵光。",
            "契分诗交密，形骸酒遣忘。",
            "方依益者友，遽理舍人装。",
            "鸡黍他年约，山河白日长。",
            "阳关那忍听，衰老易悲伤。"
        ],
        "notes": "",
        "id": "c16833367a92b2a0416530ceea364016"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "游仙云宫",
        "preface": "",
        "paragraphs": [
            "出郭三竿日，横江一苇航。",
            "雀飞田有麦，蚕罢野无桑。",
            "下马危梯滑，开门古殿香。",
            "雨余丹井溢，苔入醮坛荒。",
            "画老星辰动，碑残岁月亡。",
            "钟声落城市，符祝走村乡。",
            "埜鸟啼巴蜀，山崖刻汉唐。",
            "临归更回首，惜此一襟凉。"
        ],
        "notes": "",
        "id": "7421dc9abb8995c311b6b5a2bfb6bd9b"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "直舍书怀二首  其一",
        "preface": "",
        "paragraphs": [
            "寸枉非吾志，休论尺与寻。",
            "黄披终日卷，青对十年衿。",
            "风眩药囊减，雨昏茶椀深。",
            "扬雄名宦思，都向草玄沉。"
        ],
        "notes": "",
        "id": "d3ee8214fc8a89252049803e3d6b36ab"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "直舍书怀二首  其二",
        "preface": "",
        "paragraphs": [
            "个处本来冷，此时仍更清。",
            "拥炉成久坐，曳杖却徐行。",
            "暝色侵书帙，秋阴入鼓声。",
            "悠然索马去，祗此是功程。"
        ],
        "notes": "",
        "id": "4ddf3fce7613671090400bc68b455529"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "书郑抚干诗卷后",
        "preface": "",
        "paragraphs": [
            "本合金闺去，翻来玉垒游。",
            "边尘凝不动，诗债索相酬。",
            "自得清新庾，非关锻炼周。",
            "云台家体格，文馆祖风流。",
            "冀北虽蒙顾，辽东祗自羞。",
            "好传江上女，歌向竹枝秋。"
        ],
        "notes": "",
        "id": "26880bf0b196e5d68591c2af3aac050b"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "哀词二章  其一",
        "preface": "",
        "paragraphs": [
            "云霄才业逝川东，学易年龄一梦中。",
            "春殿昔抽蟾桂绿，夜台今陨幕莲红。",
            "残章断槀尘埃满，别院疏帘笑语空。",
            "千古龟山原口墓，暝烟萧索白杨风。"
        ],
        "notes": "",
        "id": "85ba9ae5cd5662de3a0e44368c92c759"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "哀词二章  其二",
        "preface": "",
        "paragraphs": [
            "文章泮水动英游，玉殿腾名十四秋。",
            "莲幕未平台省志，薤歌潜引古原愁。",
            "青云气义千金薄，绿绶恩纶一命休。",
            "科第不穷余训在，鳯毛森秀绍箕裘。"
        ],
        "notes": "",
        "id": "352a807476bebf10f5055290a3ca4e5d"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "筹笔铺",
        "preface": "",
        "paragraphs": [
            "胁寡欺孤罪未诃，先生此意竟蹉跎。",
            "漫令邺下痴儿女，骇汗惊惶欲渡河。"
        ],
        "notes": "",
        "id": "346aadf814a35ea3659d9e2cb5cc706a"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "获蛮贼代主簿贺张安抚",
        "preface": "",
        "paragraphs": [
            "诏书频促马头东，更为边民缚狡童。",
            "三箭不烦仁贵手，七擒自得武侯功。",
            "枭鶵已去古巢冷，狼子不归秋穴空。",
            "何用声名达朝听，恐妨辟谷伴乔松。"
        ],
        "notes": "",
        "id": "fc53fdddb2efc2090ca3d7acb8f58705"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "书斋即事",
        "preface": "",
        "paragraphs": [
            "书生不事事，书斋春昼长。",
            "竹色语笑绿，松风意思凉。",
            "箪瓢乐仁义，图史披兴亡。",
            "此间有佳趣，此外皆茫茫。"
        ],
        "notes": "",
        "id": "766faf0a8ac361f6cddf67554e652fb8"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "题所居",
        "preface": "",
        "paragraphs": [
            "鼾睡失青春，昏昏尚欠伸。",
            "素知行路恶，敢厌在家贫。",
            "捜句工虽淡，看书味颇真。",
            "檄来端不喜，毛义已无亲。"
        ],
        "notes": "",
        "id": "6fd0b6015bce87163b961e7be860b6e0"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "夜坐感怀",
        "preface": "",
        "paragraphs": [
            "声断钟楼月，文书对坐时。",
            "破窗灯焰走，冻砚笔锋迟。",
            "名利髪将鹤，风霜手欲龟。",
            "何当一蓑雨，披晓剪莼丝。"
        ],
        "notes": "",
        "id": "1d5dc74393d3528af4f557403fd51cfc"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "述怀",
        "preface": "",
        "paragraphs": [
            "名字虽云系列曹，儒风门户只萧骚。",
            "头颅自揣宜藏拙，指目何妨笑养高。",
            "本以食贫来仰禄，岂于王事更辞劳。",
            "老来精力堪惊叹，一纸文书輙数遭。"
        ],
        "notes": "",
        "id": "a127a421e5ae8f23038290fb042f3f76"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "秋夕书怀",
        "preface": "",
        "paragraphs": [
            "亹亹岁华侵，垂垂老境临。",
            "时光自风雨，寒色到衣衾。",
            "万窍号秋杪，孤灯照夜深。",
            "蛩声亦清苦，唧唧伴人吟。"
        ],
        "notes": "",
        "id": "ffa79aa9ce01758fb279b5a1bfb07547"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "过湖县",
        "preface": "",
        "paragraphs": [
            "狼虎犹知父子仁，人生安有不亲亲。",
            "武皇况是聪明主，却恨初无一谏臣。"
        ],
        "notes": "",
        "id": "0e9c876c556b0166086f77c6594c8aef"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "过田横墓二首  其一",
        "preface": "",
        "paragraphs": [
            "成则为王败则亡，英雄成败本寻常。",
            "沧溟无际何妨死，却死东郊未耿光。"
        ],
        "notes": "",
        "id": "c5c276e31b9941a33ad0b02f434bd219"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "过田横墓二首  其二",
        "preface": "",
        "paragraphs": [
            "九江梁楚竟诛夷，自古才高必见疑。",
            "脱使郦生犹未死，将军来此亦何为。"
        ],
        "notes": "",
        "id": "de37fac5d02173787fd617d20af770a4"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "过潼关",
        "preface": "",
        "paragraphs": [
            "铁衣十万拥胡雏，手释襟喉计亦疏。",
            "阃外不闻天子诏，将军未甚读兵书。"
        ],
        "notes": "",
        "id": "0efe13b30ae0831dc2a684808ea1398a"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "题泸川县楼",
        "preface": "",
        "paragraphs": [
            "百斤黄鱼鲙玉，万户赤酒烧霞。",
            "榆甘渡头客艇，荔枝林下人家。"
        ],
        "notes": "",
        "id": "7c80011aee5e7087cb37b155a2594198"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "苏君俞通判愚斋二首  其一",
        "preface": "",
        "paragraphs": [
            "人间争以智相高，底事纷纷祗自劳。",
            "顿觉朱愚真有味，莫将佳处语儿曹。"
        ],
        "notes": "",
        "id": "6f5731241bad31fd57b1de593c425833"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "苏君俞通判愚斋二首  其二",
        "preface": "",
        "paragraphs": [
            "三年消遣琴书在，一室清虚杖履凉。",
            "却怪斋名浑未尽，迩来愚智已兼忘。"
        ],
        "notes": "",
        "id": "8f87983eb6029f4aef65088b3002460e"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "题春归亭",
        "preface": "",
        "paragraphs": [
            "沙际春光又是归，亭前景物故应奇。",
            "绿杨雅与清江称，残雪偏于碧嶂宜。",
            "流水无凭何处去，东风有准不吾欺。",
            "芳菲栏槛无穷兴，消得新愁入鬓丝。"
        ],
        "notes": "",
        "id": "311490e7113a69f214fc932852da5286"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "和程大夫荔枝",
        "preface": "",
        "paragraphs": [
            "家在岷峨饱荔枝，十年游宦但神驰。",
            "侧生流咏今千载，入贡称珍彼一时。",
            "定自不将凡果比，如何偏与瘴烟宜。",
            "白头莫作江南客，辜负山中故友期。"
        ],
        "notes": "",
        "id": "c85767beb9918cf5bb12639d1e7338f1"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "雪意二首  其一",
        "preface": "",
        "paragraphs": [
            "睡眼拭朦胧，开门雪正浓。",
            "客来迷旧径，虎过识新踪。",
            "浦远浑无鹤，林疏只有松。",
            "惜琴如不解，酒兴若为供。"
        ],
        "notes": "",
        "id": "6bcbddee137cdc14a953cb6e063380e5"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "雪意二首  其二",
        "preface": "",
        "paragraphs": [
            "榆关书不至，雪又满平芜。",
            "指冷频呵玉，胸寒屡掩酥。",
            "绿尝冬至酒，红拥夜深炉。",
            "塞上风沙恶，征衣到也无。"
        ],
        "notes": "",
        "id": "d639360cf9781c20481c70f823bde00c"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "闺怨",
        "preface": "",
        "paragraphs": [
            "芳草遶池绿，天涯人未归。",
            "春来更消瘦，浑欲不胜衣。"
        ],
        "notes": "",
        "id": "8df77f71005413ae510c6e174adec5c5"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "俞和叔座上赋白鹿",
        "preface": "",
        "paragraphs": [
            "洞中于世本无求，一落人间几见秋。",
            "和月看时迷濯濯，隔云听处认呦呦。",
            "未容鹤客矜风韵，应许猿翁作品流。",
            "莫把奇毛惊俗眼，恐妨归去旧山幽。"
        ],
        "notes": "",
        "id": "327e052e9870db18f99ca02dec1987e1"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "寓精道斋有感怀家山二首  其一",
        "preface": "",
        "paragraphs": [
            "论兵作赋两匆匆，人事光阴转首空。",
            "五夜梦飞山色里，一年秋在雨声中。",
            "扬州骑鹤非无意，上蔡牵黄信此穷。",
            "幸有林泉未归去，欲将清兴问征鸿。"
        ],
        "notes": "",
        "id": "ef1f8031912a3abd405fddac44d19489"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "寓精道斋有感怀家山二首  其二",
        "preface": "",
        "paragraphs": [
            "悠悠功业老堪怜，旧事凭谁可共论。",
            "直欲酒中赊快乐，尚能花里觅寒温。",
            "诗书误我成何事，岁月侵人不见痕。",
            "汾水年年秋雁到，庾郎何处不销魂。"
        ],
        "notes": "",
        "id": "ee25a349d41f6029258fa6a5e5ad4ff4"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "晚春寄友人二首  其一",
        "preface": "",
        "paragraphs": [
            "眼底春愁恼杀侬，扬州往事旋成空。",
            "风流只合称狂客，衰飒何堪作病翁。",
            "水国春深梅子雨，江天日暮鲤鱼风。",
            "何时执手同樽酒，收拾清欢笑语中。"
        ],
        "notes": "",
        "id": "5440429409f823eb842fd5b5f8393f97"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "晚春寄友人二首  其二",
        "preface": "",
        "paragraphs": [
            "满眼芜菁断送春，多情饶病两关身。",
            "只知老去人心改，不觉愁来酒盏频。",
            "霜鹘空拳知有命，溟鱼竭水恐伤神。",
            "丈夫出处端无据，犹欲辞家再入秦。"
        ],
        "notes": "",
        "id": "102e8f11fe906763cef8c026fde8ca8c"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "春日杂兴七首  其一",
        "preface": "",
        "paragraphs": [
            "羲阳潇洒燕台诗，谁解知音似柳枝。",
            "寂寂闲庭春色过，落花无语背人悲。"
        ],
        "notes": "",
        "id": "48ce19a4eb20648663286f3b10409bb6"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "春日杂兴七首  其二",
        "preface": "",
        "paragraphs": [
            "爱梅长恐著花迟，日祷东风莫后期。",
            "及得见梅还冷淡，东风全在小桃枝。"
        ],
        "notes": "",
        "id": "b78d0e6055fb65f4bf02c2489450a253"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "春日杂兴七首  其三",
        "preface": "",
        "paragraphs": [
            "茸茸小雨弄春晴，已有狂花未见莺。",
            "便使一年惆怅在，晓窗寒梦别轻盈。"
        ],
        "notes": "",
        "id": "1165275fd1191e5e67f746ae413c205d"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "春日杂兴七首  其四",
        "preface": "",
        "paragraphs": [
            "春衣初作舞雩归，手展韦编昼寝稀。",
            "解使芳阴快幽意，飞红零落遶窗扉。"
        ],
        "notes": "",
        "id": "7133d769fe5788fec8ed92f4bdc7fa94"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "春日杂兴七首  其五",
        "preface": "",
        "paragraphs": [
            "短帽轻衫信马行，郊原春色太牵情。",
            "兔葵燕麦浑闲事，最有芜菁到处生。"
        ],
        "notes": "",
        "id": "6dcedbcfe45cdb9413f45ee374157052"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "春日杂兴七首  其六",
        "preface": "",
        "paragraphs": [
            "月团新碾破春酲，赖有归鸿寄好音。",
            "人在天涯莫回首，恐输华髪上瑶簪。"
        ],
        "notes": "",
        "id": "1a847ef0f66d37668cbd288bdfa7b6ff"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "春日杂兴七首  其七",
        "preface": "",
        "paragraphs": [
            "故人不见空凝睇，过雁全疏只断魂。",
            "犹有野梅临水在，一枝无语伴黄昏。"
        ],
        "notes": "",
        "id": "df70f22705b749360ff604dca9c4be0c"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "张祖同挽词",
        "preface": "",
        "paragraphs": [
            "西南失望郎，天理信茫茫。",
            "豪逸陈惊座，风流马季长。",
            "才宜分竹使，恩不自椒房。",
            "清白今方著，群儿勿谤伤。"
        ],
        "notes": "",
        "id": "7991bead22a1ae9ffd811d12ca0af01c"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "任太君挽词",
        "preface": "",
        "paragraphs": [
            "贤妇古亦少，纷纷何况今。",
            "柏舟全美志，彩服慰幽心。",
            "旧邑虚汤沐，新阡祔藁砧。",
            "子孙门户壮，谁敢齿诸任。"
        ],
        "notes": "",
        "id": "0c1c08ff86596576b9894f20c4d8a9c8"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "送太学李生归乡",
        "preface": "",
        "paragraphs": [
            "挈笈来东序，经年亦倦游。",
            "却辞同舍去，聊慰倚门忧。",
            "颜子进未止，何蕃谁为留。",
            "到家席不暖，随计又皇州。"
        ],
        "notes": "",
        "id": "6ab47223e8cf5bd857666c994382cabc"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "送苏教授赴阙",
        "preface": "",
        "paragraphs": [
            "三年泮水振洙风，俯接诸生屡改容。",
            "岭雾因时难隐豹，岩云有便得从龙。",
            "久钦才调无双手，今喜声名达九重。",
            "拂袖汉阳休更问，丈夫事业出心胸。"
        ],
        "notes": "",
        "id": "b1534f8bb70301c3d7a4480ec9b39111"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "别闽中许秀才",
        "preface": "",
        "paragraphs": [
            "临岐长叹息，此叹意深微。",
            "浮世年年别，初心事事违。",
            "扪参蜀道远，犯斗海槎归。",
            "故国有余乐，黄鸡秋正肥。"
        ],
        "notes": "",
        "id": "e24656d9aa6f01523131e5db271aeee2"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "送朱元素归养",
        "preface": "",
        "paragraphs": [
            "事国日犹长，归宁计亦良。",
            "泉烹纯孝味，菽啜自然香。",
            "失马君何患，临河我独伤。",
            "从今千里梦，夜夜到江乡。"
        ],
        "notes": "",
        "id": "85e343e991cb5e23682bd19534e55a74"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "赠泸倅丘明善二首  其一",
        "preface": "",
        "paragraphs": [
            "吴头楚尾秀山川，一分才华占得全。",
            "和气暖敷冬有日，清风寒压瘴无烟。",
            "分麾共领南门钥，簪笔终归北阙天。",
            "寄语江阳夷落道，安排春织待新编。"
        ],
        "notes": "",
        "id": "893bee3a0c474da69ed6871fae27a270"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "赠泸倅丘明善二首  其二",
        "preface": "",
        "paragraphs": [
            "可曾为客到江阳，塞上萧条断旅肠。",
            "歌动竹枝终日楚，笛吹梅弄数声羌。",
            "仰天太息偷衔愤，被髪惊呼不为狂。",
            "校尉自能青白眼，肯教牛尾一般黄。"
        ],
        "notes": "",
        "id": "0be49ae4e259b5b4f099bc246ba1979b"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "调华阳尉",
        "preface": "",
        "paragraphs": [
            "家世传儒素，平生学古文。",
            "三年思故国，一命荷君恩。",
            "折节羞黄版，归休许白云。",
            "吟诗无废事，薄俸不禁分。"
        ],
        "notes": "",
        "id": "1854034cb58c2d2d8763e623a823a20d"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "天宁节口号",
        "preface": "",
        "paragraphs": [
            "九曲昆渠换碧流，挺生英主间千秋。",
            "讴歌万国才归禹，损益三年便继周。",
            "南畆暗侵山色尽，西陲展到海边休。",
            "不知谁是乘槎客，为采蟠桃荐冕旒。"
        ],
        "notes": "",
        "id": "da982bc5e0448220a629413eeaffec7c"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "书新堂",
        "preface": "",
        "paragraphs": [
            "叠茅重苇一堂新，设榻聊安簿领身。",
            "落枕不知莺树晓，污书长苦燕泥春。",
            "狱官何预青苗事，野意新便白葛巾。",
            "能向此间时得趣，何须分外拜车尘。"
        ],
        "notes": "",
        "id": "25464f5378a46bbda3db8b652a370262"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "自笑二绝  其一",
        "preface": "",
        "paragraphs": [
            "案头故纸如拨山，三年祗有马上闲。",
            "贵官眼高不解颜，紧推不去何其顽。"
        ],
        "notes": "",
        "id": "754c0a7dd1c3a17d5d10a3d24971bd5a"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "自笑二绝  其二",
        "preface": "",
        "paragraphs": [
            "平生所学尽虚谈，为吏文书百不谙。",
            "唤作参军真漫浪，军中底事更须参。"
        ],
        "notes": "",
        "id": "8b7e5623333b9c497cb412d02f860db2"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "除夕感怀",
        "preface": "",
        "paragraphs": [
            "永漏侵春已数筹，地炉犹拥木绵裘。",
            "无心岂畏三尸诉，爱日还惊一岁休。",
            "故国二千空醉眼，新年三十恰平头。",
            "光阴未用相敦迫，领取衰翁两鬓秋。"
        ],
        "notes": "",
        "id": "4a7c0e1c48a569c55c13b81fcec612d8"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "金牛驿二绝  其一",
        "preface": "",
        "paragraphs": [
            "秦人虚饵方投钓，蜀国痴鱼已上钩。",
            "天与中原通笮马，人间何处有金牛。"
        ],
        "notes": "",
        "id": "59f2b5d19ece384e1d99631b2a66fb78"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "金牛驿二绝  其二",
        "preface": "",
        "paragraphs": [
            "由来仁义行终稳，到了权谋术易穷。",
            "才见诈牛收剑外，已闻真鹿走关中。"
        ],
        "notes": "",
        "id": "c7c6a91e0de4e4c6437473871cfd8631"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "春日郊外",
        "preface": "",
        "paragraphs": [
            "城中未省有春光，城外榆槐已半黄。",
            "山好更宜余积雪，水生看欲倒垂杨。",
            "莺边日暖如人语，草际风来作药香。",
            "疑此江头有佳句，为君寻取却茫茫。"
        ],
        "notes": "",
        "id": "e7a27c0b8f484581677f9e1f4aaad32e"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "嘉陵江上作",
        "preface": "",
        "paragraphs": [
            "多士数车舥，谁令汝去家。",
            "坐禅腰已折，持剑手新义。",
            "虽未能空寂，然犹耻攫拏。",
            "江流何处去，凭仗吊怀沙。"
        ],
        "notes": "",
        "id": "a3b4a34b52c01e99133300302c6953a2"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "自笑",
        "preface": "",
        "paragraphs": [
            "已白穷经首，仍丹许国心。",
            "那能天补绽，更欲海填深。",
            "儿馁嗔郎罢，妻寒望藁砧。",
            "世间南北路，何用尔沾襟。"
        ],
        "notes": "",
        "id": "bb8c0197661f0e1e2769bd7d89b0d0b3"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "率诸公饮开元寺勉翁有诗因次其韵",
        "preface": "",
        "paragraphs": [
            "三伏光阴过，初秋宇宙新。",
            "一杯相马酒，千古竹林人。",
            "山入永嘉屐，蚁浮彭泽巾。",
            "悲歌送落日，为我少停轮。"
        ],
        "notes": "",
        "id": "1d3b750470e277133cdf5115668020fe"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "直舍夜坐",
        "preface": "",
        "paragraphs": [
            "强仕似幼学，细书仍短檠。",
            "月来吟处白，风及醉时清。",
            "坐久夜微湿，更深秋有声。",
            "不知愁底事，终夕自悲鸣。"
        ],
        "notes": "",
        "id": "08989ecad38868191c3f4374176ea94f"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "上张安抚",
        "preface": "",
        "paragraphs": [
            "一剑纵横敌万夫，少年功业负雄图。",
            "时平不佩将军印，任重来分刺史符。",
            "膝上细弦调雅操，塞前蛮栅长平芜。",
            "自慙子美诗才少，难咏花卿绝世无。"
        ],
        "notes": "",
        "id": "77ead90941fa3e0fa9b97358785e500d"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "春日",
        "preface": "",
        "paragraphs": [
            "今日天涯又见春，与春事契合相亲。",
            "君看四十年来事，只有东君是故人。"
        ],
        "notes": "",
        "id": "c288ddf7a8c9d6f3679865de46084c3f"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "任满未闻除代",
        "preface": "",
        "paragraphs": [
            "已媿千名佛，何堪一卷师。",
            "十年驹局促，万事燕差池。",
            "馆下诸生笑，门东稚子饥。",
            "宾僚眼前换，岁月鬓边驰。",
            "子舍行将去，吾车亦已脂。",
            "谓当鱼纵壑，犹作鸟粘黐。",
            "宿有诗书债，非关造化儿。",
            "岷峨吾故国，自合去迟迟。"
        ],
        "notes": "",
        "id": "684184c958f5615768dfc59c53460fd1"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "次勉翁送客韵",
        "preface": "",
        "paragraphs": [
            "仕宦方夸四十强，江山那复恋苍茫。",
            "征鞍过我横春色，别酒斟君釂野芳。",
            "青史功名时执手，红尘岐路一愁肠。",
            "神锥可是藏锋物，要使儿曹看脱囊。"
        ],
        "notes": "",
        "id": "39eb8d7f94091db5223fa6d5d565aa7e"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "宿审田铺",
        "preface": "",
        "paragraphs": [
            "无正文。"
        ],
        "notes": "",
        "id": "6de9bb7078834068a3660d26bea9e03b"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "谢雨文",
        "preface": "",
        "paragraphs": [
            "农事方作雨不来，稻畦麦陇飞尘埃。",
            "神哀此民赐以雨，脉沟丈浍流膏乳。",
            "殽肥酒香答神休，神终相之俾有秋。"
        ],
        "notes": "",
        "id": "9cb6e65ef0601afc5fdb6db868dfe736"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "招隐辞",
        "preface": "",
        "paragraphs": [
            "子谁友兮涪之云，出为云兮泽斯人。",
            "子谁亲兮涪之水，朝于海兮日千里。",
            "趣子之驾兮舍子之舟，子不我信兮与云水谋。"
        ],
        "notes": "",
        "id": "bb0b3301a9ae5df37214d8a23c5310fc"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "题郎官湖",
        "preface": "",
        "paragraphs": [
            "湖边冷艳浸秋蒲，湖上寒光转夜乌。",
            "太白持杯问月罢，为子题作谪官湖。"
        ],
        "notes": "",
        "id": "4982c558b6c04e99e00fa870bc3b2034"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "舟航",
        "preface": "",
        "paragraphs": [
            "蓬窗夜雨短长梦，啼鸟唤人新旧愁。",
            "万里论文一樽酒，醉和明月上扁舟。"
        ],
        "notes": "",
        "id": "06f58ee50f7d498a68e841d61e3ef8c6"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "山断疑无路，林开觉有村。"
        ],
        "notes": "",
        "id": "2d2882879178d1935ffe1b72bae591c1"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "夜宿花村不见花，数间茅屋瞰溪沙。"
        ],
        "notes": "",
        "id": "3c06cb71937bdc09cca99919c2df185d"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "桥横南浦虹千丈，柳护西溪翠一行。"
        ],
        "notes": "",
        "id": "cb6926ef70bf811ad414b513c8302387"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "嘶人画桥东畔路，紫骝犹记旧垂杨。"
        ],
        "notes": "",
        "id": "c76868634357fa2194d5aaad4158d089"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "远岸明残日，孤村认小舟。"
        ],
        "notes": "",
        "id": "444c300fc1680d47baeed35c59d5995e"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "汉节从分竹，刘鞭不用蒲。"
        ],
        "notes": "",
        "id": "02e986fa271a54b72f24411a978efacb"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "文章得丹桂，仕宦到朱轮。"
        ],
        "notes": "",
        "id": "cd87812b9d1f68e83583717f7fec4184"
    },
    {
        "author": "唐庚",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "乞取蜀江春。"
        ],
        "notes": "",
        "id": "f4ce7b8032b5187a205d733fcea8eb73"
    }
]