[
    {
        "author": "李元实",
        "dynasty": "宋",
        "type": "诗",
        "rhythmic": "",
        "title": "送胡季昭谪象州次王卢溪送澹庵贬新州韵  其一",
        "preface": "",
        "paragraphs": [
            "知公不怕鬼门关，直气横干清禁闲。",
            "雕嘴明知林甫毒，鲠言要与澹庵班。",
            "一身渠任黄茆里，千古名标青史间。",
            "非晚清朝邪正辨，紫薇红药待君还。"
        ],
        "notes": "",
        "id": "c92c1a6fc32d9b1b6ead9d294e4cd6f4"
    },
    {
        "author": "李元实",
        "dynasty": "宋",
        "type": "诗",
        "rhythmic": "",
        "title": "送胡季昭谪象州次王卢溪送澹庵贬新州韵  其二",
        "preface": "",
        "paragraphs": [
            "清名传播到黄支，直节宁忧赵氏危。",
            "虎尾蹈时都不畏，象台到日大为奇。",
            "是行廊庙人皆怍，所过山川鬼亦知。",
            "官职本为锡底鸩，伤今正论有谁持。"
        ],
        "notes": "",
        "id": "c3ea2ff3a8bfaf4ca09dc2f9f5c2713a"
    },
    {
        "author": "李元实",
        "dynasty": "宋",
        "type": "诗",
        "rhythmic": "",
        "title": "再作十绝寄胡伯负兵侍仲方尚书  其一",
        "preface": "",
        "paragraphs": [
            "文昌武库九霄中，翁是新州老澹翁。",
            "应念象台今日客，清风端与我翁同。"
        ],
        "notes": "",
        "id": "28b9b6fd42b1134746145da14d93120f"
    },
    {
        "author": "李元实",
        "dynasty": "宋",
        "type": "诗",
        "rhythmic": "",
        "title": "再作十绝寄胡伯负兵侍仲方尚书  其二",
        "preface": "",
        "paragraphs": [
            "公家富贵足掀天，都出新州十九年。",
            "若念象台今日客，方知澹老子孙贤。"
        ],
        "notes": "",
        "id": "9890ae6dac76fb036705ff22ee7127c4"
    },
    {
        "author": "李元实",
        "dynasty": "宋",
        "type": "诗",
        "rhythmic": "",
        "title": "再作十绝寄胡伯负兵侍仲方尚书  其三",
        "preface": "",
        "paragraphs": [
            "官职庐陵不是无，文章更亦拟欧苏。",
            "若言直气横牛斗，但见人间说姓胡。"
        ],
        "notes": "",
        "id": "0971c473484e07d02d65febb31e6f1c1"
    },
    {
        "author": "李元实",
        "dynasty": "宋",
        "type": "诗",
        "rhythmic": "",
        "title": "再作十绝寄胡伯负兵侍仲方尚书  其四",
        "preface": "",
        "paragraphs": [
            "赤手批鳞事最难，况渠班底一微官。",
            "澹翁去后能如此，当作三生石上看。"
        ],
        "notes": "",
        "id": "3102159753d3b0b22d3edb82cd33f1da"
    },
    {
        "author": "李元实",
        "dynasty": "宋",
        "type": "诗",
        "rhythmic": "",
        "title": "再作十绝寄胡伯负兵侍仲方尚书  其五",
        "preface": "",
        "paragraphs": [
            "澹翁直气贯三才，入座云仍渐上台。",
            "料想而今闻底事，中心应亦念渠回。"
        ],
        "notes": "",
        "id": "4c67e2ed58f5e48a89fc06d31193e52f"
    },
    {
        "author": "李元实",
        "dynasty": "宋",
        "type": "诗",
        "rhythmic": "",
        "title": "再作十绝寄胡伯负兵侍仲方尚书  其六",
        "preface": "",
        "paragraphs": [
            "朝行多少气英英，不怕霜朝曲嘴鹰。",
            "一网而今都打尽，庐陵人且说庐陵。"
        ],
        "notes": "",
        "id": "b79e1fb97e8d813206f4d5e6fe8b5386"
    },
    {
        "author": "李元实",
        "dynasty": "宋",
        "type": "诗",
        "rhythmic": "",
        "title": "再作十绝寄胡伯负兵侍仲方尚书  其七",
        "preface": "",
        "paragraphs": [
            "绍兴秦桧秉洪钧，澹老昌言斩桧秦。",
            "犹恨日来三四子，抗章不说斩奸臣。"
        ],
        "notes": "",
        "id": "606dd422edb3ca8ece8fc274947a8827"
    },
    {
        "author": "李元实",
        "dynasty": "宋",
        "type": "诗",
        "rhythmic": "",
        "title": "再作十绝寄胡伯负兵侍仲方尚书  其八",
        "preface": "",
        "paragraphs": [
            "一从艺祖握干符，元气都凭直气扶。",
            "若欲皇家宗社永，胡家直气岂容无。"
        ],
        "notes": "",
        "id": "6aebae107f249b6209a7dda090e11185"
    },
    {
        "author": "李元实",
        "dynasty": "宋",
        "type": "诗",
        "rhythmic": "",
        "title": "再作十绝寄胡伯负兵侍仲方尚书  其九",
        "preface": "",
        "paragraphs": [
            "东西两浙及闽川，皆见鸳行有直言。",
            "若我江西独钳口，澹翁九地也埋寃。"
        ],
        "notes": "",
        "id": "d3e79f7327cc96c334a22739b802bc05"
    },
    {
        "author": "李元实",
        "dynasty": "宋",
        "type": "诗",
        "rhythmic": "",
        "title": "再作十绝寄胡伯负兵侍仲方尚书  其一○",
        "preface": "",
        "paragraphs": [
            "寄语朝家廊庙人，新州奇事又重新。",
            "肯甘富贵忘他底，应为斯人作好春。"
        ],
        "notes": "",
        "id": "5ddbf6ec03436168914374fa1db938d3"
    }
]