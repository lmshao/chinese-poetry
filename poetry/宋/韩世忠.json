[
    {
        "author": "韩世忠",
        "dynasty": "宋",
        "type": "诗",
        "rhythmic": "",
        "title": "奉诏讨范汝为过宁德西陂访阮大成",
        "preface": "",
        "paragraphs": [
            "万顷琉璃到底清，寒光不动海门平。",
            "鉴开波面一天净，虹吸潮头万里声。",
            "吹断海风渔笛远，载归秋月落帆轻。",
            "芍陂曾上孤舟看，何似今朝双眼明。"
        ],
        "notes": "",
        "id": "a78b947240b73f715104b9c94d93bd43"
    },
    {
        "author": "韩世忠",
        "dynasty": "宋",
        "type": "诗",
        "rhythmic": "",
        "title": "题云居壁",
        "preface": "",
        "paragraphs": [
            "芒鞋行杖是生涯，老鬓今年玩物华。",
            "为爱云居松桧好，不须更看牡丹花。"
        ],
        "notes": "",
        "id": "76926570978048143ebb31abfbc1b376"
    }
]