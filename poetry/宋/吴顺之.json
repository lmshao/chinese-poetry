[
    {
        "author": "吴顺之",
        "dynasty": "宋",
        "type": "诗",
        "rhythmic": "",
        "title": "寿太师  其一",
        "preface": "",
        "paragraphs": [
            "尧舜垂衣明日月，皋夔论道际风云。",
            "须知天地生成德，间世真儒辅圣君。"
        ],
        "notes": "",
        "id": "cdd8fe21bda5e27c8e94fe0114b6318f"
    },
    {
        "author": "吴顺之",
        "dynasty": "宋",
        "type": "诗",
        "rhythmic": "",
        "title": "寿太师  其二",
        "preface": "",
        "paragraphs": [
            "南北通和自古无，如今万里混车书。",
            "传闻每遣皇华使，外国人争问起居。"
        ],
        "notes": "",
        "id": "ba8549ea8d3602da2549df248a585b61"
    },
    {
        "author": "吴顺之",
        "dynasty": "宋",
        "type": "诗",
        "rhythmic": "",
        "title": "寿太师  其三",
        "preface": "",
        "paragraphs": [
            "德望岩岩鲁太山，功成天地亦清闲。",
            "不须百丈磨崖刻，碑在农桑乐业间。"
        ],
        "notes": "",
        "id": "c030ef1b84a0b29aa8a5b821fe49bc1d"
    },
    {
        "author": "吴顺之",
        "dynasty": "宋",
        "type": "诗",
        "rhythmic": "",
        "title": "寿太师  其四",
        "preface": "",
        "paragraphs": [
            "西风原上拨黄云，归作人间瓮里春。",
            "拍手一樽歌既醉，闾阎俱是太平民。"
        ],
        "notes": "",
        "id": "a5b08369da017abcc86e80b24115e33c"
    },
    {
        "author": "吴顺之",
        "dynasty": "宋",
        "type": "诗",
        "rhythmic": "",
        "title": "寿太师  其五",
        "preface": "",
        "paragraphs": [
            "老农含笑指家丁，偃伯灵台始见生。",
            "身手只今大如许，耳根不识鼓鼙声。"
        ],
        "notes": "",
        "id": "2bd3ed52ed596f2c94adb3807c89cbc2"
    },
    {
        "author": "吴顺之",
        "dynasty": "宋",
        "type": "诗",
        "rhythmic": "",
        "title": "寿太师  其六",
        "preface": "",
        "paragraphs": [
            "年年周孔道何多，谁为缁黄保不磨。",
            "却笑纷纷韩孟辈，空言无奈异端何。"
        ],
        "notes": "",
        "id": "fe32b89b978afd5b226763a43aad907a"
    },
    {
        "author": "吴顺之",
        "dynasty": "宋",
        "type": "诗",
        "rhythmic": "",
        "title": "寿太师  其七",
        "preface": "",
        "paragraphs": [
            "当年崧岳降生申，底事先春五日期。",
            "要是穷冬正冰雪，斡回和气遍华夷。",
            "群生无路答升平，只有年年善颂声。",
            "长愿遥天无点翳，台星两两倍光明。"
        ],
        "notes": "",
        "id": "8831b626d88995b6d3c9ec464c12d7f3"
    },
    {
        "author": "吴顺之",
        "dynasty": "宋",
        "type": "诗",
        "rhythmic": "",
        "title": "寿太师  其八",
        "preface": "",
        "paragraphs": [
            "下吏南州把郡符，除恩犹未放江湖。",
            "诞辰再拜无他祝，愿献蓬莱清浅图。"
        ],
        "notes": "",
        "id": "28f1b6d3d3418e99476a470c7e4bacba"
    },
    {
        "author": "吴顺之",
        "dynasty": "宋",
        "type": "诗",
        "rhythmic": "",
        "title": "寿太师  其九",
        "preface": "",
        "paragraphs": [
            "万古丛中见玉英，天教正味合和羹。",
            "枝头春色无穷在，乞与年年荐寿觥。"
        ],
        "notes": "",
        "id": "0f29a13d2ffdf62b68ef4517eb19f7ba"
    }
]