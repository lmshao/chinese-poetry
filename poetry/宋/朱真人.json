[
    {
        "author": "朱真人",
        "dynasty": "宋",
        "type": "诗",
        "rhythmic": "",
        "title": "题化龙山",
        "preface": "",
        "paragraphs": [
            "郭外郊西柳色芽，东流注目浩无涯。",
            "江明白白红红树，春在三三两两家。",
            "几度来临逢社燕，一樽相对到昏鸦。",
            "此邦物色吟成画，高谢山中景致嘉。"
        ],
        "notes": "",
        "id": "ae09c799f8502c6b3d16d13fd008aa67"
    },
    {
        "author": "朱真人",
        "dynasty": "宋",
        "type": "诗",
        "rhythmic": "",
        "title": "题泠然洞  其一",
        "preface": "",
        "paragraphs": [
            "江山秀丽有奇峰，云水悠悠物外通。",
            "容足安夷寻达士，无缘寄语在乘风。"
        ],
        "notes": "",
        "id": "22f983ae22e1d235a62f5855fe12c9f0"
    },
    {
        "author": "朱真人",
        "dynasty": "宋",
        "type": "诗",
        "rhythmic": "",
        "title": "题泠然洞  其二",
        "preface": "",
        "paragraphs": [
            "不踏轻红尘，扁舟寄此身。",
            "江湖双短鬓，天地一闲人。",
            "换酒穿红鲤，调羹芼紫莼。",
            "醉来歌一曲，流韵满青苹。"
        ],
        "notes": "",
        "id": "229939a6639066e86516923d6087abdf"
    }
]