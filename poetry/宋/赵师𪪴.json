[
    {
        "author": "赵师𪪴",
        "dynasty": "宋",
        "type": "诗",
        "rhythmic": "",
        "title": "琼花",
        "preface": "",
        "paragraphs": [
            "香得坤灵秀气全，蘂珠团外蝶翩翩。",
            "亲曾后土祠中看，不是人间聚八仙。"
        ],
        "notes": "",
        "id": "e7cd649ca675bd0e81559e69caa15a0e"
    },
    {
        "author": "赵师𪪴",
        "dynasty": "宋",
        "type": "诗",
        "rhythmic": "",
        "title": "驾诣景宁宫行春",
        "preface": "",
        "paragraphs": [
            "风传御道跸声清，两道纱笼列火城。",
            "云护帝尊天未晓，众星环拱极星明。"
        ],
        "notes": "",
        "id": "84f3074166a7bb792f8b7b2ffe4e9a9b"
    },
    {
        "author": "赵师𪪴",
        "dynasty": "宋",
        "type": "诗",
        "rhythmic": "",
        "title": "绿萼梅",
        "preface": "",
        "paragraphs": [
            "南枝飞影到横窗，点点凌寒学弄妆。",
            "玉色不亲红粉镜，冰肌宜褪绿罗裳。",
            "向人骄小春先动，越样尖新夜更香。",
            "不为此花排日醉，广平真是铁心肠。"
        ],
        "notes": "",
        "id": "fa16c3c7cc4ff632c798804adce0f413"
    },
    {
        "author": "赵师𪪴",
        "dynasty": "宋",
        "type": "诗",
        "rhythmic": "",
        "title": "元夕",
        "preface": "",
        "paragraphs": [
            "古来灯火盛维扬，今岁元宵乐未央。",
            "祇欠明皇拥仙仗，彩云高处舞霓裳。"
        ],
        "notes": "",
        "id": "95d81539e2ca8255cbc5309e46799413"
    },
    {
        "author": "赵师𪪴",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "都在吟情句眼中。"
        ],
        "notes": "",
        "id": "831836a776e86acb59b4b90a8ddba141"
    }
]