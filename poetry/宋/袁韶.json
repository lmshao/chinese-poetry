[
    {
        "author": "袁韶",
        "dynasty": "宋",
        "type": "诗",
        "rhythmic": "",
        "title": "水仙王庙辞",
        "preface": "",
        "paragraphs": [
            "桂水阔兮仙宫，今何为兮山之中。",
            "羌时俗兮改错，寄嘉名兮土龙。",
            "卜中洲兮芷闾，仙归兮故居。",
            "旗夫容兮兰枻，诏冯夷兮先驱。",
            "杜蘅纷兮旅庭，酌寒泉兮秋英。",
            "福帝郊兮尘清，终万古兮扬灵。"
        ],
        "notes": "",
        "id": "68615f15e0b6afa94444fa3ed723d093"
    },
    {
        "author": "袁韶",
        "dynasty": "宋",
        "type": "诗",
        "rhythmic": "",
        "title": "题林和靖像",
        "preface": "",
        "paragraphs": [
            "避影林壑，清畏人知。",
            "尔梅多事，漏吾天机。",
            "长风孤骞，秋鹤与飞。",
            "山高水深，无成无亏。"
        ],
        "notes": "",
        "id": "24bb7d77ca569dc287de5eddaa146744"
    },
    {
        "author": "袁韶",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "宴堂联族子，讲席后诸生。"
        ],
        "notes": "",
        "id": "d032b26d39566691c9f92693fc77c3df"
    }
]