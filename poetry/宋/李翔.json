[
    {
        "author": "李翔",
        "dynasty": "宋",
        "type": "诗",
        "rhythmic": "",
        "title": "鉴湖亭",
        "preface": "",
        "paragraphs": [
            "古寺萧萧愁思浓，槛荷高下望秋风。",
            "一尘不到真幽处，万象都含清景中。",
            "但见溪光来远近，略无云气碍虚空。",
            "谁知刺史标名意，一片灵台事事通。"
        ],
        "notes": "",
        "id": "315fc46f384472882e6ecf2a7198f19c"
    },
    {
        "author": "李翔",
        "dynasty": "宋",
        "type": "诗",
        "rhythmic": "",
        "title": "朝天堤",
        "preface": "",
        "paragraphs": [
            "两山吞浪白如烟，忽见桥梁接岸边。",
            "已是筑成堤上路，不须重唤渡头船。",
            "千年野鹤归华表，百尺长虹驾巨川。",
            "岁物已收人力暇，闾阎争颂使君贤。"
        ],
        "notes": "",
        "id": "2d00f134042497dd917b9e5c2649f7ac"
    },
    {
        "author": "李翔",
        "dynasty": "宋",
        "type": "诗",
        "rhythmic": "",
        "title": "沧浪烟雨",
        "preface": "",
        "paragraphs": [
            "峰涧烟波翠霭浓，危亭飞耸到晴空。",
            "鸳来菡萏红香里，人在琉璃翠影中。",
            "洗出岚光全是雨，卷回秋暑却因风。",
            "使君夜宴冰壶里，更有银河一派通。"
        ],
        "notes": "",
        "id": "f172386d22695bb3a1a03c98fd714cb7"
    }
]