[
    {
        "author": "凌嵒",
        "dynasty": "宋",
        "type": "诗",
        "rhythmic": "",
        "title": "昆山",
        "preface": "",
        "paragraphs": [
            "九峰西峙比昆仑，晋代将军墓尚存。",
            "今日扪萝登绝顶，桑丘麦垄自村村。"
        ],
        "notes": "",
        "id": "5dab5548beac4ff5bd70813aaca6c8cc"
    },
    {
        "author": "凌嵒",
        "dynasty": "宋",
        "type": "诗",
        "rhythmic": "",
        "title": "横云山",
        "preface": "",
        "paragraphs": [
            "七峰𡷾崒拥层峦，偃盖孤松石上蟠。",
            "行云白龙何处去，暮云深锁洞门寒。"
        ],
        "notes": "",
        "id": "a99ce5d37218a577d1ed4084c57e5c6f"
    },
    {
        "author": "凌嵒",
        "dynasty": "宋",
        "type": "诗",
        "rhythmic": "",
        "title": "机山",
        "preface": "",
        "paragraphs": [
            "六峰乔木锁云根，青接平原数里村。",
            "此处无人来听鹤，海灵山鬼哭黄昏。"
        ],
        "notes": "",
        "id": "16da3fedcfce602c657f86fe63a8567d"
    },
    {
        "author": "凌嵒",
        "dynasty": "宋",
        "type": "诗",
        "rhythmic": "",
        "title": "干山",
        "preface": "",
        "paragraphs": [
            "八峰葱蒨石林幽，给事题诗记胜游。",
            "昨夜僧归钟鼓静，一声鹤唳海天秋。"
        ],
        "notes": "",
        "id": "eaab16c1cdd0e5786e72244dbd84da57"
    },
    {
        "author": "凌嵒",
        "dynasty": "宋",
        "type": "诗",
        "rhythmic": "",
        "title": "细林山",
        "preface": "",
        "paragraphs": [
            "四峰孤耸鬰苍苍，新构僧庐傍野塘。",
            "林下雨晴春昼暖，松花薰得白云香。"
        ],
        "notes": "",
        "id": "de41719f06273f8fbf5824de9beb9b0d"
    },
    {
        "author": "凌嵒",
        "dynasty": "宋",
        "type": "诗",
        "rhythmic": "",
        "title": "佘山",
        "preface": "",
        "paragraphs": [
            "三峰高远翠光浓，右列仙宫左梵宫。",
            "月落轩空人不见，野花山鸟自春风。"
        ],
        "notes": "",
        "id": "dbe204b2b7248fb0bc320b4e8ff7c461"
    },
    {
        "author": "凌嵒",
        "dynasty": "宋",
        "type": "诗",
        "rhythmic": "",
        "title": "薛山",
        "preface": "",
        "paragraphs": [
            "五峰遥隔水村西，薛老曾来隠翠微。",
            "牧子唱歌樵子笛，贪看明月夜忘归。"
        ],
        "notes": "",
        "id": "337d63c3fab25fe9c926d2cb158b7776"
    },
    {
        "author": "凌嵒",
        "dynasty": "宋",
        "type": "诗",
        "rhythmic": "",
        "title": "凤凰山",
        "preface": "",
        "paragraphs": [
            "一峰云气接蓬莱，白石磷磷护碧苔。",
            "几向凤凰池上望，不知何日凤凰来。"
        ],
        "notes": "",
        "id": "0ed9011862307b50ce5fb1fbbfb5668e"
    },
    {
        "author": "凌嵒",
        "dynasty": "宋",
        "type": "诗",
        "rhythmic": "",
        "title": "陆宝山",
        "preface": "",
        "paragraphs": [
            "三峰藏宝树精神，金碧楼台处处春。",
            "溪上落花流水远，老翁疑是避秦人。"
        ],
        "notes": "",
        "id": "c66a2b4e5f03d44aaa075f93513a8425"
    }
]