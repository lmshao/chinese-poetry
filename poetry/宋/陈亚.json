[
    {
        "author": "陈亚",
        "dynasty": "宋",
        "type": "诗",
        "rhythmic": "",
        "title": "亚字谜",
        "preface": "",
        "paragraphs": [
            "若教有口便哑，且要无心为恶。",
            "中间全没肚肠，外面强生棱角。"
        ],
        "notes": "",
        "id": "c6a5e6363610c2b7dd019c38f0502bde"
    },
    {
        "author": "陈亚",
        "dynasty": "宋",
        "type": "诗",
        "rhythmic": "",
        "title": "药名诗",
        "preface": "",
        "paragraphs": [
            "地居京界足亲知，倩借寻常无歇时。",
            "但看车前牛领上，十家皮没五家皮。"
        ],
        "notes": "",
        "id": "34ab5064c34e551421d9396995b49c8d"
    },
    {
        "author": "陈亚",
        "dynasty": "宋",
        "type": "诗",
        "rhythmic": "",
        "title": "戒子孙诗",
        "preface": "",
        "paragraphs": [
            "满室图书杂典坟，华亭仙客岱云根。",
            "他年若不和花卖，便是吾家好子孙。"
        ],
        "notes": "",
        "id": "05ed760132e2f67aadd5a32c7163750f"
    },
    {
        "author": "陈亚",
        "dynasty": "宋",
        "type": "诗",
        "rhythmic": "",
        "title": "登湖州销暑楼",
        "preface": "",
        "paragraphs": [
            "重楼肆登赏，岂羡石为廊。",
            "风月前湖近，轩窗半夏凉。",
            "罾青识渔浦，芝紫认仙乡。",
            "却恐当归阙，灵台为别伤。"
        ],
        "notes": "",
        "id": "1363896765a1e77ec31c128aa2632ef6"
    },
    {
        "author": "陈亚",
        "dynasty": "宋",
        "type": "诗",
        "rhythmic": "",
        "title": "惜竹",
        "preface": "",
        "paragraphs": [
            "出槛亦不翦，从教长旧丛。",
            "年年到朱夏，叶叶是清风。"
        ],
        "notes": "",
        "id": "c9db020ed35bceb3e1fab5940678e823"
    },
    {
        "author": "陈亚",
        "dynasty": "宋",
        "type": "诗",
        "rhythmic": "",
        "title": "和魏周辅",
        "preface": "",
        "paragraphs": [
            "昔贤自是堪加罪，非敢言君爱窃诗。",
            "尀耐古人多意智，预先偷子一联诗。"
        ],
        "notes": "",
        "id": "55968bbf0e25b10c7a1f2f35d827ae16"
    },
    {
        "author": "陈亚",
        "dynasty": "宋",
        "type": "诗",
        "rhythmic": "",
        "title": "戏答杨球",
        "preface": "",
        "paragraphs": [
            "蒙君遗长牋，语意如何说。",
            "请看身上衣，裩中本无蝎。"
        ],
        "notes": "",
        "id": "40089373dc566063c2548aac1bb62860"
    },
    {
        "author": "陈亚",
        "dynasty": "宋",
        "type": "诗",
        "rhythmic": "",
        "title": "嗤人面黑",
        "preface": "",
        "paragraphs": [
            "笑似乌梅裂，啼如豉汁流。",
            "眉间粘帖子，已上是幞头。"
        ],
        "notes": "",
        "id": "985cb43a32a13fd1a1c26791464fb34a"
    },
    {
        "author": "陈亚",
        "dynasty": "宋",
        "type": "诗",
        "rhythmic": "",
        "title": "怀旧隠",
        "preface": "",
        "paragraphs": [
            "多媿当年未第间，卜居人外得清闲。",
            "排联花品曾非僭，爱惜苔钱不是悭。",
            "秋阁诗情天淡淡，夕溪渔思月弯弯。",
            "而今惭厚明朝禄，敢念藏愚莫买山。"
        ],
        "notes": "",
        "id": "220b080e0df5c2d085cebc265e91ab68"
    },
    {
        "author": "陈亚",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "张公吃酒李公醉，自古人言信有之。",
            "陈亚今年新及第，满城人贺李衙推。"
        ],
        "notes": "",
        "id": "0122c319408f6230f558f057769eec13"
    },
    {
        "author": "陈亚",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "若是道人头不白，老人当日合乌头。"
        ],
        "notes": "",
        "id": "c9eef0642147a48f2960ecd96d917784"
    },
    {
        "author": "陈亚",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "棋怕腊寒呵子下，衣嫌春暖缩纱裁。"
        ],
        "notes": "",
        "id": "b05b380fe7972a8a62df9e0dcbdc2388"
    },
    {
        "author": "陈亚",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "布袍袖里怀漫刺，到处迁延胡索人。"
        ],
        "notes": "",
        "id": "9ad49bbaff028106151db9d638860ae2"
    },
    {
        "author": "陈亚",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "马嘶曾到寺，犬吠乍行村。"
        ],
        "notes": "",
        "id": "0248c99be88b22e7bff8f726ed107d22"
    },
    {
        "author": "陈亚",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "收寒归地底，表老向人间。"
        ],
        "notes": "",
        "id": "a7a58792620f6db7d6ed4e0e5629ea95"
    },
    {
        "author": "陈亚",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "吏辞如贺日，民送似迎时。"
        ],
        "notes": "",
        "id": "c0c85b9c8aab67f85a868ab5a65bb0a0"
    },
    {
        "author": "陈亚",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "无雨若还过半夏，和师晒作葫芦巴。"
        ],
        "notes": "",
        "id": "66cc4aea07dc9d13371a12c3b2c08825"
    },
    {
        "author": "陈亚",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "如僧清早厨边过，偷却黄兴料里蹄。"
        ],
        "notes": "",
        "id": "98c5c344f86d8b725fa6d653241f6943"
    },
    {
        "author": "陈亚",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "蔡襄无口便成衰。"
        ],
        "notes": "",
        "id": "6a6d344fe694612f947113c606edf1fa"
    },
    {
        "author": "陈亚",
        "dynasty": "宋",
        "type": "诗",
        "rhythmic": "",
        "title": "句  其一○",
        "preface": "",
        "paragraphs": [
            "浪平山接影，山尽树回根。"
        ],
        "notes": "",
        "id": "ff0d182a3bba1a91e180b8ab2b7298e5"
    }
]