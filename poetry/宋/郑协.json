[
    {
        "author": "郑协",
        "dynasty": "宋",
        "type": "诗",
        "rhythmic": "",
        "title": "溪桥晚兴",
        "preface": "",
        "paragraphs": [
            "寂寞亭基野渡边，春流平岸草芊芊。",
            "一川晚照人闲立，满袖杨花听杜鹃。"
        ],
        "notes": "",
        "id": "b2440a3335718158fe6e280de0232371"
    },
    {
        "author": "郑协",
        "dynasty": "宋",
        "type": "诗",
        "rhythmic": "",
        "title": "钱塘晚望  其一",
        "preface": "",
        "paragraphs": [
            "钱塘江上夜潮过，秋静寒烟白露多。",
            "吴越青山明月里，舟人齐唱异乡歌。"
        ],
        "notes": "",
        "id": "81e43cca31afdf082fefece023273bf4"
    },
    {
        "author": "郑协",
        "dynasty": "宋",
        "type": "诗",
        "rhythmic": "",
        "title": "钱塘晚望  其二",
        "preface": "",
        "paragraphs": [
            "年年如燕一还家，又访幽居过水涯。",
            "风雨满城春欲暮，山中犹有碧桃花。"
        ],
        "notes": "",
        "id": "672f8837868cf78e72e3819a77817636"
    }
]