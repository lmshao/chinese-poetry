[
    {
        "author": "李陶真",
        "dynasty": "宋",
        "type": "诗",
        "rhythmic": "",
        "title": "访曹副宫不遇留题",
        "preface": "",
        "paragraphs": [
            "一别仙标历四春，神霄今复又相亲。",
            "炉中气候丹初熟，匣里光芒剑有神。",
            "未驾鸾舆朝碧落，且将踪迹傲红尘。",
            "乘风暂过羌庐去，异日相期拜紫宸。"
        ],
        "notes": "",
        "id": "b797a5f4a72c1be35918cfd5f38ec984"
    },
    {
        "author": "李陶真",
        "dynasty": "宋",
        "type": "诗",
        "rhythmic": "",
        "title": "留诗别众",
        "preface": "",
        "paragraphs": [
            "毛竹森森自翦裁，试吹一曲下瑶台。",
            "当途不遇知音者，拂袖白云归去来。"
        ],
        "notes": "",
        "id": "c9797b5c529085095fbb655b56e04c59"
    }
]