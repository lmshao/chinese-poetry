[
    {
        "author": "廖融",
        "dynasty": "宋",
        "type": "诗",
        "rhythmic": "",
        "title": "赠天台逸人",
        "preface": "",
        "paragraphs": [
            "移桧托禅子，携家上赤城。",
            "拂琴天籁寂，欹枕海涛生。",
            "雪白寒峰晚，鸟歌春谷晴。",
            "又闻求桂楫，载月十洲行。"
        ],
        "notes": "",
        "id": "e4c35ae660f97a386f98ff5557f96e01"
    },
    {
        "author": "廖融",
        "dynasty": "宋",
        "type": "诗",
        "rhythmic": "",
        "title": "题寺古桧",
        "preface": "",
        "paragraphs": [
            "何人见植初，老对梵王居。",
            "山鬼暗栖托，樵夫难破除。",
            "声高秋汉迥，影倒月潭虚。",
            "尽日无僧绕，清风长有余。"
        ],
        "notes": "",
        "id": "0a597bfa0647ae1b1ae7ed3084908ad8"
    },
    {
        "author": "廖融",
        "dynasty": "宋",
        "type": "诗",
        "rhythmic": "",
        "title": "梦仙谣",
        "preface": "",
        "paragraphs": [
            "琪木扶疏系辟邪，麻姑夜宴紫皇家。",
            "银河旌节摇波影，珠阁笙箫吸月华。",
            "翠凤引游三岛路，赤龙齐别五云车。",
            "星稀犹倚虹桥立，拟就张骞搭汉槎。"
        ],
        "notes": "",
        "id": "5fe1a54ab1f1609afc953aa5a92f5cb9"
    },
    {
        "author": "廖融",
        "dynasty": "宋",
        "type": "诗",
        "rhythmic": "",
        "title": "退宫妓",
        "preface": "",
        "paragraphs": [
            "神仙风格本难俦，曾从前皇翠辇游。",
            "红踯躅繁金殿暖，碧芙蓉笑水宫秋。",
            "宝车钿剥阴尘覆，锦帐香消画烛幽。",
            "一旦色衰归故里，月明犹梦按梁州。"
        ],
        "notes": "",
        "id": "e30aadfbe2853aa6fe5909a5e082404e"
    },
    {
        "author": "廖融",
        "dynasty": "宋",
        "type": "诗",
        "rhythmic": "",
        "title": "谢翁宏以诗百篇见示",
        "preface": "",
        "paragraphs": [
            "高奇一百篇，见造化工全。",
            "积思游沧海，冥搜入洞天。",
            "神珠迷罔象，瑞玉匪雕𫔔。",
            "休叹不得力，离骚千古传。"
        ],
        "notes": "",
        "id": "6edcb1f92b8751ffc9455c70cdea561c"
    },
    {
        "author": "廖融",
        "dynasty": "宋",
        "type": "诗",
        "rhythmic": "",
        "title": "书伍彬屋壁",
        "preface": "",
        "paragraphs": [
            "圆塘绿水平，鱼跃紫莼生。",
            "要路贫无力，深村老退耕。",
            "犊随原草远，蛙傍堑篱鸣。",
            "拨棹茶川去，初逢谷雨晴。"
        ],
        "notes": "",
        "id": "c37703cb15d7bfbd3918d2438ab9685c"
    },
    {
        "author": "廖融",
        "dynasty": "宋",
        "type": "诗",
        "rhythmic": "",
        "title": "赠王正己",
        "preface": "",
        "paragraphs": [
            "吟高鄙俗流，傲逸访巢由。",
            "古寺寻僧饭，寒岩衣鹿裘。",
            "园桃山鼠啮，崖蜜猎人偷。",
            "遂这个清性，浮生不苟求。"
        ],
        "notes": "",
        "id": "1ced1fb63c79e350e7f4637804b9dccb"
    },
    {
        "author": "廖融",
        "dynasty": "宋",
        "type": "诗",
        "rhythmic": "",
        "title": "赠狄涣",
        "preface": "",
        "paragraphs": [
            "高卧白云乡，崖泉对阁凉。",
            "守贫无属道，多病数求方。",
            "耕犊惊雷毙，寒芜入圃荒。",
            "如何帝未梦，吟苦顶铺霜。"
        ],
        "notes": "",
        "id": "a97ef0e851431d5ad343524817358c56"
    },
    {
        "author": "廖融",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "云穿捣药屋，雪压钓鱼船。"
        ],
        "notes": "",
        "id": "7797546c0de8e76fe71d4ad150cfa296"
    },
    {
        "author": "廖融",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "松风吹发乱，岩溜溅碁寒。"
        ],
        "notes": "",
        "id": "e55096ea9c9a4af206f0ee50f75d963a"
    },
    {
        "author": "廖融",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "圭窦先知晓，盆池别见天。"
        ],
        "notes": "",
        "id": "3e9ef39329a052ed668570149fba3fcf"
    },
    {
        "author": "廖融",
        "dynasty": "宋",
        "type": "诗",
        "rhythmic": "",
        "title": "存目",
        "preface": "",
        "paragraphs": [
            "诗题：酬皇甫冉西陵见寄诗：西陵潮已漏，岛屿没中流。",
            "越客依风水，相看南渡头。",
            "寒光生极浦，暮雪映沧州。",
            "何事扬帆去，空惊海上鸥。"
        ],
        "notes": "",
        "id": "d4ada5b7b03df928ad0fafbdf1e24331"
    }
]