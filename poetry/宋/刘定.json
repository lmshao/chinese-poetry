[
    {
        "author": "刘定",
        "dynasty": "宋",
        "type": "诗",
        "rhythmic": "",
        "title": "谢章子厚",
        "preface": "",
        "paragraphs": [
            "故人天上有书来，责我疏愚唤不回。",
            "两处共瞻千里月，十年不寄一枝梅。",
            "尘泥自与云霄隔，驽马难追德骥才。",
            "莫谓无心向门下，也曾终夕望三台。"
        ],
        "notes": "",
        "id": "ab91fd88cabf6aaba20fc79d5489acc3"
    },
    {
        "author": "刘定",
        "dynasty": "宋",
        "type": "诗",
        "rhythmic": "",
        "title": "游齐山招提二首  其一",
        "preface": "",
        "paragraphs": [
            "楼迥山饶翠，湖平水漫黄。",
            "开帘无午暑，隔洞有秋香。",
            "冰枕聊相慰，云帆亦未忙。",
            "月明与溪色，好在紫微郎。"
        ],
        "notes": "",
        "id": "7e9431323623c922ae4a0b3f99f95784"
    },
    {
        "author": "刘定",
        "dynasty": "宋",
        "type": "诗",
        "rhythmic": "",
        "title": "游齐山招提二首  其二",
        "preface": "",
        "paragraphs": [
            "忆上青萝磴，流年三十三。",
            "僧人头似雪，寺坦竹如蓝。",
            "萧使登高石，吴公守隠岩。",
            "清风殊未远，咫尺看云岚。"
        ],
        "notes": "",
        "id": "8048794de5ca34e4b681b53b73c17ce5"
    }
]