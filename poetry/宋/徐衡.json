[
    {
        "author": "徐衡",
        "dynasty": "宋",
        "type": "诗",
        "rhythmic": "",
        "title": "自题仁寿楼",
        "preface": "",
        "paragraphs": [
            "百尺楼成接昊苍，御题仁寿问行藏。",
            "四端所有虽为贵，五福为先孰敢当。",
            "日出千山凝晓色，花开十里带秋香。",
            "老来意外无他念，赢得登临兴味长。"
        ],
        "notes": "",
        "id": "220c54f309420c5b36574a981050a21d"
    },
    {
        "author": "徐衡",
        "dynasty": "宋",
        "type": "诗",
        "rhythmic": "",
        "title": "赠彭神童",
        "preface": "",
        "paragraphs": [
            "吾家先世有童子，姓名尝著杜诗史。",
            "不缘神气形相殊，安得公诗重褒美。",
            "三百年有宋兴，妙裔四海皆豪英。",
            "番郡自古称多士，群儿头角又峥嵘。",
            "洎水之东有彭氏，生儿五岁真佳瑞。",
            "双眸点漆肌骨清，不与孩提共嬉戏。",
            "诵诗记字何了然，瑯瑯一口千万言。",
            "弱不胜衣行未稳，凌人气岸已轩轩。",
            "嗟予去国亦云久，为报君恩矢奔走。",
            "绣衣持节入闾阎，大半故人新白首。",
            "与儿阿父昔同游，高才终不事王侯。",
            "报不在身当在子，发源所与今其流。",
            "行看直上青云梯，决取钟如探囊中筹。"
        ],
        "notes": "",
        "id": "be013fd9011c5b96f9e13b37bf63af83"
    }
]