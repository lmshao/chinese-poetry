[
    {
        "author": "杨安诚",
        "dynasty": "宋",
        "type": "诗",
        "rhythmic": "",
        "title": "白帝庙",
        "preface": "",
        "paragraphs": [
            "蜀江万壑俱东奔，瞿唐喧豗争一门。",
            "惊涛骇浪建瓴下，颠崖仆谷相吐吞。",
            "朋妖窟宅恃幽阻，正昼喷薄阴霾昏。",
            "灵宫奕奕镇地险，众渎禀令川祇尊。",
            "赤甲后耸黄熊跃，滟滪前峙青猿蹲。",
            "舳舻衔尾下吴楚，约束蛟鳄如鸡豚。",
            "旧传鼓角致雨雹，裹篙不触撑舟痕。",
            "综理脉络尽西徼，帝假之柄攸司存。",
            "子阳祚国十年近，此地未省东其辕。",
            "联江列炬铁锁断，戎满奔北无留屯。",
            "江关回首尽汉帜，遗黎何自知公孙。",
            "血食汉代定不尔，但有故垒山之樊。",
            "子美误信齐东语，感慨勇略招英魂。",
            "山川之灵载望秩，僭伪讵可同时论。",
            "向来名实久淆溷，荐祼无乃渎俎膰。",
            "请从郦元为考证，神理昭昭斯可原。"
        ],
        "notes": "",
        "id": "1162d6ebd82ac88f8b18045c6a1fa695"
    },
    {
        "author": "杨安诚",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "扶摇天一握，培𪣻蜀千山。"
        ],
        "notes": "",
        "id": "453621a91fb3ee8b9f1ab43e2aa035be"
    }
]