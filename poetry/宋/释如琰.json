[
    {
        "author": "释如琰",
        "dynasty": "宋",
        "type": "诗",
        "rhythmic": "",
        "title": "颂古五首  其一",
        "preface": "",
        "paragraphs": [
            "示疾毗耶方丈，文殊亦难近傍。",
            "看来无药可医，只是忌口为上。"
        ],
        "notes": "",
        "id": "0412e06d8b65765773806c3105d03670"
    },
    {
        "author": "释如琰",
        "dynasty": "宋",
        "type": "诗",
        "rhythmic": "",
        "title": "颂古五首  其二",
        "preface": "",
        "paragraphs": [
            "问处分明答处端，还同双剑倚天寒。",
            "一从楼阁门开后，满面惭惶无处安。"
        ],
        "notes": "",
        "id": "ce884a939d3274d4f5f1fe30f0ebae61"
    },
    {
        "author": "释如琰",
        "dynasty": "宋",
        "type": "诗",
        "rhythmic": "",
        "title": "颂古五首  其三",
        "preface": "",
        "paragraphs": [
            "蹉过跨门一机，昧却见成公案。",
            "子湖指处太亲，直须急著眼看。"
        ],
        "notes": "",
        "id": "b60f6328af893eda3624a799f845c6d6"
    },
    {
        "author": "释如琰",
        "dynasty": "宋",
        "type": "诗",
        "rhythmic": "",
        "title": "颂古五首  其四",
        "preface": "",
        "paragraphs": [
            "夹峤当年错用心，贪他香饵被他擒。",
            "点头三下无言说，水阔山遥恨转深。"
        ],
        "notes": "",
        "id": "797ba69c103622307403ac6544cf1389"
    },
    {
        "author": "释如琰",
        "dynasty": "宋",
        "type": "诗",
        "rhythmic": "",
        "title": "颂古五首  其五",
        "preface": "",
        "paragraphs": [
            "赵州老汉热心肠，一盏粗茶验当行。",
            "回首路傍桥断处，白苹红蓼映斜阳。"
        ],
        "notes": "",
        "id": "a3f2be586aed9be42fb92a2f5647af16"
    }
]