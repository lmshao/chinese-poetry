[
    {
        "author": "释善清",
        "dynasty": "宋",
        "type": "诗",
        "rhythmic": "",
        "title": "偈五首  其一",
        "preface": "",
        "paragraphs": [
            "不出三门九十日，大都只要此心休。",
            "此心休了全无事，天下名山任意游。"
        ],
        "notes": "",
        "id": "d04bc9079b89bfe99c721ee532b6d1cd"
    },
    {
        "author": "释善清",
        "dynasty": "宋",
        "type": "诗",
        "rhythmic": "",
        "title": "偈五首  其二",
        "preface": "",
        "paragraphs": [
            "掩息茅堂过六冬，心忘境寂万缘空。",
            "不知幻业从何起，依旧令教振祖风。"
        ],
        "notes": "",
        "id": "a2bc06982e845131faeecb034129f3ad"
    },
    {
        "author": "释善清",
        "dynasty": "宋",
        "type": "诗",
        "rhythmic": "",
        "title": "偈五首  其三",
        "preface": "",
        "paragraphs": [
            "万仞嵯峨鸟道难，剑轮挥处骨毛寒。",
            "泥牛昨夜归沧海，吸得西江水尽干。"
        ],
        "notes": "",
        "id": "8a0b9cf274d340e80755d4217f8a688f"
    },
    {
        "author": "释善清",
        "dynasty": "宋",
        "type": "诗",
        "rhythmic": "",
        "title": "偈五首  其四",
        "preface": "",
        "paragraphs": [
            "日入酉，梦幻空花能几久。",
            "百岁光阴二分过，茫茫无限途中走。",
            "告禅人，早回首，莫待春风动杨柳。"
        ],
        "notes": "",
        "id": "0762b280639d94af60eacbf21e37f24e"
    },
    {
        "author": "释善清",
        "dynasty": "宋",
        "type": "诗",
        "rhythmic": "",
        "title": "偈五首  其五",
        "preface": "",
        "paragraphs": [
            "云从龙，风从虎，冬至寒食一百五。",
            "自古相传直至今，南泉不打盐官鼓。",
            "参玄人，休莽卤，甜者甜兮苦者苦。",
            "直截毗卢向上关，莫教错却来时路。"
        ],
        "notes": "",
        "id": "e0a7161d84a4b474aa7081b18ddde7a8"
    },
    {
        "author": "释善清",
        "dynasty": "宋",
        "type": "诗",
        "rhythmic": "",
        "title": "读法界观",
        "preface": "",
        "paragraphs": [
            "多中即一一中多，浪里全提水是波。",
            "波水灭时多一尽，日轮当午见星河。"
        ],
        "notes": "",
        "id": "9b661b63fbbff9db37984ceaa96a8d3a"
    },
    {
        "author": "释善清",
        "dynasty": "宋",
        "type": "诗",
        "rhythmic": "",
        "title": "送临安南荡崇觉空禅师偈",
        "preface": "",
        "paragraphs": [
            "十年聚首龙峰寺，一悟真空万境闲。",
            "此去随缘且高隠，莫将名字落人间。"
        ],
        "notes": "",
        "id": "55568a4d9f4146b2333915f016f3ee1e"
    },
    {
        "author": "释善清",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "随随随，昔昔昔，随随随后无人识。",
            "夜来明月上高峰，元来祇是这个贼。"
        ],
        "notes": "",
        "id": "bb82f9ebc16ea336d25e5e7d9e4e4bd0"
    },
    {
        "author": "释善清",
        "dynasty": "宋",
        "type": "诗",
        "rhythmic": "",
        "title": "颂二首  其一",
        "preface": "",
        "paragraphs": [
            "铜砂锣里油清浄，照见尘中旧主人。",
            "寄语禅人猛参取，莫教孤负此生身。"
        ],
        "notes": "",
        "id": "6c2d0656ff3c2a9567c879bbef015f8f"
    },
    {
        "author": "释善清",
        "dynasty": "宋",
        "type": "诗",
        "rhythmic": "",
        "title": "颂二首  其二",
        "preface": "",
        "paragraphs": [
            "八万四千非一一，七金山内海滔滔。",
            "妙高峰顶平如掌，谁把长竿钓巨鼇。"
        ],
        "notes": "",
        "id": "7a7f503afd80944121acc974197cf27e"
    }
]