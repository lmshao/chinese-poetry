[
    {
        "author": "周谌",
        "dynasty": "宋",
        "type": "诗",
        "rhythmic": "",
        "title": "送程给事知越州  其一",
        "preface": "",
        "paragraphs": [
            "公应夙世作词臣，文采飘飘入眼新。",
            "画烛排空滕阁夜，红旌照海越台春。",
            "新篇锦绣盈南国，旧德鹓鸿缀北辰。",
            "白发会稽还卧镇，直将生理付陶钧。"
        ],
        "notes": "",
        "id": "3c64ac9df44b379eb1065fbace66c631"
    },
    {
        "author": "周谌",
        "dynasty": "宋",
        "type": "诗",
        "rhythmic": "",
        "title": "送程给事知越州  其二",
        "preface": "",
        "paragraphs": [
            "风烟初别武王台，更向金河握节回。",
            "日月违颜天缥缈，尘沙吹面玉摧颓。",
            "试看紫府骖鸾去，又见长安驷马催。",
            "欲作东州遗爱录，自惭词笔乏邹枚。"
        ],
        "notes": "",
        "id": "8bdc9b938eaa3e5e99df89e84dc2973a"
    }
]