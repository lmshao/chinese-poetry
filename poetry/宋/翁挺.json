[
    {
        "author": "翁挺",
        "dynasty": "宋",
        "type": "诗",
        "rhythmic": "",
        "title": "读许太史祭黄长睿文",
        "preface": "",
        "paragraphs": [
            "秘书丹旐返，旅殡尚丹阳。",
            "海路三山远，江流万古长。",
            "交情惟太史，传业冀诸郎。",
            "谁与铭泉壤，临文泪数行。"
        ],
        "notes": "",
        "id": "c4489f55c61c42fb6fdc71af4d2f259b"
    },
    {
        "author": "翁挺",
        "dynasty": "宋",
        "type": "诗",
        "rhythmic": "",
        "title": "送刘羲仲检讨归南康",
        "preface": "",
        "paragraphs": [
            "先生来东都，貌如林间鹤。",
            "闻名今见之，信难尘中著。",
            "诸儒纷藏宝，人进已反却。",
            "眇然千载事，独与复商略。",
            "斯人昔俊豪，世故熟斟酌。",
            "冥栖二十年，不为幽禅著。",
            "秋风有所思，木落庐山脚。",
            "岂为菰莼念，亦负溪友约。",
            "清霜动车轮，不复生四角。",
            "想见胸府间，天地泻寥廓。",
            "平生杜陵老，妙处倚山阁。",
            "岁晚或相从，应分半岩壑。"
        ],
        "notes": "",
        "id": "417f738e58281ffb40092a842e347b86"
    },
    {
        "author": "翁挺",
        "dynasty": "宋",
        "type": "诗",
        "rhythmic": "",
        "title": "晚坐碧云坞二首  其一",
        "preface": "",
        "paragraphs": [
            "夕阳黯将沉，缺月迟未吐。",
            "满眼玻璃堆，翻疑梦中覩。"
        ],
        "notes": "",
        "id": "be501ce738cfc6dc8904ef2aa28bc0f7"
    },
    {
        "author": "翁挺",
        "dynasty": "宋",
        "type": "诗",
        "rhythmic": "",
        "title": "晚坐碧云坞二首  其二",
        "preface": "",
        "paragraphs": [
            "玉树秋益明，骊珠夜方吐。",
            "绕槛碧云收，尘踪故难覩。"
        ],
        "notes": "",
        "id": "c7ced9edad04f7f16fa3ca36bdea2ecd"
    },
    {
        "author": "翁挺",
        "dynasty": "宋",
        "type": "诗",
        "rhythmic": "",
        "title": "早桂",
        "preface": "",
        "paragraphs": [
            "山深风露易凄清，树老于人若有情。",
            "万里好秋寻不见，一花香处便分明。"
        ],
        "notes": "",
        "id": "2531746e20c4a3061117d2f3ec3626a2"
    }
]