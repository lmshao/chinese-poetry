[
    {
        "author": "刘光",
        "dynasty": "宋",
        "type": "诗",
        "rhythmic": "",
        "title": "题栝苍洞宫",
        "preface": "",
        "paragraphs": [
            "古洞藏真不记年，翠崖苍壁故依然。",
            "怪来一夜清无梦，身在仙家第十天。"
        ],
        "notes": "",
        "id": "c752f6e87eef75e7c64b0ea8a46aeed6"
    },
    {
        "author": "刘光",
        "dynasty": "宋",
        "type": "诗",
        "rhythmic": "",
        "title": "题南峰蓝光轩",
        "preface": "",
        "paragraphs": [
            "百尺擎空窣堵波，群峰奈此独高何。",
            "鼓钟鸣处是非外，天地望中苍翠多。",
            "闲看野云披玉柱，醉眠秋浪卷银河。",
            "问师乞取窗前月，一榻清风许我么。"
        ],
        "notes": "",
        "id": "55e2c6c177e8789021c1eafa2bb1a200"
    },
    {
        "author": "刘光",
        "dynasty": "宋",
        "type": "诗",
        "rhythmic": "",
        "title": "问田夫",
        "preface": "",
        "paragraphs": [
            "清晨出柴扉，偶遇耕田夫。",
            "为问尔田间，近曾得雨无。",
            "田夫欣欣言，旱势早已苏。",
            "昨午云四合，一雨半日余。",
            "高下粗沾溉，芃然蔼菑畬。",
            "老夫闻此言，欣怿当何如。"
        ],
        "notes": "",
        "id": "bc59eece7f5372dfab6a36b1c69c352a"
    },
    {
        "author": "刘光",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "满地残红惊不见，晓风吹上石榴枝。"
        ],
        "notes": "",
        "id": "0d460a0ac2711021d873e2913e875c76"
    },
    {
        "author": "刘光",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "仙馆无人春寂寂，一林红日炼樱丹。"
        ],
        "notes": "",
        "id": "6acd518c849781596ceb5933b8333947"
    },
    {
        "author": "刘光",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "晓来多谢梁间燕，尽把春愁举似人。"
        ],
        "notes": "",
        "id": "90ae2414c7f532e44fd55b166203d39e"
    },
    {
        "author": "刘光",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "山翁何事冲寒往，知有梅花在隔溪。"
        ],
        "notes": "",
        "id": "112d9c3a34eca36a2aa5d5177b0f0bbe"
    },
    {
        "author": "刘光",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "归路夕阳收，山翠染襟袖。"
        ],
        "notes": "",
        "id": "e8ceeaf816ec02d952c8d9c90949aaff"
    }
]