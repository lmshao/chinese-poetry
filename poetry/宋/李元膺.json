[
    {
        "author": "李元膺",
        "dynasty": "宋",
        "type": "诗",
        "rhythmic": "",
        "title": "十忆 忆行",
        "preface": "",
        "paragraphs": [
            "屏帐腰支出洞房，花枝窣地领巾长。",
            "裙边遮定鸳鸯小，只有金莲步步香。"
        ],
        "notes": "",
        "id": "e1e5bfb9eb4695f7588bb72f32be852f"
    },
    {
        "author": "李元膺",
        "dynasty": "宋",
        "type": "诗",
        "rhythmic": "",
        "title": "十忆 忆坐",
        "preface": "",
        "paragraphs": [
            "椅上藤花阚面平，绣裙斜绰茜罗轻。",
            "踏青姊妹频来唤，鸳履贪弓不意行。"
        ],
        "notes": "",
        "id": "fc39cc15b9d76ee11b9ef6474090af12"
    },
    {
        "author": "李元膺",
        "dynasty": "宋",
        "type": "诗",
        "rhythmic": "",
        "title": "十忆 忆饮",
        "preface": "",
        "paragraphs": [
            "绿蚁频催未厌多，帕罗香软衬金荷。",
            "从教弄酒春衫涴，别有风流上眼波。"
        ],
        "notes": "",
        "id": "472bf62165a42ae0b01e084e9f7ebfb3"
    },
    {
        "author": "李元膺",
        "dynasty": "宋",
        "type": "诗",
        "rhythmic": "",
        "title": "十忆 忆歌",
        "preface": "",
        "paragraphs": [
            "一串红牙碎玉敲，碧云无力驻晴霄。",
            "也知唱到关情处，缓按余声眼色招。"
        ],
        "notes": "",
        "id": "dcd30b848382d9be46102b65fc29c90f"
    },
    {
        "author": "李元膺",
        "dynasty": "宋",
        "type": "诗",
        "rhythmic": "",
        "title": "十忆 忆书",
        "preface": "",
        "paragraphs": [
            "纤玉参差象管轻，蜀牋小研碧窗明。",
            "袖纱密掩嗔郎看，学写鸳鸯字未成。"
        ],
        "notes": "",
        "id": "97ce5a0193a00b4e0b926e620c7d7927"
    },
    {
        "author": "李元膺",
        "dynasty": "宋",
        "type": "诗",
        "rhythmic": "",
        "title": "十忆 忆博",
        "preface": "",
        "paragraphs": [
            "小阁争筹划烛低，锦茵围坐玉相欹。",
            "娇羞惯被诸郎戏，袖映春葱出注迟。"
        ],
        "notes": "",
        "id": "9b2d36b0684f9ca45c6285849f3ab7bd"
    },
    {
        "author": "李元膺",
        "dynasty": "宋",
        "type": "诗",
        "rhythmic": "",
        "title": "十忆 忆颦",
        "preface": "",
        "paragraphs": [
            "漫注横波无语处，轻拢小板欲歌时。",
            "千愁万恨关心曲，却使眉尖学别离。"
        ],
        "notes": "",
        "id": "4d4eff458de621b5907525626939d47b"
    },
    {
        "author": "李元膺",
        "dynasty": "宋",
        "type": "诗",
        "rhythmic": "",
        "title": "十忆 忆笑",
        "preface": "",
        "paragraphs": [
            "从来题目值千金，无事羞多始见心。",
            "乍向客前犹掩敛，不知已觉钿窝深。"
        ],
        "notes": "",
        "id": "f3f3b74f55f24f7e26d43a729eb44dbc"
    },
    {
        "author": "李元膺",
        "dynasty": "宋",
        "type": "诗",
        "rhythmic": "",
        "title": "十忆 忆眠",
        "preface": "",
        "paragraphs": [
            "泥娇成困日初长，暂卸轻裙玉簟凉。",
            "漠漠帐烟笼玉枕，粉肌生汗白莲香。"
        ],
        "notes": "",
        "id": "e978f560965f1e082daa0870f854bcd9"
    },
    {
        "author": "李元膺",
        "dynasty": "宋",
        "type": "诗",
        "rhythmic": "",
        "title": "十忆 忆妆",
        "preface": "",
        "paragraphs": [
            "宫样梳儿金缕犀，钗梁水玉刻蛟螭。",
            "眉间要点双心事，不管萧郎只画眉。"
        ],
        "notes": "",
        "id": "56648fd1ca147e447057cd930a31552e"
    },
    {
        "author": "李元膺",
        "dynasty": "宋",
        "type": "诗",
        "rhythmic": "",
        "title": "观前古美人图",
        "preface": "",
        "paragraphs": [
            "璧月尘昏琼树秋，无从百媚一回眸。",
            "荼蘼香度梅妆冷，鹦鹉声低玉笛幽。",
            "吐袖但能知祸水，逢春辄莫上迷楼。",
            "归来安守无盐女，不宠无惊共白头。"
        ],
        "notes": "",
        "id": "4f6afd5e0830d984799f828efc8072f9"
    },
    {
        "author": "李元膺",
        "dynasty": "宋",
        "type": "诗",
        "rhythmic": "",
        "title": "折杨柳",
        "preface": "",
        "paragraphs": [
            "东风来何时，百花已飘零。",
            "独有堤上柳，惨淡含春荣。",
            "扁舟复何适，延客江上亭。",
            "顾无青玉案，何以送子行。",
            "攀条欲相赠，上有双流鶑。",
            "流鶑正求友，奈此离别情。"
        ],
        "notes": "",
        "id": "4eb32cf509d2d9b32d78c742ccd68d79"
    },
    {
        "author": "李元膺",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "夹道桃花三月暮，马蹄无处避残红。"
        ],
        "notes": "",
        "id": "e232b16c8519f4a21261888552e3e97b"
    },
    {
        "author": "李元膺",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "蓼花无数入船窗。"
        ],
        "notes": "",
        "id": "83a672275490839e383c5679bb8d039f"
    }
]