[
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "睢阳谒双庙",
        "preface": "",
        "paragraphs": [
            "幽陵胡羯残中原，列城束手天子奔。",
            "天留巨孽毒梁宋，贼垒环堞如云屯。",
            "凶波滔天不可遏，塞以束薪何足论。",
            "力凭孤墉阻其怒，不尔荐食无黎元。",
            "堂堂许张勇且仁，指挥羸卒气愈振。",
            "上书行在论贼势，想见愤色吞妖氛。",
            "人间贫残容力避，只有一死由来均。",
            "二公就此得处所，至今日月名争新。",
            "遗祠突兀岸清洛，英气凛冽横穹旻。",
            "尚闻余荫福兹土，天假威柄酬忠勤。",
            "布衣尚悬千古泪，肉食宜鉴当年因。",
            "焚香再拜三叹息，九原可作从斯人。"
        ],
        "notes": "",
        "id": "e09a72904b7ef6c667885495d2e260dc"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "谒普照塔",
        "preface": "",
        "paragraphs": [
            "孤塔鹜霄汉，晴影金碧眩。",
            "重来得寓目，归枕尾残汴。",
            "缅怀何姓人，哀祷倾淮甸。",
            "是身如皎月，有水著处现。",
            "弹指遍大千，何止数乡县。",
            "惟应应缘地，聊尔共流转。",
            "颠危悔靳马，善涉悟觅扇。",
            "君看悔与悟，只在一转盼。",
            "至人独何心，示此祸福变。",
            "当知夙缘定，莫作邪道见。",
            "哀哉众生愚，积恶稔天谴。",
            "云何一朝急，頼此香火荐。",
            "我来适灯夕，宝蜡明邃殿。",
            "还揩客尘眼，重睹浮坛面。",
            "朝来塔上铃，告我风色便。",
            "平淮一回首，岸草失葱蒨。"
        ],
        "notes": "",
        "id": "5329a2d899a0f503f2aa5e36d62c6f0c"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "晓过吴县",
        "preface": "",
        "paragraphs": [
            "舟行有严程，越国常晓发。",
            "双橹兀残梦，起坐窥落月。",
            "人家岸野水，雾雨笼邃闼。",
            "遥怜琐窗人，欹枕听瓯轧。"
        ],
        "notes": "",
        "id": "0b075491b1a07eb2e3f2eb3abe0a3cfc"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "陪余杭张无隅先生饮",
        "preface": "",
        "paragraphs": [
            "先生结屋在人境，门巷萧萧作冰冷。",
            "纷纷入眼不入意，坐客千言不相领。",
            "叩关闻我倒屣迎，重解旧榻尘埃生。",
            "向来妙处久不吐，一挽天汉昆仑倾。",
            "共说别来经世事，我言所向皆儿戏。",
            "胸中块磊不用浇，便有清愁说无地。",
            "士林师范六十翁，先生合在伯仲中。",
            "愿言终赐指归处，为公敬作曾南丰。"
        ],
        "notes": "",
        "id": "552a19edc248076f98d3aff33d22b7a1"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "于潜道中",
        "preface": "",
        "paragraphs": [
            "山行厌荦确，理策扶欹危。",
            "绿野三两家，一息知可期。",
            "冉冉晴林端，炊烟袅晴晖。",
            "其民丰且乐，恐是太古遗。",
            "那知都邑间，百索困鞭笞。",
            "繁华今何有，半作道旁羸。"
        ],
        "notes": "",
        "id": "b563454d5b8dd73375d003d0f4ad03f1"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "度芙蓉岭",
        "preface": "",
        "paragraphs": [
            "幽泉端为谁，放溜杂琴筑。",
            "山深春未老，泛泛浪蘂馥。",
            "娟娟菖蒲花，可玩不可触。",
            "灵根盘翠崖，老作蛇蚓蹙。",
            "褰裳踏下流，濯此尘土足。",
            "何当饵香节，浄洗心眼肉。",
            "余功到方书，万卷不再读。",
            "晚岁穷名山，灵苗纵穿𣃁。"
        ],
        "notes": "",
        "id": "a9ac0a2a43312c6345226e0acc8ddff1"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "信州禅月台上",
        "preface": "",
        "paragraphs": [
            "玉峰点寥廓，霄汉疑可梯。",
            "玉水环城阴，滟滟方拍隄。",
            "层台擅二美，吾策一时携。",
            "何当蜡吾屐，更欲照以犀。",
            "尘劳不相赦，竟类穷途迷。",
            "我生麋鹿尔，不羡驾辂骊。",
            "向来丘壑怀，语发人所诋。",
            "长安黑头公，玉勒朝金闺。",
            "山林出戏言，广已无端倪。",
            "谁收遮日手，归把耕雨犂。",
            "纷纷尘土中，等是舞瓮鸡。",
            "颇闻山水间，幽子饭藿藜。",
            "行当践此语，绝境同攀跻。"
        ],
        "notes": "",
        "id": "e66a1bb2168f0fc0d094ca9f74166573"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "送深师住妙香寺元住云溪",
        "preface": "",
        "paragraphs": [
            "道人舍幽居，谁管溪上云。",
            "此身自云耳，遑暇南北分。",
            "颇闻妙香山，天花雨缤纷。",
            "宴坐丈室间，历乱旧衲纹。",
            "山前路悠悠，山后水汶汶。",
            "应观川途客，念我奔走勤。",
            "岂无香火缘，他年往相群。",
            "饱食跛铛饭，稀摘幽涧芹。",
            "当令桃花台，白社掩前薰。"
        ],
        "notes": "",
        "id": "bd70e51075539c6ad9451b8ce7ee6759"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "坐睡",
        "preface": "",
        "paragraphs": [
            "坐久睡屡兀，手失未了书。",
            "清风脱然至，心醒得我娱。",
            "起看孤隙光，了不移锱铢。",
            "云何短梦中，万境生须臾。",
            "嗟彼市朝子，百巧营其躯。",
            "安知非梦役，过眼灭无余。",
            "至人有达观，那与世贤愚。",
            "不须无言子，同上昆仑墟。"
        ],
        "notes": "",
        "id": "5384102126bd870cb65f70e7e6a398ba"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "游山光寺",
        "preface": "",
        "paragraphs": [
            "寺藏两山腹，路转百步阴。",
            "登高试病脚，掬冷清烦襟。",
            "败壁龛石刻，岁月不可寻。",
            "唯应查公石，俛仰阅古今。",
            "屋古困枝柱，摧颓力难任。",
            "何当咄嗟办，嗣彼钟梵音。",
            "兴衰岂关吾，得酒且满斟。",
            "归路有溪月，揽之醒吾心。"
        ],
        "notes": "",
        "id": "8aac49fca34eb01b12d8bc38c60216dc"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "送建州徐生",
        "preface": "",
        "paragraphs": [
            "人羁天地间，谁非一浮萍。",
            "泛然偶相值，便有离合情。",
            "君家武夷下，归路尘眼明。",
            "我生爱山者，梦寐秀色横。",
            "秋风送客去，把手更心倾。",
            "亦逢山中人，为我寄此声。"
        ],
        "notes": "",
        "id": "226278ea29600bd3a3579ce4b9e9388b"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "赠觉师",
        "preface": "",
        "paragraphs": [
            "觉师儒门秀，脱屣世故早。",
            "那知轩冕味，夙悟心已槁。",
            "唯余章句习，心境时相恼。",
            "如人生于齐，而即楚乡老。",
            "虽遭楚人咻，微音或清好。",
            "固无益生死，亦未妨至道。",
            "家山亦何有，肮脏衣间宝。",
            "丛林选佛场，一掷想盆倒。",
            "云何恋故居，俛仰待华皓。",
            "他年空手归，子语吾为老。",
            "幸分曹溪水，万劫付一澡。"
        ],
        "notes": "",
        "id": "f47a462e41dc45ea0915bebf511b18cb"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "休宁村落间有奇石如弹子涡所出者宜养石菖蒲程德藻许以餽我以诗督之",
        "preface": "",
        "paragraphs": [
            "君家绿溪上，岸曲溪成涡。",
            "涡间石无数，水蹙相荡磨。",
            "谁尝掬而戏，一一印指螺。",
            "我欲往取之，拥此菖蒲窠。",
            "石罂注新汲，幽姿发清哦。",
            "夫子许饷我，往督书已多。",
            "愿言速寄与，起此泉石疴。"
        ],
        "notes": "",
        "id": "2d755a438342e7c21edac84ce1114675"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "效渊明",
        "preface": "",
        "paragraphs": [
            "人生本无事，况我麋鹿姿。",
            "一堕世网中，永与林壑辞。",
            "此行独何事，岂不为寒饥。",
            "弱岁慕古人，颇觉世好卑。",
            "那知齿发迈，终然此心违。",
            "春风到山泽，鱼鸟亦知时。",
            "吾行何日休，流目瞻长岐。",
            "且用陶翁言，一觞聊可挥。"
        ],
        "notes": "",
        "id": "ec549029c9abe03a3ee24341f51fd80a"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "酬冯退翁见示之什",
        "preface": "",
        "paragraphs": [
            "我家大江左，江水日夜东。",
            "遥瞻发源处，廼在西南穷。",
            "相望邈异境，正北一水通。",
            "故令我与子，迹远心自同。",
            "我生寡所谐，强颜红尘中。",
            "倦飞矫归翮，饥吟咽寒蛩。",
            "独欣得吾子，万虑一笑空。",
            "时时出秀句，醒我如风松。",
            "当知山泽臞，不鄙犀角丰。",
            "弹冠实伊始，此生各飞蓬。",
            "卜邻固未必，即事聊从容。"
        ],
        "notes": "",
        "id": "913ab5c65e5766db429da244b21e7b8a"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "戏答胡汝能",
        "preface": "",
        "paragraphs": [
            "我生苦中狭，与世枘凿乖。",
            "平生素心人，耿耿不满怀。",
            "汝能伯始后，游世如婴孩。",
            "相逢握手语，便作埙箎谐。",
            "时时笑谓我，如子患未涯。",
            "执古以规今，求合诚难哉。",
            "涉世幸未远，子车尚可回。",
            "我介足怨忌，君通绝嫌猜。",
            "不见山巨源，雍容居鼎台。",
            "不见嵇中散，绝交自可哀。",
            "贤愚心自了，短韵共一咍。"
        ],
        "notes": "",
        "id": "b9e85ceffa5c7e81257e69f4d4d53430"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "谒吴公路许借论衡复留一日戏作",
        "preface": "",
        "paragraphs": [
            "幽独不自得，驾言款斋庐。",
            "殷勤主人情，投辖恐回车。",
            "辖亦不须投，此去将焉如。",
            "唯忧酒钱尽，使我诗肠枯。",
            "会合曾几何，可复自作疏。",
            "更当留一夕，帐中搜异书。"
        ],
        "notes": "",
        "id": "3ee24584834edc0656c650f283c4ff48"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "新秋",
        "preface": "",
        "paragraphs": [
            "幽人无与娱，耳冷百不闻。",
            "新米熟未知，但觉市酒醇。",
            "沧洲散秋色，山水逾清新。",
            "一醉不忍独，念我存故人。"
        ],
        "notes": "",
        "id": "d1b80b09e8bd079861a39c9892cdb967"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "道中得雨",
        "preface": "",
        "paragraphs": [
            "我行野田间，吁嗟连数村。",
            "千山收宿雨，谿作黄梅浑。",
            "渐看风叶底，一洗龟拆痕。",
            "余功被行客，稍压旱尘昏。"
        ],
        "notes": "",
        "id": "92ad4efdf7e726fe89ce6e8d723d5636"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "道中",
        "preface": "",
        "paragraphs": [
            "骄阳久自杀，一雨荡龟拆。",
            "田夫梦亦好，翻陇已幽咽。",
            "朝来喜相语，一饱心已决。",
            "翻翻风叶乱，袅袅露芒白。",
            "去年禾欲秀，积潦满秋泽。",
            "今年岂堪旱，束手就沟壑。",
            "我生拙谋口，藜藿甘如蜜。",
            "向来真过计，忧民岂吾职。",
            "赤子天可怜，嗟人独何力。",
            "何须事儿戏，合沓来贺客。",
            "稍欣新稻熟，社酒行可觅。",
            "当同扶路翁，醉归舞南陌。"
        ],
        "notes": "",
        "id": "e9b1a572ab94b716c7e06667088ca4ac"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "陈伯辨为张氏求醉宾轩诗",
        "preface": "",
        "paragraphs": [
            "前年谿上秋风时，主人酒熟烹黄鸡。",
            "归来醉倒睡便著，父老唤起牛羊蹊。",
            "此生一醉宁易得，未辨身为贵人客。",
            "征西将军尔何人，那用尊前惊堕帻。",
            "朅来闽越再经秋，闻道轩名涎已流。",
            "悬知得酒推不去，此客有辖何须投。",
            "今我正为奔走役，空想题诗满高壁。",
            "若逢落魄姓回人，为问何时定相觅。"
        ],
        "notes": "",
        "id": "14695883f93b1e196ab6f491cee6ce6f"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "书窗对月",
        "preface": "",
        "paragraphs": [
            "天公自厌雨，一夕开寒晴。",
            "霜风净旷野，洪落有余声。",
            "饥鸦得林静，霁月萦窗生。",
            "熨开睡眼色，一洗空花横。",
            "故人千里余，壶浊谁与倾。",
            "遥知劝影杯，共此通夕情。",
            "今冬有奇事，三见非玉英。",
            "明年谿上路，谁饷雨中耕。"
        ],
        "notes": "",
        "id": "9f06d30cbcdc5c38b3912fefa66f6b86"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "宿野人家",
        "preface": "",
        "paragraphs": [
            "梦里沧波摇一叶，觉来正受肩舆兀。",
            "人家一宿晚可投，新席槁梧香更滑。",
            "霜前𫁂䅉收百亩，稚子新能牧鵞鸭。",
            "我生本是个中人，挟策久矣犹能说。"
        ],
        "notes": "",
        "id": "91e2d66a7de761de03d14e26bc883fb8"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "度石栋岭",
        "preface": "",
        "paragraphs": [
            "我行欲安适，束马逾山樊。",
            "谷深不可瞬，危磴争猱猿。",
            "坡坨两山间，寂历三家村。",
            "茅簷青裙妇，蓬发薪烟昏。",
            "敲冷那可饮，分我一掬温。",
            "郎樵晚未归，客至不与言。",
            "不奉沙头巵，肯投柳下门。",
            "作诗配国风，行者式其藩。"
        ],
        "notes": "",
        "id": "a8fd6a0a8b42450af9821a94c04fdf52"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "用退之韵赋新霁",
        "preface": "",
        "paragraphs": [
            "春泥窘幽步，苔上屐痕少。",
            "新晴一褰衣，绿叶藏啼鸟。",
            "方塘滟宿涨，古镜窥清晓。",
            "华颠忽自笑，彩羽堕惊矫。",
            "瞻言云中耕，缥缈穹脊绕。",
            "归把东臯犂，此念何日了。"
        ],
        "notes": "",
        "id": "872b5ba1dc21da9e8be027c6b3ed7bf2"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "送金确然归弋阳",
        "preface": "",
        "paragraphs": [
            "昔我云溪居，送子云溪𣸣。",
            "重来问何时，笑指谿上云。",
            "一别四周星，坐此世故纷。",
            "衰颜两非昔，华发粲可耘。",
            "我缠风树悲，终日无一欣。",
            "子乃水菽忧，尚此奔走勤。",
            "对床语未终，悬知便离分。",
            "霜风吹客袂，别意如丝棼。",
            "子归葛陂上，去路接乡枌。",
            "归梦尚随子，何当叹离群。"
        ],
        "notes": "",
        "id": "b300ef88fb18efd4f7ae753f5f68c875"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "至节日建州会詹士元",
        "preface": "",
        "paragraphs": [
            "嗟予身百忧，佳节过倥偬。",
            "客愁随线增，归思与灰动。",
            "当年从子日，未觉百虑重。",
            "高堂遶床呼，一掷有余勇。",
            "那知客天涯，相对寒骨耸。",
            "岁月曾几何，鬓丝今种种。",
            "忍饥山药煮，附煖地炉拥。",
            "深藏断还往，衰病脱拜拱。",
            "兴言望乡关，云物方鬰滃。",
            "空余相属意，杯酒久不捧。"
        ],
        "notes": "",
        "id": "d742374ff78507938b38314d1e300fba"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "用前韵答翁子静",
        "preface": "",
        "paragraphs": [
            "客心既岑寂，节物亦倥偬。",
            "幽篱菊初暗，深壑梅已动。",
            "古人傲尺璧，顾谓寸阴重。",
            "欲从夫子游，掣肘愧不勇。",
            "松高节磊砢，鹤老格清耸。",
            "当知山泽臞，谁羡将相种。",
            "一官戏人间，丛书以自拥。",
            "微言闻绪余，三叹手辄拱。",
            "青天本寥廓，不受云雾滃。",
            "愿言瞻清明，茗碗不辞捧。"
        ],
        "notes": "",
        "id": "b5952c518eff48ce778024feeb1f0cd1"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "微雨",
        "preface": "",
        "paragraphs": [
            "端居身百忧，况乃贫病俱。",
            "天公颇相哀，雨我蔬药区。",
            "晓晴新青匀，日薄生意苏。",
            "卫生固未必，一饱行可图。",
            "故园天一涯，茅荆谁为锄。",
            "峥嵘岁云晚，此念当何如。"
        ],
        "notes": "",
        "id": "a4e104d4f8282e6a64d057761ce3196f"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "寄题叔父池亭",
        "preface": "",
        "paragraphs": [
            "一壑久藏胜，数椽忽开亭。",
            "方塘荫瓦影，净见鲂鲤行。",
            "主人有嘉招，转柁失高城。",
            "不知几摇兀，杙舟上峥嵘。",
            "尊酒酌芳渌，园蔬煮柔青。",
            "翩翩射鸭弓，一笑翻彩翎。",
            "那知海陬姪，斗粟忘归耕。",
            "余生信萍梗，归梦识林坰。",
            "涨水有回波，故乡岂无情。",
            "一醉会有日，因之濯尘缨。"
        ],
        "notes": "",
        "id": "4f137120c10eb14b1ec27cea47b4162e"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "赠谢彦翔建安人九岁异人与药至今不食建安有梅子真升仙处",
        "preface": "",
        "paragraphs": [
            "我本世味薄，寸田足自营。",
            "年来荆棘尽，稍有梨枣萌。",
            "但恐骨相凡，未敢希长生。",
            "陈留达人后，未齓犀角盈。",
            "旧游记三山，幽梦彻九清。",
            "尔来三十年，但觉膏粱腥。",
            "幽寻饭绿髓，默卧诵黄庭。",
            "顾我尘土中，深慰夙心倾。",
            "仙人吴门卒，解后烦寄声。",
            "相期朝金阙，鹤驭何时征。"
        ],
        "notes": "",
        "id": "4543bfd45c40981e3d40fcce3e700ef2"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "考亭陈国器以家酿饷吾友人卓民表民表以饮予香味色皆清绝不可名状因为制名曰武夷仙露仍赋一首",
        "preface": "",
        "paragraphs": [
            "二年饮水闽中村，忽见玉醴倾蛮尊。",
            "涓涓醍醐灌热恼，耿耿沆瀣明朝暾。",
            "旱尘久涨城市暗，渴梦欲挽江湖吞。",
            "何人远致双鲤信，知我来扣罗雀门。",
            "不须邀月已清绝，尚恐熨齿当微温。",
            "要从华池汲真液，岂独玄鬓薅愁根。",
            "微芒已识投辖客，娬媚似返当垆魂。",
            "奇功谁续伯伦颂，妙意要与渊明论。",
            "胸中我自有泾渭，笔下君已倾昆仑。",
            "诗成寄与约他日，饮君与我空瓶盆。"
        ],
        "notes": "",
        "id": "7e8f5dcf307d3964b027192ad62422b9"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "久旱新岁乃雨",
        "preface": "",
        "paragraphs": [
            "高田土可筛，下田不受犂。",
            "遗蝗忧插啄，况乃麦未齐。",
            "赤子天自怜，沟壑忍见挤。",
            "雨逐新岁来，停云忽凄凄。",
            "莫辞三日霖，为作一尺泥。",
            "汪汪既没膝，滟滟仍拍隄。",
            "渐看蓑笠出，笑语喧畛畦。",
            "我欲与寓目，父老同攀跻。",
            "此身群万生，扰扰舞瓮鸡。",
            "曾亦无几求，脱粟配羹藜。",
            "永言故陇耕，老眼路凄迷。",
            "好收歛版手，锄耰归自携。"
        ],
        "notes": "",
        "id": "cd09c109e5e3d23757bf655a2ba6eb8b"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "春日与卓民表陈国器步出北郊",
        "preface": "",
        "paragraphs": [
            "灼灼桃吐华，濯濯柳垂缕。",
            "芳菲挽人出，春力乃如许。",
            "嗟予闭门客，佳节过不数。",
            "不因可人呼，那得幽步举。",
            "客如山阴胜，诗作斜川语。",
            "谁言一尊酒，妙处合千古。",
            "归来读残书，耿耿霜月苦。",
            "空余流落心，三叹非吾土。"
        ],
        "notes": "",
        "id": "1307426d083706c5de8ce0f5cbf70a38"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "蔬饭",
        "preface": "",
        "paragraphs": [
            "蕨拳婴儿手，笋解箨龙蜕。",
            "荐羞杞菊开，采𣃁烟雨外。",
            "嗟予饭藜藿，咽塞舟溯濑。",
            "朝来二美兼，一饱良已泰。",
            "充肠我诚足，染指客应慨。",
            "平生食肉相，萧瑟何足頼。",
            "王郎催牛炙，韩老忆鲸鲙。",
            "侠气信雄夸，戏语亦狡狯。",
            "我师鲁颜子，陋巷翳蓬艾。",
            "执瓢不可从，一取清泉酹。"
        ],
        "notes": "",
        "id": "2eeafed3a4ccf5aa46e341a6ef75dc94"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "戏赠吴知伯",
        "preface": "",
        "paragraphs": [
            "条侯得剧孟，吴楚坐可馘。",
            "我知无能为，失此一敌国。",
            "伟哉奇男子，侠气横八极。",
            "书生复何者，肮脏老笔墨。",
            "刺口论安危，事往竟何益。",
            "匹夫啸空野，惊尘一方塞。",
            "区区空有意，浩荡洗锋镝。",
            "何如吴王孙，语辄面浮赤。",
            "交游得朱亥，负贩鄙胶鬲。",
            "腰间铁丝箭，上镞紫塞翮。",
            "笑指蛇豕区，灭此而后食。",
            "诸公未备知，欲荐恨无力。",
            "明日我过君，烹牛呼社客。",
            "当书游侠传，令子姓名白。"
        ],
        "notes": "",
        "id": "03511bba7765ff57b12c32e3bffe49c4"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "空中世界纷河沙，不知底处为天涯。",
            "乾坤百亿在指掌，触处与子同一家。",
            "云何犹作去来想，千里一跌毫厘差。",
            "坐令契阔费星纪，岭云欲寄山川遐。",
            "拨眉相对此何日，丈室净扫余天花。",
            "诗豪辨舌久投阁，万窍寂历风无哗。",
            "为君游戏出三昧，妙处那复相聱牙。",
            "往将妙响应空谷，一任飞锡凌苍霞。"
        ],
        "notes": "",
        "id": "9beadcd810bd607c7676bbcb9b8c1728"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "招民表",
        "preface": "",
        "paragraphs": [
            "清眠有味日方永，褦襶妨人推不省。",
            "疾草尺书招故人，一水未济岂非命。",
            "此身何啻千金直，天下未可两臂等。",
            "垂堂之戒其敢忘，晚识风波失前猛。",
            "天怜我辈少如意，晓起屋梁飞倒景。",
            "侧身鸟行溪上路，遥知倚筇唤烟艇。",
            "信眉相对真梦寐，岂不惜此一笑倾。",
            "莫谈世事令舌强，快读新诗频首肯。",
            "与君好恶真磁铁，失足尘途若为骋。",
            "北窗风月夜吞吐，持此邀君共幽屏。",
            "浄洗多生内热尘，更有僧庐千尺井。"
        ],
        "notes": "",
        "id": "40e6ac77a28926807796eda9b03e07c4"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "秋怀十首  其一",
        "preface": "",
        "paragraphs": [
            "秋风来几日，我发白已多。",
            "千林了未觉，奈此一叶何。",
            "宴坐阅流光，一盼寄庭柯。",
            "寒虫独何者，唧唧夜自歌。"
        ],
        "notes": "",
        "id": "c2210ef32920d94e0da671c827aba725"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "秋怀十首  其二",
        "preface": "",
        "paragraphs": [
            "尘埃地上臣，天阙无力补。",
            "夜叉呵九关，尝胆真自苦。",
            "寄牋东南风，傥得蜚廉许。",
            "尚当求妙斲，君氏无乃鲁。"
        ],
        "notes": "",
        "id": "cda9a6914189e4c8b004d3d0f4f4c291"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "秋怀十首  其三",
        "preface": "",
        "paragraphs": [
            "莳兰西窗下，萧艾病其根。",
            "白露堕秋夕，美恶两不存。",
            "寂寂芳畹空，离离幽佩昏。",
            "物各信所遭，此意谁与论。"
        ],
        "notes": "",
        "id": "3a346b815ed48b748fb54bb4162b8427"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "秋怀十首  其四",
        "preface": "",
        "paragraphs": [
            "月林疏愈明，露草浄可拭。",
            "飞飞萤递照，轧轧虫自织。",
            "移灯检书读，千载如经夕。",
            "微言契夙心，妙解失陈迹。",
            "文章事雕琢，回视真儿剧。",
            "世无扬子云，此理谁见直。"
        ],
        "notes": "",
        "id": "aef46dbe44288906a997cdf225d3f13d"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "秋怀十首  其五",
        "preface": "",
        "paragraphs": [
            "宴坐自观我，中深抱天机。",
            "从知月胜火，胥失兔与蹄。",
            "大虚同一如，浮云渺何依。",
            "悠然渊明心，千载与我期。"
        ],
        "notes": "",
        "id": "13db48fd66b3a1da7ef09315c1bee746"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "秋怀十首  其六",
        "preface": "",
        "paragraphs": [
            "林臯一叶脱，静士最先知。",
            "自我抱兹独，悠然星气驰。",
            "乾坤一逆旅，鼎鼎竟何为。",
            "枯荣俯仰中，儿辈浪自悲。",
            "青云渺难必，白发不可辞。",
            "得饱良已泰，雨畦瓜芋肥。"
        ],
        "notes": "",
        "id": "0874d402b3b90e2abcd4ab87c56b74df"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "秋怀十首  其七",
        "preface": "",
        "paragraphs": [
            "了翁卧淮楚，德望临一世。",
            "忧时九回肠，医国三折臂。",
            "四海一滔滔，扬汤不止沸。",
            "斯人倘可起，姚宋何足继。"
        ],
        "notes": "",
        "id": "e9c3aac242c281ba78db135f9dc1d5d3"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "秋怀十首  其八",
        "preface": "",
        "paragraphs": [
            "反身圣可作，自恕恶易盈。",
            "昨非往莫谏，今是来足程。",
            "幽人岁晚粟，树者夷跖并。",
            "慨然释七叹，谅知负平生。"
        ],
        "notes": "",
        "id": "a1097ebc7a73a64c2850bdbe9654b603"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "秋怀十首  其九",
        "preface": "",
        "paragraphs": [
            "甘菊卧风雨，枯荷暗池塘。",
            "达人听荣悴，志士费感伤。",
            "亭亭岩桂花，已作宫槐黄。",
            "谅无青霞客，谁与媚孤芳。"
        ],
        "notes": "",
        "id": "08586cb595ae0f8e8a163c80a46973d1"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "秋怀十首  其一○",
        "preface": "",
        "paragraphs": [
            "江海有一士，补衮抱经纬。",
            "帝衣日月明，袖手久不试。",
            "九关隔云雨，谁肯借一臂。",
            "弦急而调卑，此叹同万世。"
        ],
        "notes": "",
        "id": "8675bbefd3968087a3a9d74d7c6a0397"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "和谢绰中观澜亭",
        "preface": "",
        "paragraphs": [
            "方塘滟宿涨，曲涧来飞湍。",
            "光涵鬰蓝天，澒洞碧玉宽。",
            "小亭尘土外，瓦影浮朱栏。",
            "霜渚写秋色，烟林养渔竿。",
            "佳人秋霞衣，皎皎明月冠。",
            "欲濯且无尘，隠几得妙观。",
            "海若眩河伯，等在蜗角端。",
            "那知坳堂上，杯水生涛澜。",
            "云间谢公子，五字冰雪寒。",
            "展读胜图画，经行记林峦。",
            "九垓未暇游，据壳谅匪安。",
            "一到定何日，眷焉抱长叹。"
        ],
        "notes": "",
        "id": "aaf4a5297af31af0120bf0a70f50ea1e"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "寄题陈国器容膝斋",
        "preface": "",
        "paragraphs": [
            "渊明乃畸人，游戏于尘寰。",
            "南窗归徙倚，宇宙容膝间。",
            "岂不念斗米，折腰谅匪安。",
            "是非无今昨，飞倦会须还。",
            "国器青云姿，逸志追孔鸾。",
            "曲肱数椽底，尚友千载前。",
            "规模琴书室，料理松菊缘。",
            "心游万物表，了觉函丈宽。",
            "念君方适越，昔至谁云然。",
            "要知丘壑志，本出轩裳先。",
            "琐闼丽宸居，追飞不云艰。",
            "回车莫待远，泉石闻此言。"
        ],
        "notes": "",
        "id": "348b86efbe13b5790d80e9a6c7102c45"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "约金确然不至",
        "preface": "",
        "paragraphs": [
            "门前北风裂我襦，知君未能出僧庐。",
            "忍看烟雨冻梅肤，南枝北枝香欲无。",
            "可无一杯相煖热，道人酒熟不用沽。",
            "区区濡沫浪辛苦，安得共似江湖鱼。"
        ],
        "notes": "",
        "id": "9fe1a3f0feb5b37f360bbf82ae88255a"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "确然雪中见过",
        "preface": "",
        "paragraphs": [
            "雨断雪将堕，天低云可攀。",
            "谁穿东郭履，来款山阴关。",
            "故人金公子，身窭心甚闲。",
            "道机久纯熟，世味饱险艰。",
            "一杯不可缓，软此双脚顽。",
            "未忘膜外境，忽涌胸中山。",
            "白眼槩六合，谁云书生孱。",
            "万类宅天壤，细观真市阛。",
            "攫金掩醉眼，倚门眩朱颜。",
            "哀哉儿女态，今古可笑讪。",
            "坐令一世豪，偃蹇栖茅菅。",
            "先生谈天舌，久挂屋壁间。",
            "置之且默坐，观我无所还。",
            "纷纷造物机，颠倒转愚奸。",
            "于我何所歉，莫叹箪瓢悭。"
        ],
        "notes": "",
        "id": "58d48488d8458898f5765d11489e6cd2"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "书僧房",
        "preface": "",
        "paragraphs": [
            "陆续流泉自成句，来拥红炉听山雨。",
            "道人更有深深处，诘曲如珠蚁丝度。",
            "几研无尘寒欲雾，雕盘篆破孤萤吐。",
            "味如嚼蜡那禁咀，茶甘未回君莫去。"
        ],
        "notes": "",
        "id": "a6d9f2987a8532493c855875316c15c4"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "题芦鴈屏",
        "preface": "",
        "paragraphs": [
            "征鸿坐何事，天遣南北飞。",
            "萧然如旅人，无情自相依。",
            "孤苇吹欲折，秋风不胜威。",
            "冥冥一孤𬸣，空费弋者机。",
            "寒声落烟渚，相应不我违。",
            "嗟我识此情，手纳空叹欷。",
            "安知丹青师，落笔廼庶几。",
            "画形孰不工，画意识者稀。",
            "他时因吾句，购此千金挥。"
        ],
        "notes": "",
        "id": "55d83903c216238e53d4a8398006318f"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "题临赋轩",
        "preface": "",
        "paragraphs": [
            "苍山围岑寂，下有一水奔。",
            "闭户卧风雨，束蒿翳篱藩。",
            "寥哉祇树人，心远忘世喧。",
            "此身自蘧庐，长物余此轩。",
            "鸟语幽梦断，香横经帙翻。",
            "未成借路行，自要窥潺湲。",
            "远师渊明意，不愧灵彻魂。",
            "月度了无迹，风行偶成痕。",
            "心境两清妙，尺喙何由吞。",
            "赋诗安所取，碧云未足论。",
            "何当拂朱丝，窈眇弦吾言。"
        ],
        "notes": "",
        "id": "0a8a2c8ac16f14efbad246d6fceeaabd"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "答保安江师送米",
        "preface": "",
        "paragraphs": [
            "不见道人久，天涯岁云除。",
            "朝来食指动，忽接送米书。",
            "念师折脚铛，五合未省余。",
            "虽无覆𫗧祸，尚有乞食逋。",
            "云何怜孤客，日受饥火驱。",
            "未曾贷监河，矧肯索胡奴。",
            "谁言斗升意，矫矫超万夫。",
            "嗟予事笔耕，轻弃南亩锄。",
            "慁烦方外客，此计良已疏。",
            "何时事粗了，归葺五亩居。",
            "生涯寄纬竹，岂即非良图。",
            "不为泉壤蚓，愿学江湖鱼。"
        ],
        "notes": "",
        "id": "c163da09c78ebe17cc1a509f939891d6"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "陈德瑞馈新茶",
        "preface": "",
        "paragraphs": [
            "空山冥冥云雾窗，春风好梦欹残缸。",
            "朝来果得故人信，微凸而么犀銙双。",
            "贵人争买百璎珞，此心儿女久已降。",
            "坐观市井起攘袂，念之使我心纷庞。",
            "领君此意九鼎重，虽有笔力安能扛。",
            "何时来施三昧手，慰我渴梦思长江。"
        ],
        "notes": "",
        "id": "509e52b4cc848b6fa131e34e05fefd0d"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "次韵希旦喜雨",
        "preface": "",
        "paragraphs": [
            "骄阳挟酷暑，何啻虎而翼。",
            "高田土可筛，况廼耕与殖。",
            "风伯真可讼，云合吹复拆。",
            "那知下土民，糟粕配橡实。",
            "古佛栖岩隈，旱沴岂吾责。",
            "应缘贤令尹，闵雨丐法力。",
            "积阴暝山谷，流润凄几格。",
            "朝来贺客散，置酒浣愁疾。",
            "古诗成云外，险句动潜蛰。",
            "旋看蓑笠出，竞喜沟浍溢。",
            "讙言令与佛，念我一何悉。",
            "嗟我困蒿藜，最觉民可恤。",
            "何当问牛喘，免使诉鱼失。",
            "九关虎豹守，怀此欲安适。",
            "谁哉此心同，吾饱将何日。"
        ],
        "notes": "",
        "id": "d7aa630f153ed803151d0582fd464eb8"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "古风二首寄汪明道  其一",
        "preface": "",
        "paragraphs": [
            "紫兰初茁芽，深壑终自秀。",
            "肮脏萧艾中，不采则谁咎。",
            "儿曹逐纷华，壮士保穷陋。",
            "应知此调同，万世无先后。"
        ],
        "notes": "",
        "id": "ffdafd75da64d12da6dfab79265afb7a"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "古风二首寄汪明道  其二",
        "preface": "",
        "paragraphs": [
            "俗士白人眼，从谁明此心。",
            "不欲故人见，诃我车辙深。",
            "萧然江上庐，客卧诗书林。",
            "得句不相寄，谁赏气骎骎。"
        ],
        "notes": "",
        "id": "e83c968c536c16955c4e8d7c5ba63e55"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "建安道中",
        "preface": "",
        "paragraphs": [
            "吾生意行初不谋，泛泛何啻波中鸥。",
            "携家来作闽海梦，三年客食天南陬。",
            "我先人庐在何许，大江之左道阻修。",
            "奉新家有手足爱，只身归扫先梧楸。",
            "旋当来此营斗粟，南北颠倒无时休。",
            "此心转与世事左，自作磨螘将谁尤。",
            "安知不满达者笑，穷达一戏如观优。",
            "咄哉吾语亦已堕，且与造物同浮游。"
        ],
        "notes": "",
        "id": "8be26575eea7e0c7bbf085819e7112d9"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "书事呈元声如愚起华三兄",
        "preface": "",
        "paragraphs": [
            "隠吏朱墨暇，饱眠北窗风。",
            "时呼方外客，逃暑尊酒中。",
            "寂寞杜拾遗，四壁口不供。",
            "坐取盘飧疑，哀哉岂天穷。",
            "何如平生友，磁铁间不容。",
            "每怀千里驾，今作五斗逢。",
            "吏行散凫鹜，楸局收鸾龙。",
            "共话十年旧，事往如飞蓬。",
            "浮荣真一戏，何者为穷通。",
            "应须河汉语，净洗芥蔕胸。",
            "仆夫适在门，客醉尊亦空。",
            "更为后日约，及此芙蕖红。"
        ],
        "notes": "",
        "id": "8b0605eeb1bc497fddb5cf94dbb70b9a"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "寄题起莘家义轩",
        "preface": "",
        "paragraphs": [
            "贞观盛德后，余庆未渠央。",
            "旧闻闽海家，欲纵燕山芳。",
            "教子嗣先训，开轩翼中堂。",
            "地偏市朝远，几浄书简香。",
            "先生陈太丘，饭糜百忧忘。",
            "弟子真羯胡，不闻触屏僵。",
            "一变豪侠窟，遂成邹鲁乡。",
            "下车里门外，他年看诸郎。",
            "坐上纡素发，诜诜立冠裳。",
            "我诗自可弦，请以侑壶觞。"
        ],
        "notes": "",
        "id": "dc1a455d80327a0e45c9416077aaa258"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "梅花",
        "preface": "",
        "paragraphs": [
            "山深春未动，沙浅水欲冰。",
            "玉梅于此时，靓粧畧无朋。",
            "露蘂欲的皪，月枝挂鬅鬙。",
            "俨如江汉女，可爱不可陵。",
            "他年江南路，晓粧犯严凝。",
            "寻香烟雨中，横斜插茆簦。",
            "却数今几日，痴如秋后蝇。",
            "北岭枝欲空，谁与扶一登。",
            "聊分窥水影，依我照字灯。",
            "坐使惜花梦，临风脚腾腾。",
            "昔如梦中蝶，今学桑下僧。",
            "了知菩提长，念起吾何曾。"
        ],
        "notes": "",
        "id": "920264ea0de0b698629173ecf0e57d62"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "十一月十九日与仲猷大年绰中美中饮于南台",
        "preface": "",
        "paragraphs": [
            "空山欲雪云冥冥，玉梅半开吾眼青。",
            "此身垂欲走尘土，聊复举酒看峥嵘。",
            "折腰向人不知耻，故园可锄在千里。",
            "金昆石友一开眉，珍重道人相料理。",
            "楚江东岸先人庐，竹君安否久无书。",
            "归欤何时应白首，我食吾言如此酒。"
        ],
        "notes": "",
        "id": "389a1c1fe1b7ecbb34e8ae4993c0df31"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "春社斋禁连雨不止赋呈梦得",
        "preface": "",
        "paragraphs": [
            "岁丰农犹饥，岁恶何可说。",
            "哀哉半菽氓，罪岁同一舌。",
            "年时旱尘涨，腊尽不见雪。",
            "青皇忽雨我，万顷麦苗活。",
            "令尹民父母，沟壑思手挈。",
            "祈年祓斋居，有酒不忍设。",
            "那知桃李径，狼籍香泥滑。",
            "芳意一如此，坐恐及𫛸鴂。",
            "郊原伫开晴，出劳南亩馌。",
            "秋成已在眼，一醉宇宙豁。",
            "更呼湔裙人，劝此侧帽客。",
            "和公斜川诗，磨石镵岁月。"
        ],
        "notes": "",
        "id": "0736a2f83f96b44462044dc459de4c41"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "次韵梦得见示长篇",
        "preface": "",
        "paragraphs": [
            "雉驯不因媒，鸠暖自呼妇。",
            "诗成桃李阴，知是霹雳手。",
            "簿书我亦厌，丘壑渠自有。",
            "却怜支离疏，饱食得薪槱。",
            "俗夫尝世味，甘苦半哕呕。",
            "知公超然处，心迹两无垢。",
            "愁阴老芳物，虫鸟故相诱。",
            "浪蕊费收拾，柔条可结揉。",
            "岂无我辈人，一醉开笑口。",
            "那知市门底，客倦枕两肘。",
            "眼高可人稀，命蹇亨运偶。",
            "平生愿执鞭，见谓予小友。",
            "细观恺悌心，宜在帝左右。",
            "却来尘埃中，寂寞对五柳。",
            "鷇音藏鹄羽，正待荆鸡剖。",
            "学政容窥谱，问字当载酒。",
            "虚名翻误梦，恐坐箕与斗。",
            "言诗终不称，永愧赋琼玖。"
        ],
        "notes": "",
        "id": "bcca54ac4131252b2615158e63373026"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "久雨短句呈梦得",
        "preface": "",
        "paragraphs": [
            "身闲书有味，吏傲俗不亲。",
            "小窗据物表，扫尽心眼尘。",
            "令尹垂珠玉，敲门唤行春。",
            "作意向芳物，吾车曾未巾。",
            "愁阴入病骨，鸠妇声亦嗔。",
            "冥冥三日雨，桃李迹已陈。",
            "空余深枝间，一一青子新。",
            "秾芳殿春晚，犹堪慰佳辰。",
            "酴醿晓妆靓，芍乐醉脸匀。",
            "日萼簪袅袅，风巵倒粼粼。",
            "言当呼短舞，抵掌回双颦。",
            "年来得相从，稍觉安沈沦。",
            "岂不挂俗事，察公极清真。",
            "眼中醉乡路，风味良独醇。",
            "流光不容玩，尺璧何足珍。",
            "漓俗益可厌，愿言勤问津。"
        ],
        "notes": "",
        "id": "237d53c60c76f467483446320473b723"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "牡丹酴醿各一首呈周宰  其一",
        "preface": "",
        "paragraphs": [
            "珍藂压朝露，无人羞欲欹。",
            "春风醉香骨，绰约不自持。",
            "谁怜曲肱人，一笑遣秾姿。",
            "不言意可了，君醉当勿疑。"
        ],
        "notes": "",
        "id": "e384bdec8f05b4647db92abc44606a1e"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "牡丹酴醿各一首呈周宰  其二",
        "preface": "",
        "paragraphs": [
            "妆淡洗逾靓，肌香薰不成。",
            "皎然月露姿，一笑午景晴。",
            "聊移梦蝶床，相对户不扃。",
            "谁令风雨暴，睡起春纵横。"
        ],
        "notes": "",
        "id": "ffb038072b1ac8980291ed2be31da0eb"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "次韵梦得浅红芍药长句",
        "preface": "",
        "paragraphs": [
            "十日愁阴病不出，卧看春归无计惜。",
            "诗翁遣送淮海春，衰眼熨开云雾拆。",
            "胭脂注脸匀未遍，肉红借酒生真色。",
            "了知造物著意深，倾倒春工不余力。",
            "年来不顾溱洧女，载酒非公复安适。",
            "且将妙句写余妍，欲立佳名付精识。",
            "一春颇困歌酒污，回首纷华三太息。",
            "愿言乞与洗心方，归对炉香诵周易。"
        ],
        "notes": "",
        "id": "98ece6978753608cd59464df8f64edbe"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "宿禅寂院",
        "preface": "",
        "paragraphs": [
            "梦中一叶摇江湖，困睡不觉身蓝舆。",
            "眼明佛屋丽丹碧，瓦鸱鴺凤凌空虚。",
            "疲民日者困苛索，半作赪尾相濡鱼。",
            "鹈鹕数罟两不置，肯念竭泽明年无。",
            "道人谁与办此事，斤琢千指开渠渠。",
            "颇疑如幻三昧力，上方手揽归吾庐。",
            "了知舌本法轮转，咄嗟檀施争奔输。",
            "不辞割爱一念善，谁谓岁恶穷民愚。",
            "书生袖手对沟壑，力不能援心烦纡。",
            "事无大小成者少，谈说治乱何区区。",
            "调卑弦急诚龃龉，凿圆枘方尤阔疏。",
            "古今罪岁同一口，抚掌一笑皆愚儒。"
        ],
        "notes": "",
        "id": "0f2ef4c1439be0400a7e6243df3f66ec"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "诗约范直夫游万叶寺观瀑泉",
        "preface": "",
        "paragraphs": [
            "万侯隠下吏，夙尚本丘园。",
            "身投攫金市，藂书以自藩。",
            "炯然如孤月，不受黄流浑。",
            "要知句律工，竞病何足论。",
            "我生群末俗，泾渭非一源。",
            "同心无楚越，倾盖如弟昆。",
            "人生各有役，不暇捧一尊。",
            "风蒲挂南浦，念欲东南奔。",
            "对床定何夕，青灯照晤言。",
            "悬知知诗处，千尺银河翻。"
        ],
        "notes": "",
        "id": "f2ed2de8c37cb8f4ea7aa5dfb98149da"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "次韵梦得见示之什",
        "preface": "",
        "paragraphs": [
            "居楚求齐音，美恶不同土。",
            "喧豗俗物华，群复有佳处。",
            "时从玉璧人，商畧穷万古。",
            "诗如粟牛戏，误得摩顶许。",
            "望道渺逾远，久生真暂寓。",
            "忍持尺璧阴，空作秋虫语。",
            "微言傥倾倒，河汉濯肺腑。",
            "向来说诗口，自此行可杜。"
        ],
        "notes": "",
        "id": "001167ace2ecdc5cd122b06f72d14a60"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "送瓯宁魏生赴武举",
        "preface": "",
        "paragraphs": [
            "建安少年请缨客，横槊赋诗两无敌。",
            "辞家去作入彀英，气拂天狼夜无迹。",
            "庙堂尺箠鞭羌胡，智名勇功付壮夫。",
            "引弓没羽世自有，敢闻上策当何如。"
        ],
        "notes": "",
        "id": "872e583a7edd4f87c1247e6d377665ab"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "陈仲仁止止堂",
        "preface": "",
        "paragraphs": [
            "以我有限景，逐彼无涯知。",
            "失足践畏途，投身试危机。",
            "舟车日奔覆，定无丘与夷。",
            "万古践此辙，嗟我与谁归。",
            "仲仁古静者，怀璧照褐衣。",
            "名途尝一戏，回首羞前非。",
            "心如得坎水，不受狂风吹。",
            "功名忧不免，当复定所之。",
            "请观本无作，今复止者谁。",
            "筑堂市门侧，著书园不窥。",
            "蓬藋深一丈，图书周四围。",
            "时有好事人，载酒问所疑。",
            "攫金奋敏手，倚市夸妍姿。",
            "回光时自照，何者非吾师。"
        ],
        "notes": "",
        "id": "db1ff749521f85d92679db8a843cc264"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "送志宏西上",
        "preface": "",
        "paragraphs": [
            "九州眼一槩，余子真琐琐。",
            "岳立培𪣻中，喜此高岋峨。",
            "如公我辈人，取友亦到我。",
            "挥毫赋垂天，风雨卷蓬颗。",
            "相期八表游，未觉夙心左。",
            "解龟醉江阁，酒面山月堕。",
            "起瞻帝乡云，感叹不成坐。",
            "何须飞霞佩，自办凌风舸。",
            "瀛洲渺溟渤，万里一掀簸。",
            "缄诗寄天涯，秉烛对新火。",
            "那知市门仙，斗禄事幺麽。",
            "空余肠九回，上疏何日果。"
        ],
        "notes": "",
        "id": "7111f6d9a65eba9de59041296a71ae04"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "有怀舍弟逢年时归婺源以诗督之",
        "preface": "",
        "paragraphs": [
            "木落天未霜，君归定何时。",
            "相思如惊鹊，中宵未安枝。",
            "梦中见阿连，锵然咏新诗。",
            "寤惊衰叶翻，谓是步屧移。",
            "揽衣下中庭，风露浩淼弥。",
            "遥知客衣薄，归来一何迟。",
            "平生短檠灯，相对忽解颐。",
            "万古一舒卷，佳处良在兹。",
            "是中及物心，上与稷契期。",
            "援古以自例，自笑无乃痴。",
            "夜叉叱九阙，侧足不敢窥。",
            "坐令一寸心，日抱二柄疑。",
            "迟君商畧此，恐得儿辈嗤。",
            "况乃绿发亲，倚门鬓欲丝。",
            "狶膏非凤喙，车辖无可脂。",
            "再拜寿百分，斑衣舞参差。",
            "秋芳未云歇，采采黄金蕤。",
            "万锺不足乐，古人岂吾欺。"
        ],
        "notes": "",
        "id": "58c062b32bc74de99b24f6124bf0b601"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "九月十七日夜度蔡道岭宿弥勒院",
        "preface": "",
        "paragraphs": [
            "月出度松岭，露香非羽衣。",
            "肃肃夜气清，苍苍烟径微。",
            "川光浴秋容，萝影挂夕辉。",
            "冰轮碾空阔，飞辙无因依。",
            "拟掬星渚波，恐触天孙机。",
            "偓佺何时见，沆瀣聊独挥。",
            "未应青霞志，即与素愿违。",
            "稍休尘外轸，憩此岩下扉。",
            "清吟写万籁，妙想绝百非。",
            "不须河汉言，尽解纷华围。",
            "飞仙亦戏剧，玄学乃庶几。",
            "鳌山切丹极，岁晚行将归。"
        ],
        "notes": "",
        "id": "f1de932bcf2f606634f145e6b5d4da3e"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "游郑圃",
        "preface": "",
        "paragraphs": [
            "城郭不去眼，而得林壑娱。",
            "低回抚壮心，欲吐无与俱。",
            "铿然一枝筇，细磴争樵渔。",
            "挽衣径与饮，不省谁为吾。"
        ],
        "notes": "",
        "id": "0da13ddb12a5c0f887938ce35e2b0735"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "女贫苦难妍",
        "preface": "",
        "paragraphs": [
            "女贫苦难妍，士贫苦难高。",
            "了知论此者，不识一世豪。",
            "此身百斛鼎，流俗欲手操。",
            "宁当舍其中，局促计所遭。",
            "颇疑有若人，肮脏栖蓬蒿。",
            "考槃一丘壑，光景不可韬。",
            "斯人不我忘，空复逾垣逃。",
            "轩裳亦云华，唾去如腥臊。",
            "哀哉夸毗子，扰扰冠猿猱。",
            "恬无济世心，闵默死滔滔。",
            "朅来事斗禄，俛仰身桔槔。",
            "一官戏人间，几何非餮饕。",
            "谁言眷此帻，掷去轻秋毫。",
            "区区欲骄士，一哭嗟儿曹。"
        ],
        "notes": "",
        "id": "1681efd972cb85347a0d399a6194c3e7"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "谿南梅花",
        "preface": "",
        "paragraphs": [
            "巉巉石迳鸣枯筇，意行诘曲无西东。",
            "心知幽壑梅已动，一枝寄我曾未蒙。",
            "暗香横路忽惊顾，冰蕊的皪蛮烟中。",
            "有如佳人久去眼，邂逅相得情何穷。",
            "蔬畦压霜翠羽乱，已觉雪片栖手茸。",
            "嗟吾辜此来已晚，攀条嚼蕊聊从容。",
            "玉仙游戏下尘世，绝艳一洗朱铅空。",
            "不知阆苑在何许，叱回风驭无怱怱。",
            "溪寒沙净迷俯仰，坐待山月来朦胧。",
            "岂无尊酒相煖热，锦裘起舞如惊鸿。",
            "仇池老仙羽化久，妙曲三叠余仙风。",
            "归时醉倒不知和，明日来此谁能同。"
        ],
        "notes": "",
        "id": "1c636c0352e891ce6047be44011e9047"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "再和求首座",
        "preface": "",
        "paragraphs": [
            "道人昔曳羌庐筇，五老负雪湓江东。",
            "犯寒贪觅玉梅句，虽有衲被何曾蒙。",
            "归来苦雨熟梅子，卷裓深卧蛮烟中。",
            "诗传绝境忽入手，置我乡国情何穷。",
            "十年不踏江上路，漠漠海气昏貂茸。",
            "异乡岁晚慰流落，一笑頼此冰雪容。",
            "峤南绝唱谁敢和，骑鲸人去尘寰空。",
            "昆墟下视堪笑闵，雕琢肝肾愁怱怱。",
            "那知幽子云雨上，风斤玉斧修朣胧。",
            "读诗今我一回首，杳若目送孤飞鸿。",
            "何时晤语折铛侧，坐听万籁号天风。",
            "拈花特地两颜解，他时与子真参同。"
        ],
        "notes": "",
        "id": "2ff374e0226e9b541cbe68c60ea6f554"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "奉酬令德寄示长句",
        "preface": "",
        "paragraphs": [
            "闲官屋舍如幽栖，寒苦余业偿盐虀。",
            "忽闻鹊声作破竹，尺书入手谁所赍。",
            "交游胜绝似公少，矫矫鸾孔依蒿藜。",
            "青冥侧足在咫尺，谁使狡狯捐其梯。",
            "秋风溪上共樽酒，摆落羁束忘畛畦。",
            "红裳起舞意未足，缺月衔岭星河低。",
            "只今跌宕走尘土，清梦往复无山谿。",
            "新诗惊怪烂盈幅，笔力拗怒蟠虹霓。",
            "遥知槃礴小窗底，得丧已著一理齐。",
            "此生同困造物戏，未觉与世谁云泥。",
            "虽无绝唱追白雪，頼有妙契如灵犀。",
            "一笑从公岂无日，挽袖相属空玻璃。",
            "不须俗物败真赏，但觅佳处同攀跻。"
        ],
        "notes": "",
        "id": "707a6cdd54dbae914c2f704c4a608796"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "答林康民见和梅花诗",
        "preface": "",
        "paragraphs": [
            "寒崦人家碧谿尾，一树江梅卧清泚。",
            "仙姿不受凡眼污，风歛天香瘴烟里。",
            "向来休沐偶无事，谁从我游二三子。",
            "弯埼曲迳一携手，冻雀惊飞乱英委。",
            "班荆劝客小延伫，酌酒赋诗相料理。",
            "多情入骨怜风味，依倚横斜嚼冰蕊。",
            "至今清梦挂残月，强作短歌传素齿。",
            "韵高常恨句难称，頼有君诗清且美。",
            "天涯岁晚感乡物，归欤何时路千里。",
            "枕楼一笛雪漫空，回首江臯泪如洗。"
        ],
        "notes": "",
        "id": "b685a077099067e0b0bac4015031bfbf"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "上丁余膰置酒招绰中德粲德懋逢年",
        "preface": "",
        "paragraphs": [
            "我生无几求，毕愿老葭菼。",
            "谁令事斗禄，饭粝羹不糁。",
            "书生亦可怜，微物有先感。",
            "朝来食指动，膰肉丰咀啖。",
            "恭惟鲁司寇，道大长坎𡒄。",
            "空余祠千载，不救陈蔡惨。",
            "永言百世师，愿学吾岂敢。",
            "当饥不忘歌，既饱复何憾。",
            "安能如王孙，长物贮颐颔。",
            "急呼讲肆人，一醉舍铅椠。",
            "相携桃李径，历乱蹴红毵。",
            "言强三尺喙，气溢一身胆。",
            "平生超然处，独嗜逾昌歜。",
            "诗成持似君，莫遣儿辈览。"
        ],
        "notes": "",
        "id": "8d424b8e6e5818ebabc1c664bf7305c7"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "用绰中韵送正臣正臣欲归隠而无资故广其意以告识者云尔",
        "preface": "",
        "paragraphs": [
            "华裾锦领乌纱帻，气盖当年五陵侠。",
            "胸中磈磊不可平，拂衣归来抱长铗。",
            "轩然寄傲楸枰间，长恨坐隠非云山。",
            "相逢笑我眷微粟，我归未可君何难。",
            "世人钱作牛吼音，谁能立谈寿千金。",
            "空令拥鼻诵招隠，知君心在仙峰阴。",
            "故山自欲无归期，作诗但拟渊明词。",
            "却愁他日林下信，千里寄我唯当归。"
        ],
        "notes": "",
        "id": "b2209bec3d92db806bc45cb6aa257d08"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "秋怀六首  其一",
        "preface": "",
        "paragraphs": [
            "庭柯一叶失，风挟凉气归。",
            "湛湛陂水青，芙蕖脱红衣。",
            "非无岑寂士，句法妙玄晖。",
            "独怀履霜戒，德人贵知微。"
        ],
        "notes": "",
        "id": "94920135f8f52d4b1e9fc8c19a0ed4f1"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "秋怀六首  其二",
        "preface": "",
        "paragraphs": [
            "真儒六经学，文字聊解纷。",
            "长孺弃诸侯，汉庭相公孙。",
            "儿口乳未干，妄作黑白分。",
            "谁能领斯会，事往风中云。"
        ],
        "notes": "",
        "id": "907aec41eb974f8f5a5f36ca126a7963"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "秋怀六首  其三",
        "preface": "",
        "paragraphs": [
            "导江自岷山，源浅觞可滥。",
            "下集大小川，千丈水府暗。",
            "策策井桐凉，炯炯窗月淡。",
            "后生抱奇志，黄墨勤点勘。"
        ],
        "notes": "",
        "id": "476d7ac811d56ea234d171e9e29a1eb3"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "秋怀六首  其四",
        "preface": "",
        "paragraphs": [
            "市朝富危机，匹夫死凭河。",
            "何如狎鸥子，烟雨同一波。",
            "行藏各有趣，不在相诋诃。",
            "我师陋巷人，千古冠四科。"
        ],
        "notes": "",
        "id": "07adf8b2e1bfb426a14d2e4920b7cf31"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "秋怀六首  其五",
        "preface": "",
        "paragraphs": [
            "穿堵超玉绳，影倒夜窗寂。",
            "火云一洗空，月露清欲滴。",
            "幽人负疴卧，起坐三叹息。",
            "归同对床笫，晤语永佳夕。"
        ],
        "notes": "",
        "id": "fc71abf0fcdf2eec5ac7641d2b99047a"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "秋怀六首  其六",
        "preface": "",
        "paragraphs": [
            "掩窗耿不寐，道人亦无悰。",
            "故山新稻香，粥鱼响枯桐。",
            "梦中信了了，推枕闻西风。",
            "少迟穉金壮，归辔与子同。"
        ],
        "notes": "",
        "id": "04b9fa046a47ff1db0c944a31bfcb9f2"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "逢年与德粲同之温陵谒大智禅师医作四小诗送之  其一",
        "preface": "",
        "paragraphs": [
            "丈室掩槐夏，与君同卧疴。",
            "平生莫逆人，裹饭谁见过。",
            "跰𫏨起鉴井，万古寂不波。",
            "观心要知是，造物如吾何。"
        ],
        "notes": "",
        "id": "9a47b370d2ef42af6d65512390e37eee"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "逢年与德粲同之温陵谒大智禅师医作四小诗送之  其二",
        "preface": "",
        "paragraphs": [
            "六年别故山，松竹故无恙。",
            "此身已天涯，飘走复何向。",
            "清源老医师，砭偻出投杖。",
            "勿辞一往勤，挹彼上池涨。"
        ],
        "notes": "",
        "id": "8ba6ac71e55908a992ad632f057c9d71"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "逢年与德粲同之温陵谒大智禅师医作四小诗送之  其三",
        "preface": "",
        "paragraphs": [
            "石梁跨蚝山，永与方壶久。",
            "凭君持一杯，往酹济川手。",
            "遥知相携处，溟渤浸箕斗。",
            "作诗问大钧，犹有斯人否。"
        ],
        "notes": "",
        "id": "7e79f83a13dcedd619344687f6810e7b"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "逢年与德粲同之温陵谒大智禅师医作四小诗送之  其四",
        "preface": "",
        "paragraphs": [
            "山河我四大，物我同一体。",
            "谁为苦疾痒，搔按不容拟。",
            "多生抱此念，耿耿未云已。",
            "那知知鱼乐，更有濠梁子。"
        ],
        "notes": "",
        "id": "74f96522756d9cf28c70684d85c741dd"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "与陈彦时会华严道人偶书",
        "preface": "",
        "paragraphs": [
            "屋头烟云屯，屋下波涛喧。",
            "团栾坐已久，起扣丹霞门。",
            "客至苦舌强，目击翻无言。",
            "元龙湖海士，怀哉夙契敦。",
            "清坐鼎足峙，妙语流潺湲。",
            "君游华严海，贝叶手自翻。",
            "此心于身世，鸟度空无痕。",
            "笑我流浪中，久被业识吞。",
            "读书谈古今，绮语生祸根。",
            "望道渺未见，况廼躐其藩。",
            "职卑困掣肘，见溺不得援。",
            "未知造物心，颇复哀黎元。",
            "近窥颜稷意，未敢遽掩关。",
            "躬耕亦细事，会要五亩园。",
            "释羁牛在牧，驾鼓马伏辕。",
            "居然见优劣，不比鱼熊蹯。",
            "持问跏趺人，一笑霜眉掀。",
            "相携妙峰顶，暝色窥远村。",
            "解衣畧辈行，班坐搴芳荪。",
            "欲归意未已，幽径相与扪。",
            "苍崖出玉醴，不受瘴毒温。",
            "愿言同酌此，我语庶不谖。"
        ],
        "notes": "",
        "id": "02eef0e432a1c9b48c8e91a8f781c182"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "书栟榈院壁",
        "preface": "",
        "paragraphs": [
            "侧身西来度千山，列仙仙去空孱颜。",
            "斗升自役应笑我，何苦语曲嬉尘寰。",
            "归耕无田仕难合，疑此二柄首鼠间。",
            "摩挲崖石三叹息，我心安得如汝顽。"
        ],
        "notes": "",
        "id": "04b9f75632e33bfc80d33eb43a02111e"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "次志宏韵督成寿置酒",
        "preface": "",
        "paragraphs": [
            "归耕食吾言，回首愧江水。",
            "方争杨子席，谁置穆生醴。",
            "邓侯倾盖旧，小寝蓺桃李。",
            "走书纳啖我，涎迸啮唇齿。",
            "朝来独何事，怒色剧染指。",
            "虽微射鸿游，顾有捩手鬼。",
            "平生谈天口，得酒便锋起。",
            "年来病不觞，但要讴贴耳。",
            "真成画蛇足，足就酒空矣。",
            "樊川吐怨句，想见紫云美。",
            "何时咄嗟办，一醉吾亦拟。",
            "噂沓听群儿，口实争笑鄙。"
        ],
        "notes": "",
        "id": "8100e818cd39a46fad99d215590d4eea"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "内弟程十四复亨归省用绰中韵作二章送之  其一",
        "preface": "",
        "paragraphs": [
            "舅家今三世，笔耕未逢秋。",
            "后生抱奇志，肯为虀盐留。",
            "先庐江遶城，归路柳暗洲。",
            "勉哉倘有立，离阔何足忧。"
        ],
        "notes": "",
        "id": "9672d74d8cb4d8e780dbd95f0affe71d"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "内弟程十四复亨归省用绰中韵作二章送之  其二",
        "preface": "",
        "paragraphs": [
            "读书学经纶，及壮吾已晚。",
            "譬如抱宿舂，求适万里远。",
            "留君商畧此，归袖不可挽。",
            "流光莫控抟，力学副深恳。"
        ],
        "notes": "",
        "id": "81b4079fc8e1f510d580765e55f21d23"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "三月十日游报国院小轩颇幽胜为名曰双清仍书此诗",
        "preface": "",
        "paragraphs": [
            "千峰收宿雨，坐见空翠滴。",
            "携筇出城隅，试此腰脚力。",
            "竹阴穿窈窕，僧户扣岑寂。",
            "小轩清樾底，磐礴聊自适。",
            "闯然见幽禽，百啭深拔隙。",
            "即此与晤歌，绝胜眼前客。",
            "幽怀层冰结，屭赑不可释。",
            "忽如散春风，回首无处觅。",
            "天游失六凿，真观了千息。",
            "乾坤鼎鼎中，指马坐可一。",
            "不知双清老，何者为心迹。",
            "持问跏趺人，首肯复面壁。",
            "山烟明欲合，归舸兀深碧。",
            "此心除溪月，炯炯谁复识。"
        ],
        "notes": "",
        "id": "3cdae0b5590602b338166aff40d60be2"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "次韵谢绰中游报国寺诗",
        "preface": "",
        "paragraphs": [
            "掩关味诗书，青简亦已槁。",
            "相携出东城，及此风日好。",
            "僧簷覆谿渌，共取一尊倒。",
            "眷此松桂阴，不接车马道。",
            "慇懃玩流光，齿发行且老。",
            "诸公奠九鼎，帝室欣再造。",
            "优游容我辈，放浪事幽讨。",
            "念君东山姿，文字富天藻。",
            "风期在经纶，弹冠苦不早。",
            "宁知如子云，白首太玄草。"
        ],
        "notes": "",
        "id": "95fafb6578eccea90a50fbcca567d85b"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "丁未春怀舍弟时在京师",
        "preface": "",
        "paragraphs": [
            "狂虏送死河南北，王事遥怜弟行役。",
            "胡命须臾鱼在鼎，官军低回鸷将击。",
            "渴闻天语十行札，尤觉家书万金直。",
            "何时同秉江上犂，万里农桑吾愿毕。"
        ],
        "notes": "",
        "id": "f9fe5a72b490060d09d2f8ae4633de71"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "五言杂兴七首  其一",
        "preface": "",
        "paragraphs": [
            "侧席忧宗周，负疴头岑岑。",
            "又传衢梁盗，弄兵保山林。",
            "渴闻平虏诏，蛰户跋雷音。",
            "欲舞恨袖短，诸君独何心。"
        ],
        "notes": "",
        "id": "c24f9943ec35da7ddb4fb6b9d78302f0"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "五言杂兴七首  其二",
        "preface": "",
        "paragraphs": [
            "黄香卧讲肆，日芜五亩园。",
            "儿诵声九雏，未厌咽耳喧。",
            "古来避世士，或隠金马门。",
            "云何北窗底，默默对幽谖。"
        ],
        "notes": "",
        "id": "281f428fb8b6178e12bc196e4f66b80a"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "五言杂兴七首  其三",
        "preface": "",
        "paragraphs": [
            "圣门出嵩岱，领畧千丘岑。",
            "久矣暖姝子，蠹鱼槁书林。",
            "曾参一唯后，旷古沈此音。",
            "愿君同钻仰，满我初地心。"
        ],
        "notes": "",
        "id": "010b628880903214f98fe04708000f55"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "五言杂兴七首  其四",
        "preface": "",
        "paragraphs": [
            "丹白春事了，灌木忽暗园。",
            "卷书护岑寂，幽鸟时一喧。",
            "起携无事酒，往扣常关门。",
            "岂无素心人，之子不可谖。"
        ],
        "notes": "",
        "id": "0620ea14a083dac3dba7a09d8f752c08"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "五言杂兴七首  其五",
        "preface": "",
        "paragraphs": [
            "读书评世故，自许了无猜。",
            "忽然抚机会，往往凿枘乖。",
            "时难既可叹，道大未易涯。",
            "归来卧看屋，吾意亦悠哉。"
        ],
        "notes": "",
        "id": "a5ef04924163f0d973a6aa63d904c088"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "五言杂兴七首  其六",
        "preface": "",
        "paragraphs": [
            "湛湛天宇清，宛宛穹脊白。",
            "投深得僧窗，千嶂倚苍壁。",
            "开卷与晤言，炷香伴岑寂。",
            "独将万里心，收歛入寻尺。"
        ],
        "notes": "",
        "id": "e7eb402ad62ac398350f70a7278475b1"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "五言杂兴七首  其七",
        "preface": "",
        "paragraphs": [
            "身轻客已去，睡美体新浴。",
            "南风吹好句，历历韵松竹。",
            "虽云天耳听，拟以幽梦续。",
            "不辞举似人，恨汝心眼肉。"
        ],
        "notes": "",
        "id": "c2da0609f9d7574b63f7e8a873ed535b"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "游西峰院留别友人",
        "preface": "",
        "paragraphs": [
            "兀兀掩关坐，后土冒泥涂。",
            "繁阴忽披猖，怀哉叹离居。",
            "眷我二三子，共此一日娱。",
            "欣然忘华陋，意行非始图。",
            "围竹粉黏带，弄泉云遶裾。",
            "共赌羊山棋，不钓温水鱼。",
            "野色一以暝，归舟相与拏。",
            "岂无软脚酒，新熟不用沽。",
            "急景弃尺璧，中原睠丘墟。",
            "丈夫患不免，低回竟何如。",
            "安能逐儿辈，飞翔争腐余。",
            "但忧著鞭子，滞留嘲贾胡。"
        ],
        "notes": "",
        "id": "289070d3a68dc3b4099d8e12076dc272"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "饮梅花下赠客",
        "preface": "",
        "paragraphs": [
            "忆挽梅花与君别，终年梦挂南台月。",
            "天涯谿上一尊酒，依旧风巵舞香雪。",
            "高情绝艳两无言，玉笛冰滩自幽咽。",
            "却怜造物太多事，更要和鼎调人舌。",
            "浮生踪迹风花里，鼠壤珠宫孰优劣。",
            "且当醉倒此花前，犹胜相思寄愁绝。"
        ],
        "notes": "",
        "id": "fd70fe25ee2f91debcd61183d28c2e5c"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "次韵和吴骏卿",
        "preface": "",
        "paragraphs": [
            "学道日已媮，干时心同嬾。",
            "同怀能几人，俛仰风雨散。",
            "晚得吴王孙，抱衅戢高翰。",
            "由来清庙质，不赋白石烂。",
            "笑我尘土中，坐受微粟绊。",
            "新诗中音会，天律度弦管。",
            "未能载酒问，但作焚砚叹。",
            "况闻翻贝叶，一悟了真幻。",
            "文章廼儿剧，安用黑白判。",
            "何时商畧此，得酒不待劝。"
        ],
        "notes": "",
        "id": "589bdc62b0ffff20ef36716beddfa1ee"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "求道人自尤溪来三山出示同徐侯游龙门洞长篇因次其韵送之时以檄走诸隘",
        "preface": "",
        "paragraphs": [
            "阿游陆沈久，亦复太痴绝。",
            "未成安一枝，况乃办三穴。",
            "唯余爱山意，如水必东折。",
            "首鼠今几年，顾影愧琼玦。",
            "那知龙门客，尘底抱关𫔶。",
            "虚簷日偃仰，苍壁对横㙞。",
            "拄藤危蹬响，濯足细泉洁。",
            "束薪取奇观，滴乳当嘉设。",
            "摩挲石蜿蜒，信矣耆旧说。",
            "欻疑卷风雨，凛若践冰雪。",
            "远追神清游，复作武陵别。",
            "能诗有老休，联句媲前哲。",
            "相逢快吟哦，亹亹霏锯屑。",
            "三山今入手，瀛海仅可啜。",
            "崎岖走林谷，王事烦此杰。",
            "拟结汗漫期，更待搀枪灭。"
        ],
        "notes": "",
        "id": "935e114a43c8d03d9f892fda09826d96"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "吴骏卿寄示和黄元广诗多及古人为己之学辄复次韵资一大笑兼简元广  其一",
        "preface": "",
        "paragraphs": [
            "四物觅安心，驾言无停驱。",
            "忽然休歇去，本自一物无。",
            "那于前后际，而有新故吾。",
            "知津恨未达，敢以偷自愚。"
        ],
        "notes": "",
        "id": "2459d0ad75e0b6750a6e01bd39b313cd"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "吴骏卿寄示和黄元广诗多及古人为己之学辄复次韵资一大笑兼简元广  其二",
        "preface": "",
        "paragraphs": [
            "君居泥自蔽，邻客旅两足。",
            "诗成各超然，不复念瓶粟。",
            "应怜市门客，俯仰对流俗。",
            "出言不妩媚，人瞋大于屋。"
        ],
        "notes": "",
        "id": "206fe1bd9eed42238d8fc4f16e385bf0"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "吴骏卿寄示和黄元广诗多及古人为己之学辄复次韵资一大笑兼简元广  其三",
        "preface": "",
        "paragraphs": [
            "我生非瓠瓜，于世岂无情。",
            "望道渺未见，谅知负平生。",
            "将求挃挃获，奈何卤莽耕。",
            "饥壤听造物，吾愿乃秋成。"
        ],
        "notes": "",
        "id": "b296a9160d9023fef2f3e7f6e5aba667"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "次韵邓天启游南国",
        "preface": "",
        "paragraphs": [
            "秋犬吠夷门，谁能拊其背。",
            "怀安壮士羞，窃食替操耒。",
            "无由一当虏，鬰鬰嚼齿碎。",
            "故人何自来，适与芳时对。",
            "笑我尘土中，勃窣守阛阓。",
            "城南出携手，远取韩孟配。",
            "心期汗漫游，目极泬寥内。",
            "舞雩追点也，岘首畧湛辈。",
            "豫愁君兴阑，复遣我心愦。",
            "归来疑梦断，清境皎不昧。",
            "哦君斜川诗，汲井沃枯肺。",
            "愿言荐清庙，勿赋风雨晦。"
        ],
        "notes": "",
        "id": "011f169468ef5a2eedb4399583d9ac0e"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "徐侯以诗送山药次韵",
        "preface": "",
        "paragraphs": [
            "山中白玉延，贵压梁宋价。",
            "筠篮出轮囷，了不烦造化。",
            "因传竞病句，中的若神射。",
            "颇念坐稳人，鞍马久不跨。",
            "谿桥梅欲动，玉雪短枝亚。",
            "何当同嚼蕊，一醉山月下。"
        ],
        "notes": "",
        "id": "4c46a6248411763249b866ba300874ca"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "次韵酬求道人",
        "preface": "",
        "paragraphs": [
            "听君话匡庐，风月妙无价。",
            "罏峰忽在前，俛仰疑幻化。",
            "新诗未出袖，光怪炯如射。",
            "悬知得力处，岛可不足跨。",
            "家山为谁留，铛粥香𫁂䅉。",
            "我亦怀秋江，波清鸿鴈下。"
        ],
        "notes": "",
        "id": "07e4db4a17f5b2019b28f8ce3a2ca101"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "求道人示诗粲然有江湖间道人风味盖尝得句法于东溪可今以其韵作诗送之时将如瑞峰期朝夕还吉祥云",
        "preface": "",
        "paragraphs": [
            "癞可湓江滨，觅句负光价。",
            "君为东溪客，伏鹄资妙化。",
            "想见箭锋机，相拄不停射。",
            "伽陀入三昧，汤史欲凌跨。",
            "韦斋语清夜，挂月松偃亚。",
            "他年约相逢，禅榻慎勿下。"
        ],
        "notes": "",
        "id": "795c6038acb5ec8bb5e248fe93e81422"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "赠永和西堂道人",
        "preface": "",
        "paragraphs": [
            "苍山抱岑寂，丈室掩虚白。",
            "道人尘机断，宇宙一西壁。",
            "是心如焦谷，浩劫永枯寂。",
            "一句从谁闻，投老承此力。",
            "相逢不相问，未省谁主客。",
            "咄去真俗人，胡为来役役。"
        ],
        "notes": "",
        "id": "0fec4658346b2ecd8b60f46cbd353b92"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "彦时过永和见和拙句辄复次韵以发一笑",
        "preface": "",
        "paragraphs": [
            "老谂不下床，胸次纷黑白。",
            "弥明亦强项，得句鼾负壁。",
            "相逢复何事，一笑万虑寂。",
            "新诗追旧韵，俯仰见笔力。",
            "何时折铛傍，鼎坐无主客。",
            "区区竟何补，斗粟真自役。"
        ],
        "notes": "",
        "id": "c34c39ed31a7ee7b840cbce7f8b7317b"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "甲辰七月二日宿永和寺用旧诗韵",
        "preface": "",
        "paragraphs": [
            "湛湛天宇清，宛宛穹脊白。",
            "投深得僧窗，千嶂倚苍壁。",
            "开卷与晤言，炷香伴岑寂。",
            "了无魔娆梦，皎皎知道力。",
            "鸣珂绿槐影，想见下朝客。",
            "笑我守吴门，心形等相役。"
        ],
        "notes": "",
        "id": "e7eb402ad62ac398350f70a7278475b1"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "寄陈蹈元",
        "preface": "",
        "paragraphs": [
            "我生少所可，靡靡世一律。",
            "如君素心人，指不三四屈。",
            "久与宵人游，归卧常自失。",
            "效尤起媮心，阿意增美疾。",
            "低回强酬酢，高论形敢出。",
            "缅怀参同子，蚤入伊洛室。",
            "闻道既先我，论诗又奇崛。",
            "纵横谈天口，卓荦扛鼎笔。",
            "胜我何足云，论交敢自必。",
            "桓公肯见规，寡过行有日。",
            "书来约过从，一笑破萧瑟。",
            "新凉宜灯火，永夜勘书帙。",
            "岂无一尊酒，少促软语膝。",
            "更呼小丛歌，未怕官长诘。",
            "跂予占骑气，千岭秋回鬰。",
            "著鞭及清境，滟滟月华溢。"
        ],
        "notes": "",
        "id": "ce64d86598da8d9bc156e01211c79659"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "次韵张漕茶山喜雨",
        "preface": "",
        "paragraphs": [
            "天公积愤何曾雪，遑恤茶工贪揽撷。",
            "无聊桃李困迟迟，暗白蔫红飞乱撷。",
            "谁疏天汉下穹窿，苦厌风霾昏𫶇嵲。",
            "行台使者扫云手，酾酒丛祠拜灵𫈵。",
            "归来一雨动三日，沟壑遗民起垂绝。",
            "岂唯枪旗各呈露，更喜笋蕨争芽茁。",
            "明朝击鼓万指集，云蹬携籝穿曲折。",
            "红尘一骑天容开，顾渚蒙山坐销歇。",
            "帝觞尝罢思苦口，公如子牟心魏阙。",
            "金銮谏舌夜生尘，回首山中记同啜。"
        ],
        "notes": "",
        "id": "afdc8677a6aa50ea0be414bbc6785364"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "沙谿口望梨山",
        "preface": "",
        "paragraphs": [
            "众山如连环，平野忽呀口。",
            "孤峰插深云，气压万培𪣻。",
            "区区何足杰，落落终自负。",
            "我行清谿曲，鹤立倚筇久。",
            "拂衣竟何时，尘土坐自垢。",
            "长梯弄玉井，奇字窥岣嵝。",
            "心知不能去，照水颜甲厚。",
            "永怀山中人，独立谁与友。",
            "神交解此意，长啸震林阜。"
        ],
        "notes": "",
        "id": "684d344f4d72cdfe5477e30144a8d7d4"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "寄仁王求首座",
        "preface": "",
        "paragraphs": [
            "片帆西借东风力，回首三山春一色。",
            "何人孤啸月中闻，知是无尘岩上客。",
            "风山武夷之宗支，千岩万壑帝所规。",
            "天怜傲吏赐我履，恨不与子相谐嬉。",
            "问法年来定成市，藤蔓遥知罥衣袂。",
            "手攀荔子约同尝，绝胜林间啄残柿。"
        ],
        "notes": "",
        "id": "8473032db586500272752ac3e7dc6dc8"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "汪彦允见和约游东山作荔枝次韵",
        "preface": "",
        "paragraphs": [
            "天工倾倒不余力，唯有荔枝香味色。",
            "君家桃李要争妍，肠断鬓丝禅榻客。",
            "书生瓮葅天所支，煮茗夸妓非良规。",
            "腹饥眼寒君不忍，著诗唤作东山嬉。",
            "冰盘绛实光照市，归来香满巫阳袂。",
            "明日人传玉蕊仙，绝胜空赋青龙柿。"
        ],
        "notes": "",
        "id": "feaaeca4c827ec675372eba98b703fc1"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "止戈堂",
        "preface": "",
        "paragraphs": [
            "高堂岩岩面势尊，洞见万井开重门。",
            "元戎务简玉帐静，缓带酌客娱朝昏。",
            "忆初饿隶起篁竹，一啸千里来黥髠。",
            "将军揽镜媚巾帼，何异搏虎驱狐豚。",
            "只今休父八州牧，身佩重寄忧元元。",
            "惊尘错莫羽书密，虽有美酒谁同樽。",
            "沈机且复长辔御，沥恳何啻血面论。",
            "楼船一夕飞度海，汉家上将来天阍。",
            "狂童束手赴烈火，雕戈不污妖血痕。",
            "坐谯饮至凯歌入，船粟往哺遗民存。",
            "五兵包裹高阁束，止戈新榜真成言。",
            "便当频与方外吏，徙倚风月星河翻。",
            "几年牡籥飞不守，河济逆气腥乾坤。",
            "知公快挽天河手，坐视黠虏方游魂。",
            "权舆闽越聊小试，宁复久此淹遐藩。",
            "农桑万里望公等，愿见四海无营屯。"
        ],
        "notes": "",
        "id": "a3564bdb32a4922812925c5f1dad3910"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "侏儒",
        "preface": "",
        "paragraphs": [
            "侏儒饱官粟，适市行勃窣。",
            "但知随众笑，了不见优拙。",
            "暮归遭客问，闵默羞𫜬舌。",
            "心知续凫悲，慎莫尤造物。"
        ],
        "notes": "",
        "id": "dce29876f4f784ac91ad21e2c76c2161"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "中秋赏月",
        "preface": "",
        "paragraphs": [
            "去年中秋雨，野芦凄薄寒。",
            "惊尘暗一方，客枕那得安。",
            "起呼对床笫，揽衣步蹒跚。",
            "握手仰太息，宇宙何时宽。",
            "今年中秋月，并海窥涛澜。",
            "坐看鬰蓝天，忽涌白玉盘。",
            "眷言双峰客，倚闾念衣单。",
            "亦复取樽酒，承颜有余欢。",
            "天涯等牢落，世路方艰难。",
            "且遵秉烛语，毋为泣河叹。",
            "停杯玩飞辙，河汉静不湍。",
            "痴儿亦不眠，苦觅蛙兔看。",
            "洲出暗潮落，鬓衰香雾漙。",
            "佳句付惠连，何时解归鞍。"
        ],
        "notes": "",
        "id": "c4214f1b42831faa5b3a349baca0eece"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "记草木杂诗七首 月桂花",
        "preface": "",
        "paragraphs": [
            "窗前小桂丛，著花无旷月。",
            "月行晦朔周，一再开复歇。",
            "初如醉肌红，忽作绛裙色。",
            "谁人相料理，耿耿自开落。",
            "有如贫家女，信美乏风格。",
            "春风木芍药，秾艳倾一国。",
            "芳根维无恙，岁晚但枯枿。"
        ],
        "notes": "",
        "id": "650c513a124205c9e88b9f52f9897bd8"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "记草木杂诗七首 萱草",
        "preface": "",
        "paragraphs": [
            "水菽怡慈颜，万锺亦土苴。",
            "时从班衣儿，蓺萱北堂下。",
            "秾华夫岂少，爱此入风雅。",
            "纷敷翠羽丛，绛英烂如赭。",
            "诸孙遶银鹿，采摘动盈把。",
            "谁言壶中春，在此眉寿斝。"
        ],
        "notes": "",
        "id": "b5915977d0a0586cd8b7bdd87c0dd832"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "记草木杂诗七首 紫竹",
        "preface": "",
        "paragraphs": [
            "新移紫玉干，罗列才十余。",
            "枝叶一何病，意色惨不舒。",
            "旱久土膏燥，抱瓮愁仆夫。",
            "虽无樵苏厄，苦欠雨露濡。",
            "我来侣鱼虾，沧溟在阶除。",
            "月窗泻水墨，天风韵虚徐。",
            "谁言居无友，此君良不疏。",
            "三年为主人，箨孙定纷如。",
            "他时报安否，谁寄青泥书。"
        ],
        "notes": "",
        "id": "59ada2696a7ed094c00ab4df83bea86f"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "记草木杂诗七首 茱菊",
        "preface": "",
        "paragraphs": [
            "海上作重九，菊揉青蕊香。",
            "近墟买茱萸，枯颗出药囊。",
            "儿曹记土风，歉歉事祈禳。",
            "老夫未免俗，聊尔答风光。",
            "灾祥理不僭，此柄孰主张。",
            "譌言眩末俗，吾欲案长房。"
        ],
        "notes": "",
        "id": "e265e582df18deafb382706821965b66"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "记草木杂诗七首 吉贝",
        "preface": "",
        "paragraphs": [
            "炎海霜雪少，畏寒直过忧。",
            "驼褐阻关河，吉贝亦可裘。",
            "投种望著花，期以三春秋。",
            "茸茸鵞毳净，一一野茧抽。",
            "南北走百价，白氎光欲流。",
            "似闻边烽急，缘江列貔貅。",
            "裁襦衬铁衣，爱此温且柔。",
            "天乎未厌乱，利厚人益媮。",
            "谁知海滨客，独叹无人酬。"
        ],
        "notes": "",
        "id": "531928494455c28a87459c39625fefc0"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "记草木杂诗七首 芭蕉",
        "preface": "",
        "paragraphs": [
            "地卤不敏树，珍植何由畅。",
            "𣃁根移芭蕉，美荫跂可望。",
            "芳心日卷舒，翠叶忽张王。",
            "偏工鸣秋雨，疏密眇难状。",
            "霜风一以厉，狼籍坐惆怅。",
            "谁言䍀缕中，秋子得佳饷。",
            "缃囊贮瑞露，厚味天所贶。",
            "怀哉腊毒言，节口畏生瘴。"
        ],
        "notes": "",
        "id": "4a948c48af256ea3ea57b36cbbdcb33f"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "记草木杂诗七首 菖蒲",
        "preface": "",
        "paragraphs": [
            "东山在眉宇，未到心鬰纡。",
            "流泉撞哀玉，清洌生菖蒲。",
            "闻有婵娟子，弃家来结庐。",
            "窈窕云雾窗，参差冰玉肤。",
            "绝粒屏香节，仙姿清且腴。",
            "迩来隠身去，冷落愁臞儒。",
            "灵方无由乞，石斗移根须。",
            "相看意已消，何必见子都。"
        ],
        "notes": "",
        "id": "1b81fcb743aa6c940e0a6b1ee05f500e"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "海上",
        "preface": "",
        "paragraphs": [
            "落日弄云海，阆风欲手攀。",
            "秀色不可解，西山如连环。",
            "缅怀避世人，结屋栖孱颜。",
            "眎世一蜗角，笑悯触与蛮。",
            "我生笑痴仙，遂恬升斗悭。",
            "尚余诗书债，幸此朱墨闲。",
            "缨冠出救鬬，安得长闭关。",
            "仙人形识此，妄自凭愚顽。"
        ],
        "notes": "",
        "id": "c5cb667b08d848848b85201f085f3e41"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "送祝仲容归新安",
        "preface": "",
        "paragraphs": [
            "历乱百忧心，漂零一涯天。",
            "读礼不盈尺，眼萎坐自怜。",
            "君来访安否，春风柳吹绵。",
            "篝灯语平生，惝恍夜不眠。",
            "那知岁月度，但怪冰雪坚。",
            "感君怀亲意，使我泪贯泉。",
            "高堂急荣养，躬耕恨无田。",
            "笔端日五色，气压诸生前。",
            "圣门要钻仰，至味研简编。",
            "经纶出绪余，文字忘蹄筌。",
            "他年闲击竹，妙契琴无弦。",
            "此时一瓣香，竟为何人然。",
            "江湖多北风，怀哉归袖翩。",
            "刮目看奋飞，此道更著鞭。"
        ],
        "notes": "",
        "id": "36051ee8e7f5af45fc914a31478e1c8b"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "次韵彦继用前辈韵三首 餽岁",
        "preface": "",
        "paragraphs": [
            "岁晚追土风，独瓮谁与佐。",
            "人心感流光，台餽屏奇货。",
            "鸡豚取牢栅，门户随小大。",
            "去乡二十年，忆此但愁卧。",
            "儿痴元未识，但索梨饤坐。",
            "何时鸦识村，莫作馿转磨。",
            "不须志四方，教子求寡过。",
            "归哉及强健，老去烦剂和。"
        ],
        "notes": "",
        "id": "0ed78328ebbd4653b1ea7a1121f3cd4a"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "次韵彦继用前辈韵三首 别岁",
        "preface": "",
        "paragraphs": [
            "旧岁已趣驾，为我不少迟。",
            "凡心畏增年，而岁岂容追。",
            "丈夫有蠖屈，牢落天南涯。",
            "收功英妙年，豪杰彼一时。",
            "宁当如秦越，坐视瘠与肥。",
            "邻翁意诚厚，酌酒宽愁悲。",
            "慇懃何时忘，祝我致好辞。",
            "抚世非吾事，诸公正扶衰。"
        ],
        "notes": "",
        "id": "e9ea8ca98c324767dff1223cbb07ae0b"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "次韵彦继用前辈韵三首 守岁",
        "preface": "",
        "paragraphs": [
            "庭燎夜未央，旌旗焕龙蛇。",
            "九门一放锁，万马谁能遮。",
            "乱离忆旧事，安眠梦无何。",
            "目眩灯烛光，坐厌儿女哗。",
            "念此亦土风，虽痴不容挝。",
            "更为卢白戏，纷争起横斜。",
            "故岁不足计，新岁莫蹉跎。",
            "努力诵书史，从人笑翁夸。"
        ],
        "notes": "",
        "id": "15f5161a95724fe14d6a4e1d588a533a"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "奉同胡德辉八月十四日夜玩月次韵  其一",
        "preface": "",
        "paragraphs": [
            "我梦故山月，萝影垂秋光。",
            "谁言九衢晓，莽莽吹尘黄。",
            "群公直道山，晤语清夜央。",
            "飞辙转空阔，积暑苏苍凉。",
            "哦诗中天律，流光惜堂堂。",
            "鸡肥社酒熟，吾亦怀吾乡。"
        ],
        "notes": "",
        "id": "012044cadd7814c306f4b3a6805d3a89"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "奉同胡德辉八月十四日夜玩月次韵  其二",
        "preface": "",
        "paragraphs": [
            "亭亭月初高，河汉坐可搴。",
            "病余久制酒，灏气两争先。",
            "振衣万里风，归袖何时翩。",
            "怀哉故山友，共此今夕圆。",
            "离离云飞鸿，何意影沈川。",
            "观心要知是，出处直悠然。"
        ],
        "notes": "",
        "id": "199f8297b56114fdb749a735cd14c10f"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "岩桂花",
        "preface": "",
        "paragraphs": [
            "开门惊积叶，秋气日以厉。",
            "独芳摇落中，粲粲岩下桂。",
            "幽芳不自怜，怊怅纷满地。",
            "未忍蹋残英，何以娱晚岁。"
        ],
        "notes": "",
        "id": "8efba8387c99e9dc662ccd9c5d6f836d"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "中秋夜雨",
        "preface": "",
        "paragraphs": [
            "秋云定何心，忍翳今夕月。",
            "尚嫌微点缀，况廼都漫灭。",
            "他日任氛霾，数日望清澈。",
            "倦投衲子窗，竹雨听骚屑。",
            "对床不成梦，有酒那能设。",
            "萤飞矜意气，虫语转幽咽。",
            "心知层阴表，皎皎玉轮洁。",
            "何当凌倒景，徙倚玩飞辙。"
        ],
        "notes": "",
        "id": "c53f2b4bb76de995cb74433f6ba329a5"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "夜坐",
        "preface": "",
        "paragraphs": [
            "栖迟客异县，名氏藏丹丘。",
            "希世非夙尚，素餐愧前修。",
            "日耗大仓陈，一饱宽百忧。",
            "眷焉抚平生，信亦无几求。",
            "蒙笼小窗底，图史漫不收。",
            "篝灯揩病眼，昏花乱蚍蜉。",
            "愚儒未忘世，抚事非所谋。",
            "不如遂捐书，卒岁以优游。",
            "怀胶睨昆墟，浊浪排高秋。",
            "知难有明训，吾其老锄耰。"
        ],
        "notes": "",
        "id": "caeb7f224834bd0c25a4b90640412a22"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "秋怀二首  其一",
        "preface": "",
        "paragraphs": [
            "铿然一叶脱，中夜叹以惊。",
            "及兹遂摇落，风露漭难平。",
            "晼晚愁自滋，淹留謇何营。",
            "腾腾任天运，庶几得吾生。"
        ],
        "notes": "",
        "id": "c039bc8f98eca109587c0af27182b25f"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "秋怀二首  其二",
        "preface": "",
        "paragraphs": [
            "中郎章句儒，失身徇邦仇。",
            "一叹不自知，邂逅死孤囚。",
            "凛凛南昌仙，斗食身百忧。",
            "渺然元始后，灭迹不可求。"
        ],
        "notes": "",
        "id": "6813a3cf858bfb04fe72398c8b360bfd"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "围棋",
        "preface": "",
        "paragraphs": [
            "投老一寸心，独立无攀缘。",
            "兀兀不自聊，愔愔谁与宣。",
            "时有素心人，一枰奉周旋。",
            "得隽非至数，三捷亦偶然。",
            "危思寄方罫，积威下虚弦。",
            "骄矜不须臾，奔北已可怜。",
            "志士珍短景，顾谓璧可捐。",
            "圣门未及藩，远道要著鞭。",
            "缅想运甓翁，操具投长川。",
            "自强圣所臧，怀哉抚韦编。"
        ],
        "notes": "",
        "id": "039aacff4bb7292ead83ac1073b80d8c"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "谈命",
        "preface": "",
        "paragraphs": [
            "岑寂契心赏，栖迟幸身闲。",
            "却扫味道腴，未厌藜藿悭。",
            "久绝子公书，羞访季主关。",
            "肯为空际尘，起此胸中山。",
            "历翁推始生，邂逅杯酒间。",
            "自今半运中，且作尺蠖跧。",
            "萧萧两鬓发，已白不复斑。",
            "功名日以疏，落落难强颜。",
            "譬如坐稳人，正苦步作艰。",
            "夸毗付余子，彼哉谢追攀。"
        ],
        "notes": "",
        "id": "2b739c4b953168d7bd98b0fb4e49f239"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "吴江曲",
        "preface": "",
        "paragraphs": [
            "吴江女儿白如玉，花底纱窗傍谿渌。",
            "玉箫春暖贴朱唇，故作阳春断肠曲。",
            "扁舟掠水去如飞，不见嫣然一笑时。",
            "回首江城只孤塔，向来一念复因谁。"
        ],
        "notes": "",
        "id": "c827e239e2edafaca03e74b765422d04"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "梨",
        "preface": "",
        "paragraphs": [
            "一霜木叶纷纷妥，园夫献梨红颊椭。",
            "亦知胸次本清凉，且欲与君充饤坐。"
        ],
        "notes": "",
        "id": "d1b339755d184d9e606cbe77bea3c308"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "解汲舟",
        "preface": "",
        "paragraphs": [
            "上国经年客，春流一棹波。",
            "已醒离帐酒，犹记客亭歌。",
            "水枕残归梦，霜衾拥独哦。",
            "蓬窗横落月，作意傍人多。"
        ],
        "notes": "",
        "id": "5d9af5e370bc845842150502f8f3514c"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "淮南道中微雪",
        "preface": "",
        "paragraphs": [
            "密密云阴合，斜斜雪态妍。",
            "似欺春力浅，故傍客愁边。",
            "宿鸟投村暝，寒梅抱蕊鲜。",
            "无人命尊酒，清绝袅茶烟。"
        ],
        "notes": "",
        "id": "06b80d3a00701e00c5881533fec0bd1c"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "送沈昌时赴宁海令兼叙别二首  其一",
        "preface": "",
        "paragraphs": [
            "俯仰尘埃二十年，天涯初此试鸣弦。",
            "正缘五斗羞陶令，莫叹三江阻郑虔。",
            "馋吏诛求何日餍，羸民凋瘵岂容鞭。",
            "故人便使来当路，终恐劳公自挽船。"
        ],
        "notes": "",
        "id": "5e34b5ea80a5d29d5def07514d748662"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "送沈昌时赴宁海令兼叙别二首  其二",
        "preface": "",
        "paragraphs": [
            "午潮平处落归帆，已觉离情两不堪。",
            "转手便成千日别，悲歌聊倚一杯酣。",
            "波翻别壑闻车水，青遍柔桑趁浴蚕。",
            "归路春深风日美，伴谁操笔赋幽探。"
        ],
        "notes": "",
        "id": "826a4678cd4f3609ed88706def9c099c"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "西湖泛舟",
        "preface": "",
        "paragraphs": [
            "望湖楼下照衰颜，羞见尘埃两鬓斑。",
            "风艇纵看山转侧，烟堤尽逐水回还。",
            "唤人归去城钟急，触处相亲岭月弯。",
            "不用新诗摹绝境，定知长到梦魂间。"
        ],
        "notes": "",
        "id": "761f829036fc1ceb1a56a51d3374c2ff"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "和舜明晚雨",
        "preface": "",
        "paragraphs": [
            "一雨平龟坼，层台转小凉。",
            "吟羞东野窘，醉想谪仙狂。",
            "湿翠生苔径，余清袭芰裳。",
            "王郎不相顾，扫地静焚香。"
        ],
        "notes": "",
        "id": "8c122c586989696e0a91fb5555c115eb"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "赠言命张生",
        "preface": "",
        "paragraphs": [
            "俛仰尘埃的自羞，稍看寒饿复谁忧。",
            "小儿造物巧相戏，穷鬼逐人殊未休。",
            "我所不知烦子算，世如无取更何求。",
            "服箱挹酒真幺麽，那用区区问斗牛。"
        ],
        "notes": "",
        "id": "f158aa4f71e52c625eb54372556d48cc"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "东阳社日泛舟观竞渡",
        "preface": "",
        "paragraphs": [
            "谁唤思家客，来为荡桨嬉。",
            "鬓华羞照水，雨意解催诗。",
            "叠鼓飞文鹢，香鬟出短篱。",
            "醉归真梦觉，犹忆湔裙时。"
        ],
        "notes": "",
        "id": "1afa392daf51dd0a029f1155f55ccee8"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "熊积道桂轩",
        "preface": "",
        "paragraphs": [
            "觅种老蟾窟，培根芹水傍。",
            "书灯移素影，诗笔带余香。",
            "家计传韦业，孙枝继郄芳。",
            "山川供秀润，兰玉竞辉光。",
            "那把攀云手，空持种树方。",
            "嗟无月脇句，恶语污君梁。"
        ],
        "notes": "",
        "id": "227f4b2747ff108bc1a77c8a985dae6e"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "宿延庆寺",
        "preface": "",
        "paragraphs": [
            "浮荣过眼旋销忘，惟有谿山意味长。",
            "身健不嫌穿荦确，尘空那复戏沧浪。",
            "林钟唤客烟藏寺，风叶鸣秋竹荫廊。",
            "一似云谿醉眠处，只应软语欠支郎。"
        ],
        "notes": "",
        "id": "61af459fc41fe19b223032b9c89ea1a3"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "赠僧",
        "preface": "",
        "paragraphs": [
            "知有丛林特地过，幅巾迎笑出岩阿。",
            "杖藜同觅牛羊路，濯足来分鸥鹭波。",
            "岂不倦游贪斗粟，坐令归思动渔蓑。",
            "他年会有相逢日，稍食吾言听子呵。"
        ],
        "notes": "",
        "id": "2ae7273738e034d065573bb039d9f404"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "三峰长老送纸被",
        "preface": "",
        "paragraphs": [
            "笑我布衾故，分君楮幅温。",
            "尚嫌肱当枕，端称席为门。",
            "败箧薪钱尽，幽窗雪意昏。",
            "寤惊双脚暖，犹恐锦鲸存。"
        ],
        "notes": "",
        "id": "f143de0ce56f4d9f6d15ad750aa2af97"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "盆中梅花",
        "preface": "",
        "paragraphs": [
            "兀兀天涯客，依依雪谷花。",
            "莫辞遮病眼，相伴送年华。",
            "劝我三杯釂，熏心一念邪。",
            "幽香恋吟笔，半堕墨池漥。"
        ],
        "notes": "",
        "id": "f9150a4cc7aa66fb7d80653fa8571f80"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "月下",
        "preface": "",
        "paragraphs": [
            "幽独不自得，出门谁适从。",
            "滔滔我不即，踽踽世宁容。",
            "吾道固应尔，何人此意同。",
            "唯余穿户月，照我一尊空。"
        ],
        "notes": "",
        "id": "3ee24584834edc0656c650f283c4ff48"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "留别卓民表",
        "preface": "",
        "paragraphs": [
            "末俗纷纷事不情，天涯怀抱向谁倾。",
            "漂流空度三秋日，邂逅来逢四海兄。",
            "剪烛西窗惊睡梦，对床夜雨话平生。",
            "滔滔世路方同骛，何日相期问耦耕。"
        ],
        "notes": "",
        "id": "edc76a939311257ecda9b55d2ce0663e"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "寒食",
        "preface": "",
        "paragraphs": [
            "粥冷春饧冻，泥开腊酒斟。",
            "故乡空泪满，华发正愁侵。",
            "山暝雨还住，烟孤村更深。",
            "谁知江海客，浩荡济时心。"
        ],
        "notes": "",
        "id": "ba72c3cd058a7e7c55d9188c8ef161d3"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "延福寺观酴醾",
        "preface": "",
        "paragraphs": [
            "幽栖一壑无来辙，睡起忽惊春已深。",
            "踏青不趁溱洧女，曳杖来寻薝卜林。",
            "长条挽处云笼袖，幽佩归时月满襟。",
            "武谿回首醉眠地，香力一熏愁到今。"
        ],
        "notes": "",
        "id": "c28499ac7ce3ee68615b7c6c924161c8"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "寄吴及之",
        "preface": "",
        "paragraphs": [
            "世事今人舌本强，滔滔何处是吾乡。",
            "未成微服隠吴市，且可携筇访草堂。",
            "欲买鸡豚投近社，少陪风月坐胡床。",
            "共将绝唱追韩孟，一饮还须釂百觞。"
        ],
        "notes": "",
        "id": "7e649fa573203de277419c04b98abb16"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "答卓民表送茶",
        "preface": "",
        "paragraphs": [
            "搅云飞雪一番新，谁念幽人尚食陈。",
            "髣髴三生玉川子，破除千餠建谿春。",
            "唤回窈窈清都梦，洗尽蓬蓬渴肺尘。",
            "便欲乘风度芹水，却悲狡狯得君嗔。"
        ],
        "notes": "",
        "id": "4aad2ed1a34337147529e21be78b3783"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "和人游仙峰庵三首  其一",
        "preface": "",
        "paragraphs": [
            "千岩万壑翠萦回，一洗衰翁病眼开。",
            "落日多情留别岭，秋空无地著浮埃。",
            "云闲出岫初无意，松老参天岂愿材。",
            "我是散仙君记取，更鞭鸾凤少徘徊。"
        ],
        "notes": "",
        "id": "87ad0d2773887037075ff0d1c8f87101"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "和人游仙峰庵三首  其二",
        "preface": "",
        "paragraphs": [
            "谁麾俗驾挽今回，珍重山翁小径开。",
            "去觅云峰攀碧落，下看沙劫坏飞埃。",
            "掬寒露井销尘想，撷翠筠篮富药材。",
            "仿佛三生曾到此，楼钟重听一徘徊。"
        ],
        "notes": "",
        "id": "b9f038d15c2805d0fbda6df11d024db8"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "和人游仙峰庵三首  其三",
        "preface": "",
        "paragraphs": [
            "脚底千峰翠浪奔，云端挂此一豪身。",
            "山河了了穷千界，物我纷纷共一尘。",
            "浪趁下方追日步，恨非本色住庵人。",
            "他年八极浮游遍，来读新诗迹未陈。"
        ],
        "notes": "",
        "id": "ebdce1462e876a87b3f04a97c0fdcd1f"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "寄金确然",
        "preface": "",
        "paragraphs": [
            "金子卧空谷，何人赋白驹。",
            "僧斟三味酒，客荐一囊书。",
            "归梦寒应短，诗肠饥自呼。",
            "强穿东郭履，来煮雪畦蔬。"
        ],
        "notes": "",
        "id": "b4c0a9e872b31ff9c9074a6b3317ae87"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "次韵菊坡",
        "preface": "",
        "paragraphs": [
            "露浥秋英湿晓阴，小坡新𣃁伫幽寻。",
            "似欺兰畹方披羽，聊对风巵旋屑金。",
            "采采遶篱吟欲就，垂垂压帽醉难任。",
            "使君致主唐虞了，三径无忘此日心。"
        ],
        "notes": "",
        "id": "101d63d9c718b6a604de725e19800a89"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "芦槛",
        "preface": "",
        "paragraphs": [
            "手𣃁修芦著槛栽，使君公退几徘徊。",
            "想当风雨翻丛急，疑卷江湖入座来。",
            "未办松窗眠绿浦，且将屐齿印苍苔。",
            "种成桃李人间满，应念孤根首屡回。"
        ],
        "notes": "",
        "id": "b5f7ca4171f58040e0d9e2d1153b1fe8"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "春晚五言寄梦得",
        "preface": "",
        "paragraphs": [
            "美景足可惜，残春尤不堪。",
            "晚英余燕蹴，熟颗坠鶑含。",
            "岁月蓬双鬓，生涯粟一甔。",
            "唯思对公瑾，把酒话江南。"
        ],
        "notes": "",
        "id": "0284c2eec994717878e151f33e02016e"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "再答诸公",
        "preface": "",
        "paragraphs": [
            "芳节坐晼晚，客怀无一堪。",
            "柳眠犹自困，花笑为谁含。",
            "风揭拾遗屋，尘生执㦸甔。",
            "联诗頼诸友，妙句压城南。"
        ],
        "notes": "",
        "id": "12197e5b97fc73c506eb716950bb1a00"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "董邦则求茶轩诗次韵",
        "preface": "",
        "paragraphs": [
            "一轩新筑敞柴荆，北苑尘飞客思清。",
            "更买樵青娱晚景，便应卢老是前生。",
            "千门北阙梦不到，一卷玉杯心自明。",
            "冷看田侯堂上客，醉中谈笑起相烹。"
        ],
        "notes": "",
        "id": "3f02181c39da72a700383889f150ed93"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "送仲猷北归二首  其一",
        "preface": "",
        "paragraphs": [
            "一丘胸次有余师，空此淹留岁月迟。",
            "黄墨工夫怜我倦，箪瓢风味要君知。",
            "新诗落笔惊翻水，俗学回头笑画脂。",
            "伊洛参同得力句，还家欲举定从谁。"
        ],
        "notes": "",
        "id": "a2e3b4d4397472163466fc1d47bc7f5c"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "送仲猷北归二首  其二",
        "preface": "",
        "paragraphs": [
            "欲寻当日故山盟，身世今如海一萍。",
            "归路上心真了了，愁根入鬓已星星。",
            "挽衣共釂东西酒，折柳送行长短亭。",
            "念我知君回首处，萱丛菖叶一时青。"
        ],
        "notes": "",
        "id": "523122869a6d4400e2c2a52dd79c8b13"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "寄吴致一",
        "preface": "",
        "paragraphs": [
            "相逢一笑两忘怀，梦遶亲庭首重回。",
            "世事难磨三尺喙，离愁都付一分杯。",
            "秋生林薄岁时晚，水落江湖鸿鴈来。",
            "賸作新诗频寄我，天涯时对两眉开。"
        ],
        "notes": "",
        "id": "3a1d8d96d599d37a57c7f4941b85383b"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "四月十五日上元道中",
        "preface": "",
        "paragraphs": [
            "乱山身逐简书来，梅子黄时雨未开。",
            "一苇横斜风叶度，千滩赑屭雪城催。",
            "危机种种那容避，俗驾骎骎底未回。",
            "聊复浮游随造物，故园回首思悠哉。"
        ],
        "notes": "",
        "id": "504d092b0f31916576309bad24f0a62e"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "送黄彦武西上",
        "preface": "",
        "paragraphs": [
            "门掩蓬蒿气浩然，西风笔势更翩翩。",
            "未忘大学虀盐味，时说定林文字禅。",
            "芦叶风光倾上国，槐花心绪记当年。",
            "里门归日车应下，置酒迟君沈水边。"
        ],
        "notes": "",
        "id": "30a36661afb79efb2462d1c8571af284"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "林丈挽诗",
        "preface": "",
        "paragraphs": [
            "沈谿耆旧半丘墟，犹有期颐隠市区。",
            "未展武侯床下拜，已传颜子梦中呼。",
            "门人会筑三年室，迹客谁留一束刍。",
            "归卧九原应不恨，何蕃声誉满京都。"
        ],
        "notes": "",
        "id": "1118a4afea36d5faf96559725c985d7c"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "有怀黄元声时闻在建上诗中所记建上旧游也",
        "preface": "",
        "paragraphs": [
            "积雨山城久卧疴，起看横港涨晴波。",
            "空余九尺须眉好，奈此一樽风月何。",
            "怀抱故人长在念，经行佳境想重过。",
            "东谿回首醉眠处，为问红蕖何许多。"
        ],
        "notes": "",
        "id": "74ab468877ed2f72ef33a3aa30b27e6f"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "书室述怀奉寄民表兄是日得民表书",
        "preface": "",
        "paragraphs": [
            "丈室无尘棐几横，吏休凫鹜散无声。",
            "舞风竹影僛僛转，萦梦𬬻香袅袅清。",
            "已笑荣枯卢白戏，不须物我触蛮争。",
            "故人剪烛西窗约，知复何时话此生。"
        ],
        "notes": "",
        "id": "fbe0410c00e661b4fed91d172a880a6c"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "答人留别之什",
        "preface": "",
        "paragraphs": [
            "家在大江东复东，去君一舍碧流通。",
            "那知临水登山处，同寄飞蓬断梗中。",
            "愁绝杯中千里月，梦萦江上一帆风。",
            "只今且作须臾意，更典云裘醉小藂。"
        ],
        "notes": "",
        "id": "f60f5b4fb01cece15ba044e687cafc33"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "七月四日宿丹谿道中",
        "preface": "",
        "paragraphs": [
            "日出露芒重，凉生风叶翻。",
            "秋秔已照眼，社酒欲香村。",
            "牛下草莱湿，人归园屋昏。",
            "个中吾不浅，扰扰与谁论。"
        ],
        "notes": "",
        "id": "bcec09c8e7266ea470ecedb5a650f17f"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "求道人自尤溪来还冷斋有诗次其韵",
        "preface": "",
        "paragraphs": [
            "五年沈水照衰颜，谿上今谁独往还。",
            "身插乱峰随一锡，梦回萧寺遶千间。",
            "西风潮落挐音急，斜日尊空醉袖班。",
            "更觉难追诗力健，大弨久废若为弯。"
        ],
        "notes": "",
        "id": "5abdb708343ee9097a36cc2fba1528ad"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "送刘道醇归乌石  其一",
        "preface": "",
        "paragraphs": [
            "一廛避地本依刘，闻得更书始欲愁。",
            "旧德镌碑在人口，归装载石压溪舟。",
            "寄书莫忘青泥信，把酒谁同黄菊秋。",
            "新阁诗增风月价，自应神物护银钩。"
        ],
        "notes": "",
        "id": "4ea9e2319f9409c39f4de00081f9d332"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "送刘道醇归乌石  其二",
        "preface": "",
        "paragraphs": [
            "胸中一壑故超然，耿耿羞争倚市妍。",
            "万事一尊陶令酒，群儿满世祖生鞭。",
            "欲投乌石农桑社，尚有灵山香火缘。",
            "持节重来慰父老，蹊头相送各携钱。"
        ],
        "notes": "",
        "id": "37ba0cf1cd460165a2d9a8edafb02a47"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "题白鹿庵壁  其一",
        "preface": "",
        "paragraphs": [
            "鹿门庞老携客隠，耳冷十年难与俱。",
            "蝼蚁梦中求曩事，芭蕉林里见今吾。",
            "游丝弄影分阴转，乔木摩空万壑趋。",
            "香妙心清无一事，不知何处是华胥。"
        ],
        "notes": "",
        "id": "2a48c178336499e928fd5ba87fd441b3"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "题白鹿庵壁  其二",
        "preface": "",
        "paragraphs": [
            "滔滔一世强留连，头上从渠岁月迁。",
            "老子养生宁解事，小儿有口惯谈天。",
            "醉来莫负持螯手，老矣终寻种玉田。",
            "若怪微吟漏消息，九江谁识市门仙。"
        ],
        "notes": "",
        "id": "baba05ece2123b29601a6557f13456c8"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "与求道人同之福唐",
        "preface": "",
        "paragraphs": [
            "缚屋双峰云一坞，抛来伴我事幽寻。",
            "风花踪迹趣虽各，香火因缘情自深。",
            "浮峡未兴圆泽叹，乘桴还有仲由心。",
            "三山他日记耆旧，凿齿弥天无古今。"
        ],
        "notes": "",
        "id": "d2659a167e0bccb1201dbe46e1035dd4"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "次韵李尧端见嘲食蕨",
        "preface": "",
        "paragraphs": [
            "真人官府未夤缘，且向龙山作散仙。",
            "春入晓痕催采蕨，雨翻泥陇忆归田。",
            "蔬肠我若枵蝉腹，诗格君如击鹘拳。",
            "筯下万钱谋更鄙，诸公饱死太官膻。"
        ],
        "notes": "",
        "id": "9d55e2e0f5dc9d84c8392cfd817af0ce"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "次韵尧端试茶",
        "preface": "",
        "paragraphs": [
            "龙文新夸荐缃罗，园吏分尝苦未多。",
            "自瀹云腴𣂏露井，坐知雪粒采阳坡。",
            "撑肠君要浇黄卷，爱酒渠方卷白波。",
            "我亦个中殊不浅，断无踪迹到无何。"
        ],
        "notes": "",
        "id": "b522ee75c76fbf76b71928388eab0ac8"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "送友生",
        "preface": "",
        "paragraphs": [
            "剥喙门前久未嗔，定知我辈不羁人。",
            "午窗唤起梦魂好，一语便知风味真。",
            "身婴世网坐营口，心识醉乡慵问津。",
            "忽先秋燕背人去，四角何由生客轮。"
        ],
        "notes": "",
        "id": "7d6abed56a7681dded627f9c2a16b505"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "赠范直夫",
        "preface": "",
        "paragraphs": [
            "将军竞病诗成处，南浦春归兰玉丛。",
            "渐减心情身老大，久乖谈笑路西东。",
            "乡关落日苍茫外，樽酒寒花寂历中。",
            "且与寓公同放旷，浩歌相属倚秋风。"
        ],
        "notes": "",
        "id": "8f225f4d63c770fb6e8a425d76daa01f"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "招友生",
        "preface": "",
        "paragraphs": [
            "雨收天气欲清明，犹有余寒在粥饧。",
            "马队客勤贪昼永，鳣堂人病想身轻。",
            "读书有味虀盐好，对境无情梦寐清。",
            "欲话此怀须我辈，一来蜡屐伴春行。"
        ],
        "notes": "",
        "id": "5484692c13c0c952eec1a1709d5b9940"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "辛亥中秋不见月",
        "preface": "",
        "paragraphs": [
            "今夕九秋半，心期负隔年。",
            "劳生灰劫里，微雨客游边。",
            "旅泊正无酒，阴云遑怨天。",
            "何时草堂月，相对藉糟眠。"
        ],
        "notes": "",
        "id": "2eb4ed0df753db091e0fd40537c38dda"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "次韵罗源谢成章作不烹鸣鸡诗",
        "preface": "",
        "paragraphs": [
            "彼美司晨族，胶胶职效鸣。",
            "为怜君子操，宁乏小人羹。",
            "恩重栖时稳，心危失旦惊。",
            "未甘乌转夜，聊学鴈全生。",
            "结客观酣鬬，要君事割烹。",
            "那知竞辰子，力学务时成。"
        ],
        "notes": "",
        "id": "cf13bd1db965ecf14be1da78728052e8"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "次徐谢韵还江公诗卷",
        "preface": "",
        "paragraphs": [
            "大条祠官闲日月，绝知圣处著功深。",
            "荣枯举世争卢白，枉直何人较尺寻。",
            "身比香山差得计，诗看正始有遗音。",
            "应容下客游东阁，要话朱游夙昔心。"
        ],
        "notes": "",
        "id": "137e94da40637dceb6c482701766e363"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "次韵汪彦允见寄",
        "preface": "",
        "paragraphs": [
            "北苑乖期恨昔年，异乡牢落梦江天。",
            "约游汗漫传新句，许出婵娟有旧缘。",
            "种种鬓丝何计换，摇摇心旆不胜悬。",
            "归耕要伴君难老，相与笞鸾作散仙。"
        ],
        "notes": "",
        "id": "205c5b28b4ab2f947f3cdab1b8ebcb71"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "与吴昌国同游灵水院二首  其一",
        "preface": "",
        "paragraphs": [
            "算舟吏散了无事，与客意行初不谋。",
            "饱看云涛舞空阔，欣逢泉石媚深幽。",
            "西汉未试补天手，上界那知鞭凤游。",
            "剪烛他年忆真赏，莫嗟身世尚沉浮。"
        ],
        "notes": "",
        "id": "fdb7850b8160e69e6d4ed29a604523f2"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "与吴昌国同游灵水院二首  其二",
        "preface": "",
        "paragraphs": [
            "来往风流记两翁，天涯今作九秋蓬。",
            "坐惊秀色悬眉宇，便觉仙峰入手中。",
            "傲世真成漆园吏，输君不负北窗风。",
            "书生浪发新亭叹，自笑尊前气吐虹。"
        ],
        "notes": "",
        "id": "fee66cf43c413d58a315962a4373760c"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "赠吴昌国二首  其一",
        "preface": "",
        "paragraphs": [
            "居越与谁语，得君宽我愁。",
            "颇惊三日别，更为一樽留。",
            "食藿有余味，泣河非所谋。",
            "相看抚身世，容与愧苍鸥。"
        ],
        "notes": "",
        "id": "6a579564c1024ba7899a1d259a371ecc"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "赠吴昌国二首  其二",
        "preface": "",
        "paragraphs": [
            "忆我少年日，游君大父闲。",
            "诸孙嗟契阔，双鬓各斓斑。",
            "未觉归愚晚，俱尝适俗艰。",
            "绝知归思急，更觅玉梅攀。"
        ],
        "notes": "",
        "id": "5e0edb0a8a64e5d81b90e3b49b612d4b"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "孔生示二诗答一篇",
        "preface": "",
        "paragraphs": [
            "岁晚尊前一笑哗，怜君孤愤老天涯。",
            "诸豪虽识临邛客，陋族难当阙里家。",
            "会有孟光求共隠，不应牧犊但长嗟。",
            "青衫华发春风里，择婿犹堪驻宝车。"
        ],
        "notes": "",
        "id": "95ec84e98319a317f831d6c6b8b45d65"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "寄江少明",
        "preface": "",
        "paragraphs": [
            "龙卷风云一发蟠，不妨聊作侍祠官。",
            "高情未许群儿觉，万事何须正眼看。",
            "问道从公春信近，谈天容我酒杯宽。",
            "乘桴亦有平生意，回首纷纷行路难。"
        ],
        "notes": "",
        "id": "a82aa2bbafd76cdd5e2a13884ba7864f"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "次韵刘仲高怀外舅家梅花",
        "preface": "",
        "paragraphs": [
            "柯山月下婵娟影，前度刘郎余故情。",
            "诗成回首恋三宿，我亦惜花痴半生。",
            "鴈沉寒水菩提长，虫蚀真诠章句清。",
            "西湖悬绝得鸾喙，可但能专五字城。"
        ],
        "notes": "",
        "id": "787fcffa1d9969c9a6ce1638e88c731d"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "送景思奉祠之温州",
        "preface": "",
        "paragraphs": [
            "司祀名郎下紫宸，王师载主尚时巡。",
            "丕承配极威灵在，对越垂休命秩新。",
            "幽梦想多春草句，清江为洗湼衣尘。",
            "行观前席来宣室，可但从容问鬼神。"
        ],
        "notes": "",
        "id": "c54a05f18df9aa78283f1520cd2a04c3"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "次韵郑德与归舟中感怀",
        "preface": "",
        "paragraphs": [
            "两牛鸣地隔寒流，病起相望客鬓秋。",
            "闻道唤船归别浦，坐怀联策倚沧洲。",
            "骚人空复惊摇落，胡贾何须叹滞留。",
            "会拥蒙冲入河渭，看君黄色上眉头。"
        ],
        "notes": "",
        "id": "f0988888464937005e1f2a8613eb7209"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "李似表取告归晋陵",
        "preface": "",
        "paragraphs": [
            "酌酒掺归袂，繁阴殊未收。",
            "心知非远别，自不柰离愁。",
            "蓬渚倦怀椠，云台归借筹。",
            "遄来阊阖路，万马避前驺。"
        ],
        "notes": "",
        "id": "ec8918d46b9626c9a5d846df49720e86"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "致政宣教魏公挽诗二首  其一",
        "preface": "",
        "paragraphs": [
            "己自应无憾，人犹叹不遭。",
            "簪缨门已大，湖海气方豪。",
            "旧国牛矶外，新阡马鬣高。",
            "流芳传教子，步武接夔臯。"
        ],
        "notes": "",
        "id": "2e2ef2792c0fee0d2c465b350b956cf8"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "致政宣教魏公挽诗二首  其二",
        "preface": "",
        "paragraphs": [
            "交盖岁云晚，向人怀自倾。",
            "争棋消永昼，酌茗话平生。",
            "转手便陈迹，抚书增故情。",
            "无由从执绋，空想葬箫声。"
        ],
        "notes": "",
        "id": "e150018843551d4344cb6fe3ff2e014e"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "刘氏挽诗",
        "preface": "",
        "paragraphs": [
            "余庆钟兰秀，初占合凤飞。",
            "那知风不止，遽作露先晞。",
            "鬻髢筵方彻，齐眉事已非。",
            "魂车春陌上，空背夕阳归。"
        ],
        "notes": "",
        "id": "4e3271ef66ee36854a9a59a6931fe710"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "次钊彦仲傅茂先韵",
        "preface": "",
        "paragraphs": [
            "强蹋府尘从傅子，立谈江阁识钊郎。",
            "一尊此地见眉宇，十载相思成鬓霜。",
            "秋灯煜煜照情话，夜浪翻翻吹客床。",
            "投名径入农圃社，老矣不梦天门翔。"
        ],
        "notes": "",
        "id": "d4dbce5918137330d22f61b75cab8738"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "建安道中",
        "preface": "",
        "paragraphs": [
            "荦确复荦确，秋山殊未晴。",
            "流年半羁旅，此地几经行。",
            "雪岭今慵照，茅簷欲谩营。",
            "大钧浑莫问，流坎任余生。"
        ],
        "notes": "",
        "id": "847c7ead293f18224983f431303ab7bf"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "送蔺廷彦之衡州",
        "preface": "",
        "paragraphs": [
            "墙东新径去年开，二老扶筇便往来。",
            "数面何曾三日别，离怀都寄十分杯。",
            "客亭系马梅争落，官舍裁书鴈欲回。",
            "秉执枢机有知己，未须卜筑向蒿莱。"
        ],
        "notes": "",
        "id": "58c7549fd887403eec2afdac89ad80f9"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "商羊",
        "preface": "",
        "paragraphs": [
            "异鸟来齐国，仍依殿陛翔。",
            "从容询鲁相，物色是商羊。",
            "欲雨追童语，怀山验水祥。",
            "民宁因备豫，政美谢祈禳。",
            "止异爰居久，鸣无垤鹳长。",
            "愿言苏旱虐，主上似宣王。"
        ],
        "notes": "",
        "id": "fb5eb83405b2ce2a6b259d313166deb9"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "次张演翁林元惠韵",
        "preface": "",
        "paragraphs": [
            "朱门小驻使君车，二老风流入画图。",
            "但有觥筹供笑语，从教岁月上髯须。",
            "诗成华烛留残蜡，客醉高歌叩缺壶。",
            "更起争棋夸得隽，不应局蹙守边隅。"
        ],
        "notes": "",
        "id": "ab81792beba8b37a7b0e8f6ad65a7663"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "公相起犂锄",
        "preface": "",
        "paragraphs": [
            "帝室尊公相，潭潭大府居。",
            "从容调鼎铉，奋发自犂锄。",
            "弼亮恢贤业，班联冠广除。",
            "艰难同耦日，慷慨辍耕初。",
            "厚币来莘野，幽人出冀墟。",
            "渴贤才仄席，何计老田庐。"
        ],
        "notes": "",
        "id": "ebeeb9d64308a8506dc2f5f1c946c536"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "太康道中二首  其一",
        "preface": "",
        "paragraphs": [
            "得春榆柳遍平郊，犹见藏鸦影未交。",
            "动地风来一披拂，青黄浅浅抹林稍。"
        ],
        "notes": "",
        "id": "9ecda6a60d17384c8f9495fb28b7487e"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "太康道中二首  其二",
        "preface": "",
        "paragraphs": [
            "一色春匀万树红，坐愁吹作雪漫空。",
            "谁知榆荚杨花意，只拟春残卷地风。"
        ],
        "notes": "",
        "id": "5f1836f48991fe515cbf81177d691db6"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "灯夕时在泗上五首  其一",
        "preface": "",
        "paragraphs": [
            "灯花作意照归人，短棹扁舟寂寞滨。",
            "帝力如春苏万物，遥知太一不威神。"
        ],
        "notes": "",
        "id": "178beea0019511692273b11f19e1e204"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "灯夕时在泗上五首  其二",
        "preface": "",
        "paragraphs": [
            "云窗月槛仰乘舆，俯看香车出绣襦。",
            "九陌人人歌帝力，不须微服过康衢。"
        ],
        "notes": "",
        "id": "086c0a08568262de1a2c47f4ba89a635"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "灯夕时在泗上五首  其三",
        "preface": "",
        "paragraphs": [
            "鸾驾翩翩驭晚风，积苏宫阙夜蒙蒙。",
            "明朝遣觅铁如意，应在凉州酒肆中。"
        ],
        "notes": "",
        "id": "c0321823706acc17a09c2f7dc58028bd"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "灯夕时在泗上五首  其四",
        "preface": "",
        "paragraphs": [
            "我欲安心未有方，至人遗迹已茫茫。",
            "自非窣堵波中老，谁直先生一瓣香。"
        ],
        "notes": "",
        "id": "e1d1683e2368f5ddeee1eba72fe50f2e"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "灯夕时在泗上五首  其五",
        "preface": "",
        "paragraphs": [
            "我观世界只儿嬉，一戏相从更莫辞。",
            "绮语未忘余习在，明朝与和紫姑诗。"
        ],
        "notes": "",
        "id": "4054675f00baef5927a041d5e1300b18"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "松江三首  其一",
        "preface": "",
        "paragraphs": [
            "尘缘挽我去渔矶，回首沧洲此愿违。",
            "偶寄一舟江上去，只无箬笠与蓑衣。"
        ],
        "notes": "",
        "id": "382ec6ce54008b2548263dd07c8a2963"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "松江三首  其二",
        "preface": "",
        "paragraphs": [
            "表里江湖眼界新，解夸奇观属诗人。",
            "要须一釂三江水，净洗多生舌本尘。"
        ],
        "notes": "",
        "id": "499902b7928dcac495577002ecda31e2"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "松江三首  其三",
        "preface": "",
        "paragraphs": [
            "晴江渺渺跨江干，春涨平湖万顷寒。",
            "欲挽银潢供砚滴，坐如震泽在毫端。"
        ],
        "notes": "",
        "id": "b4b252f61e4d01eb889589a81f4d6b87"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "翠碧",
        "preface": "",
        "paragraphs": [
            "长桥画柱照清沦，俯见游鯈不可缗。",
            "山影半溪丛筿密，谁知翠碧解藏身。"
        ],
        "notes": "",
        "id": "8992f1e9535cc4c3a55b90f2b4eab273"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "赋王伯温家酴醾",
        "preface": "",
        "paragraphs": [
            "翩翩风驭驾花神，更遣酴醾殿晚春。",
            "压架秾香千尺雪，唤回中酒惜花人。"
        ],
        "notes": "",
        "id": "86c4316d41f9b5cec0006f6efbe6713a"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "王彦行送樱桃",
        "preface": "",
        "paragraphs": [
            "香英狼籍了无余，偿我残春一斛珠。",
            "犹带微酸饷佳客，为嫌啼鸟啄红肤。"
        ],
        "notes": "",
        "id": "2eca51cb2a48a67032257021fa242b8d"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "芍药二首  其一",
        "preface": "",
        "paragraphs": [
            "红颜素脸出春残，袅袅传传态自完。",
            "闻道扬州冠天下，何年跨鹤往吟看。"
        ],
        "notes": "",
        "id": "5ab0a97361c64f868a9b062b4197603d"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "芍药二首  其二",
        "preface": "",
        "paragraphs": [
            "舞困春风睡思深，东君更与缠腰金。",
            "颓簷醉尉花应笑，那有当年幕客心。"
        ],
        "notes": "",
        "id": "804e6fb4fee7964340239a1fee5efe19"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "月岩去上饶十里山有侧穴腹背皆洞如月",
        "preface": "",
        "paragraphs": [
            "凿透巉岩不记春，山腰千古挂冰轮。",
            "谁知擘破三峰手，聊出婵娟戏路人。"
        ],
        "notes": "",
        "id": "42ea7a117de6aaea803ac5a9d3789fd6"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "蝉",
        "preface": "",
        "paragraphs": [
            "阴阴叶底午蝉嘶，满腹春风寄一枝。",
            "下有行人正愁绝，不知幽咽自缘饥。"
        ],
        "notes": "",
        "id": "6ccbca9172b01d051b5c1c8932672656"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "寄湛师",
        "preface": "",
        "paragraphs": [
            "一月分身入万池，道人何处不相随。",
            "卧听绝壑传风籁，历历新诗世不知。"
        ],
        "notes": "",
        "id": "cd4439df74866e490afc482146be34a7"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "答汪明道见示画雪梅诗",
        "preface": "",
        "paragraphs": [
            "诗人未见雪梅画，只识前村横水枝。",
            "百巧摹香摹不出，此诗风味畧相宜。"
        ],
        "notes": "",
        "id": "9646bd959ff8638592a49c44f8b83bd3"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "夹路天宁谒僧不遇",
        "preface": "",
        "paragraphs": [
            "支公去不锁禅扉，熟境应留梦里归。",
            "我却寄眠公榻上，此心浑似片云飞。"
        ],
        "notes": "",
        "id": "b5d6b7fd08b5fd10323e6e79c45c905c"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "野步",
        "preface": "",
        "paragraphs": [
            "悲歌厌听久无襦，倦客翻嫌出有车。",
            "杖策岸巾山下路，百钱聊欲饮樵夫。"
        ],
        "notes": "",
        "id": "ebc8a2d012c2336817208c74ed6716c8"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "报恩寺",
        "preface": "",
        "paragraphs": [
            "道人足迹扫尘寰，坐看筇枝上藓斑。",
            "豢得箨龙千尺就，却教行水遶空山。"
        ],
        "notes": "",
        "id": "55704b1dcc0ff03170f5080ea317eb5d"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "铅山僧斋假山",
        "preface": "",
        "paragraphs": [
            "擘开华岳三峰秀，叠就层峰数石寒。",
            "等是世间儿戏事，道人莫作两般看。"
        ],
        "notes": "",
        "id": "c33f12f0ee3a74c2c24db11331174ba7"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "石门寺四首  其一",
        "preface": "",
        "paragraphs": [
            "橘刺藤梢罥客衣，直缘微禄得奔驰。",
            "悬知投老归田味，只似登山困睡时。"
        ],
        "notes": "",
        "id": "e776ff3ea5cdcaab76b28be0c09e1835"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "石门寺四首  其二",
        "preface": "",
        "paragraphs": [
            "行穿苍麓瞰平冈，踏破青鞋到上方。",
            "城市纷纷足机穽，却从山路得康庄。"
        ],
        "notes": "",
        "id": "f03442e077be1472b3ea6243d590f9d8"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "石门寺四首  其三",
        "preface": "",
        "paragraphs": [
            "林栖相唤出幽谷，我亦欲起天未明。",
            "枕中决决响山溜，一似荒城长短更。"
        ],
        "notes": "",
        "id": "ceae1f634218338521c3bbf7a9779164"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "石门寺四首  其四",
        "preface": "",
        "paragraphs": [
            "真功那复叹蒸沙，静笑饥肠日夜哗。",
            "老褐不须供茗粥，朝餐吾已办丹霞。"
        ],
        "notes": "",
        "id": "c6253498509896ce1b2293489d968777"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "竹斋",
        "preface": "",
        "paragraphs": [
            "谁云山僧贫，而有千椽玉。",
            "幽眠岂无处，爱此晴窗绿。"
        ],
        "notes": "",
        "id": "1fdcc9e094db96df6b458a6410836a39"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "将宿松溪罗汉舟小不果渡廼宿资寿二首  其一",
        "preface": "",
        "paragraphs": [
            "霜余野水尚能深，隔见僧簷出短林。",
            "一苇欲航心未稳，故穿危径取墙阴。"
        ],
        "notes": "",
        "id": "2b170e120b7f94c5dae55c0b60e04b39"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "将宿松溪罗汉舟小不果渡廼宿资寿二首  其二",
        "preface": "",
        "paragraphs": [
            "败絮如蓑不可连，书灯相对耸吟肩。",
            "明朝定有茅簷日，借我乌犍曝背眠。"
        ],
        "notes": "",
        "id": "cbba9a65d6bce8e9ef4cd862ee212fdf"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "将还政和",
        "preface": "",
        "paragraphs": [
            "归去来兮岁欲穷，此身天地一宾鸿。",
            "明朝等是天涯客，家在大江东复东。"
        ],
        "notes": "",
        "id": "7e428ba9ac3de72770a13291d4e62891"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "以研墨送卢师予",
        "preface": "",
        "paragraphs": [
            "明窗子石滟松腴，万卷卢郎正要渠。",
            "何似黄梅碓下客，夜翻半偈倩人书。"
        ],
        "notes": "",
        "id": "ae6b5d487f2ae8079b0fe33d3eb1bb77"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "灯夕在试院用去年韵",
        "preface": "",
        "paragraphs": [
            "隔墙歌吹聒悲凉，信马狂心堕渺茫。",
            "报答风光吾老矣，小窗读易静焚香。"
        ],
        "notes": "",
        "id": "14e1b39ac8d68d36dcb8f8b841ee9388"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "春晚二首  其一",
        "preface": "",
        "paragraphs": [
            "梅子生仁柳絮催，春风尘迹只苍苔。",
            "繁华一梦年年事，长是初鶑为唤回。"
        ],
        "notes": "",
        "id": "4fa6b0ad562e19338349d38e07358a11"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "春晚二首  其二",
        "preface": "",
        "paragraphs": [
            "客路归来芳节阑，杖藜随处小盘桓。",
            "危红数点藏深绿，须作春风烂熳看。"
        ],
        "notes": "",
        "id": "049f0fcd5cc90bdff4cda1b136a65f04"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "南谿道中",
        "preface": "",
        "paragraphs": [
            "千峰踏遍一筇随，草软沙平步却宜。",
            "细径忽攀飞鸟外，故知腰脚未应衰。"
        ],
        "notes": "",
        "id": "fa1c6102ccc5c8fb6fe6cda5b2393791"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "送周时用自别业还永嘉",
        "preface": "",
        "paragraphs": [
            "陌上花残客未归，故乡自合去迟迟。",
            "红香洲渚收归桨，却胜池塘草绿时。"
        ],
        "notes": "",
        "id": "1daddc4888c9b9ba098a00b1ff350ec3"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "午憩龙山上方",
        "preface": "",
        "paragraphs": [
            "税鞅云扉屧响廊，困眠拾得小窗凉。",
            "逢人莫说梦魂好，厌见客尘吹上方。"
        ],
        "notes": "",
        "id": "39f0432cd333297710cee756ca45da0c"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "观张上达家惠崇芦鴈图二首  其一",
        "preface": "",
        "paragraphs": [
            "先生衰眼失孤鸿，久著瓮天尘雾中。",
            "谁卷秋空开四壁，丹青三昧道人崇。"
        ],
        "notes": "",
        "id": "39da4148db8d9a156c0bfedcb237f57e"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "观张上达家惠崇芦鴈图二首  其二",
        "preface": "",
        "paragraphs": [
            "道人一锡攀飞鸟，颇悉南来北去情。",
            "画出江南遵渚态，尚余风味叫群声。"
        ],
        "notes": "",
        "id": "aca30e0eb3b48ab0d2dbcb3e23f5f0e4"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "示谢彦翔  其一",
        "preface": "",
        "paragraphs": [
            "满川秀色野阴疏，知有儒仙隔水庐。",
            "借我玉函河上语，只看尺许定何如。"
        ],
        "notes": "",
        "id": "1d225b7e706cfa294dc136da80e6cdbe"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "示谢彦翔  其二",
        "preface": "",
        "paragraphs": [
            "后身梅福与谁论，正有幽人夙契敦。",
            "更欲上书陈世事，却来微服守吴门。"
        ],
        "notes": "",
        "id": "6e2ebfe384c9bb36eff5d76d95796619"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "示金确然",
        "preface": "",
        "paragraphs": [
            "牢落天涯身百忧，故人千里肯相投。",
            "知君强记当年事，莫说家山恐泪流。"
        ],
        "notes": "",
        "id": "043f5ac20293c4ccca0aacb924bdbbaf"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "游妙峰庵二首  其一",
        "preface": "",
        "paragraphs": [
            "朝暖南冈一杖藜，忽投深壑得禅栖。",
            "共言伐翳通樵径，后日重来路恐迷。"
        ],
        "notes": "",
        "id": "2286b19e1684ccbd28a66d1b1c23453d"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "游妙峰庵二首  其二",
        "preface": "",
        "paragraphs": [
            "手开茅棘养疏慵，不著尘中车马踪。",
            "只许幽人来别岭，卧听石磴响枯筇。"
        ],
        "notes": "",
        "id": "ee369d8acf2ace1d7cc9c8d7f3e5e59e"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "招谢居安",
        "preface": "",
        "paragraphs": [
            "暗中摸索故难忘，客舍相逢话最长。",
            "更有异书分我读，只无名酒与君觞。"
        ],
        "notes": "",
        "id": "fa99bc356d123c9ceb8ccd16c03d30ae"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "梅花",
        "preface": "",
        "paragraphs": [
            "霜谿咽绝照冰姿，谁见无人弄影时。",
            "香逐晓风穿暗户，梦随落月挂寒枝。"
        ],
        "notes": "",
        "id": "f1442a7a6f579669c82f1ba70fcc2aef"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "社日游南台",
        "preface": "",
        "paragraphs": [
            "作社无人唤拾遗，不妨步屧趁儿嬉。",
            "一壶春色千峰顶，回首他年忆此时。"
        ],
        "notes": "",
        "id": "a6b201143e7ed0c255596aa0aabea1c5"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "雨二绝句  其一",
        "preface": "",
        "paragraphs": [
            "摵摵初鸣竹，涓涓稍滴簷。",
            "忽然幽梦断，更觉晓寒添。"
        ],
        "notes": "",
        "id": "5547e2e9b9e805aa10228fe6483d720f"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "雨二绝句  其二",
        "preface": "",
        "paragraphs": [
            "纤纤花入麦，漫漫雨黄梅。",
            "泥径无人度，风帘为燕开。"
        ],
        "notes": "",
        "id": "f98d488c575ce51747f08cfdbed8ac5b"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "招卓民表来白云寺",
        "preface": "",
        "paragraphs": [
            "剥啄浑无去客嗔，丁宁招唤只怀人。",
            "南风殿角凉如水，来洗眼前朱墨尘。"
        ],
        "notes": "",
        "id": "6fbfa85562fa52d33836ef8ab2220eb1"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "宿石龙寺二绝句  其一",
        "preface": "",
        "paragraphs": [
            "风传万籁有喧寂，月入千波无浅深。",
            "应信此身非我有，窗间谁伴夜虫吟。"
        ],
        "notes": "",
        "id": "c5e97122131d0a8047280a64aa0d341a"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "宿石龙寺二绝句  其二",
        "preface": "",
        "paragraphs": [
            "触处为家底是归，浮生南北未忘机。",
            "道人身似南枝鹊，更尽秋宵一再飞。"
        ],
        "notes": "",
        "id": "5596ca29179a1739c90006cf8f027513"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "惠匀送粟既归其直作两偈  其一",
        "preface": "",
        "paragraphs": [
            "山僧分粟配蒿藜，百亿须弥一钵携。",
            "但得十方罗汉饱，不辞身作老金鸡。"
        ],
        "notes": "",
        "id": "c9954b66dfc1c7b53b01bf52b559447d"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "惠匀送粟既归其直作两偈  其二",
        "preface": "",
        "paragraphs": [
            "惠休老去谩论诗，圆泽西游未有期。",
            "但解留连元亮酒，不须料理玉川饥。"
        ],
        "notes": "",
        "id": "af35517e28345893ebf910dd7b1ffc3b"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "寄人",
        "preface": "",
        "paragraphs": [
            "西山相对卧寒斋，耿耿思君不满怀。",
            "比似持云来寄我，何如君自作云来。"
        ],
        "notes": "",
        "id": "d5a090deaa319b71baa8348149376c67"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "书护国上方",
        "preface": "",
        "paragraphs": [
            "久知喧寂两空华，分别应缘一念邪。",
            "为问脱靴吟芍药，何如煮茗对梅花。"
        ],
        "notes": "",
        "id": "5988f6c936dd1a464ca05f30f69e59c4"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "元声许茶绝句督之",
        "preface": "",
        "paragraphs": [
            "凤山一震卷春回，想见香芽几焙开。",
            "未办倩君持券买，故应须我著诗催。"
        ],
        "notes": "",
        "id": "b68a15855af468d1899881c46e5c5ea6"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "谢人寄茶",
        "preface": "",
        "paragraphs": [
            "寄我新诗锦绣端，解包更得凤山团。",
            "分无心赏陪颠陆，只有家风似嬾残。"
        ],
        "notes": "",
        "id": "9a74121a73f5dffd9333593b5d72afe5"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "与匀道人蔬饭作两绝句  其一",
        "preface": "",
        "paragraphs": [
            "道人一计了平生，肯笑寒儒不糁羹。",
            "若识先生晚食肉，万钱何处著膻腥。"
        ],
        "notes": "",
        "id": "e96e1978c13d70d46f3ea9d1c94e504d"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "与匀道人蔬饭作两绝句  其二",
        "preface": "",
        "paragraphs": [
            "牛羊触藩笋成竹，鹅鹜成群饱倒藤。",
            "一饭罗摩未为孽，要知我是在家僧。"
        ],
        "notes": "",
        "id": "0890fdec3ac7e67868915f2dcc835a52"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "匀道人之玉山戏作两小诗送之  其一",
        "preface": "",
        "paragraphs": [
            "小雨歛尘芒𪨗轻，玉峰一点笠边明。",
            "向来目尽鸟飞处，一锡今随只影行。"
        ],
        "notes": "",
        "id": "31a20a4dd3cbc84f076ad9d6d77bc0af"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "匀道人之玉山戏作两小诗送之  其二",
        "preface": "",
        "paragraphs": [
            "道眼无尘万景随，沧江秋色入新诗。",
            "归时人问江南好，只道君行到自知。"
        ],
        "notes": "",
        "id": "e62ededf88a0c9977f4f8d5271843ef9"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "宿鹅湖寺和同行匀道人",
        "preface": "",
        "paragraphs": [
            "人间狡兔开三窟，天上夜叉守九关。",
            "欲伴衲僧林下住，会须石似此心顽。"
        ],
        "notes": "",
        "id": "b29eee09b5a9704690f4891584de00b2"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "题廓见亭",
        "preface": "",
        "paragraphs": [
            "危栏缥缈跨鸿蒙，城郭溪山一览空。",
            "何处更容君著眼，大千浑在六窗中。"
        ],
        "notes": "",
        "id": "3f1c7d8d829b50ee4b788665bc1bdc7f"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "梅花",
        "preface": "",
        "paragraphs": [
            "春归幽谷转微和，已觉粘枝玉蕊多。",
            "天女净香焚月下，相逢依约到无何。"
        ],
        "notes": "",
        "id": "d2a2cab5e38550c1f5213e8cd7886a85"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "书钊家园壁  其一",
        "preface": "",
        "paragraphs": [
            "梅花梦向笛中残，子著深枝一一酸。",
            "肠断来迟双燕子，暗香消歇粉泥干。"
        ],
        "notes": "",
        "id": "8e539a1c45224c18fe95000eed2c651d"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "书钊家园壁  其二",
        "preface": "",
        "paragraphs": [
            "心空无地著尘沙，对镜何曾一念差。",
            "戏取大千归丈室，未妨衣襋乱天花。"
        ],
        "notes": "",
        "id": "eabe962b85f1446a26fde4bf6f906309"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "南浦五小诗迎劳二弟  其一",
        "preface": "",
        "paragraphs": [
            "鳞生雨后东西倦，雪落竹间南北枝。",
            "将母方勤弟行役，春风应满锦囊诗。"
        ],
        "notes": "",
        "id": "9d3da09edb1ceb5e29081f5e40827d48"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "南浦五小诗迎劳二弟  其二",
        "preface": "",
        "paragraphs": [
            "苟禄劳生不为身，强颜来此算征人。",
            "莫将朝市轻分别，等是低回一哄尘。"
        ],
        "notes": "",
        "id": "f54e686f4d39538d549f575d1b2b675a"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "南浦五小诗迎劳二弟  其三",
        "preface": "",
        "paragraphs": [
            "堂前春日媚珍盘，穉子相群舞袖斑。",
            "斗酒寿亲逢一笑，不知身在市门间。"
        ],
        "notes": "",
        "id": "e34f4a07e7403f7ef7a2c5e39091847e"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "南浦五小诗迎劳二弟  其四",
        "preface": "",
        "paragraphs": [
            "青山北界大江东，了了乡关在眼中。",
            "归得一廛吾愿足，此生初不问穷通。"
        ],
        "notes": "",
        "id": "62ed279f53d2e296148057bc45b73921"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "南浦五小诗迎劳二弟  其五",
        "preface": "",
        "paragraphs": [
            "健碧倚天无数峰，眼前浑似故人逢。",
            "问来识面知何处，应在颐斋诗卷中。"
        ],
        "notes": "",
        "id": "7ba9558087a22c9b571ca397256357f2"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "和几叟秋日南浦十绝句简子庄寄几叟  其一",
        "preface": "",
        "paragraphs": [
            "心亲千里不辞遥，咫尺衡门接市桥。",
            "万卷舌端真历历，一丘胸次更嚣嚣。"
        ],
        "notes": "",
        "id": "a87c7850783bd465d1a738317a1fecef"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "和几叟秋日南浦十绝句简子庄寄几叟  其二",
        "preface": "",
        "paragraphs": [
            "平生学道著功深，世事萦人负此心。",
            "頼有关西门下士，洛川流派得重寻。"
        ],
        "notes": "",
        "id": "a3d91ec24377afec05a59ed39c6f8f3a"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "和几叟秋日南浦十绝句简子庄寄几叟  其三",
        "preface": "",
        "paragraphs": [
            "屹屹龟山障末流，藩墙一望渺无由。",
            "胸中万里平生事，肯蹋寻常只么休。"
        ],
        "notes": "",
        "id": "6ce1333676875db9885d21988c9cbe81"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "和几叟秋日南浦十绝句简子庄寄几叟  其四",
        "preface": "",
        "paragraphs": [
            "两翁相对语更阑，想见风生席石间。",
            "诗就南枝三转鹊，樽前秋月半啣山。"
        ],
        "notes": "",
        "id": "c2394d559bea6fb0e88210a722e7e4cc"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "和几叟秋日南浦十绝句简子庄寄几叟  其五",
        "preface": "",
        "paragraphs": [
            "残书倦展水沉烧，那有堂前学子嘲。",
            "卧读萧陈秋夕句，不知烟暝鸟争巢。"
        ],
        "notes": "",
        "id": "e7ef64d4d8981d575309fbd3213e8c15"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "和几叟秋日南浦十绝句简子庄寄几叟  其六",
        "preface": "",
        "paragraphs": [
            "凛凛臞仙千载人，当年许卜一枝邻。",
            "天高鬼恶堂堂去，谁识渠侬不坏身。"
        ],
        "notes": "",
        "id": "658b60168731676dd3a861ac02dee3c3"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "和几叟秋日南浦十绝句简子庄寄几叟  其七",
        "preface": "",
        "paragraphs": [
            "不见陈公岁又除，七峰深处食无鱼。",
            "终烦指似龟山路，会使人疑得异书。"
        ],
        "notes": "",
        "id": "8537e3b8286048abade910a97c336c8a"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "和几叟秋日南浦十绝句简子庄寄几叟  其八",
        "preface": "",
        "paragraphs": [
            "一筇楚尾见春风，遥想诗成顾盻中。",
            "心逐孤云天外去，恍疑身在大江东。"
        ],
        "notes": "",
        "id": "2f7fc20b0a59af3202b008ea81fad0b0"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "和几叟秋日南浦十绝句简子庄寄几叟  其九",
        "preface": "",
        "paragraphs": [
            "沙界豪端久自知，笔锋一戏更何疑。",
            "江南春色花千里，幻入幽人半幅诗。"
        ],
        "notes": "",
        "id": "ee962a8c6326da772c3722975494e9a1"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "和几叟秋日南浦十绝句简子庄寄几叟  其一○",
        "preface": "",
        "paragraphs": [
            "风雨交交耿夜灯，天涯兄弟对床听。",
            "莫嫌诗作江南语，一梦家山眼亦青。"
        ],
        "notes": "",
        "id": "c8e042ab9c962e331d3732ad201faa69"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "答子庄见和",
        "preface": "",
        "paragraphs": [
            "老去温柔失旧乡，北窗一枕午风长。",
            "梦回未觉羲皇下，句好全胜殿阁凉。"
        ],
        "notes": "",
        "id": "f8edeaeea06a0f2bfb3bce80175671f1"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "答国镇见迓之什  其一",
        "preface": "",
        "paragraphs": [
            "平津栏槛倚高秋，一掬寒波醉眼流。",
            "莫话风流云散事，九河翻泪若为收。"
        ],
        "notes": "",
        "id": "38f1f3cdc1b651664cae4634731076c1"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "答国镇见迓之什  其二",
        "preface": "",
        "paragraphs": [
            "渊明把菊对清秋，醉里诗豪万象流。",
            "画出多情愁绝处，七峰明灭断云收。"
        ],
        "notes": "",
        "id": "10239a6834161786bef00ecde856d0aa"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "次韵答梦得送荆公墨刻",
        "preface": "",
        "paragraphs": [
            "相马评书世未知，要从风骨识权奇。",
            "半山妙墨翻风雨，尚有典刑今复谁。"
        ],
        "notes": "",
        "id": "a52fc9554d403f27b8ec2fc2b0bdf80e"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "与许簿同游南山二首  其一",
        "preface": "",
        "paragraphs": [
            "步携婉娩上巉岩，北望云山紫翠搀。",
            "了了大江东岸路，欲攀风驭脱羁衔。"
        ],
        "notes": "",
        "id": "a2f6e437d1e0b22e190b44252334fd06"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "与许簿同游南山二首  其二",
        "preface": "",
        "paragraphs": [
            "秋空如水莫留尘，脚底千峰翠浪奔。",
            "未暇与君游八表，且当索酒赋鹍鹏。"
        ],
        "notes": "",
        "id": "28182f7d118a4cbbec9c53fdd825d8e5"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "游报国院用壁间韵示同游二首  其一",
        "preface": "",
        "paragraphs": [
            "招提一叶弄新晴，却信朝簷鹊有灵。",
            "犹有幽花堪系缆，为言轻手惜飘零。"
        ],
        "notes": "",
        "id": "ffba9b152aca0dd13668f0b2908c84e6"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "游报国院用壁间韵示同游二首  其二",
        "preface": "",
        "paragraphs": [
            "老僧弥勒久同龛，应笑游人世味甘。",
            "小数何曾工九九，深禅聊欲问三三。"
        ],
        "notes": "",
        "id": "1189599b0c9c044300a5175e857ae9e5"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "谿桥纳凉晚归小景",
        "preface": "",
        "paragraphs": [
            "谁共谿边沆瀣杯，惊鱼不睡棹歌来。",
            "风生苹末无多子，更待冰轮作伴回。"
        ],
        "notes": "",
        "id": "d8f9f4b9c1847591d3eddf6eab77d4d2"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "水精念珠颂",
        "preface": "",
        "paragraphs": [
            "百八么珠水玉寒，客囊无复一钱看。",
            "只应袖里灵山在，无数如来转指端。"
        ],
        "notes": "",
        "id": "33b166ef15b8c1b2ae1320f3a3c44362"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "卧疾初起示逢年兼简绰中德粲五首  其一",
        "preface": "",
        "paragraphs": [
            "观身已作水溶溶，投瓦云何觉病攻。",
            "造物小儿真一戏，未妨居士却谈空。"
        ],
        "notes": "",
        "id": "de77cd7cbf3702e954df082a4101ef1c"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "卧疾初起示逢年兼简绰中德粲五首  其二",
        "preface": "",
        "paragraphs": [
            "病余都作鹤联拳，谁识臞儒是列仙。",
            "如我角犀将底用，藜羹相对却超然。"
        ],
        "notes": "",
        "id": "bbb9199ecd7e8736a9a4ccc694b17444"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "卧疾初起示逢年兼简绰中德粲五首  其三",
        "preface": "",
        "paragraphs": [
            "清风白雨洒炎荒，林下听时恰对床。",
            "一洗微疴何足道，请观何处不清凉。"
        ],
        "notes": "",
        "id": "12031b61727d24aef9a94dd745576cea"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "卧疾初起示逢年兼简绰中德粲五首  其四",
        "preface": "",
        "paragraphs": [
            "蚤岁功名不自量，近从颜禹识行藏。",
            "万钱本是忧时饵，除却箪瓢莫谩尝。"
        ],
        "notes": "",
        "id": "a43fd8f6ede3861983bd452a33036c45"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "卧疾初起示逢年兼简绰中德粲五首  其五",
        "preface": "",
        "paragraphs": [
            "一溪风月浩无边，病起吟觞总未便。",
            "欲作二豪知未办，恐君爱我沐猴禅。"
        ],
        "notes": "",
        "id": "b257232ce33b0c7e411c4561b7954bf8"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "以月团为十二郎生日之寿戏为数小诗  其一",
        "preface": "",
        "paragraphs": [
            "凤山团餠月朣朦，老桂横枝出旧丛。",
            "小友他年春入手，始知蟾窟本来空。"
        ],
        "notes": "",
        "id": "034cdb82289225840ecf32081f42d52b"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "以月团为十二郎生日之寿戏为数小诗  其二",
        "preface": "",
        "paragraphs": [
            "梦觉床头无复酒，语终甑底但余糜。",
            "已堪北海呼为友，犹恐西真唤作儿。"
        ],
        "notes": "",
        "id": "7306c8ae99d1ed017a25cb2d1374f920"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "以月团为十二郎生日之寿戏为数小诗  其三",
        "preface": "",
        "paragraphs": [
            "骎骎惊子笔生风，开卷犹须一尺穷。",
            "年长那知虫鼠等，眼明已见角犀丰。"
        ],
        "notes": "",
        "id": "0abb40ecd63f83a66aec6618bcbb2251"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "以月团为十二郎生日之寿戏为数小诗  其四",
        "preface": "",
        "paragraphs": [
            "生朝乐事记当年，汤餠何须半臂钱。",
            "吾算自知樽有酒，汝翁莫叹坐无毡。"
        ],
        "notes": "",
        "id": "f8c348cfbe77a5a4f5331ac1b29eae48"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "宿灵感院二首  其一",
        "preface": "",
        "paragraphs": [
            "现身犹有宰官缘，且作吴门忍辱仙。",
            "欲以诗书为佛事，利生一念几生前。"
        ],
        "notes": "",
        "id": "41ce19940e0ab1db4720bcf08b497d3b"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "宿灵感院二首  其二",
        "preface": "",
        "paragraphs": [
            "净扫云房借客眠，折铛煮粥劝加餐。",
            "道人更有超然处，柿落霜林擘鸟残。"
        ],
        "notes": "",
        "id": "c93f87c05660fa4ebe77d64c5e47b96f"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "游南峰赠长老",
        "preface": "",
        "paragraphs": [
            "欲问春归只意行，乱红吹尽绿冥冥。",
            "道人那管芳菲过，沙劫成灰睡未醒。"
        ],
        "notes": "",
        "id": "b0a7382a4ba696260ae76fc1a78b9981"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "小偈呈元声求博山𬬻",
        "preface": "",
        "paragraphs": [
            "𬬻峰落日紫烟孤，江上扁舟失梦余。",
            "乞我博山修净供，要知触处是匡庐。"
        ],
        "notes": "",
        "id": "b3f97f2e16423c99675a600f9ac01420"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "徐彦猷寄示诗数章皆隠约世外语诗律深妙岂胜叹仰辄次韵和呈彦猷素富学未壮而弃场屋故诗中极道江湖放浪之乐以动荡其心志而卒反之以古人出处之义当有隠君子弄舟烟雨之外倚其声而歌之亦可以一笑也  其一",
        "preface": "",
        "paragraphs": [
            "幽人世路无辙迹，抱此耿耿将安归。",
            "机心一寸焦谷稿，丹颊不为千钟肥。"
        ],
        "notes": "",
        "id": "1f803bf92c1d2045025e1e58d6c1f272"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "徐彦猷寄示诗数章皆隠约世外语诗律深妙岂胜叹仰辄次韵和呈彦猷素富学未壮而弃场屋故诗中极道江湖放浪之乐以动荡其心志而卒反之以古人出处之义当有隠君子弄舟烟雨之外倚其声而歌之亦可以一笑也  其二",
        "preface": "",
        "paragraphs": [
            "颇怜胸次抱经纬，半缕不上山龙衣。",
            "谁知烟雨暗青笠，得意云水春霏微。"
        ],
        "notes": "",
        "id": "0fde66f26d6e5d5b615150c62b32e4e4"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "徐彦猷寄示诗数章皆隠约世外语诗律深妙岂胜叹仰辄次韵和呈彦猷素富学未壮而弃场屋故诗中极道江湖放浪之乐以动荡其心志而卒反之以古人出处之义当有隠君子弄舟烟雨之外倚其声而歌之亦可以一笑也  其三",
        "preface": "",
        "paragraphs": [
            "诗逼长江世已稀，沧洲未觉此心违。",
            "平生却笑陶彭泽，今昔纷纷强是非。"
        ],
        "notes": "",
        "id": "d5af91b4f1b36cfdface6df93ddc7e98"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "徐彦猷寄示诗数章皆隠约世外语诗律深妙岂胜叹仰辄次韵和呈彦猷素富学未壮而弃场屋故诗中极道江湖放浪之乐以动荡其心志而卒反之以古人出处之义当有隠君子弄舟烟雨之外倚其声而歌之亦可以一笑也  其四",
        "preface": "",
        "paragraphs": [
            "江湖魏阙已一视，孰与蓑笠无危机。",
            "遥知避世客相对，落日一谈能解围。"
        ],
        "notes": "",
        "id": "13a94cddc36489c52467cb66d2d6948f"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "徐彦猷寄示诗数章皆隠约世外语诗律深妙岂胜叹仰辄次韵和呈彦猷素富学未壮而弃场屋故诗中极道江湖放浪之乐以动荡其心志而卒反之以古人出处之义当有隠君子弄舟烟雨之外倚其声而歌之亦可以一笑也  其五",
        "preface": "",
        "paragraphs": [
            "谈笑百篇无俗韵，荣枯半世掩衡扉。",
            "古人禄隠或金马，那用故山甘蕨薇。"
        ],
        "notes": "",
        "id": "89c8cbca68d342cf90373e1e89e68f9c"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "送求道人永福谒同参二首  其一",
        "preface": "",
        "paragraphs": [
            "枯木岩头鸿鴈行，十年离别话偏长。",
            "归时裹里日溪橘，应作雪峰薝卜香。"
        ],
        "notes": "",
        "id": "63aabf6ae29237fd5a85cb1198480fa2"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "送求道人永福谒同参二首  其二",
        "preface": "",
        "paragraphs": [
            "拄藤峰顶一长啸，赠子西行风半帆。",
            "想见月生潮上处，新诗历历在千岩。"
        ],
        "notes": "",
        "id": "29feef7b1a6fec14abe67bbc7d0eb54c"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "绝句",
        "preface": "",
        "paragraphs": [
            "一笑相从欠我曹，日疲浮礼只徒劳。",
            "纷纷阅世真难记，莫是先生眼太高。"
        ],
        "notes": "",
        "id": "ecabac0de14a28521876774325f0b6b6"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "怀刘园作",
        "preface": "",
        "paragraphs": [
            "一与刘园别，春风到海隅。",
            "墙阴草争绿，留得屐痕无。"
        ],
        "notes": "",
        "id": "64026b46b4fc24350fbb2543e89cef14"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "和求道人  其一",
        "preface": "",
        "paragraphs": [
            "海角西风撼客床，熟衣已试九秋凉。",
            "同根兄弟久南北，他日灯前话更长。"
        ],
        "notes": "",
        "id": "aeb0fb4a3179a2c87992e34f97f42219"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "和求道人  其二",
        "preface": "",
        "paragraphs": [
            "衲子诗工骨转寒，折铛全胜斗升悭。",
            "恐君爱我长沙舞，且复闲中袖手看。"
        ],
        "notes": "",
        "id": "fb6b7463f687dc61c663176d6ff06aa5"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "和求道人  其三",
        "preface": "",
        "paragraphs": [
            "风波举世正同舟，聊戏乘桴从我由。",
            "闭户有时非得已，冯河无补却堪羞。"
        ],
        "notes": "",
        "id": "242108c4f718e823efa9c02230afb3d2"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "徐侯寄示古风为别作三绝句往资一笑  其一",
        "preface": "",
        "paragraphs": [
            "胸中戈甲一敌国，笔下篇章万户侯。",
            "龙门隠吏绝人处，百事随缘莫莫休。"
        ],
        "notes": "",
        "id": "ce49cdeb8c927e4430d117917b5d423d"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "徐侯寄示古风为别作三绝句往资一笑  其二",
        "preface": "",
        "paragraphs": [
            "求田莫问湖海士，得志付与闾阎儿。",
            "黄花满把一尊酒，欲话此意非君谁。"
        ],
        "notes": "",
        "id": "f695af612622041708eee2792cd8a680"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "徐侯寄示古风为别作三绝句往资一笑  其三",
        "preface": "",
        "paragraphs": [
            "久忆琼糜荐一杯，玉延犹费著诗催。",
            "筠篮不送今年供，应待毗耶遣化来。"
        ],
        "notes": "",
        "id": "fc36fb9cfea7c6f234390f6ca15bd25f"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "某与徐侯有卜居村落之约每诵杜子美白沙翠竹江村路相送柴门月色新之句必相劝亟归同飨此乐侯今已迁居浮流仆亦寻屋一区冀必得之庶几遂践旧约之言乎因作二诗以广子美之意  其一",
        "preface": "",
        "paragraphs": [
            "午鸠呼梦觉徐徐，细读床头种树书。",
            "自教儿童事农圃，更寻何处欲归愚。"
        ],
        "notes": "",
        "id": "4096f3118dc51ee7383622c69b740a88"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "某与徐侯有卜居村落之约每诵杜子美白沙翠竹江村路相送柴门月色新之句必相劝亟归同飨此乐侯今已迁居浮流仆亦寻屋一区冀必得之庶几遂践旧约之言乎因作二诗以广子美之意  其二",
        "preface": "",
        "paragraphs": [
            "莫叹天涯流落身，只今同是耦耕人。",
            "江村无物相迎送，一味柴门月色新。"
        ],
        "notes": "",
        "id": "f6b498a2154d75de0397c25ce7d24c34"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "次韵团练君侯新居二诗  其一",
        "preface": "",
        "paragraphs": [
            "江村结屋老垂垂，诗乞桤栽手自移。",
            "他日南楼看鸱集，莫忘烟雨狎鸥时。"
        ],
        "notes": "",
        "id": "f2a71fed7035a3e40a3af18c1c23fa32"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "次韵团练君侯新居二诗  其二",
        "preface": "",
        "paragraphs": [
            "一钱未办买云山，突兀何时屋万间。",
            "岁晚投簪来卜筑，柴门分占碧孱颜。"
        ],
        "notes": "",
        "id": "d3a9fa2f82eabbbc6f3828782547ccb4"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "题蛟弯小庵二绝  其一",
        "preface": "",
        "paragraphs": [
            "浮尘不到客眉开，乞食幽人晚未回。",
            "相对西山全体现，逢人莫道只空来。"
        ],
        "notes": "",
        "id": "cc954af0ef90eec2399db8da9985277b"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "题蛟弯小庵二绝  其二",
        "preface": "",
        "paragraphs": [
            "凿破苍崖俯碧流，石埼竹筏舣行舟。",
            "已邀明月来同宿，下数层澜寸寸秋。"
        ],
        "notes": "",
        "id": "4c8088904b24710c997880e8c98dfb15"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "次雪峰二小诗韵  其一",
        "preface": "",
        "paragraphs": [
            "丽日疏烟破小春，双峰秀色一番新。",
            "要衔天上金鸡粟，莫问人间白眼人。"
        ],
        "notes": "",
        "id": "5745b595345c7c744d1973c1636e4984"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "次雪峰二小诗韵  其二",
        "preface": "",
        "paragraphs": [
            "同参卷裓卧云根，倒屣相迎月下门。",
            "大耳识君游戏处，不应觅酒向前村。"
        ],
        "notes": "",
        "id": "0f7b2d77db7c9d0b45e3759fb4c7932c"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "宣和乙巳题野人陈氏之馆",
        "preface": "",
        "paragraphs": [
            "长安调鼎黑头公，一旦覆𫗧腰领红。",
            "饭稻羹蔬三万日，争如且作多田翁。"
        ],
        "notes": "",
        "id": "879f91a43a5bc2db3d8e60eb75456dc6"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "书永和寺壁  其一",
        "preface": "",
        "paragraphs": [
            "胸中一壑本超然，投迹尘埃只可怜。",
            "斗粟累人腰自折，不缘身在督邮前。"
        ],
        "notes": "",
        "id": "09b981c5b114e282bb31c015da2e2a09"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "书永和寺壁  其二",
        "preface": "",
        "paragraphs": [
            "来解征衣日未斜，小轩泉竹两清华。",
            "道人法力真无碍，解遣龙孙吐浪花。"
        ],
        "notes": "",
        "id": "510a5f33ee8b5c6bed80408cf99ec3cc"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "示僧",
        "preface": "",
        "paragraphs": [
            "清溪净写碧巑岏，雨后相携石路干。",
            "认取此山巉绝影，他年何处钵中看。"
        ],
        "notes": "",
        "id": "f379be8b769419d7d8aba6a3384d94a0"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "九日送僧归龙山",
        "preface": "",
        "paragraphs": [
            "九日相携积翠中，胜游兼有道林同。",
            "枯颅一任君披拂，寄语龙山落帽风。"
        ],
        "notes": "",
        "id": "07a9247c3d6de1ecaed8ca5de32ef625"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "牛尾狸二首  其一",
        "preface": "",
        "paragraphs": [
            "压糟玉面天涯见，琢雪庖霜照眼明。",
            "投筯羞颜如甲厚，南山白额正横行。"
        ],
        "notes": "",
        "id": "80e0aa3d8ba7269e12ef8f7b88bd8b7b"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "牛尾狸二首  其二",
        "preface": "",
        "paragraphs": [
            "物生甚美世所忌，吹息雪中成祸胎。",
            "汤帆卯杯频下筯，江南归梦打围来。"
        ],
        "notes": "",
        "id": "fe2381d268cae8307e4705af49e1bd71"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "牡丹花二首  其一",
        "preface": "",
        "paragraphs": [
            "余芳卷地还春去，谁送洛花供眼青。",
            "沉香亭北真一梦，今见宗支亦典刑。"
        ],
        "notes": "",
        "id": "8edb44133db34a59db903ebc724c45a7"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "牡丹花二首  其二",
        "preface": "",
        "paragraphs": [
            "鹤林阆苑两萧瑟，付与大千沙劫灰。",
            "尺五城南花溅泪，诗成看镜觉摧颓。"
        ],
        "notes": "",
        "id": "02bfbd68ba568a602ed8658aaf6b168b"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "种竹报恩院示僧二首  其一",
        "preface": "",
        "paragraphs": [
            "两翁来往亦风流，还拥红炉说旧游。",
            "夜半南枝三转鹊，相看更觉此生浮。"
        ],
        "notes": "",
        "id": "9ecf67de66fbf7c223125c13b96d831d"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "种竹报恩院示僧二首  其二",
        "preface": "",
        "paragraphs": [
            "遶屋风篁梦寐清，住山活计几时成。",
            "云根试手聊亲𣃁，安否他年数寄声。"
        ],
        "notes": "",
        "id": "7e926ab7975af63b353ae98dc75accc4"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "洗儿二首  其一",
        "preface": "",
        "paragraphs": [
            "行年已合识头颅，旧学屠龙意转疏。",
            "有子添丁助征戍，肯令辛苦更冠儒。"
        ],
        "notes": "",
        "id": "d8faa1c3f98e6fa32fd7ee6569e45764"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "洗儿二首  其二",
        "preface": "",
        "paragraphs": [
            "举子三朝寿一壶，百年歌好笑掀须。",
            "厌兵已识天公意，不忍回头更指渠。"
        ],
        "notes": "",
        "id": "c87a7e52554947335d52bd9eeb9963be"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "五言小诗三首  其一",
        "preface": "",
        "paragraphs": [
            "一雨缘南浦，波明柳荫门。",
            "遥知湔裾处，为我一攀翻。"
        ],
        "notes": "",
        "id": "bf439022d07917203650e11800c91cf5"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "五言小诗三首  其二",
        "preface": "",
        "paragraphs": [
            "散策桥南路，春容最好时。",
            "梦回花满眼，犹恐是辛夷。"
        ],
        "notes": "",
        "id": "553783e29ed2754c6d7e3e61460c9f55"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "五言小诗三首  其三",
        "preface": "",
        "paragraphs": [
            "牛归坡草煖，船系岸花零。",
            "白堕尊同卧，黄昏月照醒。"
        ],
        "notes": "",
        "id": "4d4578ab3b81a1cf2f54dfd7f8a37d05"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "梅花三首  其一",
        "preface": "",
        "paragraphs": [
            "怕见繁枝不忍攀，风巵绿浪雪斓斑。",
            "多情一醉年年事，须及疏英的皪间。"
        ],
        "notes": "",
        "id": "703375fc34914d4a863fa7de21723781"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "梅花三首  其二",
        "preface": "",
        "paragraphs": [
            "江梅凌厉千花上，一笑春风我有诗。",
            "白鹤老仙三叠曲，何人得法是横枝。"
        ],
        "notes": "",
        "id": "068f51672f5d670d6360b227fc34019c"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "梅花三首  其三",
        "preface": "",
        "paragraphs": [
            "孤山居士玉梅句，醉客强呼桃杏诗。",
            "刻画无盐浼西子，法当试我古藤枝。"
        ],
        "notes": "",
        "id": "510ddf61ec624a5c9f05145c8ffaca8d"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "芍药二首  其一",
        "preface": "",
        "paragraphs": [
            "露压珍丛粉自匀，日欹蔫萼态殊真。",
            "未成跨鹤腰金去，先醉扬州十里春。"
        ],
        "notes": "",
        "id": "255b6220e1416eca91ce6b887fd255c0"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "芍药二首  其二",
        "preface": "",
        "paragraphs": [
            "已分春光冉冉过，奇葩好在奈愁何。",
            "谁令玉颊红成点，如意痕深琥珀多。"
        ],
        "notes": "",
        "id": "53be9b819eaa7204ecaa0c77c30f6603"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "春日二首  其一",
        "preface": "",
        "paragraphs": [
            "一雷惊起箨龙儿，戢戢满山人未知。",
            "急唤苍头𣃁烟雨，明朝吹作碧参差。"
        ],
        "notes": "",
        "id": "d61084f7421aff0e02c658c5c9b95dd1"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "春日二首  其二",
        "preface": "",
        "paragraphs": [
            "梦和残月两朦胧，饶舌幽禽苦唤侬。",
            "若说五更春睡好，绝胜骑马火城中。"
        ],
        "notes": "",
        "id": "2bf2aacd3f25c878234a33c568a4d0be"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "夏夜梦中作",
        "preface": "",
        "paragraphs": [
            "万顷银河太极舟，卧吹横笛漾中流。",
            "琼楼玉宇生寒骨，不信人间有喘牛。"
        ],
        "notes": "",
        "id": "0fc8d0a8cc5ad2cccc2b633343dc1032"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "杂小诗八首  其一",
        "preface": "",
        "paragraphs": [
            "身将双影背闽山，伴我江南去又还。",
            "欲寄道人簷下宿，此身都未似云闲。"
        ],
        "notes": "",
        "id": "fb491725b053c0c07f4de50b4e06a355"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "杂小诗八首  其二",
        "preface": "",
        "paragraphs": [
            "俗学回头笑画脂，我今羞悔子何疑。",
            "恐输灵运先成佛，莫学汤休苦觅诗。"
        ],
        "notes": "",
        "id": "7f8cdb610541a89066fff0d3da12c58c"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "杂小诗八首  其三",
        "preface": "",
        "paragraphs": [
            "松风十里客襟凉，路入江南选佛场。",
            "欲问道人三世事，楼钟重听未应忘。"
        ],
        "notes": "",
        "id": "0550836c966bd03ccb098e955ee4d304"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "杂小诗八首  其四",
        "preface": "",
        "paragraphs": [
            "江南风物畧知津，便觉诗成笔有神。",
            "不向九江看五老，故应犹未是诗人。"
        ],
        "notes": "",
        "id": "773b3a7a469f15da72f5cbc2b7c5a68f"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "杂小诗八首  其五",
        "preface": "",
        "paragraphs": [
            "纷纷褦襶久相忘，只忆僧斋昼梦长。",
            "珍重道人留客语，君家无此北窗凉。"
        ],
        "notes": "",
        "id": "8790278c37e5871abb924283054a64cf"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "杂小诗八首  其六",
        "preface": "",
        "paragraphs": [
            "门外山光万里浓，且将寥落共清风。",
            "个中自有濠梁意，不用磨刀斫眼红。"
        ],
        "notes": "",
        "id": "fd5cb224067eb572a97e9983a3292408"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "杂小诗八首  其七",
        "preface": "",
        "paragraphs": [
            "道人𨱄斧得从谁，无复当年只影随。",
            "笑我不求千户郡，坐知成佛更难期。"
        ],
        "notes": "",
        "id": "74db94187e508c2c6f6060f6feee3233"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "杂小诗八首  其八",
        "preface": "",
        "paragraphs": [
            "避世山中祇树亭，绿阴遶舍忽青青。",
            "抛书自笑爬沙手，要挽天河洗甲兵。"
        ],
        "notes": "",
        "id": "1c3790ce1eb0ccf967c32bc463f9d57d"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "立春日雷",
        "preface": "",
        "paragraphs": [
            "陌上冬干泣老农，天留甘雨付春工。",
            "阿香急试雷霆手，莫放人间有卧龙。"
        ],
        "notes": "",
        "id": "7a91eb376ac0861c66f8886db052f5b5"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "次韵江谢送花倡酬三首  其一",
        "preface": "",
        "paragraphs": [
            "幽树团团谢傅家，凌寒方泽共惊嗟。",
            "要知折寄殷勤意，𫛸鴂那能病物华。"
        ],
        "notes": "",
        "id": "f4207e5fa08b6c3b2303cbda3ac38058"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "次韵江谢送花倡酬三首  其二",
        "preface": "",
        "paragraphs": [
            "娟娟花竹净名家，阅世夸毗浪怨嗟。",
            "愿挈众生辞热恼，知君久学妙莲华。"
        ],
        "notes": "",
        "id": "d3b12edef5c2da79f0a79110f64dbf14"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "次韵江谢送花倡酬三首  其三",
        "preface": "",
        "paragraphs": [
            "乘桴何计去浮家，学舞空余短袖嗟。",
            "自笑缤纷兰佩老，欲将心迹问重华。"
        ],
        "notes": "",
        "id": "4c4eba47aa039052fa9a4a5f61a9d925"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "寄吴大卿二首  其一",
        "preface": "",
        "paragraphs": [
            "谢公拥鼻忧不免，笑闵乞燔东郭颜。",
            "问讯袖中医国手，不应长与一筇闲。"
        ],
        "notes": "",
        "id": "bf87e00b1c010accdffe4e98b8e073a6"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "寄吴大卿二首  其二",
        "preface": "",
        "paragraphs": [
            "江村小筑兴不浅，奈有灵山香火缘。",
            "经世心知焦谷颖，归耕犹恐度公前。"
        ],
        "notes": "",
        "id": "40af8cde081f35d37ed85e9301ad45e0"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "吴山道中三首  其一",
        "preface": "",
        "paragraphs": [
            "满拂春光一番雨，閙花如海麦摇波。",
            "静观物化知如幻，奈此撩人风物何。"
        ],
        "notes": "",
        "id": "948e3842ad7d359a0b51d1a6d113448b"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "吴山道中三首  其二",
        "preface": "",
        "paragraphs": [
            "春工试手雨初晴，遥见莓莓曲埭青。",
            "间道东陂新涨好，来将衰发照星星。"
        ],
        "notes": "",
        "id": "12d8feb6484c0cee1625c0f26806cf59"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "吴山道中三首  其三",
        "preface": "",
        "paragraphs": [
            "仙人不奈笑凭愚，来读万签东老书。",
            "劝作南窗傍修竹，时来借榻卧虚除。"
        ],
        "notes": "",
        "id": "991a64cd889d1896148d3301db4a4e89"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "三峰康道人墨梅三首  其一",
        "preface": "",
        "paragraphs": [
            "一枝春晓破霜烟，影写清陂最可怜。",
            "衲被犯寒归吮墨，也知无地著朱铅。"
        ],
        "notes": "",
        "id": "b1fa577b9aa738c2691e822ccf5e0634"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "三峰康道人墨梅三首  其二",
        "preface": "",
        "paragraphs": [
            "冰盘青子渴争尝，怪有横枝著意芳。",
            "等是豪端幻三昧，更烦觅句为摹香。"
        ],
        "notes": "",
        "id": "8829d113a63ec7c4caca08eb8e1c996d"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "三峰康道人墨梅三首  其三",
        "preface": "",
        "paragraphs": [
            "缃囊墨本入宣和，林下霜晨手自呵。",
            "不学霜台要全树，动人春色一枝多。"
        ],
        "notes": "",
        "id": "24a757aedea99668200a7684a7bccf3e"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "溪上",
        "preface": "",
        "paragraphs": [
            "攀缘云水试青鞋，待得轻阴漠漠开。",
            "兴在海山孤绝处，溪边更复几回来。"
        ],
        "notes": "",
        "id": "6abcf6d9f1b424f6018cac08f87d6a76"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "送辉云际二首  其一",
        "preface": "",
        "paragraphs": [
            "三日雨行来款关，篝灯相语雪霾山。",
            "低回俗里未能免，只有对君非强颜。"
        ],
        "notes": "",
        "id": "ed04001b5aab1dfcc9bc77388aa632b8"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "送辉云际二首  其二",
        "preface": "",
        "paragraphs": [
            "认取芝峰钵中影，要君归去首重回。",
            "相思手折寄千里，想有南枝迎腊开。"
        ],
        "notes": "",
        "id": "3c8e7d35314585a99574c801695b9e4f"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "九日",
        "preface": "",
        "paragraphs": [
            "点点吴霜入鬓毛，长安落叶又秋高。",
            "世间俯仰终难强，归与儿曹且漱醪。"
        ],
        "notes": "",
        "id": "0ecb4034883ec8846d4fb1a4abbbafa2"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "夜坐",
        "preface": "",
        "paragraphs": [
            "九秋风露浩难平，伍子祠南鹤唳清。",
            "坐听儿曹谈往事，世间更觉总忘情。"
        ],
        "notes": "",
        "id": "973d9e643ce04d964776bdd49f48aedf"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "蓼花",
        "preface": "",
        "paragraphs": [
            "长年心事只悠悠，衰鬓难禁岁月流。",
            "红蓼垂垂烟雨里，不应摇落始知秋。"
        ],
        "notes": "",
        "id": "1d384dee3d5e01dd7b37feecc2e7738b"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "桃花",
        "preface": "",
        "paragraphs": [
            "核裹黄泥洒石崖，今年繁蕊便争开。",
            "游人要识春多处，但觅红云逐水来。"
        ],
        "notes": "",
        "id": "3c6d5be19291a466f979cb55cb8f255b"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "渔父用儿甥韵",
        "preface": "",
        "paragraphs": [
            "绿蓑青篛一身轻，卧看行云舟自横。",
            "米贱鱼肥美无度，不知东海正掀鲸。"
        ],
        "notes": "",
        "id": "10a75bebf769bcfcda2899f6a822745b"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "送山老住三峰寺  其一",
        "preface": "",
        "paragraphs": [
            "未办同穿荦确行，西风挥手最关情。",
            "只应勃窣喧卑里，认得峰头啸月声。"
        ],
        "notes": "",
        "id": "5aa3d69e52ad59ca9332e63972cc02b8"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "送山老住三峰寺  其二",
        "preface": "",
        "paragraphs": [
            "钵中忽见三峰影，便觉市廛尘涴人。",
            "寄语阶前石池水，老夫衰发已盈巾。"
        ],
        "notes": "",
        "id": "e5f955a134753a7ac813b973f2bf1433"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "戏代作送住郎",
        "preface": "",
        "paragraphs": [
            "同攀梅蕊便分携，回鴈峰前试彩衣。",
            "学就浯溪崖上字，鴈回莫遣信音稀。"
        ],
        "notes": "",
        "id": "7583568edd4c8fc236f5c79f2092e3c4"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "寄范伯达",
        "preface": "",
        "paragraphs": [
            "名籍丹丘号散人，何时香火共朝真。",
            "只应经世平生意，未合归愚便问津。"
        ],
        "notes": "",
        "id": "3fa0414448b7327741992d0c58fab604"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "试笔",
        "preface": "",
        "paragraphs": [
            "老来诗思如焦谷，自愧霜毫来故乡。",
            "乞与杨家枣心样，要将掣管试诸郎。"
        ],
        "notes": "",
        "id": "7188f1eecd3e53f7d8fd646e0d5e2c87"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "篁竹笋",
        "preface": "",
        "paragraphs": [
            "梅雨冥冥稻已齐，连云篁竹暗蛮谿。",
            "短萌解箨登雕俎，错落黄金騕褭蹄。"
        ],
        "notes": "",
        "id": "efdd54e266a68e677671db19acd9b7d2"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "冬日桃李华",
        "preface": "",
        "paragraphs": [
            "北风日日卷尘沙，桃李凌寒强自葩。",
            "莫作春光流转想，要知枯枿是狂华。"
        ],
        "notes": "",
        "id": "2b4c42a6c3b46bff5bed67846e053221"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "题范才元湘江唤舟图用李居仁韵",
        "preface": "",
        "paragraphs": [
            "天涯投老鬓惊秋，梦想长江碧玉流。",
            "忽对画图揩病眼，失声便欲唤归舟。"
        ],
        "notes": "",
        "id": "7224c9d85d8f2510b3b0d297777d2896"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "题赵守中江行初雪图",
        "preface": "",
        "paragraphs": [
            "江阔云垂满袖风，急须下马一尊同。",
            "正应无奈催诗雪，句在渠侬拥鼻中。"
        ],
        "notes": "",
        "id": "76a52a6daf3ee2f3e3add42fe0f0b1d2"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "楚江观梅",
        "preface": "",
        "paragraphs": [
            "莫笑山翁老据鞍，探梅今夕到江干。",
            "半滩流水浸残月，一夜清霜催晓寒。",
            "倚醉更教重秉烛，怕愁元自怯凭栏。",
            "谁知携客芳华日，曾费缠头锦百端。"
        ],
        "notes": "",
        "id": "603d62f1e0093d2bf4931327b6aaf5b4"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "春晚书怀",
        "preface": "",
        "paragraphs": [
            "万里西游为觅诗，锦城更付一官痴。",
            "脱巾漉酒从人笑，拄笏看山颇自奇。",
            "疏雨池塘鱼避钓，晓鶑窗户客争棋。",
            "老来怕与春为别，醉过残红满地时。"
        ],
        "notes": "",
        "id": "b52ac615db92ed522ad8041039c2a543"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "送五二郎读书",
        "preface": "",
        "paragraphs": [
            "尔去事斋居，操持好在初。",
            "故乡无厚业，旧箧有残书。",
            "夜寑灯迟灭，晨兴发蚤梳。",
            "诗囊应令满，酒盏固宜疏。",
            "貘羁宁似犬，龙化本由鱼。",
            "鼎荐缘中实，钟鸣应体虚。",
            "洞洞春天发，悠悠白日除。",
            "成家全頼汝，逝此莫踌躇。"
        ],
        "notes": "",
        "id": "8ed481e02f43359b5f85fa6717cd92f3"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "负暄",
        "preface": "",
        "paragraphs": [
            "宵寒卧增裯，昼寒起增衣。",
            "如何负暄乐，高堂日辉辉。",
            "引光扉尽辟，追影榻屡移。",
            "妙趣久乃酣，瞑目潜自知。",
            "初如拥红炉，冻粟消顽肌。",
            "渐如饮醇醪，暖力中融怡。",
            "欠伸百骸舒，爬搔随意为。",
            "颇回骄佚气，顿改寒酸姿。",
            "熏然沐慈仁，天恩岂予私。",
            "愿披横空云，四海同熙熙。"
        ],
        "notes": "",
        "id": "4944469e5b109ba958743b4e58f5ee5f"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "饮租户",
        "preface": "",
        "paragraphs": [
            "我病不任耕，岁收仰微租。",
            "蒙成每自愧，一饱便有余。",
            "连觞使之釂，醉语杂叫呼。",
            "野人无他肠，吾辈恐不如。"
        ],
        "notes": "",
        "id": "7375215cc5020b9add143fd151e84714"
    },
    {
        "author": "朱松",
        "dynasty": "宋",
        "type": "诗",
        "rhythmic": "",
        "title": "种菜",
        "preface": "",
        "paragraphs": [
            "傍舍植桑蔬，携锄理荒秽。",
            "桔槔勤俯仰，一雨功百倍。",
            "朝来绿映土，新叶摇肺肺。",
            "牛羊勿践履，食肉屠尔辈。"
        ],
        "notes": "",
        "id": "50943643a0a6c304a6105700a625d38f"
    }
]