[
    {
        "author": "徐元娘",
        "dynasty": "宋",
        "type": "诗",
        "rhythmic": "",
        "title": "绝命诗  其一",
        "preface": "",
        "paragraphs": [
            "毓秀含华十六龄，慈帏口授十三经。",
            "奇文不欲撑天地，大节偏教揭日星。",
            "何姓移刘亡汉室，谁人复楚乞秦廷。",
            "愿从一死明忠孝，碧血应留万古青。"
        ],
        "notes": "",
        "id": "b85550ba27797d3d1197754ac40148cb"
    },
    {
        "author": "徐元娘",
        "dynasty": "宋",
        "type": "诗",
        "rhythmic": "",
        "title": "绝命诗  其二",
        "preface": "",
        "paragraphs": [
            "弱质原归玉女峰，家亡国破恨重重。",
            "椿萱已遂抒忠愿，昆弟先教殉难从。",
            "热血千年啼杜宇，寒泉三尺照芙蓉。",
            "堪怜宫院齐收北，忍听天朝长乐钟。"
        ],
        "notes": "",
        "id": "752568b37914c37f0f0b6ce40c5bbe6d"
    }
]