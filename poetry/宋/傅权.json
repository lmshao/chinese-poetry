[
    {
        "author": "傅权",
        "dynasty": "宋",
        "type": "诗",
        "rhythmic": "",
        "title": "望仙峰",
        "preface": "",
        "paragraphs": [
            "嵯峨山势傍云天，试问谁来此望仙。",
            "终日望仙仙不见，始知仙道若茫然。"
        ],
        "notes": "",
        "id": "9666b3f8f298ac7ea733d4ec8fee2306"
    },
    {
        "author": "傅权",
        "dynasty": "宋",
        "type": "诗",
        "rhythmic": "",
        "title": "横石潭",
        "preface": "",
        "paragraphs": [
            "圆如冰鉴石平横，一派泉流到此停。",
            "我信龙潜应咫尺，终终大海润生灵。"
        ],
        "notes": "",
        "id": "89a23c5424d0ba5b69db05f5d3a42ab1"
    },
    {
        "author": "傅权",
        "dynasty": "宋",
        "type": "诗",
        "rhythmic": "",
        "title": "夜宿东岩寺",
        "preface": "",
        "paragraphs": [
            "夜宿给孤园，悠然魂欲仙。",
            "恐惊沙上月，莫吸石间泉。",
            "露落萤初度，风回鹤欲眠。",
            "更瞻峰岭气，非雾复非烟。"
        ],
        "notes": "",
        "id": "7c2375eb1e8ea9b294037185d76cfb44"
    },
    {
        "author": "傅权",
        "dynasty": "宋",
        "type": "诗",
        "rhythmic": "",
        "title": "再游广福院",
        "preface": "",
        "paragraphs": [
            "古寺荒凉近水涯，钟声朝暮落渔家。",
            "昔年踪迹曾经此，依旧残阳伴晚霞。"
        ],
        "notes": "",
        "id": "29fe907d43f4bc084788d778e6ee71ee"
    }
]