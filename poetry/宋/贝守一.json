[
    {
        "author": "贝守一",
        "dynasty": "宋",
        "type": "诗",
        "rhythmic": "",
        "title": "逍遥吟",
        "preface": "",
        "paragraphs": [
            "饥餐匕筯饭，渴饮甆罂酒。",
            "不忺白昼眠，时复遶庭走。",
            "不结冷淡交，亦无名利友。",
            "晚借竹风凉，临池坐良久。"
        ],
        "notes": "",
        "id": "1ff611cd8ac526e51532982894271ec8"
    },
    {
        "author": "贝守一",
        "dynasty": "宋",
        "type": "诗",
        "rhythmic": "",
        "title": "适意",
        "preface": "",
        "paragraphs": [
            "不效痴禅误此身，安居随分乐天真。",
            "闲寻草药防医病，广施仙方为济人。",
            "学道未逢师诀窍，收心且养自精神。",
            "修持要到无空地，扫却从前碍眼尘。"
        ],
        "notes": "",
        "id": "41ed96e4b8ff726a1751ea4104fff4a4"
    },
    {
        "author": "贝守一",
        "dynasty": "宋",
        "type": "诗",
        "rhythmic": "",
        "title": "自适",
        "preface": "",
        "paragraphs": [
            "迹晦心须晦，神清梦亦清。",
            "一窝如斗大，万事等沤成。",
            "风月平章易，山林去就轻。",
            "生生终有累，不若事无生。"
        ],
        "notes": "",
        "id": "7518d6aad832757264baadf21e37bdf2"
    },
    {
        "author": "贝守一",
        "dynasty": "宋",
        "type": "诗",
        "rhythmic": "",
        "title": "有何不可  其一",
        "preface": "",
        "paragraphs": [
            "园林桃李争妍，我有兰花数朵。",
            "杯盘笋蕨鲜肥，恁地有何不可。"
        ],
        "notes": "",
        "id": "dd4bb2edec14c80867e88e8d65dbac8e"
    },
    {
        "author": "贝守一",
        "dynasty": "宋",
        "type": "诗",
        "rhythmic": "",
        "title": "有何不可  其二",
        "preface": "",
        "paragraphs": [
            "炎炎火繖张空，避暑林亭趺坐。",
            "有时解帯披襟，恁地有何不可。"
        ],
        "notes": "",
        "id": "4406965a07eefcc79fca2eeb89f45920"
    },
    {
        "author": "贝守一",
        "dynasty": "宋",
        "type": "诗",
        "rhythmic": "",
        "title": "有何不可  其三",
        "preface": "",
        "paragraphs": [
            "桂花香满修廊，皓月当空照我。",
            "徐徐三弄瑶琴，恁地有何不可。"
        ],
        "notes": "",
        "id": "e3d584c751d8a822d5f1bcc9b87b01ac"
    },
    {
        "author": "贝守一",
        "dynasty": "宋",
        "type": "诗",
        "rhythmic": "",
        "title": "有何不可  其四",
        "preface": "",
        "paragraphs": [
            "竹坞雪封云锁，地炉温酒添火。",
            "醉来拥被高眠，恁地有何不可。"
        ],
        "notes": "",
        "id": "b6ceee873ed38b052d506e1c49bda4b4"
    },
    {
        "author": "贝守一",
        "dynasty": "宋",
        "type": "诗",
        "rhythmic": "",
        "title": "冬晴晚步",
        "preface": "",
        "paragraphs": [
            "浮云初敛夕阳斜，路入江村四望赊。",
            "木厌霜浓频脱叶，梅嫌春小未开花。",
            "翩翩过雁摩晴汉，隠隠孤帆趁落霞。",
            "欲壮吟怀沽斗酒，野田多处少人家。"
        ],
        "notes": "",
        "id": "d03f9b28e70956b798c2e05770a6eb1d"
    },
    {
        "author": "贝守一",
        "dynasty": "宋",
        "type": "诗",
        "rhythmic": "",
        "title": "绝句",
        "preface": "",
        "paragraphs": [
            "高车驷马谩相夸，竹榻蒲团属自家。",
            "困睡饥餐何所有，一溪明月照梅花。"
        ],
        "notes": "",
        "id": "8cc91c2383ef41764bd4eab664c1f5ee"
    }
]