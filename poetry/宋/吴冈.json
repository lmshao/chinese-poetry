[
    {
        "author": "吴冈",
        "dynasty": "宋",
        "type": "诗",
        "rhythmic": "",
        "title": "李忠定公挽诗  其一",
        "preface": "",
        "paragraphs": [
            "梦卜庸真相，艰难倚大儒。",
            "英风起衰懦，直气慑奸谀。",
            "琳馆终高卧，燕然漫仕图。",
            "哀荣看赠典，犹是慰寰区。"
        ],
        "notes": "",
        "id": "253f1166910beaa95b2af58737aa8ce4"
    },
    {
        "author": "吴冈",
        "dynasty": "宋",
        "type": "诗",
        "rhythmic": "",
        "title": "李忠定公挽诗  其二",
        "preface": "",
        "paragraphs": [
            "胡骑围城日，诸生伏阙时。",
            "公方扶病起，人遂有生期。",
            "日者犹如此，天乎不慭遗。",
            "伤心原上路，烟淡鼓箫悲。"
        ],
        "notes": "",
        "id": "c8cf7e9d1537c1f2d28729363546a77e"
    },
    {
        "author": "吴冈",
        "dynasty": "宋",
        "type": "诗",
        "rhythmic": "",
        "title": "李忠定公挽诗  其三",
        "preface": "",
        "paragraphs": [
            "才大时难合，言深道转艰。",
            "去朝吾不负，巧谮尔何颜。",
            "袖手功名外，忘怀水石间。",
            "苍生不知恨，犹望起东山。"
        ],
        "notes": "",
        "id": "125ef892dfe357cdc9400075794133c5"
    }
]