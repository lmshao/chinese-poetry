[
    {
        "author": "刘著",
        "dynasty": "宋",
        "type": "诗",
        "rhythmic": "",
        "title": "次韵彦高即事",
        "preface": "",
        "paragraphs": [
            "福威看九落，笔削在麟经。",
            "中道亡三鉴，危时忆九龄。",
            "网罗无处避，鼙鼓不堪听。",
            "身远辽阳渡，心怀岘首亭。",
            "脱巾头半白，倾盖眼谁青。",
            "断雁西风急，潸然涕泗零。"
        ],
        "notes": "",
        "id": "d8275fba90117d164207235e282fff8b"
    },
    {
        "author": "刘著",
        "dynasty": "宋",
        "type": "诗",
        "rhythmic": "",
        "title": "顺安辞呈赵使君二首  其一",
        "preface": "",
        "paragraphs": [
            "太平时世屡丰年，胜事空闻父老传。",
            "郭外桑麻知几顷，船头鱼蟹不论钱。"
        ],
        "notes": "",
        "id": "622a7241277ff0b9b45b686403f489b9"
    },
    {
        "author": "刘著",
        "dynasty": "宋",
        "type": "诗",
        "rhythmic": "",
        "title": "顺安辞呈赵使君二首  其二",
        "preface": "",
        "paragraphs": [
            "六朝兴废渡河年，旧国归来更黯然。",
            "八月边城山未雪，芦花籍藉已漫天。"
        ],
        "notes": "",
        "id": "5bf5397d029a929d44ead14f4b621517"
    },
    {
        "author": "刘著",
        "dynasty": "宋",
        "type": "诗",
        "rhythmic": "",
        "title": "次韵王子慎玉田道中一首兼呈韩公美阁老",
        "preface": "",
        "paragraphs": [
            "东晋风流属子猷，开元峭直让韩休。",
            "丝纶对掌惊三隽，尊酒更酬失四愁。",
            "古道阴阴槐树老，归鸿杳杳荻花秋。",
            "浩然诗思天涯远，月满江南小谢楼。"
        ],
        "notes": "",
        "id": "077d4c2302003cebb4d3aea548aa8f4f"
    },
    {
        "author": "刘著",
        "dynasty": "宋",
        "type": "诗",
        "rhythmic": "",
        "title": "出榆关",
        "preface": "",
        "paragraphs": [
            "羽檄中原满，萍流四海间。",
            "少时过桂岭，壮岁出榆关。",
            "奇祸心如折，羁愁鬓已斑。",
            "楚累千万亿，知有几人还。"
        ],
        "notes": "",
        "id": "3874cb92e8e135ae167b74a4852cc0db"
    },
    {
        "author": "刘著",
        "dynasty": "宋",
        "type": "诗",
        "rhythmic": "",
        "title": "渡辽",
        "preface": "",
        "paragraphs": [
            "身隔辽东渡，心怀冀北群。",
            "会归苏属国，却忆范将军。",
            "风陈横秋雁，雷声吼夜蚊。",
            "方言莫相笑，唐梵本殊分。"
        ],
        "notes": "",
        "id": "9dcc93ddc2018a3eba7a276d461d81c3"
    },
    {
        "author": "刘著",
        "dynasty": "宋",
        "type": "诗",
        "rhythmic": "",
        "title": "至日",
        "preface": "",
        "paragraphs": [
            "乱离南国忽经年，一线愁添未死前。",
            "心折灵台候云物，眼看东海变桑田。",
            "燕巢幕上终非计，雉畜樊中政可怜。",
            "安得绝云行九万，却骑鲸背上青天。"
        ],
        "notes": "",
        "id": "6c6285efe144bedef4a39ba8a7147ed9"
    },
    {
        "author": "刘著",
        "dynasty": "宋",
        "type": "诗",
        "rhythmic": "",
        "title": "次韵彦高暮春书事",
        "preface": "",
        "paragraphs": [
            "平生漫浪老清晖，却扫丘园属少微。",
            "世乱伤心青眼旧，天涯流泪白云飞。",
            "羁愁只忆中山酒，贫病长悬子夏衣。",
            "泽畔行吟谁念我，祗应形影自相依。"
        ],
        "notes": "",
        "id": "0e9a8d9bbe9bca2e9e4529626fdbc3db"
    },
    {
        "author": "刘著",
        "dynasty": "宋",
        "type": "诗",
        "rhythmic": "",
        "title": "寄题张浩然松雪楼",
        "preface": "",
        "paragraphs": [
            "入座山光秀玉柯，岸巾绝景意如何。",
            "瘦来岂为寒松句，和寡还惊白雪歌。",
            "地近云烟来鹤驾，簷高星斗泻银河。",
            "悬知老子登临处，渺渺沧波月色多。"
        ],
        "notes": "",
        "id": "018111a59cc3fc830d96676084252188"
    },
    {
        "author": "刘著",
        "dynasty": "宋",
        "type": "诗",
        "rhythmic": "",
        "title": "次韵彦高占雪",
        "preface": "",
        "paragraphs": [
            "天秋鼓南风，云海飘暮雪。",
            "三春犹沍寒，九夏那苦热。",
            "土圭测中气，尝闻先儒说。",
            "穷髪多异宜，泥古诚亦拙。",
            "吴侯擅六艺，名宦端不屑。",
            "晚岁登泰山，蚤已探禹穴。",
            "千岁可坐致，不待数旬月。",
            "重阴畏坎陷，五阳欣夬决。",
            "君子方履霜，渠肯蹈覆辙。",
            "鸡猪与鱼蒜，幸可充朝餟。"
        ],
        "notes": "",
        "id": "5085fb02b51babb358afcbb95ee19a77"
    },
    {
        "author": "刘著",
        "dynasty": "宋",
        "type": "诗",
        "rhythmic": "",
        "title": "枕上言怀",
        "preface": "",
        "paragraphs": [
            "九土将分裂，中原政扰攘。",
            "孰为真汉相，却忆假齐王。",
            "晋室迁神鼎，梁园作战场。",
            "可怜羁客梦，夜夜在家乡。"
        ],
        "notes": "",
        "id": "6a580bf270b566b90e93f66fec59632a"
    },
    {
        "author": "刘著",
        "dynasty": "宋",
        "type": "诗",
        "rhythmic": "",
        "title": "再和彦高",
        "preface": "",
        "paragraphs": [
            "否泰由来在岁星，谁听叩角作商声。",
            "一朝汉魏成今古，百口燕秦隔死生。",
            "雉堞仅能逃病妇，雁书犹记作团兄。",
            "雪云埋尽辽西路，有酒如淮奈此情。"
        ],
        "notes": "",
        "id": "eda7996c04a18087090d1bd2f6bc3788"
    },
    {
        "author": "刘著",
        "dynasty": "宋",
        "type": "诗",
        "rhythmic": "",
        "title": "闻雁",
        "preface": "",
        "paragraphs": [
            "千里寒云卷朔风，当轩月午雁书空。",
            "烦君为报江南客，顦顇辽东更向东。"
        ],
        "notes": "",
        "id": "aecd93668c61fe6ce5084837c6c2d492"
    },
    {
        "author": "刘著",
        "dynasty": "宋",
        "type": "诗",
        "rhythmic": "",
        "title": "闺情二绝  其一",
        "preface": "",
        "paragraphs": [
            "天边北斗又回春，愁绝龙沙任酒醺。",
            "万里巫山归梦断，不知何处觅行云。"
        ],
        "notes": "",
        "id": "ffc56d8ad5e24cb77a378a9372f9326a"
    },
    {
        "author": "刘著",
        "dynasty": "宋",
        "type": "诗",
        "rhythmic": "",
        "title": "闺情二绝  其二",
        "preface": "",
        "paragraphs": [
            "蕙帐金炉冷篆烟，故山春草几芊芊。",
            "只今唯有潇湘月，万里相随照不眠。"
        ],
        "notes": "",
        "id": "ad9ecb5ce18cea333c3fe1e4a29abde2"
    },
    {
        "author": "刘著",
        "dynasty": "宋",
        "type": "诗",
        "rhythmic": "",
        "title": "过白沟趁顺安",
        "preface": "",
        "paragraphs": [
            "万折狂澜肯倒流，归心梦寐在东周。",
            "平生快意君知否，今日驱车过沟。"
        ],
        "notes": "",
        "id": "6f507eb0130e6a501584e0334218c806"
    },
    {
        "author": "刘著",
        "dynasty": "宋",
        "type": "诗",
        "rhythmic": "",
        "title": "题御城寺壁",
        "preface": "",
        "paragraphs": [
            "一径埋云草树荒，石麟苍藓卧田桑。",
            "汉家陵阙今何在，洛水嵩山满夕阳。"
        ],
        "notes": "",
        "id": "e7f3f13cf7792356387f5009d3d6b9ef"
    },
    {
        "author": "刘著",
        "dynasty": "宋",
        "type": "诗",
        "rhythmic": "",
        "title": "月夜泛舟",
        "preface": "",
        "paragraphs": [
            "浮世浑如出岫云，南朝词客北朝臣。",
            "传邮扰扰无虚日，吏俗区区老却人。",
            "入眼青山看不厌，傍船白鹭自相亲。",
            "举杯更欲邀明月，暂向尧封作逸民。"
        ],
        "notes": "",
        "id": "010e0d5cfcfe5886103b14e2e47dbd25"
    },
    {
        "author": "刘著",
        "dynasty": "宋",
        "type": "诗",
        "rhythmic": "",
        "title": "病中寄楚卿",
        "preface": "",
        "paragraphs": [
            "月满江楼午夜钟，多情多病一衰翁。",
            "行云不道无行雨，只恐相逢是梦中。"
        ],
        "notes": "",
        "id": "939b6fa0cebbbf9e4b0b683f6411e68f"
    },
    {
        "author": "刘著",
        "dynasty": "宋",
        "type": "诗",
        "rhythmic": "",
        "title": "送客亭",
        "preface": "",
        "paragraphs": [
            "十年羁旅鬓成丝，千里淮山信息稀。",
            "送尽长亭短亭客，且看庄舄几时归。"
        ],
        "notes": "",
        "id": "f3525587ec25e03e9e4f90269e8fee07"
    },
    {
        "author": "刘著",
        "dynasty": "宋",
        "type": "诗",
        "rhythmic": "",
        "title": "病中言怀呈韩给事",
        "preface": "",
        "paragraphs": [
            "潦倒淮山客，金台五见秋。",
            "退飞嗟宋鹢，畏暑甚吴牛。",
            "问疾怜摩诘，分曹类子猷。",
            "自慙无补报，只合隐林丘。"
        ],
        "notes": "",
        "id": "019dff1b2e1a1a6b9c15bb50276f07fa"
    },
    {
        "author": "刘著",
        "dynasty": "宋",
        "type": "诗",
        "rhythmic": "",
        "title": "伯坚惠新茶绿橘香味郁然便如一到江湖之上戏作小诗二首  其一",
        "preface": "",
        "paragraphs": [
            "建溪玉饼号无双，双井为奴日铸降。",
            "忽听松风翻蟹眼，却疑春雪落寒江。"
        ],
        "notes": "",
        "id": "1eba94e0c7598f2b44aa4b1a0983abc9"
    },
    {
        "author": "刘著",
        "dynasty": "宋",
        "type": "诗",
        "rhythmic": "",
        "title": "伯坚惠新茶绿橘香味郁然便如一到江湖之上戏作小诗二首  其二",
        "preface": "",
        "paragraphs": [
            "黄苞犹带洞庭霜，翠袖传看绿叶香。",
            "何待封题三百颗，只今诗思满江乡。"
        ],
        "notes": "",
        "id": "6031c1a8178c314c574556fc2c309795"
    },
    {
        "author": "刘著",
        "dynasty": "宋",
        "type": "诗",
        "rhythmic": "",
        "title": "文季侍郎得绿萼香梅子文待制有诗辄亦同赋",
        "preface": "",
        "paragraphs": [
            "一枝绿萼冠群芳，潇洒犹疑楚岸傍。",
            "香骨瘦来冰蕋细，梦魂清处月波凉。",
            "赓酬便合成千首，醒醉宁须计百觞。",
            "横玉叫云吹不尽，只教今古洗离肠。"
        ],
        "notes": "",
        "id": "47c9ebf72d41f010eb754129157facbc"
    }
]