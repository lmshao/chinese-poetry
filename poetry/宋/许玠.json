[
    {
        "author": "许玠",
        "dynasty": "宋",
        "type": "诗",
        "rhythmic": "",
        "title": "染丝上春机",
        "preface": "",
        "paragraphs": [
            "锦江之水来蜀西，女红染丝上春机。",
            "可怜欲织未织时，思君意绪如乱丝。",
            "乱丝尚可理，妾愁渺无际。",
            "寒窗轧轧千万梭，断魂随梭暗来去。",
            "荡子醉花月，妾辜鸾镜妆。",
            "寒蛩只解趣机杼，争奈情如刀剑伤。",
            "织成回纹诗，寄与白玉郎。",
            "愿郎勿弃置，上有双鸳鸯。",
            "𩕚著双鸳鸯，忍教孤妾守空房。"
        ],
        "notes": "",
        "id": "7eeeba773344f1fc6ee6ffdd83b60416"
    },
    {
        "author": "许玠",
        "dynasty": "宋",
        "type": "诗",
        "rhythmic": "",
        "title": "美人对镜歌",
        "preface": "",
        "paragraphs": [
            "天上雄鸡啼一声，人间万鸡相应鸣。",
            "美人红酣尚未醒，锁掣金匙鹦鹉惊。",
            "鹦鹉从来巧言语，声聒锦帏残梦起。",
            "猛揎罗袖窝绿云，步逼妆台趁梳洗。",
            "玉奁脱覆光烁人，洞房环曲惊晓春。",
            "不是清空月飞入，如何中有姮娥身。",
            "轩辕百炼今湮灭，扬州青铜却奇绝。",
            "人非照镜镜照人，镜亦分明为人说。",
            "媸妍一镜固两般，狐妇怀奸心胆寒。",
            "闺中少女色庄丽，眉颊不妨终日看。"
        ],
        "notes": "",
        "id": "b4c039227e98921e9f51407bfee097e9"
    },
    {
        "author": "许玠",
        "dynasty": "宋",
        "type": "诗",
        "rhythmic": "",
        "title": "汉宫春夜",
        "preface": "",
        "paragraphs": [
            "虚轮绚采千门外，窗眼渗光金箔碎。",
            "渴龙滴水续铜壶，簷马呼风摇玉佩。",
            "宫车声远翠幌幽，珠帘闲却珊瑚钩。",
            "眉山两点亦何有，中锁万斛相思愁。",
            "蜀罗蜜炬光明灭，红泪难溅守宫血。",
            "遥夜春寒听晓钟，角声满地梨花雪。"
        ],
        "notes": "",
        "id": "985e16012a01123bf72fd9238512a5f7"
    },
    {
        "author": "许玠",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "宇宙双蓬鬓。"
        ],
        "notes": "",
        "id": "ae60d3bc462dd02cdc67f769684d802b"
    },
    {
        "author": "许玠",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "兴随流水远。"
        ],
        "notes": "",
        "id": "fffd4019e375beb70c68a7637081a7ca"
    },
    {
        "author": "许玠",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "立尽疏帘落絮风。"
        ],
        "notes": "",
        "id": "f2844e2216851420f1569096be428b7a"
    },
    {
        "author": "许玠",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "不办扁舟访安道。"
        ],
        "notes": "",
        "id": "7b99b56a1ccabd0694c5cf3b0b88e3cf"
    },
    {
        "author": "许玠",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "苔封曲径无人到。"
        ],
        "notes": "",
        "id": "d4d0149ae97f390888736cff5e08ba4f"
    }
]