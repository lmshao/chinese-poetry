[
    {
        "author": "释慧懃",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "八月二十五，有宾兼有主。",
            "辊出雪峰毬，打动禾山鼓。",
            "天帝释摇头，大梵王作舞。",
            "不透上林关，未敢轻相许。",
            "空生不解此家风，惹得岩前华似雨。"
        ],
        "notes": "",
        "id": "a31246572dc27f43a0d03e3a8f5a40f4"
    },
    {
        "author": "释慧懃",
        "dynasty": "宋",
        "type": "诗",
        "rhythmic": "",
        "title": "颂古七首 达磨见武帝",
        "preface": "",
        "paragraphs": [
            "始闻阿阁一声钟，日暖苍龙睡正浓。",
            "再击凤凰台上鼓，夜半祥鸾未飞舞。",
            "帝基永固如磐石，胡僧枉费平生力。",
            "回指少林归去来，春风一阵华狼藉。"
        ],
        "notes": "",
        "id": "6f47b053127b21f51e83ff01fd25339d"
    },
    {
        "author": "释慧懃",
        "dynasty": "宋",
        "type": "诗",
        "rhythmic": "",
        "title": "颂古七首 日面佛月面佛",
        "preface": "",
        "paragraphs": [
            "东街柳色拖烟雨，西巷桃华相映红。",
            "左顾右盼看不足，一时分付与春风。"
        ],
        "notes": "",
        "id": "ef1b4cca7d6b0a0e5192281dce681b36"
    },
    {
        "author": "释慧懃",
        "dynasty": "宋",
        "type": "诗",
        "rhythmic": "",
        "title": "颂古七首 世尊升座",
        "preface": "",
        "paragraphs": [
            "一轮明月挂天心，四海生灵荷照临。",
            "何必西风撼丹桂，碧霄重送九秋音。"
        ],
        "notes": "",
        "id": "c15982868d68032c34731d4936757b48"
    },
    {
        "author": "释慧懃",
        "dynasty": "宋",
        "type": "诗",
        "rhythmic": "",
        "title": "颂古七首 离四句绝百非",
        "preface": "",
        "paragraphs": [
            "美如西子离金阁，娇似杨妃倚玉楼。",
            "犹把琵琶半遮面，不令人见转风流。"
        ],
        "notes": "",
        "id": "df2fe437aa8fef1f57fcd31ca2e0def6"
    },
    {
        "author": "释慧懃",
        "dynasty": "宋",
        "type": "诗",
        "rhythmic": "",
        "title": "颂古七首 十身调御",
        "preface": "",
        "paragraphs": [
            "捉贼分明要见赃，十身调御下禅床。",
            "曾经巴峡猿啼处，铁作心肝也断肠。"
        ],
        "notes": "",
        "id": "fe9f2811e201b091fd4be54652fe703f"
    },
    {
        "author": "释慧懃",
        "dynasty": "宋",
        "type": "诗",
        "rhythmic": "",
        "title": "颂古七首 三圣逢人即出",
        "preface": "",
        "paragraphs": [
            "城南措大骑馿子，市北郎君跨马儿。",
            "各各四蹄俱著地，三春同到月明池。"
        ],
        "notes": "",
        "id": "9497a8cc86ab044e853630332237b975"
    },
    {
        "author": "释慧懃",
        "dynasty": "宋",
        "type": "诗",
        "rhythmic": "",
        "title": "颂古七首 南泉示众云文殊起佛见法见贬向二铁围山",
        "preface": "",
        "paragraphs": [
            "彩云影里仙人现，手把红罗扇遮面。",
            "无人著眼看仙人，却看随后红罗扇。"
        ],
        "notes": "",
        "id": "c088930769f682bf9d011d25ce66ec4c"
    },
    {
        "author": "释慧懃",
        "dynasty": "宋",
        "type": "诗",
        "rhythmic": "",
        "title": "偈六首  其一",
        "preface": "",
        "paragraphs": [
            "至道无难，唯嫌选择。",
            "桃华红，李花白，谁道融融只一色。",
            "燕子语，黄莺鸣，谁道关关只一声。",
            "不透祖师关捩子，空认山河作眼睛。"
        ],
        "notes": "",
        "id": "3a5bf3e0cb4ef1f2347e2ea881e5cb17"
    },
    {
        "author": "释慧懃",
        "dynasty": "宋",
        "type": "诗",
        "rhythmic": "",
        "title": "偈六首  其二",
        "preface": "",
        "paragraphs": [
            "日日日西沉，日日日东上。",
            "若欲学菩提，但看此模样。"
        ],
        "notes": "",
        "id": "001e3dfd66f991dc5a9cf10185273c82"
    },
    {
        "author": "释慧懃",
        "dynasty": "宋",
        "type": "诗",
        "rhythmic": "",
        "title": "偈六首  其三",
        "preface": "",
        "paragraphs": [
            "去年今日时，红炉片雪飞。",
            "今日去年时，曹娥读夜碑。",
            "末后一句子，佛眼莫能窥。",
            "白莲峰顶上，红日绕须弥。",
            "鸟啄珊瑚树，鲸吞离水犀。",
            "太平家业在，千古袭杨歧。"
        ],
        "notes": "",
        "id": "97f4ff39710658ea57db5b03b01f7074"
    },
    {
        "author": "释慧懃",
        "dynasty": "宋",
        "type": "诗",
        "rhythmic": "",
        "title": "偈六首  其四",
        "preface": "",
        "paragraphs": [
            "金乌急，玉兔速，急急流光七月十。",
            "无穷游子不归家，纵归只在门前立。",
            "门前立，把手牵伊不肯入。",
            "万里看看寸草无，残花落地无人拾。",
            "无人拾，一回雨过一回湿。"
        ],
        "notes": "",
        "id": "4a48ca3b669b7be0b276b4c02ddc2ba6"
    },
    {
        "author": "释慧懃",
        "dynasty": "宋",
        "type": "诗",
        "rhythmic": "",
        "title": "偈六首  其五",
        "preface": "",
        "paragraphs": [
            "世尊有密语，冬到寒食一百五。",
            "迦叶不覆藏，水泄不通已露赃。",
            "灵利衲僧如会得，一重雪上一重霜。"
        ],
        "notes": "",
        "id": "b66c9939e59918b08733d6211d829f90"
    },
    {
        "author": "释慧懃",
        "dynasty": "宋",
        "type": "诗",
        "rhythmic": "",
        "title": "偈六首  其六",
        "preface": "",
        "paragraphs": [
            "天左旋，地右转，古往今来经几遍。",
            "金乌飞，玉兔走。",
            "才方出海门，又落青山后。",
            "江河波渺渺，淮济浪悠悠，直入沧溟昼夜流。"
        ],
        "notes": "",
        "id": "75fa4a61c42fb8a3a690a4acdfbc2600"
    },
    {
        "author": "释慧懃",
        "dynasty": "宋",
        "type": "诗",
        "rhythmic": "",
        "title": "砂锣盛油",
        "preface": "",
        "paragraphs": [
            "铜砂锣里落盛油，生菜还他萝卜头。",
            "但看来年正月半，家家门首挂灯毬。"
        ],
        "notes": "",
        "id": "56b3505d1ca02a69d6a78b930b9c50f4"
    }
]