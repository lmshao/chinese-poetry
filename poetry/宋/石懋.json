[
    {
        "author": "石懋",
        "dynasty": "宋",
        "type": "诗",
        "rhythmic": "",
        "title": "杨花",
        "preface": "",
        "paragraphs": [
            "来时万缕弄轻黄，去日飞球满路傍。",
            "我比杨花更飘荡，杨花只是一春忙。"
        ],
        "notes": "",
        "id": "610536bf2fad91f44abbac63f21fb871"
    },
    {
        "author": "石懋",
        "dynasty": "宋",
        "type": "诗",
        "rhythmic": "",
        "title": "金钱花",
        "preface": "",
        "paragraphs": [
            "名贵已居三品上，价高仍在五铢先。",
            "春来买断深红色，烧得人心似火燃。"
        ],
        "notes": "",
        "id": "e568231942725289605ef998aa8095eb"
    },
    {
        "author": "石懋",
        "dynasty": "宋",
        "type": "诗",
        "rhythmic": "",
        "title": "酴醾",
        "preface": "",
        "paragraphs": [
            "不传人间玉奁粉，别有天上金炉烟。",
            "独清合作诸兰佩，深白未数杨花绵。",
            "春风烂漫倚墙角，一月不复烧龙涎。"
        ],
        "notes": "",
        "id": "ecfd3f728cb17015c30a04fc5e6b35d0"
    },
    {
        "author": "石懋",
        "dynasty": "宋",
        "type": "诗",
        "rhythmic": "",
        "title": "柳絮",
        "preface": "",
        "paragraphs": [
            "苦无筋力太轻柔，何物如今得自由。",
            "带雨飘来成坠雪，卷春归去作飞球。"
        ],
        "notes": "",
        "id": "564dba1b2305c86410252efc06ee4e6b"
    },
    {
        "author": "石懋",
        "dynasty": "宋",
        "type": "诗",
        "rhythmic": "",
        "title": "雪",
        "preface": "",
        "paragraphs": [
            "风云快约千丝雨，天地空无一点尘。",
            "晓树放开花意思，夜窗添起月精神。",
            "鹦鹉杯中未觉贫，寒凝酒面不成鳞。",
            "何如飞上参军鬓，与恼红楼歌舞人。"
        ],
        "notes": "",
        "id": "1be797815ae9ba6a9455754514b3d099"
    },
    {
        "author": "石懋",
        "dynasty": "宋",
        "type": "诗",
        "rhythmic": "",
        "title": "岁除",
        "preface": "",
        "paragraphs": [
            "索米长安久倦游，寂无杯盎洗牢愁。",
            "岁除借问除何事，除尽朱颜与黑头。"
        ],
        "notes": "",
        "id": "8dcf76fe92b581003124e07613f63dd6"
    },
    {
        "author": "石懋",
        "dynasty": "宋",
        "type": "诗",
        "rhythmic": "",
        "title": "郡守",
        "preface": "",
        "paragraphs": [
            "政成郛郭春千里，公退笙歌月一楼。",
            "犬吠花阴无旧警，麦翻云穗有新畴。"
        ],
        "notes": "",
        "id": "1a8adfd6923d2f604832995502b636da"
    },
    {
        "author": "石懋",
        "dynasty": "宋",
        "type": "诗",
        "rhythmic": "",
        "title": "生日",
        "preface": "",
        "paragraphs": [
            "只应门闼悬弧际，正是乾坤和气中。",
            "寿语珠联千轴富，贺樽鲸吸百川空。"
        ],
        "notes": "",
        "id": "d8acad59bcbd96dcdd6f9f498dcfecaa"
    },
    {
        "author": "石懋",
        "dynasty": "宋",
        "type": "诗",
        "rhythmic": "",
        "title": "梅花",
        "preface": "",
        "paragraphs": [
            "家是江南友是兰，水边月底怯新寒。",
            "画图省识惊春早，玉笛孤吹怨夜残。",
            "冷淡合教闲处着，清臞难遣俗人看。",
            "相逢剩作樽前恨，索笑情怀老新阑。"
        ],
        "notes": "",
        "id": "c9655c0c3ad20bec1c909fb7f29b5683"
    },
    {
        "author": "石懋",
        "dynasty": "宋",
        "type": "诗",
        "rhythmic": "",
        "title": "长至  其一",
        "preface": "",
        "paragraphs": [
            "阳和散逐管灰浮，节物那知人倦游。",
            "无可奈何霜后冷，急推不去眼中愁。",
            "康衢结束新裳杂，飞盖追随贺客稠。",
            "犹有祢衡漫一刺，侯门如海未容投。"
        ],
        "notes": "",
        "id": "29c27be83b954f3531638a5a26dec1d7"
    },
    {
        "author": "石懋",
        "dynasty": "宋",
        "type": "诗",
        "rhythmic": "",
        "title": "长至  其二",
        "preface": "",
        "paragraphs": [
            "笔墨如山宁疗饥，漫劳红日一丝迟。",
            "浊醪有理贫难醉，坐客无毡寒见欺。",
            "占岁丰凶云物动，漏春消息管灰知。",
            "江南梅使无恙否，肠断陇头花一枝。"
        ],
        "notes": "",
        "id": "37253e44935936871d59919c7699ffb1"
    },
    {
        "author": "石懋",
        "dynasty": "宋",
        "type": "诗",
        "rhythmic": "",
        "title": "成都岁暮始微寒小酌遣兴",
        "preface": "",
        "paragraphs": [
            "革带频移纱帽宽，茶铛欲熟篆香残。",
            "疏梅已报先春信，小雨初成十月寒。",
            "身似野僧犹有髪，门如村舍强名官。",
            "鼠肝虫臂元无择，遇酒犹能罄一欢。"
        ],
        "notes": "",
        "id": "098ca164e5aa19891173183846c070f2"
    },
    {
        "author": "石懋",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "燕南雪花大于掌，冰柱悬簷一千丈。"
        ],
        "notes": "",
        "id": "8d50278c2a63620766031d9be327d2fd"
    },
    {
        "author": "石懋",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "满身美荫抱高柳，问汝适从何处来。"
        ],
        "notes": "",
        "id": "f10fc1671a4f08168eafe4d8d815b169"
    },
    {
        "author": "石懋",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "翻成缟带车迷路，卷上珠帘人倚楼。"
        ],
        "notes": "",
        "id": "64d3c5963420b1032b84256125701234"
    },
    {
        "author": "石懋",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "浓开细细黄金蕊，间颇深深碧玉丛。"
        ],
        "notes": "",
        "id": "ebbedccc9f63cb30220ffa112bd41ee7"
    },
    {
        "author": "石懋",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "弯环浅水碧依旧，自在好花红渐新。"
        ],
        "notes": "",
        "id": "5bfeacabc36afcf59da29a66204f0be7"
    },
    {
        "author": "石懋",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "欲问此根何处得。"
        ],
        "notes": "",
        "id": "c57eb8bf54e0319d86b1c6aa34120fa6"
    }
]