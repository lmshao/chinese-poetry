[
    {
        "author": "何子举",
        "dynasty": "宋",
        "type": "诗",
        "rhythmic": "",
        "title": "灵岩",
        "preface": "",
        "paragraphs": [
            "灵岩之境最超卓，高隠翠微浸碧落。",
            "迢迢一迳倒青松，壁立危门敞虚阁。",
            "敞虚阁，见寥廓，万叠青山连海角。",
            "山田疎密布棋文，行看远近分凫雀。",
            "入虚堂，真邃寞，太古以来天所凿。",
            "上如屈曲老龙腰，下似空明巨鳌壳。",
            "豁然平铺如琢削，低不碍人高可摸。",
            "洞彻中开隠籁传，虚通远映飞光铄。",
            "烟岚前后如帘幙，洞户东西迢锁钥。",
            "明月宵涵两玉壶，白云晓度长银索。",
            "壶天春秋长不恶，琼室夏凉冬燠若。",
            "老僧雪夜不新炉，童子炎天尚狐貉。",
            "夜静风清冰露薄，天碧境寒河汉烁。",
            "泠泠风吹叱斗牛，浩浩清声生万壑。",
            "我欲飞王乔之凫，呼丁令之鹤。",
            "架羽仗之轻车，奏灵台之妙乐。",
            "披星机绘素以为衣，举金茎沆瀣以为酌。",
            "呼群仙以遨游，休此岩而宴乐。",
            "酒容渔父参，棋许樵夫著。",
            "不知乌之东飞，兔之西跃。",
            "相将远逐无穷滨，逍遥永脱尘缘缚。"
        ],
        "notes": "",
        "id": "e7fa40557f07829a025bf24314b3b07a"
    },
    {
        "author": "何子举",
        "dynasty": "宋",
        "type": "诗",
        "rhythmic": "",
        "title": "清渭八景 清渭晴岚",
        "preface": "",
        "paragraphs": [
            "清渭盘旋似太行，岚光过雨鬰苍苍。",
            "氤氲如雾凌空起，缥缈随风到处扬。",
            "谷转孤村芳树绿，水流双涧落花香。",
            "兴来秣马寻高隠，泉石徜徉乐更长。"
        ],
        "notes": "",
        "id": "7ad68f8c9dbd2f85eacb85c71609e076"
    },
    {
        "author": "何子举",
        "dynasty": "宋",
        "type": "诗",
        "rhythmic": "",
        "title": "清渭八景 箭山晚翠",
        "preface": "",
        "paragraphs": [
            "日落啣山照画屏，箭山鬰鬰岁寒青。",
            "昂霄巨干成梁栋，裂石盘根长茯苓。",
            "风撼碧涛惊鹤梦，雷轰铁锁悦龙形。",
            "由来秀荫观音庙，血食千年显电灵。"
        ],
        "notes": "",
        "id": "65b6100a1338e64ba3e1897a9df4b9c6"
    },
    {
        "author": "何子举",
        "dynasty": "宋",
        "type": "诗",
        "rhythmic": "",
        "title": "清渭八景 北涧双流",
        "preface": "",
        "paragraphs": [
            "华溪有水绿如苔，迎会双溪右涧来。",
            "二派合流川两道，四山环拥翠千堆。",
            "寻源未许停渔棹，修禊应堪泛羽杯。",
            "夹岸桃花开烂漫，落红随浪泛天台。"
        ],
        "notes": "",
        "id": "f848b163d947055ea67698fbb236b14f"
    },
    {
        "author": "何子举",
        "dynasty": "宋",
        "type": "诗",
        "rhythmic": "",
        "title": "清渭八景 指崖一览",
        "preface": "",
        "paragraphs": [
            "指崖屹立镇山川，万丈巍巍势插天。",
            "风日双清时有限，乾坤一览景无边。",
            "东西两岘丹青献，南北群峰紫翠连。",
            "我欲凌风登绝顶，一声铁笛叫飞仙。"
        ],
        "notes": "",
        "id": "87dd8edb2bdc4f9d84f2d71356b140ee"
    },
    {
        "author": "何子举",
        "dynasty": "宋",
        "type": "诗",
        "rhythmic": "",
        "title": "清渭八景 桐畈犁耕",
        "preface": "",
        "paragraphs": [
            "村北村南布谷声，豳风歌罢足关情。",
            "携朋日向东园酌，佩犊时从谷口耕。",
            "花雨一犁春信早，稼云万顷岁功成。",
            "君王正此招贤用，胡不当初显姓名。"
        ],
        "notes": "",
        "id": "459a0f97bb46ba20a0e087b3015aa557"
    },
    {
        "author": "何子举",
        "dynasty": "宋",
        "type": "诗",
        "rhythmic": "",
        "title": "清渭八景 派溪钓隠",
        "preface": "",
        "paragraphs": [
            "派溪有水碧无瑕，结屋临溪钓隠家。",
            "穉子敲针依柳树，扁舟罢钓泊芦花。",
            "子陵辞汉千年远，尚父归周两鬓华。",
            "祇恐客星难障掩，一竿未足了生涯。"
        ],
        "notes": "",
        "id": "b60716bfecb44324494d22ea3910cfc1"
    },
    {
        "author": "何子举",
        "dynasty": "宋",
        "type": "诗",
        "rhythmic": "",
        "title": "清渭八景 大陇秋云",
        "preface": "",
        "paragraphs": [
            "迢迢大陇似眠牛，多少村庄筑此丘。",
            "玄室幽深埋玉树，晓云飞遶护松楸。",
            "栖迟每入林闲渺，变化长从海上浮。",
            "正是苍生多渴望，作为霖雨济田畴。"
        ],
        "notes": "",
        "id": "3fd130f2d31247f747e48fb19892fc9b"
    },
    {
        "author": "何子举",
        "dynasty": "宋",
        "type": "诗",
        "rhythmic": "",
        "title": "清渭八景 高村夜月",
        "preface": "",
        "paragraphs": [
            "缓步高村纳晚凉，徘徊更觉景难忘。",
            "一轮月照碧梧影，万壑风飘丹桂香。",
            "苏子何须游赤壁，群仙正好泛琼觞。",
            "洞箫吹彻东方白，玉兔还留不夜光。"
        ],
        "notes": "",
        "id": "aad25e1da0cf401421ad251133ed6660"
    }
]