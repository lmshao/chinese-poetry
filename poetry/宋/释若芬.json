[
    {
        "author": "释若芬",
        "dynasty": "宋",
        "type": "诗",
        "rhythmic": "",
        "title": "寿傅守  其一",
        "preface": "",
        "paragraphs": [
            "仙游舍人声建中，正论久矣排群雄。",
            "令子贤孙俱有耀，皇天两耳元非聋。"
        ],
        "notes": "",
        "id": "59eb565f0dec1cc84cf861bca4d034af"
    },
    {
        "author": "释若芬",
        "dynasty": "宋",
        "type": "诗",
        "rhythmic": "",
        "title": "寿傅守  其二",
        "preface": "",
        "paragraphs": [
            "鹤髪仙人年德尊，大贤之后更多闻。",
            "风流异日窥前辈，议论班班总不群。"
        ],
        "notes": "",
        "id": "aec65fd9ff81d3e2565eeefe6f206e89"
    },
    {
        "author": "释若芬",
        "dynasty": "宋",
        "type": "诗",
        "rhythmic": "",
        "title": "寿傅守  其三",
        "preface": "",
        "paragraphs": [
            "当年膴仕早标缨，不共儿曹校疾行。",
            "居易独能遵坦路，未妨六十到名卿。"
        ],
        "notes": "",
        "id": "47c0427a4a918380c2259ef686a93961"
    },
    {
        "author": "释若芬",
        "dynasty": "宋",
        "type": "诗",
        "rhythmic": "",
        "title": "寿傅守  其四",
        "preface": "",
        "paragraphs": [
            "十年泽国泛吴航，袖有新硎试未尝。",
            "聊把一麾施老手，便教千里作津梁。"
        ],
        "notes": "",
        "id": "fa87a5b31c53ac4ac70144466e9237bd"
    },
    {
        "author": "释若芬",
        "dynasty": "宋",
        "type": "诗",
        "rhythmic": "",
        "title": "寿傅守  其五",
        "preface": "",
        "paragraphs": [
            "教令浮民一岁期，只将平易抗浇漓。",
            "朝廷若用循良课，换取樵川老吏归。"
        ],
        "notes": "",
        "id": "30d9a274bd7d5d19438598d237c1cb8d"
    },
    {
        "author": "释若芬",
        "dynasty": "宋",
        "type": "诗",
        "rhythmic": "",
        "title": "寿傅守  其六",
        "preface": "",
        "paragraphs": [
            "桃花彩绶俨仙衣，宝带垂金腹十围。",
            "五马人生真可贵，更欣桑梓共分辉。"
        ],
        "notes": "",
        "id": "2d2707b36b82f2254aa70a3f338bc5b6"
    },
    {
        "author": "释若芬",
        "dynasty": "宋",
        "type": "诗",
        "rhythmic": "",
        "title": "寿傅守  其七",
        "preface": "",
        "paragraphs": [
            "精藏烱目气藏神，笑语温然与物春。",
            "面骨如拳搀两耳，此公寿相等铜人。"
        ],
        "notes": "",
        "id": "0c7631a6e35d571d6839cc63d70a289b"
    },
    {
        "author": "释若芬",
        "dynasty": "宋",
        "type": "诗",
        "rhythmic": "",
        "title": "寿傅守  其八",
        "preface": "",
        "paragraphs": [
            "堂前三凤戏斑衣，堂下三槐擢秀枝。",
            "一岁倦游归绿野，荣华鼎鼎看吾儿。"
        ],
        "notes": "",
        "id": "b70d8f11bb07ad0ea1007eb6abc3e1a7"
    },
    {
        "author": "释若芬",
        "dynasty": "宋",
        "type": "诗",
        "rhythmic": "",
        "title": "寿傅守  其九",
        "preface": "",
        "paragraphs": [
            "宁武堂中白日长，公庭讼息炷炉香。",
            "禅床不作蛾眉梦，一枕清风到寿乡。"
        ],
        "notes": "",
        "id": "7c81a2a0aaabfd4c4640ae35a2c25c85"
    },
    {
        "author": "释若芬",
        "dynasty": "宋",
        "type": "诗",
        "rhythmic": "",
        "title": "寿傅守  其一○",
        "preface": "",
        "paragraphs": [
            "秋入东篱破晓霜，黄花不肯媚重阳。",
            "花神爱惜缘何事，要向今朝荐寿觞。"
        ],
        "notes": "",
        "id": "0da3fa8a1fd9c4a00f238c1dbcb4ed35"
    },
    {
        "author": "释若芬",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "不是老僧亲写，晓来谁报平安。"
        ],
        "notes": "",
        "id": "aa3437bb4e777393834c13307d4b5648"
    }
]