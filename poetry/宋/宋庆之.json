[
    {
        "author": "宋庆之",
        "dynasty": "宋",
        "type": "诗",
        "rhythmic": "",
        "title": "兰溪道中",
        "preface": "",
        "paragraphs": [
            "朝买兰溪船，暮泊香头市。",
            "如何十月天，复此连夜雨。",
            "朔风寒似铁，晓色暗如土。",
            "道行不见人，路哭疑是鬼。",
            "栖栖远方士，忽忽乡心起。",
            "落叶响疎庭，空灯照寒被。",
            "离家能几时，旅况已如此。",
            "茫茫楚山云，渺渺楚江水。",
            "屈指计行程，此去复万里。"
        ],
        "notes": "",
        "id": "40861842574d11b33a1ec1a8642292ca"
    },
    {
        "author": "宋庆之",
        "dynasty": "宋",
        "type": "诗",
        "rhythmic": "",
        "title": "开炉日赋",
        "preface": "",
        "paragraphs": [
            "筋力已非旧，逢寒亦自怜。",
            "风霜在簷外，妻子语灯前。",
            "纸被添新絮，茶瓯煮细泉。",
            "虽云方寸地，春意一陶然。"
        ],
        "notes": "",
        "id": "4dbf71e43f1a350cde028376223fb662"
    },
    {
        "author": "宋庆之",
        "dynasty": "宋",
        "type": "诗",
        "rhythmic": "",
        "title": "稽村",
        "preface": "",
        "paragraphs": [
            "雪后寒增健，贪幽爱路生。",
            "群儿烧叶坐，一鸟啄冰行。",
            "山色晴犹惨，梅花谢亦荣。",
            "小舆风割面，微醉任攲倾。"
        ],
        "notes": "",
        "id": "0f513972f432f5f4c55062ac52bc61ce"
    },
    {
        "author": "宋庆之",
        "dynasty": "宋",
        "type": "诗",
        "rhythmic": "",
        "title": "哭赵东阁",
        "preface": "",
        "paragraphs": [
            "秋风惨欲割，秋月明不发。",
            "谁令声名高，竟使寿命折。",
            "往年失四灵，诗道微一髪。",
            "缟素革织组，宫征节乱聒。",
            "力排唐末陋，意风雅轧。",
            "清庙不待陈，黄壤讵能没。",
            "新篇今寂寞，故墨慎无忽。"
        ],
        "notes": "",
        "id": "4b533d837fa7e1dd6be223ed2aa86481"
    },
    {
        "author": "宋庆之",
        "dynasty": "宋",
        "type": "诗",
        "rhythmic": "",
        "title": "项园即事。",
        "preface": "",
        "paragraphs": [
            "时节飞花尽，幽林亦自香。",
            "闲来看新水，独立又斜阳。",
            "簷角鸟鸣霁，树根鱼就凉。",
            "一春风雨过，游事极相妨。"
        ],
        "notes": "",
        "id": "d1c39df4ebc4850dfb38dc36a51f1312"
    },
    {
        "author": "宋庆之",
        "dynasty": "宋",
        "type": "诗",
        "rhythmic": "",
        "title": "次惠上人冷泉夜坐",
        "preface": "",
        "paragraphs": [
            "此景写不尽，此怀谁与俱。",
            "月来林影碎，云去石头孤。",
            "万籁各休息，天香乍有无。",
            "因师寄佳句，清梦更劳吾。"
        ],
        "notes": "",
        "id": "62f6f6d66d5ed9dcd623c94f4a57d7f4"
    },
    {
        "author": "宋庆之",
        "dynasty": "宋",
        "type": "诗",
        "rhythmic": "",
        "title": "郊行偶成",
        "preface": "",
        "paragraphs": [
            "野水连天阔，孤舟尽日闲。",
            "会须风雨过，一济谅非难。"
        ],
        "notes": "",
        "id": "34d45fd6010095a4700ee0a38d3cb07e"
    },
    {
        "author": "宋庆之",
        "dynasty": "宋",
        "type": "诗",
        "rhythmic": "",
        "title": "碧鸡草堂呈刘后村",
        "preface": "",
        "paragraphs": [
            "斯文海内声名阔，犹是干淳一脉余。",
            "须信昌黎曾得谤，可怜太史未书。",
            "碧鸡有地吟诗老，金马无心待诏初。",
            "甚欲见君三十载，春风今时侍巾车。"
        ],
        "notes": "",
        "id": "3a17d9619b00d5c7a7d68ecd63962b9f"
    },
    {
        "author": "宋庆之",
        "dynasty": "宋",
        "type": "诗",
        "rhythmic": "",
        "title": "寓武昌报恩寺",
        "preface": "",
        "paragraphs": [
            "孟宗祠下竹依然，借得空房竹树边。",
            "贫寺少逢僧过夏，远乡多是客经年。",
            "倩人汲水时煎茗，就佛分灯夜照眠。",
            "家信不来心欲断，明朝又买汉阳船。"
        ],
        "notes": "",
        "id": "5ad7dce71d05a092549ad19a9495173f"
    },
    {
        "author": "宋庆之",
        "dynasty": "宋",
        "type": "诗",
        "rhythmic": "",
        "title": "武昌怀古",
        "preface": "",
        "paragraphs": [
            "极目平芜送落晖，六朝征战尚依稀。",
            "风生战舸周郎过，月落南楼庾老归。",
            "秋塞戍闲番马病，春江流下蜀鱼肥。",
            "神州北望知何处，父老犹能话岳飞。"
        ],
        "notes": "",
        "id": "5d72dac1185e1336518480b1c9973405"
    },
    {
        "author": "宋庆之",
        "dynasty": "宋",
        "type": "诗",
        "rhythmic": "",
        "title": "放翁有五更读书示子诗予亦次韵",
        "preface": "",
        "paragraphs": [
            "秋风蟋蟀床下鸣，茅茨耿耿秋灯明。",
            "老夫掩卷发深喟，起视河汉初参横。",
            "世人饮食几知味，眼底古今复泾渭。",
            "藩篱是笔屋是书，风叶尘埃力空费。",
            "六籍在天日月存，我亦收拾还本根。",
            "此事儿辈未可论，纷纷场屋争作元。"
        ],
        "notes": "",
        "id": "e85761ca03bff5de26045e4248e1c3df"
    },
    {
        "author": "宋庆之",
        "dynasty": "宋",
        "type": "诗",
        "rhythmic": "",
        "title": "戍归词",
        "preface": "",
        "paragraphs": [
            "君去无还期，妾思无已时。",
            "军无女子，谁为补征衣。",
            "或传云中危，夫死贤王围。",
            "恐伤老姑心，有泪不敢垂。"
        ],
        "notes": "",
        "id": "ae74a514280774f17c1681ef337bd970"
    },
    {
        "author": "宋庆之",
        "dynasty": "宋",
        "type": "诗",
        "rhythmic": "",
        "title": "废墓",
        "preface": "",
        "paragraphs": [
            "山水不改色，残碑空藓衣。",
            "多年翁仲在，寒食子孙稀。",
            "魈鬼时凭树，虞人夜伏机。",
            "悲凉眼前事，火葬未全非。"
        ],
        "notes": "",
        "id": "6e28d6bab8cc97d4b8d2068e11e628ac"
    },
    {
        "author": "宋庆之",
        "dynasty": "宋",
        "type": "诗",
        "rhythmic": "",
        "title": "然上人还松台",
        "preface": "",
        "paragraphs": [
            "白头宁俯仰，自觉住山非。",
            "旧业双松在，初秋一锡归。",
            "从人借茶具，就日补寒衣。",
            "不见新诗久，朝来叩我扉。"
        ],
        "notes": "",
        "id": "350615dfc1ec47fabb41f9fe8469f0e2"
    },
    {
        "author": "宋庆之",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "城中岂云隘，我见无夷途。",
            "所以庞德公，车不向此驱。",
            "斜阳挂林杪，野花续春余。"
        ],
        "notes": "",
        "id": "d5d3fdb1a066a55932041aa4c1803afb"
    },
    {
        "author": "宋庆之",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "数年何处客，昨夜独归船。"
        ],
        "notes": "",
        "id": "a3cdf881c548e016a2e01638200f6289"
    },
    {
        "author": "宋庆之",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "飘泊知何处，艰难亦到僧。"
        ],
        "notes": "",
        "id": "d2a5175523ea1edf6a7608c5da8cb9fd"
    },
    {
        "author": "宋庆之",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "更长初过雁，蛰后稍无蛩。"
        ],
        "notes": "",
        "id": "fa45eba392be73a13dbb035a3072aea6"
    }
]