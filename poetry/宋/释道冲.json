[
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其一",
        "preface": "",
        "paragraphs": [
            "我此一门，全无肯路。",
            "是汝诸人，如何进步。"
        ],
        "notes": "",
        "id": "bc014c8d61cf34a2a8d2e03adb8786a2"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其二",
        "preface": "",
        "paragraphs": [
            "孰名为佛，礼者是谁。",
            "设或未辨端倪，看四棱塌地。"
        ],
        "notes": "",
        "id": "bdf7d4ca0d06cdf47021b02e6d878712"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其三",
        "preface": "",
        "paragraphs": [
            "拄杖头边宇宙空，去留千圣觅无踪。",
            "直饶未举知端的，犹隔白云千万重。"
        ],
        "notes": "",
        "id": "b74cb80c023e8eae7a88bba111a545ad"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其四",
        "preface": "",
        "paragraphs": [
            "十字街头，有条活路。",
            "没量大人，不知落处。",
            "无落处，拟欲追踪，西天此土。"
        ],
        "notes": "",
        "id": "e2d50cb21bb29fa46ff5b7a3a2c6c95f"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其五",
        "preface": "",
        "paragraphs": [
            "今日中秋节，拄杖为人切。",
            "拨开千嶂云，放出一轮月。",
            "光未生时荐得亲，依然眼里重添屑。"
        ],
        "notes": "",
        "id": "bb396a061b849587670cc906f70946cd"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其六",
        "preface": "",
        "paragraphs": [
            "凡所有相，皆是虚妄。",
            "怀州牛吃禾，益州马腹胀。",
            "若见诸相非相，即见如来。",
            "一切难舍，无过己财。"
        ],
        "notes": "",
        "id": "87e2860764c9e03e27081ea2b271918f"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其七",
        "preface": "",
        "paragraphs": [
            "一不得向，二不得背。",
            "丝毫及不尽，古镜生瑕颣。",
            "拈起铁蒺蔾，一时俱击碎。",
            "从教大地黑漫漫，它家自有通人会。"
        ],
        "notes": "",
        "id": "324c31a9cb4ccd60befc21908f73e904"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其八",
        "preface": "",
        "paragraphs": [
            "要入此门，初无方便。",
            "须是诸人，脚尖具眼。",
            "苟或未然，客情步步随人转。"
        ],
        "notes": "",
        "id": "269eeaad2f5c9e270b975a8a97d7a84d"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其九",
        "preface": "",
        "paragraphs": [
            "古释迦不先，今弥勒不后。",
            "礼拜烧香一线通，从教笑破衲僧口。"
        ],
        "notes": "",
        "id": "8f122db02c226708d6726fd9936af2a3"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其一○",
        "preface": "",
        "paragraphs": [
            "摩竭提国，亲行此令。",
            "尽大地人，丧身失命。"
        ],
        "notes": "",
        "id": "0fcc26e37731ff1274404e5949133506"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其一一",
        "preface": "",
        "paragraphs": [
            "坐断毗卢顶，踏翻千差路。",
            "须弥灯王，无插足处。"
        ],
        "notes": "",
        "id": "37f069b63418011067eabefc66b3fe5e"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其一二",
        "preface": "",
        "paragraphs": [
            "瓶锡当年寄此间，山云冉冉水潺湲。",
            "而今重到经行处，一会水云犹俨然。"
        ],
        "notes": "",
        "id": "fd95ee87564593cec2f5ea2dfb5be842"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其一三",
        "preface": "",
        "paragraphs": [
            "圆悟一关天下险，宝山有宝世间稀。",
            "透得关来探得宝，犹落吾家第二机。"
        ],
        "notes": "",
        "id": "52c33a3c2c713c2668de0436d4c2ef38"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其一四",
        "preface": "",
        "paragraphs": [
            "振法雷，击法皷，布慈云兮洒甘露。",
            "只将此法为全提，世世愿为诸佛母。"
        ],
        "notes": "",
        "id": "d2862ffe9cd511910c63a118ae767c85"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其一五",
        "preface": "",
        "paragraphs": [
            "须弥可裂，海水可竭。",
            "若论此事，宁可截舌。"
        ],
        "notes": "",
        "id": "8d31b9d825f8bba80c8ef5873c224aab"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其一六",
        "preface": "",
        "paragraphs": [
            "方丈屋损，寝处不得。",
            "常住乏粮，著众不得。",
            "旧逋积如海，无钱还不得。",
            "大道在目前，有口说不得。",
            "若人透此四重关，堪与诸方为轨则。",
            "赵州亲见老南泉，观音院里有弥勒。"
        ],
        "notes": "",
        "id": "b456119903af2e34e10962def7a9821e"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其一七",
        "preface": "",
        "paragraphs": [
            "枯木龙吟，一切音响俱绝。",
            "髑髅眼活，一切色相皆空。",
            "觑著即瞎，听著即聋。",
            "堪笑观音大士，无端也证圆通。"
        ],
        "notes": "",
        "id": "dfc25f5a6a222d951b23b96b16f08204"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其一八",
        "preface": "",
        "paragraphs": [
            "是著即错，不是犹乖，一击万重关锁开。",
            "老卢不会转身句，便道明镜亦非台。"
        ],
        "notes": "",
        "id": "63294264fc1a34d44b3e08883537c634"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其一九",
        "preface": "",
        "paragraphs": [
            "我与释迦老子，有不共戴天之雠。",
            "今日为什么烧香礼拜，不是冤家不聚头。"
        ],
        "notes": "",
        "id": "899802cd5b13edda293271b19219783a"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其二○",
        "preface": "",
        "paragraphs": [
            "祖师门下绝人行，深险过于万丈坑。",
            "垂手不能空费力，任佗堂上绿苔生。"
        ],
        "notes": "",
        "id": "5c7d44fee3aaf2be0b8458e029a04635"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其二一",
        "preface": "",
        "paragraphs": [
            "高抛不至天，低掷不到地，南北东西无处避。",
            "带累雪峰老人，唤作南山鳖鼻。"
        ],
        "notes": "",
        "id": "cd4f86b7a026964e0a5e9097f0a73390"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其二二",
        "preface": "",
        "paragraphs": [
            "佛高一丈，魔高一丈。",
            "月落寒潭，云生碧嶂。",
            "不识慈氏如来，唤作布袋和尚。"
        ],
        "notes": "",
        "id": "6ffe7e0eba19acf333ec93d714909176"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其二三",
        "preface": "",
        "paragraphs": [
            "衲僧家，不著佛求，不著法求。",
            "然虽如是，在佗烟焰里，争敢不低头。"
        ],
        "notes": "",
        "id": "019289f5ba5699be24f237e3d08e649d"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其二四",
        "preface": "",
        "paragraphs": [
            "德山棒如雨点，一棒棒痛彻骨髓。",
            "临济喝似雷奔，一喝喝轰破髑髅。"
        ],
        "notes": "",
        "id": "c697e4547b729e9d60da3f2d7432d608"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其二五",
        "preface": "",
        "paragraphs": [
            "天童用底，来育王用不著。",
            "育王用底，归天童用不著。",
            "用不著处用有余，一箭双雕随手落。"
        ],
        "notes": "",
        "id": "a2ffa6774ff04ff49b4887cb7cbd2065"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其二六",
        "preface": "",
        "paragraphs": [
            "摩竭掩室，浄名杜口。",
            "天网恢恢，疎而不漏。",
            "是汝诸人，作么生透。"
        ],
        "notes": "",
        "id": "edc5dcfa608ca5e5005726573330d749"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其二七",
        "preface": "",
        "paragraphs": [
            "坐断十方国土，天上天下独尊底，一步也行不得。",
            "口吞三世诸佛，世出世间俱透底，一句也说不得。",
            "堪与衲僧为轨则。",
            "普化何似一头馿，临济未是白拈贼。"
        ],
        "notes": "",
        "id": "08bfccb5c32847b26df475ad482dbc48"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其二八",
        "preface": "",
        "paragraphs": [
            "有一物，名不得，状不得，取不得，舍不得。",
            "突出天童拄杖头，倒用横拈无轨则。",
            "戳瞎达磨鬼眼睛，靠倒临济白拈贼。"
        ],
        "notes": "",
        "id": "57029cbc12723abae7e76e096be658e6"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其二九",
        "preface": "",
        "paragraphs": [
            "心随万境转，转处实能幽。",
            "汉地不收秦不管，不风流处也风流。"
        ],
        "notes": "",
        "id": "e6e4783a8c921e6a01a87c560643a790"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其三○",
        "preface": "",
        "paragraphs": [
            "一径直，二周遮。",
            "辽天射飞鹗，平地摝鱼虾。",
            "堪笑秘魔岩不会，见人一味只擎叉。"
        ],
        "notes": "",
        "id": "d0d7c27356b70773f403ced729fe4679"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其三一",
        "preface": "",
        "paragraphs": [
            "从上佛祖无法与人传，后代儿孙会得是障碍。",
            "碍不碍，竹山铁鹞刺天飞，笑倒明州憨布袋。"
        ],
        "notes": "",
        "id": "c04f095147b2f8c252dad3b1336ea655"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其三二",
        "preface": "",
        "paragraphs": [
            "面皮擘破，喝散钟山之云。",
            "拄杖横挑，穷尽天台之境。",
            "玲珑岩下忽相逢，一笑令人发深省。"
        ],
        "notes": "",
        "id": "66e1662f27a986c59b96c51d35542778"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其三三",
        "preface": "",
        "paragraphs": [
            "正法眼，破沙盆。",
            "贵时倾国不换，贱时不直分文。",
            "不作贵，不作贱。",
            "分付石溪老子，共结佛祖深冤。"
        ],
        "notes": "",
        "id": "e74820640b5ce5bde933c90283a6d48e"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其三四",
        "preface": "",
        "paragraphs": [
            "圆觉伽蓝，尘尘有路。",
            "坐断去来，顿空今古。",
            "那里十三，这边十五，后先不差毫发许。",
            "可笑黄面瞿昙，至今不知落处。"
        ],
        "notes": "",
        "id": "75f36d79f671e8ad661d04936c3ff5f0"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其三五",
        "preface": "",
        "paragraphs": [
            "群阴剥尽，一阳来复。",
            "万汇咸亨承化育，拄杖机轮转辘辘。",
            "转天关，回地轴。",
            "百亿分身遍刹尘，应时纳祐从人欲。"
        ],
        "notes": "",
        "id": "b0f0ffc95136fec875ab54309d31b001"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其三六",
        "preface": "",
        "paragraphs": [
            "秘魔擎杈，赵州吃茶。",
            "禾山打皷，归宗斩蛇。",
            "惯钓鲸鲵沉巨浸，却嗟蛙步𩨍泥沙。"
        ],
        "notes": "",
        "id": "fb33e0340b8d23dacd9e33af9e3f5b84"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其三七",
        "preface": "",
        "paragraphs": [
            "龙床一绕定纲宗，四海从兹信息通。",
            "但见皇风成一片，不知何处是疆封。"
        ],
        "notes": "",
        "id": "38ea416b3dbe4e0b7eb15a12b1afa4ea"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其三八",
        "preface": "",
        "paragraphs": [
            "释迦出世拏空塞空，达磨西来将错就错。",
            "带累后代儿孙，一例随处卜度。",
            "休卜度，四海浪平，百川潮落。"
        ],
        "notes": "",
        "id": "d6f9ee38ae2a1589cad5b2a21c6fd022"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其三九",
        "preface": "",
        "paragraphs": [
            "欲去不去被去碍，欲住不住被住碍。",
            "元不碍，十洲三岛鹤乾坤，四海五湖龙世界。"
        ],
        "notes": "",
        "id": "c9300b50f0e015e655949c7ce363f078"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其四○",
        "preface": "",
        "paragraphs": [
            "此门深固幽远，无人能到。",
            "如能到，脚头脚底长安道。"
        ],
        "notes": "",
        "id": "4937756321e906bdef5b72f52a01ca3d"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其四一",
        "preface": "",
        "paragraphs": [
            "闲地三寸刃锋铓，匝地风霜定纪纲。",
            "若是丈夫真意气，任君敲磕振风光。"
        ],
        "notes": "",
        "id": "8680aebb7288eaac2734e0d5fb200efb"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其四二",
        "preface": "",
        "paragraphs": [
            "好事不出门，恶事行千里。",
            "好恶不到处，总不在这里。",
            "不是俊流，徒劳侧耳。"
        ],
        "notes": "",
        "id": "37b66d3c5a5770929c030187555e4141"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其四三",
        "preface": "",
        "paragraphs": [
            "相国亲传黄蘗心，移山新作古丛林。",
            "大千沙界针锋许，十二峰峦岩壑深。",
            "此道明明元不古，清风浩浩至于今。",
            "禅流不负王臣意，行看祇园侧布金。"
        ],
        "notes": "",
        "id": "a3b2bec3daf0837ea0b5c08e2101493f"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其四四",
        "preface": "",
        "paragraphs": [
            "天无门，地无户，可中自有凌霄路。",
            "普请诸人，进这一步。"
        ],
        "notes": "",
        "id": "cd648b2f61a66b5afce0f64254677b53"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其四五",
        "preface": "",
        "paragraphs": [
            "佛佛是何物，天上人间遭诳惑。",
            "不辞礼拜烧香，只向这里雪屈。"
        ],
        "notes": "",
        "id": "aea707f01de208904caefce7ce8409b8"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其四六",
        "preface": "",
        "paragraphs": [
            "耳聋眼暗步龙钟，毕竟凭何住五峰。",
            "天网恢恢无避处，不妨随分展家风。"
        ],
        "notes": "",
        "id": "1ab003080c31cea1cecb8b2f191038fd"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其四七",
        "preface": "",
        "paragraphs": [
            "国王大臣，有力檀那。",
            "以佛为心，助佛扬化。",
            "灵山一会俨然存，正法眼藏增高价。"
        ],
        "notes": "",
        "id": "d5bc75ba407157d6589726f391a5129d"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其四八",
        "preface": "",
        "paragraphs": [
            "若论此事，青天白日。",
            "情与无情，俱无得失，自是诸人不委悉。",
            "山僧住持事繁，也要为人拈出，今朝十一月初一。"
        ],
        "notes": "",
        "id": "c36fbb41175fc742053e1c6b563d3abe"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其四九",
        "preface": "",
        "paragraphs": [
            "四九三十六，夜眠如露宿。",
            "冻杀无位真人，走入冰池里浴。"
        ],
        "notes": "",
        "id": "dcd4fc0500b8120a2f05799458693176"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其五○",
        "preface": "",
        "paragraphs": [
            "四海一国土，乾坤一圣人。",
            "只凭这个法，仰祝万年春。"
        ],
        "notes": "",
        "id": "df20ab1b592c5981b26dad51bb06d3f3"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "偈颂五十一首  其五一",
        "preface": "",
        "paragraphs": [
            "五日风，十日雨。",
            "君圣臣贤，歌谣满路。"
        ],
        "notes": "",
        "id": "53561f74fe9f6ec8d84c23783ad65ae6"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "出山相",
        "preface": "",
        "paragraphs": [
            "天上星，眼中睛。",
            "星无悟人之意，睛无瞩物之情。",
            "以理而会，自诚而明，究竟何曾有道成。"
        ],
        "notes": "",
        "id": "5bfa0396162441cada2228e1363af69a"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "观音大士赞",
        "preface": "",
        "paragraphs": [
            "一切音声相，是人听以耳。",
            "我圜通大士，唯以眼而听。",
            "非特以眼听，六根互为用。",
            "当其互用时，根境不相杂。",
            "譬如帝珠网，交光相融摄。",
            "即此融摄相，各各住自位。",
            "以此三昧力，普施于一切。",
            "俾不离声色，透出声色海。",
            "眼处若闻声，耳处得解脱。",
            "共证十方空，同名观自在。",
            "我作如是赞，定招妄语罪。",
            "既招妄语罪，画者亦是妄。",
            "画者既是妄，此相非真实。",
            "于非真实处，此相常现前。",
            "应作如是观，是真法供养。"
        ],
        "notes": "",
        "id": "a5e1cab98314b841fff9d5b99142af59"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "达磨大师赞  其一",
        "preface": "",
        "paragraphs": [
            "杨子江心，波涛鼎沸。",
            "一苇可航，如履平地。",
            "盖亦暂时之游戏，岂足以尽此老十万里西来之本意。"
        ],
        "notes": "",
        "id": "1c12ffb3e13537bfaceb970606fc9323"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "达磨大师赞  其二",
        "preface": "",
        "paragraphs": [
            "人皆有心，人皆作佛。",
            "胡为西来，递相诳惑。",
            "心在何处，佛是何物。",
            "带累神光无处寻，后代儿孙厮淈𣸩。"
        ],
        "notes": "",
        "id": "fdd76dbfd6da976163cf880e8b6f518e"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "曹源和尚赞  其一",
        "preface": "",
        "paragraphs": [
            "遭密庵骂，恨入骨髓。",
            "此恨难忘，充塞天地。",
            "四海五湖无处避，能有几人著它底。",
            "著它底，冤冤相报无穷已。"
        ],
        "notes": "",
        "id": "a52220ebb41f71cafb4083c9a139e1ec"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "曹源和尚赞  其二",
        "preface": "",
        "paragraphs": [
            "父曹源，祖密庵。",
            "碧落碑，无赝本。",
            "破沙盆，正法眼。",
            "清庙瑟有遗音，坐者立者，以心印心。",
            "不肖之子，作如是赞。",
            "非特旌于往古，亦乃诏于来今。"
        ],
        "notes": "",
        "id": "378973205bc32e846e5216ae7df8d6f2"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "丙辰年别龟峰曹源和尚  其一",
        "preface": "",
        "paragraphs": [
            "葛溪深处定宗纲，一任乾坤大地荒。",
            "但得棒头明似日，可无临济解承当。"
        ],
        "notes": "",
        "id": "b3050215c8adcd7b0a55796737136f01"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "丙辰年别龟峰曹源和尚  其二",
        "preface": "",
        "paragraphs": [
            "拚命来经蛊毒家，不尝滴水丧生涯。",
            "尚余穷相一双手，要向诸方痒处爬。"
        ],
        "notes": "",
        "id": "1771b5c3510db426b2bbbcac91389161"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "丙辰年别龟峰曹源和尚  其三",
        "preface": "",
        "paragraphs": [
            "破袱从东挟过西，何时再上恶钳锤。",
            "怒雷一吼聋三日，自有怨憎会苦时。"
        ],
        "notes": "",
        "id": "f04ef3583e850241bd40fab5f0727be3"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "戊午在灵隠闻曹源和尚讣音兼小师举老为开语录  其一",
        "preface": "",
        "paragraphs": [
            "杖藜随处是乾坤，迦叶峰前便垛根。",
            "贪看烟峦三十二，到头不识老曹源。"
        ],
        "notes": "",
        "id": "a708798329c5a92f4a5ddd1cb4f79fb1"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "戊午在灵隠闻曹源和尚讣音兼小师举老为开语录  其二",
        "preface": "",
        "paragraphs": [
            "悔不当初放拍盲，烂椎一顿快平生。",
            "近闻活陷阿鼻狱，抚掌呵呵乐太平。"
        ],
        "notes": "",
        "id": "a5f75e279416dd14fbebee80e3f36ab9"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "戊午在灵隠闻曹源和尚讣音兼小师举老为开语录  其三",
        "preface": "",
        "paragraphs": [
            "三处移场定纪纲，曾无一字落诸方。",
            "破家种草痴狂甚，丑恶无端向外扬。"
        ],
        "notes": "",
        "id": "071b5a0ac204cf8a3fd8e0645b7ec920"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "看相扑",
        "preface": "",
        "paragraphs": [
            "拳来踢去疾如飞，毕竟输赢是阿谁。",
            "閙里有人能著眼，未曾交辊已先知。"
        ],
        "notes": "",
        "id": "3efb5fdb6ce6f9d5e274b5efb2cfd889"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "上尖竿",
        "preface": "",
        "paragraphs": [
            "百尺琅玕摩碧空，四方八面绝罗笼。",
            "等闲进得竿头步，千圣齐教立下风。"
        ],
        "notes": "",
        "id": "c1a7f0152b22bd3469984f80dbd238a9"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "退灵隠京尹节斋大资相公坚挽辞免",
        "preface": "",
        "paragraphs": [
            "丛林虚得誉，无一补宗门。",
            "有误王臣鉴，徒沾圣主恩。",
            "岂堪持𨱄斧，只合傍云根。",
            "默感始终惠，此生难尽言。"
        ],
        "notes": "",
        "id": "882ba10fd30a3cfe586966c3e708c376"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "佛成道",
        "preface": "",
        "paragraphs": [
            "正觉山前失眼睛，是凡是圣尽盲生。",
            "至今夜夜明星现，谁肯向伊行处行。"
        ],
        "notes": "",
        "id": "ec51c4210d155b7f66881cfd5a302636"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "佛涅槃",
        "preface": "",
        "paragraphs": [
            "山花如锦水如蓝，触目熙熙春正酣。",
            "若谓双林曾灭度，分明蹉过老瞿昙。"
        ],
        "notes": "",
        "id": "3ea5307d254ace9e20c55809217ea9ab"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "二祖赞",
        "preface": "",
        "paragraphs": [
            "只臂冷随霜刃落，雪花分坠立齐腰。",
            "觅心无得安心竟，行到穷源逢断桥。"
        ],
        "notes": "",
        "id": "a8e7d9d8178858b3fc269cab24bd884d"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "三祖赞  其一",
        "preface": "",
        "paragraphs": [
            "了知罪性本来无，绝后何曾得载苏。",
            "元是从前风恙病，被佗断臂强涂糊。"
        ],
        "notes": "",
        "id": "1a43d4e23f74ac8e033730cdbc0a6d05"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "三祖赞  其二",
        "preface": "",
        "paragraphs": [
            "通身是病骨粘皮，举世无人识得伊。",
            "纵使罪根都忏了，依前失却两茎眉。"
        ],
        "notes": "",
        "id": "81371f1b64307dba98cb41ae0f44cd47"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "四祖赞  其一",
        "preface": "",
        "paragraphs": [
            "抹过从前解脱坑，双溪路上绝人行。",
            "衣盂至老无分付，逼得栽松死复生。"
        ],
        "notes": "",
        "id": "16bc97bb617751f8dab186bc09c3d566"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "四祖赞  其二",
        "preface": "",
        "paragraphs": [
            "破头峰顶掩禅关，三却天书不下山。",
            "究竟全无些气息，有何面目见龙颜。"
        ],
        "notes": "",
        "id": "f82b4fd6aabe566d9181dbda0e850c8c"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "五祖赞",
        "preface": "",
        "paragraphs": [
            "万本青松手自栽，老来无复强追陪。",
            "可怜溪畔周家女，也被渠侬脱赚来。"
        ],
        "notes": "",
        "id": "27a978927a095a9409569934882442aa"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "六祖赞  其一",
        "preface": "",
        "paragraphs": [
            "七百高僧总会禅，眼空四海鼻辽天。",
            "黄梅若也无私曲，有甚衣盂到汝传。"
        ],
        "notes": "",
        "id": "f6029e253c805cec4ccb227e6a13f040"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "六祖赞  其二",
        "preface": "",
        "paragraphs": [
            "菱花扑碎已誵讹，夜半传衣事转多。",
            "从此曹溪玄路绝，无风夜起拍天波。"
        ],
        "notes": "",
        "id": "275eaa7e92dfc4ddf73e7a622d9d8995"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "谈命",
        "preface": "",
        "paragraphs": [
            "无位真人赤骨律，面门出入有谁知。",
            "太虚元与渠同寿，庚申凭君子细推。"
        ],
        "notes": "",
        "id": "c488da84631bed4325ed364cf63e0016"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "省亲",
        "preface": "",
        "paragraphs": [
            "娘生面目既分明，远不疎兮近不亲。",
            "试向途中问归客，不知谁是倚门人。"
        ],
        "notes": "",
        "id": "504a48ddc202660940df6ec0975f4fcf"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "水灯",
        "preface": "",
        "paragraphs": [
            "万里烟波接素秋，银缸耿耿泛中流。",
            "自从一点光明后，逐浪随波未肯休。"
        ],
        "notes": "",
        "id": "01314a32a3afc982a095999fc14b63f6"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "宗派图",
        "preface": "",
        "paragraphs": [
            "列派分宗定此图，绳绳相贯兹联珠。",
            "不知佛祖未兴日，还有许多消息无。"
        ],
        "notes": "",
        "id": "bca26962abf303718403ce7aed688c31"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "苕菷",
        "preface": "",
        "paragraphs": [
            "五蕴山头脱得身，草茆因此不同伦。",
            "几番信手拈来用，大地从教绝点尘。"
        ],
        "notes": "",
        "id": "0457077d0924e0b642ba4b1b0440bdca"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "面桶",
        "preface": "",
        "paragraphs": [
            "做时不费工夫，用处全无渗漏。",
            "任是鼻孔辽天，未免低头相就。"
        ],
        "notes": "",
        "id": "34748085fb633c493784412ebd2d70d0"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "临终偈",
        "preface": "",
        "paragraphs": [
            "末后一句，无可商量。",
            "只要个人，直下承当。"
        ],
        "notes": "",
        "id": "6712419767b64777f51d08871fcfe2a5"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "颂古六首  其一",
        "preface": "",
        "paragraphs": [
            "正觉山前失眼睛，是凡是圣尽生盲。",
            "至今夜夜明星现，谁肯向伊行处行。"
        ],
        "notes": "",
        "id": "ec51c4210d155b7f66881cfd5a302636"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "颂古六首  其二",
        "preface": "",
        "paragraphs": [
            "平生罪性觅无踪，直得乾坤大地空。",
            "天地依然高突兀，潜溪一派自朝宗。"
        ],
        "notes": "",
        "id": "990eee88675c8720596713a5252223aa"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "颂古六首  其三",
        "preface": "",
        "paragraphs": [
            "掀翻解脱脱巢窠，从此缦天布网罗。",
            "落赚小儿犹自可，一枝横出转𫍢讹。"
        ],
        "notes": "",
        "id": "9e7d382c1887afb613f3189873630622"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "颂古六首  其四",
        "preface": "",
        "paragraphs": [
            "汝蒸饭时吾著火，汝行益时吾展钵。",
            "寻常恁么老婆心，自是你侬机不活。",
            "机若活，夹山本无奇特事，百川倒流閙聒聒。"
        ],
        "notes": "",
        "id": "ebe2c6fd8008e1185aad56b01202d036"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "颂古六首  其五",
        "preface": "",
        "paragraphs": [
            "宾主机先有路通，笔端不是判虚空。",
            "筯头再运回天力，千圣齐教立下风。"
        ],
        "notes": "",
        "id": "77bcbdd2b5a97324e0bcfbbd697ef91e"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "颂古六首  其六",
        "preface": "",
        "paragraphs": [
            "到与不到，一得一失。",
            "不是砒霜，便是石蜜。",
            "舌端无眼如何吃，侍者刚要询端的。",
            "莫怪同坑无异土，闪电未收轰霹雳。"
        ],
        "notes": "",
        "id": "d39bb4cd78d0643cb42bf3a061ebf5fb"
    },
    {
        "author": "释道冲",
        "dynasty": "宋",
        "type": "诗",
        "rhythmic": "",
        "title": "淳祐辛酉立秋后一日游鼓山",
        "preface": "",
        "paragraphs": [
            "野径斜连石涧傍，草根昵昵语寒螀。",
            "郊原经雨多秋意，庭院无人自夕阳。",
            "风卷暮云归碧嶂，叶随野水入寒塘。",
            "数家篱落枫林外，枳壳垂青菊绽黄。"
        ],
        "notes": "",
        "id": "3812dafb4f8ef3d386476cabbda6f518"
    }
]