[
    {
        "author": "王汝舟",
        "dynasty": "宋",
        "type": "诗",
        "rhythmic": "",
        "title": "碧岩亭和许门下韵",
        "preface": "",
        "paragraphs": [
            "亭开幽谷草堂边，朝暮清音落槛前。",
            "人去日升蓬岛路，客来空爱玉溪泉。",
            "仙翁世界藏沈洞，佛子楼台出半天。",
            "谁为琢磨岩下石，拟将遗事记当年。"
        ],
        "notes": "",
        "id": "da18c0af0c01e3446537a46da494807b"
    },
    {
        "author": "王汝舟",
        "dynasty": "宋",
        "type": "诗",
        "rhythmic": "",
        "title": "芦花",
        "preface": "",
        "paragraphs": [
            "琵琶亭前夜泊舟，荻花瑟瑟风飕飕。",
            "浔阳夜静月如昼，琵琶寂寞江空流。"
        ],
        "notes": "",
        "id": "db5225f7f6a27ee4c3bf661eecf87c62"
    },
    {
        "author": "王汝舟",
        "dynasty": "宋",
        "type": "诗",
        "rhythmic": "",
        "title": "翠微峰",
        "preface": "",
        "paragraphs": [
            "尘嚣十里清，秀岭半空插。",
            "萦纡疑无路，两石开一峡。",
            "豁然见天宇，四顾皆峭拔。",
            "入门上石级，伛偻如登塔。",
            "悬岩置楼殿，飞栋相匼匝。",
            "徐行云影动，低语谷声答。",
            "仰视绝壁间，势恐千仞压。",
            "侧身过幽谷，洞口若呀呻。",
            "仙英去何许，遗像寄山胁。",
            "浴池弄清泚，不敢着脚踏。",
            "顾余倦游者，一宿借云榻。",
            "天风吹夜籁，客兴亦萧飒。",
            "幽寻约重来，吾屐当再蜡。"
        ],
        "notes": "",
        "id": "2db45e698d1ab8981b41997eab6efb67"
    },
    {
        "author": "王汝舟",
        "dynasty": "宋",
        "type": "诗",
        "rhythmic": "",
        "title": "咏归堂隐鳞洞  其一",
        "preface": "",
        "paragraphs": [
            "先生名利比尘灰，绿竹青松手自栽。",
            "拟把一竿盘石上，幅巾闲过峡山来。"
        ],
        "notes": "",
        "id": "76d5dbf61cd2922049692b1c14fe74ec"
    },
    {
        "author": "王汝舟",
        "dynasty": "宋",
        "type": "诗",
        "rhythmic": "",
        "title": "咏归堂隐鳞洞  其二",
        "preface": "",
        "paragraphs": [
            "清时通退一何忙，抚志山西汉仲长。",
            "静觉眼根无俗物，翛然一室自焚香。"
        ],
        "notes": "",
        "id": "3d6add474f0b866ba076d3a873c390e6"
    },
    {
        "author": "王汝舟",
        "dynasty": "宋",
        "type": "诗",
        "rhythmic": "",
        "title": "咏归堂隐鳞洞  其三",
        "preface": "",
        "paragraphs": [
            "隐德家声累世闻，考槃幽涧作闲人。",
            "夭红过眼随荣谢，菊秀兰香自占春。"
        ],
        "notes": "",
        "id": "59baa1346bc9b006b67db70f866d9c19"
    },
    {
        "author": "王汝舟",
        "dynasty": "宋",
        "type": "诗",
        "rhythmic": "",
        "title": "咏归堂隐鳞洞  其四",
        "preface": "",
        "paragraphs": [
            "种竹淇园远致君，生平孤节负辛勤。",
            "需贤侧席非无意，地远言轻岂易闻。"
        ],
        "notes": "",
        "id": "9aa5f10679b78251c57e47da12324f1b"
    },
    {
        "author": "王汝舟",
        "dynasty": "宋",
        "type": "诗",
        "rhythmic": "",
        "title": "藏春秋",
        "preface": "",
        "paragraphs": [
            "短楼矮阁小亭台，中有高人避世埃。",
            "寒翠自怜霜后竹，清香谁辨雪中梅。",
            "喧嚣祇为莺声巧，漏泄多应柳眼开。",
            "只恐藏春藏不得，东君勾勒下山来。"
        ],
        "notes": "",
        "id": "0a545df445436a35ba791e2965defec8"
    }
]