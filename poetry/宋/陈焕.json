[
    {
        "author": "陈焕",
        "dynasty": "宋",
        "type": "诗",
        "rhythmic": "",
        "title": "梅花邨咏梅作",
        "preface": "",
        "paragraphs": [
            "雪里溪桥独树春，客来惊起晓粧匀。",
            "试从意外看风味，方信留侯似妇人。"
        ],
        "notes": "",
        "id": "89bf1a8796ca0655c9eb2ad1eab9015c"
    },
    {
        "author": "陈焕",
        "dynasty": "宋",
        "type": "诗",
        "rhythmic": "",
        "title": "遗衣坛",
        "preface": "",
        "paragraphs": [
            "一点残灯照夜阑，洞深云气逼人寒。",
            "仙翁从此乘鸾去，不见遗衣见古坛。"
        ],
        "notes": "",
        "id": "d3e96583745783f2c61ad347b220141b"
    },
    {
        "author": "陈焕",
        "dynasty": "宋",
        "type": "诗",
        "rhythmic": "",
        "title": "黄龙洞口道人送茶及筇竹杖",
        "preface": "",
        "paragraphs": [
            "露泣新芽九节筇，芽如雀舌节如龙。",
            "烹来习习风生腋，拄上罗浮第一峰。"
        ],
        "notes": "",
        "id": "dab8ddb5f74576f85aa2f7afe6ffab91"
    },
    {
        "author": "陈焕",
        "dynasty": "宋",
        "type": "诗",
        "rhythmic": "",
        "title": "茶庵观茶",
        "preface": "",
        "paragraphs": [
            "脚底晴雷殷殷过，浮山四面布干戈。",
            "鎗旗不染阴山血，留与人间战睡魔。"
        ],
        "notes": "",
        "id": "3a3d33878118d1d28a72d71f4f73d8b5"
    }
]