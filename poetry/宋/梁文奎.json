[
    {
        "author": "梁文奎",
        "dynasty": "宋",
        "type": "诗",
        "rhythmic": "",
        "title": "题增城进士单有明清白传家卷",
        "preface": "",
        "paragraphs": [
            "清如增江水，白如白石山。",
            "羡尔清白人，栖迟山水门。",
            "至清不可淆，至白不可淫。",
            "传子复传孙，一心如一辙。",
            "山同今古色，水同今古流。",
            "载阅清白卷，山水两悠悠。"
        ],
        "notes": "",
        "id": "3af8a81bfb73bc26b48b523fb2880ad0"
    },
    {
        "author": "梁文奎",
        "dynasty": "宋",
        "type": "诗",
        "rhythmic": "",
        "title": "迎翠楼自赋",
        "preface": "",
        "paragraphs": [
            "江山诗兴动，宇宙画图开。",
            "风卷软红去，云迎霏翠来。",
            "行藏老身矣，临眺意悠哉。",
            "倚遍栏杆曲，残阳入酒杯。"
        ],
        "notes": "",
        "id": "26d39917c3afad1938c6a41b196b047a"
    }
]