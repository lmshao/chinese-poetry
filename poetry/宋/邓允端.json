[
    {
        "author": "邓允端",
        "dynasty": "宋",
        "type": "诗",
        "rhythmic": "",
        "title": "涉江采芙蓉",
        "preface": "",
        "paragraphs": [
            "涉江采芙蓉，欲采寄所思。",
            "所思今何在，望断天一涯。",
            "将花照秋水，秋水清且漪。",
            "行乐不得再，日暮空凄悲。"
        ],
        "notes": "",
        "id": "4d0eadace0ff23ebe4a4ad5880d72ac6"
    },
    {
        "author": "邓允端",
        "dynasty": "宋",
        "type": "诗",
        "rhythmic": "",
        "title": "古乐府",
        "preface": "",
        "paragraphs": [
            "梧桐叶落秋容早，夜夜寒蛩泣衰草。",
            "凤钗金冷鬓云凋，可惜红颜镜中老。",
            "音尘望断沈双鲤，唤起相思何日已。",
            "琐窗人静月轮孤，六曲屏山冷如水。"
        ],
        "notes": "",
        "id": "e55c7e3b4e4cd576a6383a60265756ed"
    },
    {
        "author": "邓允端",
        "dynasty": "宋",
        "type": "诗",
        "rhythmic": "",
        "title": "过处士山斋",
        "preface": "",
        "paragraphs": [
            "一室萧疏甚，禅床印佛宗。",
            "树阴生石藓，茶鼎带松风。",
            "去去水千里，行行山几重。",
            "佩琴与诗卷，回首翠微中。"
        ],
        "notes": "",
        "id": "0a708b1f542c7f62881105a124649312"
    },
    {
        "author": "邓允端",
        "dynasty": "宋",
        "type": "诗",
        "rhythmic": "",
        "title": "遣兴",
        "preface": "",
        "paragraphs": [
            "得志心偏壮，谋生事转疏。",
            "雨蓑春种药，月案夜抄书。",
            "穷达虽同道，功名不定居。",
            "凭谁报消息，为问近何如。"
        ],
        "notes": "",
        "id": "70c66e1b54d2e1967468ce4c6577c682"
    },
    {
        "author": "邓允端",
        "dynasty": "宋",
        "type": "诗",
        "rhythmic": "",
        "title": "题社友诗稿",
        "preface": "",
        "paragraphs": [
            "诗里玄机海样深，散于章句敛于心。",
            "会时要似庖丁刃，妙处应同靖节琴。",
            "韵胜想君言外得，字新令我意边寻。",
            "痴人说梦终难信，何日樽前取次吟。"
        ],
        "notes": "",
        "id": "059efd8b334816b5b0da8b8aa5d04f08"
    },
    {
        "author": "邓允端",
        "dynasty": "宋",
        "type": "诗",
        "rhythmic": "",
        "title": "秋兴",
        "preface": "",
        "paragraphs": [
            "轻烟漠漠锁晴岚，野水溪边小驻骖。",
            "日暮征鸿落何处，似将风景过江南。"
        ],
        "notes": "",
        "id": "f2f06d883d56fc8ca22a6497e7e00df8"
    },
    {
        "author": "邓允端",
        "dynasty": "宋",
        "type": "诗",
        "rhythmic": "",
        "title": "试笺",
        "preface": "",
        "paragraphs": [
            "拨开宿火起炉烟，留得余香伴夜禅。",
            "落尽碧桃春不管，东风却放柳飞绵。"
        ],
        "notes": "",
        "id": "512cb71a8b7c6e23373c88c2b79b2a18"
    },
    {
        "author": "邓允端",
        "dynasty": "宋",
        "type": "诗",
        "rhythmic": "",
        "title": "绝句",
        "preface": "",
        "paragraphs": [
            "楚岸卸轻帆，停舟曲江曲。",
            "日暮塞鸿归，春水平桥绿。"
        ],
        "notes": "",
        "id": "e91d863428fe3d192e5d41a5a55148c5"
    }
]