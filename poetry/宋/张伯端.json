[
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "挨排四象生真土诗",
        "preface": "",
        "paragraphs": [
            "东方青龙西白虎，南面朱雀北玄武。",
            "四兽狰狞不可当，定计将军能作主。",
            "两手擒来合战时，正见中秋月当午。",
            "杀气惊天动鬼神，用尽周星震区宇。",
            "须臾战罢兵器收，产颗明珠号真土。"
        ],
        "notes": "",
        "id": "be100209a3b69cc5243a2154685f8083"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "炼铅火候",
        "preface": "",
        "paragraphs": [
            "三十文爻七十武，二百六十分明数。",
            "首尾须教用武烹，中间文火温温煮。",
            "𬬻中炼出五彩光，赫赫一粒大如黍。",
            "将来掌上和壳吞，逍遥永作真仙侣。"
        ],
        "notes": "",
        "id": "b10d6cdd01759bc6cefb14e0c68ac2ea"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "火记六百篇",
        "preface": "",
        "paragraphs": [
            "火记六百篇，十月如转毂。",
            "朝昏各一卦，屯蒙相趁逐。",
            "子时发阳火，二百一十六。",
            "午时起阴爻，十八八个足。",
            "铅消汞自干，熏蒸丹已熟。",
            "阴尽变纯阳，体貌如琼玉。"
        ],
        "notes": "",
        "id": "a328887a8ec230842560842cfd0b3495"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "沐浴",
        "preface": "",
        "paragraphs": [
            "刑德同生杀，加临二八门。",
            "丹砂宜沐浴，神水灌灵根。",
            "闭兑留金汞，禁关养魄魂。",
            "不须行火候，𬬻里自温温。"
        ],
        "notes": "",
        "id": "b3c14a523c2a6c0bd403547cb32a685e"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "抱一",
        "preface": "",
        "paragraphs": [
            "国富民安后，修成体属干。",
            "凝神归妙道，抱一守丹田。",
            "去住浑无碍，升腾任自然。",
            "九年功满日，独步大罗仙。"
        ],
        "notes": "",
        "id": "b3561780869674fc13105f8d32cdc72f"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "七言四韵十六首  其一",
        "preface": "",
        "paragraphs": [
            "不求大道出迷涂，纵负贤才岂丈夫。",
            "百岁光阴石火烁，一生身世水泡浮。",
            "只贪利禄求荣显，不顾形容暗悴枯。",
            "试问堆金等山岳，无常买得不来无。"
        ],
        "notes": "",
        "id": "b972809354e87b366077317a1cead495"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "七言四韵十六首  其二",
        "preface": "",
        "paragraphs": [
            "人生虽有百年期，寿夭穷通莫预知。",
            "昨日街头犹走马，今朝棺内已眠尸。",
            "妻财遗下非君有，罪业将行难自欺。",
            "大药不求争得遇，遇之不炼是愚痴。"
        ],
        "notes": "",
        "id": "819eae7478442e8c4e70b9552d002340"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "七言四韵十六首  其三",
        "preface": "",
        "paragraphs": [
            "学仙须是学天仙，惟有金丹最的端。",
            "二物会时情性合，五行全处虎龙蟠。",
            "本因戊己为媒聘，遂使夫妻镇合欢。",
            "只候功成朝北阙，九霞光里驾祥鸾。"
        ],
        "notes": "",
        "id": "de6b458b7c46e0cac0baee427a90ee63"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "七言四韵十六首  其四",
        "preface": "",
        "paragraphs": [
            "此法真中妙更真，都缘我独异于人。",
            "自知颠倒由离坎，谁识浮沉定主宾。",
            "金鼎欲留朱里汞，玉池先下水中银。",
            "神功运火非终夕，现出深潭日一轮。"
        ],
        "notes": "",
        "id": "b340532185fb83cbd806f186f26fad37"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "七言四韵十六首  其五",
        "preface": "",
        "paragraphs": [
            "虎跃龙腾风浪粗，中央正位产玄珠。",
            "果生枝上终期熟，子在胞中岂有殊。",
            "南北宗源翻卦象，晨昏火候合天枢。",
            "须知大隠居鄽市，何必深山守静孤。"
        ],
        "notes": "",
        "id": "c988b6f90e56cfe7a962f985fc8fdc1a"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "七言四韵十六首  其六",
        "preface": "",
        "paragraphs": [
            "人人尽有长生药，自是愚迷枉摆抛。",
            "甘露降时天地合，黄芽生处坎离交。",
            "井蛙应谓无龙窟，篱𬸘争知有凤巢。",
            "丹熟自然金满屋，何须寻草学烧茅。"
        ],
        "notes": "",
        "id": "bef073b0dc9170e37b6e1ea142fb370b"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "七言四韵十六首  其七",
        "preface": "",
        "paragraphs": [
            "要知产药川源处，只在西南是本乡。",
            "铅遇癸生须急采，金逢望远不堪尝。",
            "送归土釜牢封闭，次入流珠厮配当。",
            "药重一斤须二八，调停火候托阴阳。"
        ],
        "notes": "",
        "id": "b845799082416a9444eb1e6478756206"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "七言四韵十六首  其八",
        "preface": "",
        "paragraphs": [
            "休炼三黄及四神，若寻众药便非真。",
            "阴阳得类归交感，二八相当自合亲。",
            "潭底日红阴怪灭，山头月白药苗新。",
            "时人要识真铅汞，不是凡砂及水银。"
        ],
        "notes": "",
        "id": "6900c214bb7bc9de316d539aff1316a4"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "七言四韵十六首  其九",
        "preface": "",
        "paragraphs": [
            "莫把孤阴为有阳，独修一物转羸尪。",
            "劳形按引皆非道，炼气餐霞总是狂。",
            "毕世谩求铅汞伏，何时得见虎龙降。",
            "劝君穷取生身处，返本还元是药王。"
        ],
        "notes": "",
        "id": "eb72ea90435a9074cc616072ad641bb6"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "七言四韵十六首  其一○",
        "preface": "",
        "paragraphs": [
            "好把真铅著意寻，莫教容易度光阴。",
            "但将地魄擒朱汞，自有天魂制水金。",
            "可谓道高龙虎伏，堪言德重鬼神钦。",
            "已知永寿齐天地，烦恼无由更上心。"
        ],
        "notes": "",
        "id": "487b2a9e4f495190cdc5236455cb52e5"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "七言四韵十六首  其一一",
        "preface": "",
        "paragraphs": [
            "黄芽白雪不难寻，达者须凭德行深。",
            "四象五行全藉土，三元八卦岂离壬。",
            "炼成灵质人难识，消尽阴魔鬼莫侵。",
            "欲向人间留秘诀，未闻一个是知音。"
        ],
        "notes": "",
        "id": "c8f2791d90218cfa0757547b4396c9ff"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "七言四韵十六首  其一二",
        "preface": "",
        "paragraphs": [
            "草木阴阳亦两齐，若还缺一不芳菲。",
            "初开绿叶阳先唱，次发红花阴后随。",
            "常道只斯为日用，真源返覆有谁知。",
            "报言学道诸君子，不识阴阳莫强嗤。"
        ],
        "notes": "",
        "id": "34425270a4aa93e35f1a170307ddd8ae"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "七言四韵十六首  其一三",
        "preface": "",
        "paragraphs": [
            "不识玄中颠倒颠，争知火里好栽莲。",
            "牵将白虎归家养，产个明珠似月圆。",
            "谩守药𬬻看火候，但看神息任天然。",
            "群阴剥尽丹成熟，跳出凡笼寿万年。"
        ],
        "notes": "",
        "id": "eb635febd9b73f9b882ebfa06c35e029"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "七言四韵十六首  其一四",
        "preface": "",
        "paragraphs": [
            "三五一都三个字，古今明者实然稀。",
            "东三南二同成五，北一西方四共之。",
            "戊己自居生数五，三家相见结婴儿。",
            "婴儿是一含真炁，十月胎圆入圣基。"
        ],
        "notes": "",
        "id": "a82f19ae09206dcaa2331197c297f357"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "七言四韵十六首  其一五",
        "preface": "",
        "paragraphs": [
            "不识真铅正祖宗，万般作用枉施功。",
            "休妻谩遣阴阳隔，绝粒徒教肠胃空。",
            "草木金银皆滓质，云霞日月属朦胧。",
            "更饶吐纳并存想，总与金丹事不同。"
        ],
        "notes": "",
        "id": "9590a4a73ae881443686b27f350e4eb4"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "七言四韵十六首  其一六",
        "preface": "",
        "paragraphs": [
            "万卷仙经话总同，金丹只此是根宗。",
            "依他坤位生成体，种向干家交感宫。",
            "莫怪天机俱漏尽，都缘学者尽迷蒙。",
            "若人了得诗中意，立见三清太上翁。"
        ],
        "notes": "",
        "id": "7323630acc386bd932cc03124c0e84b5"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其一",
        "preface": "",
        "paragraphs": [
            "先把乾坤为鼎器，次抟乌兔药来烹。",
            "既驱二物归黄道，争得金丹不解生。"
        ],
        "notes": "",
        "id": "519c74d329359bc9f2148d15559a4457"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其二",
        "preface": "",
        "paragraphs": [
            "安𬬻立鼎法乾坤，锻炼精华制魄魂。",
            "聚散氤氲为变化，敢将玄妙等闲论。"
        ],
        "notes": "",
        "id": "3b8ed1582a59d3394035f196e91495f4"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其三",
        "preface": "",
        "paragraphs": [
            "休泥丹灶费工夫，炼药须寻偃月𬬻。",
            "自有天然真火用，不须柴炭及吹嘘。"
        ],
        "notes": "",
        "id": "2681486702a1b587f68ccbadb1af1191"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其四",
        "preface": "",
        "paragraphs": [
            "偃月𬬻中玉蕊生，朱砂鼎内水银平。",
            "只因火力调和后，种得黄芽渐长成。"
        ],
        "notes": "",
        "id": "b84244bb08cbba797ceef7a6efb73f40"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其五",
        "preface": "",
        "paragraphs": [
            "咽津纳气是人行，有药方能造化生。",
            "鼎内若无真种子，犹将水火煮空铛。"
        ],
        "notes": "",
        "id": "48dc69fa2e27d5bd97334d70154b2dd2"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其六",
        "preface": "",
        "paragraphs": [
            "调和铅汞要成丹，大小无伤两国全。",
            "若问真铅是何物，蟾光终日照西川。"
        ],
        "notes": "",
        "id": "d8d093a9848f9f4c030d8b8483b9edbe"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其七",
        "preface": "",
        "paragraphs": [
            "未炼还丹莫入山，山中内外尽非铅。",
            "此般至宝家家有，自是愚人识不全。"
        ],
        "notes": "",
        "id": "2ca3e0422ba937c2dc2d7764fb4e46f9"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其八",
        "preface": "",
        "paragraphs": [
            "竹破须将竹补苴，覆雏当用子为之。",
            "万般非类徒劳力，争似真铅合圣机。"
        ],
        "notes": "",
        "id": "13cea45978a751467ca66ec4b4e8f7a9"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其九",
        "preface": "",
        "paragraphs": [
            "用铅不得用凡铅，用了真铅也弃捐。",
            "此是用铅真妙诀，用铅不用是诚言。"
        ],
        "notes": "",
        "id": "b273c6591a44e5552fc3dbeb565d84f2"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其一○",
        "preface": "",
        "paragraphs": [
            "虚心实腹义俱深，只为虚心要识心。",
            "莫若炼铅先实腹，且教守取满堂金。"
        ],
        "notes": "",
        "id": "5261b0de3861c055292bce517d7c0972"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其一一",
        "preface": "",
        "paragraphs": [
            "梦谒西华到九天，真人授我指玄篇。",
            "其中简易无多语，只是教人炼汞铅。"
        ],
        "notes": "",
        "id": "52aa46c1bc5ab20f3ad24a1904978747"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其一二",
        "preface": "",
        "paragraphs": [
            "道自虚无生一炁，便从一炁产阴阳。",
            "阴阳再合生三体，三体重生万物昌。"
        ],
        "notes": "",
        "id": "6eb6736e8e78d360c7cf8ccbfa8806c6"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其一三",
        "preface": "",
        "paragraphs": [
            "坎电烹轰金水方，火发昆仑阴与阳。",
            "二物若还和合了，自然丹熟遍身香。"
        ],
        "notes": "",
        "id": "774eded1747fddf5c36ff5bd6fa126b8"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其一四",
        "preface": "",
        "paragraphs": [
            "离坎若还无戊己，虽舍四象不成丹。",
            "只缘彼此怀真土，遂使金丹有返还。"
        ],
        "notes": "",
        "id": "66486a87c7378ec48a76cfdf72c73ab3"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其一五",
        "preface": "",
        "paragraphs": [
            "日居离位翻为女，坎配蟾宫却是男。",
            "不会个中颠倒意，休将管见事高谈。"
        ],
        "notes": "",
        "id": "e1739765172837fc81908e21047ed2ad"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其一六",
        "preface": "",
        "paragraphs": [
            "取将坎位中心实，点化离宫腹里阴。",
            "从此变成干健体，潜藏飞跃尽由心。"
        ],
        "notes": "",
        "id": "868b35d86eb5954981ed7f29620a1f43"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其一七",
        "preface": "",
        "paragraphs": [
            "震龙汞自出离乡，兑虎铅生在坎方。",
            "二物总因儿产母，五行全要入中央。"
        ],
        "notes": "",
        "id": "e4ac150979556db85e6c19956a88f0b3"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其一八",
        "preface": "",
        "paragraphs": [
            "赤龙黑虎各西东，四象交加戊己中。",
            "复姤自兹能运用，金丹谁道不成功。"
        ],
        "notes": "",
        "id": "acd7a118ccec931b13fb535205af073a"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其一九",
        "preface": "",
        "paragraphs": [
            "西山白虎正猖狂，东海青龙不可当。",
            "两兽捉来令死斗，炼成一块紫金霜。"
        ],
        "notes": "",
        "id": "6a14e06930793845fb110c3333cf26ec"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其二○",
        "preface": "",
        "paragraphs": [
            "华岳山头雄虎啸，扶桑海底牝龙吟。",
            "黄婆自解相媒合，遣作夫妻共一心。"
        ],
        "notes": "",
        "id": "488ec27ffabeccd27f7efdc493544f4c"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其二一",
        "preface": "",
        "paragraphs": [
            "月才天际半轮明，早有龙吟虎啸声。",
            "便好用心修二八，一时辰内管丹成。"
        ],
        "notes": "",
        "id": "c7224c687a5c972c07d497f6e3717ea2"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其二二",
        "preface": "",
        "paragraphs": [
            "先且观天明五贼，次须察地以安民。",
            "民安国富方求战，战罢方能见圣君。"
        ],
        "notes": "",
        "id": "f2428341dac456b97f635648abdae67b"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其二三",
        "preface": "",
        "paragraphs": [
            "用将须分左右军，饶他为主我为宾。",
            "大凡临阵休轻敌，恐丧吾家无价珍。"
        ],
        "notes": "",
        "id": "f52fb04567a2b57e0e807fbee1d8fc38"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其二四",
        "preface": "",
        "paragraphs": [
            "火生于木本藏锋，不会钻研莫强攻。",
            "祸发只因斯害己，要须制伏觅金翁。"
        ],
        "notes": "",
        "id": "13e90a524860fc222f419c1304dff635"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其二五",
        "preface": "",
        "paragraphs": [
            "金翁本是东家子，送向西邻寄体生。",
            "认得唤来归舍养，配将姹女作亲情。"
        ],
        "notes": "",
        "id": "7792a43f106898a63a271fc50d632c76"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其二六",
        "preface": "",
        "paragraphs": [
            "姹女游从自有方，前行须短退须长。",
            "归来却入黄婆舍，嫁个金翁作老郎。"
        ],
        "notes": "",
        "id": "76453faee13f2f72eeb0e723e0807f2c"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其二七",
        "preface": "",
        "paragraphs": [
            "纵识朱砂及黑铅，不知火候也如闲。",
            "大都全藉维持力，毫发差殊不作丹。"
        ],
        "notes": "",
        "id": "eb82cf354175555736e6d0d8f35d2cd6"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其二八",
        "preface": "",
        "paragraphs": [
            "契论经歌讲至真，不将火候著于文。",
            "要知口诀通玄处，须共神仙子细论。"
        ],
        "notes": "",
        "id": "a4ffad45cde8971e29acd252d60e2561"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其二九",
        "preface": "",
        "paragraphs": [
            "八月十五玩蟾辉，正是金精壮盛时。",
            "若到一阳来起复，便堪进火莫延迟。"
        ],
        "notes": "",
        "id": "044abf236fd176d84db0e6bfcc273633"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其三○",
        "preface": "",
        "paragraphs": [
            "一阳才动作丹时，铅鼎温温照幌帷。",
            "受气之初容易识，抽添运用且防危。"
        ],
        "notes": "",
        "id": "5b33a4fcc6aa54287a0fc96cb279878f"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其三一",
        "preface": "",
        "paragraphs": [
            "玄珠有象逐阳生，阳极阴消渐剥形。",
            "十月霜飞丹始熟，恁时神鬼也须惊。"
        ],
        "notes": "",
        "id": "860e4d46cde755e908969c53f243f568"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其三二",
        "preface": "",
        "paragraphs": [
            "前弦之后后弦前，药味平平气象全。",
            "采得归来𬬻里锻，锻成温养似烹鲜。"
        ],
        "notes": "",
        "id": "23a52d365cccbb97c7c9dfcf38b2169a"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其三三",
        "preface": "",
        "paragraphs": [
            "长男乍饮西方水，少女初开北地花。",
            "若使青娥相见后，一时关锁住黄家。"
        ],
        "notes": "",
        "id": "efd979e2ac7ed1427c371194d23f6170"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其三四",
        "preface": "",
        "paragraphs": [
            "兔鸡之月及其时，刑德临门药象之。",
            "到此金砂须沐浴，若还加火必倾危。"
        ],
        "notes": "",
        "id": "fb5f0b15f393fbed06446f7dc6f8fa6b"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其三五",
        "preface": "",
        "paragraphs": [
            "日月三旬一遇逢，以时易日法神功。",
            "守城野战知凶吉，增得灵砂满鼎红。",
            "否泰才交万物盈，屯蒙二卦受生成。",
            "个中得意休求象，若究群爻谩役情。"
        ],
        "notes": "",
        "id": "b25673aaad0ceaa031c64a09579569a1"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其三六",
        "preface": "",
        "paragraphs": [
            "卦中设象本仪形，得象忘言意自明。",
            "后世迷徒惟泥象，却行卦炁望飞升。"
        ],
        "notes": "",
        "id": "357c703ef6d2ff74370c91ef6af1cb00"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其三七",
        "preface": "",
        "paragraphs": [
            "天地盈虚自有时，审观消息始知机。",
            "由来庚甲申明令，杀尽三尸道可期。"
        ],
        "notes": "",
        "id": "9e610dc0862b95bc102a99b453de7b21"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其三八",
        "preface": "",
        "paragraphs": [
            "要得谷神长不死，须凭玄牝立根基。",
            "真精既返黄金室，一颗灵光永不离。"
        ],
        "notes": "",
        "id": "90aeef83f0b529058ed9741df1b009f6"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其三九",
        "preface": "",
        "paragraphs": [
            "玄牝之门世罕知，休将口鼻妄施为。",
            "饶君吐纳经千载，争得金乌搦兔儿。"
        ],
        "notes": "",
        "id": "372f6550c5ed34cf9beac2c82bf40e9e"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其四○",
        "preface": "",
        "paragraphs": [
            "异名同出少人知，两者玄玄是要机。",
            "保命全形明损益，紫金丹药最灵奇。"
        ],
        "notes": "",
        "id": "78f8eff539fa099e9cf440247a3abf23"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其四一",
        "preface": "",
        "paragraphs": [
            "始之有作无人见，及至无为众始知。",
            "但见无为为要道，岂知有作是根基。"
        ],
        "notes": "",
        "id": "eedbced293e26ee737e4be3378ad45b9"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其四二",
        "preface": "",
        "paragraphs": [
            "黑中有白为丹母，雄里藏雌是圣胎。",
            "太一在𬬻宜守慎，三田聚宝应三台。"
        ],
        "notes": "",
        "id": "0fcaed99f817be37d44e796e38293a2d"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其四三",
        "preface": "",
        "paragraphs": [
            "恍惚之中寻有象，杳冥之内觅真精。",
            "有无从此自相入，未见如何想得成。"
        ],
        "notes": "",
        "id": "0ac1b1fd19a7f559a4b68f81f9410386"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其四四",
        "preface": "",
        "paragraphs": [
            "四象会时玄体就，五行全处紫金明。",
            "脱胎入口通身圣，无限龙神尽失惊。"
        ],
        "notes": "",
        "id": "8da1daf6c4764c235a1b8100530c27f9"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其四五",
        "preface": "",
        "paragraphs": [
            "华池饮罢月凝辉，跨个金龙访紫微。",
            "从此众仙相识后，海潮陵谷任迁移。"
        ],
        "notes": "",
        "id": "b26afe83577444445b6d308b32831d41"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其四六",
        "preface": "",
        "paragraphs": [
            "要知金液还丹法，须向家园下种栽。",
            "不假吹嘘并著力，自然丹熟脱真胎。"
        ],
        "notes": "",
        "id": "610df714d2cf152ecad20b7b991a093e"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其四七",
        "preface": "",
        "paragraphs": [
            "徒施巧伪为功力，认取他家不死方。",
            "壶内旋添留命酒，鼎中收取返魂浆。"
        ],
        "notes": "",
        "id": "78bde37b4ba251db30980a73191d2ab6"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其四八",
        "preface": "",
        "paragraphs": [
            "雪山一味好醍醐，倾入东阳造化𬬻。",
            "若过昆仑西北去，张骞方得见麻姑。"
        ],
        "notes": "",
        "id": "46e57f151927564d6eb065d26f50bdb2"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其四九",
        "preface": "",
        "paragraphs": [
            "不识阳精及主宾，知他那个是疏亲。",
            "房中空闭尾闾穴，悮杀阎浮多少人。"
        ],
        "notes": "",
        "id": "ff0dec72c721f48883acf73dabdedd37"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其五○",
        "preface": "",
        "paragraphs": [
            "万物芸芸各返根，返根复命即长存。",
            "知常返本人难会，妄作招凶众所闻。"
        ],
        "notes": "",
        "id": "c970858505d8e39ec9e06be5d9518a45"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其五一",
        "preface": "",
        "paragraphs": [
            "欧冶亲传铸剑方，莫耶金水配柔刚。",
            "炼成便会知人意，万里诛妖一电光。"
        ],
        "notes": "",
        "id": "6d409a8d8f855808b3daa0678a5b2183"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其五二",
        "preface": "",
        "paragraphs": [
            "敲竹唤龟吞玉芝，鼓琴招凤饮刀圭。",
            "近来透体金光现，不与常人话此规。"
        ],
        "notes": "",
        "id": "f63754257fe5cab0bc1c191e736e01e9"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其五三",
        "preface": "",
        "paragraphs": [
            "药逢气类方成象，道合希夷即自然。",
            "一粒金丹吞入腹，始知我命不由天。"
        ],
        "notes": "",
        "id": "96cfaf23a95aef07438428e013f91f99"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其五四",
        "preface": "",
        "paragraphs": [
            "赫赤金丹一日成，古仙垂语实堪听。",
            "若言九载三年者，尽是推延款日程。"
        ],
        "notes": "",
        "id": "1bfb813c4ea926210e4cfe6994d496ca"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其五五",
        "preface": "",
        "paragraphs": [
            "大药修之有易难，也知由我亦由天。",
            "若非积行施功德，动有群魔作障缘。"
        ],
        "notes": "",
        "id": "080781127962ff04f368b27136354020"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其五六",
        "preface": "",
        "paragraphs": [
            "三才相盗食其时，此是神仙道德机。",
            "万化既安诸虑息，百骸俱理证无为。"
        ],
        "notes": "",
        "id": "9b4b77edc43fdda76c12d37523c8897f"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其五七",
        "preface": "",
        "paragraphs": [
            "阴符宝字逾三百，道德灵文止五千。",
            "今古上仙无限数，尽于此处达真诠。"
        ],
        "notes": "",
        "id": "c7273bec12b3a37e2174f558833f0cbd"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其五八",
        "preface": "",
        "paragraphs": [
            "饶君聪慧过颜闵，不遇师传莫强猜。",
            "只为丹经无口诀，教君何处结灵胎。"
        ],
        "notes": "",
        "id": "5b6081feb8d81c42ac6929320bfe3a2b"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其五九",
        "preface": "",
        "paragraphs": [
            "了了心猿方寸机，三千功行与天齐。",
            "自然有鼎烹龙虎，何必担家恋子妻。"
        ],
        "notes": "",
        "id": "42186e990aa38b595b41dd6d9aa2b491"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其六○",
        "preface": "",
        "paragraphs": [
            "未炼还丹须急炼，炼了还须知止足。",
            "若也持盈未已心，不免一朝遭殆辱。"
        ],
        "notes": "",
        "id": "c93552347f94de6e451d2f19715cbdb7"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其六一",
        "preface": "",
        "paragraphs": [
            "须将死户为生户，莫执生门号死门。",
            "若会杀机明返覆，始知害里却生恩。"
        ],
        "notes": "",
        "id": "d2157ff14c8d4e19bfc1b8b1bac18693"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其六二",
        "preface": "",
        "paragraphs": [
            "祸福由来互倚伏，还如影响相随逐。",
            "若能转此生杀机，返掌之间灾变福。"
        ],
        "notes": "",
        "id": "72ef2a566b51486698fb1c1e271ee666"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其六三",
        "preface": "",
        "paragraphs": [
            "修行混俗且和光，圆即圆兮方即方。",
            "显晦逆从人莫测，教人争得见行藏。"
        ],
        "notes": "",
        "id": "e27efe14e7c574dfd5b577dbb72a6cc4"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句  其一",
        "preface": "",
        "paragraphs": [
            "饶君了悟真如性，未免抛身却入身。",
            "何似更兼修大药，顿超无漏作真人。"
        ],
        "notes": "",
        "id": "84db6a713f5234a1bc831345c0b11e97"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句  其二",
        "preface": "",
        "paragraphs": [
            "投胎夺舍及移居，旧住名为四果徒。",
            "若解降龙并伏虎，真金起屋几时枯。"
        ],
        "notes": "",
        "id": "46d391815f4da5153bcda042ee05125f"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句  其三",
        "preface": "",
        "paragraphs": [
            "鉴形闭气思神法，初出艰难后坦途。",
            "倏忽虽能游万国，奈何弃旧却移居。"
        ],
        "notes": "",
        "id": "955d24cd373bc3cee0d54673169b3c93"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句  其四",
        "preface": "",
        "paragraphs": [
            "释氏教人修极乐，亦缘极乐是金方。",
            "大都色相惟兹实，余二非真谩度量。"
        ],
        "notes": "",
        "id": "3c6462923bee3f97df733c6eed8ce929"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句  其五",
        "preface": "",
        "paragraphs": [
            "俗语常言合圣道，宜向其中细寻讨。",
            "能将日用颠倒求，天地尘沙尽成宝。"
        ],
        "notes": "",
        "id": "89a255e6ec1fbfa97df4e165921fe252"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "五言",
        "preface": "",
        "paragraphs": [
            "女子著青衣，郎君披素练。",
            "见之不可用，用之不可见。",
            "恍惚里相逢，杳冥中有变。",
            "一霎火焰飞，真人自出现。"
        ],
        "notes": "",
        "id": "7d0569c868519b84167112b9458d4e70"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "性地颂  其一",
        "preface": "",
        "paragraphs": [
            "佛性非同异，千灯共一光。",
            "增之宁解溢，减著且无伤。",
            "取舍皆为过，焚漂总不妨。",
            "见闻知觉法，无一可猜量。"
        ],
        "notes": "",
        "id": "6656a0e01271fce37c806086ffa585de"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "性地颂  其二",
        "preface": "",
        "paragraphs": [
            "如来妙体遍河沙，万象森罗无障遮。",
            "会得圆通真法眼，始知三界是吾家。"
        ],
        "notes": "",
        "id": "2245278afaeaf5c0843c6c745b6ad271"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "性地颂  其三",
        "preface": "",
        "paragraphs": [
            "视之不可见其形，及至呼之又却应。",
            "莫道此声如谷响，若还无谷有何声。"
        ],
        "notes": "",
        "id": "5b4c665d9e5bf0978cd460913d39c998"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "性地颂  其四",
        "preface": "",
        "paragraphs": [
            "一物含闻见觉知，盖诸尘境显其机。",
            "灵常一物尚非有，四者凭何作所依。"
        ],
        "notes": "",
        "id": "9d7b7088b56bea1b6df461aa6f5492f5"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "性地颂  其五",
        "preface": "",
        "paragraphs": [
            "不移一步到西天，端坐诸方在目前。",
            "项后有光犹是幻，云生足下未为仙。"
        ],
        "notes": "",
        "id": "e296e86900875cfa07ba91dce770114f"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "性地颂  其六",
        "preface": "",
        "paragraphs": [
            "求生本自无生，畏灭何曾暂灭。",
            "眼见不如耳见，口说争如鼻说。"
        ],
        "notes": "",
        "id": "fb4df04670f89d093b5a7dd4ddbc41a7"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "无罪福",
        "preface": "",
        "paragraphs": [
            "终日行不曾行，终日坐何曾坐。",
            "修善不成功德，造恶元无罪过。",
            "时人若未明心，莫执此言乱做。",
            "死后须见阎王，难免镬汤碓磨。"
        ],
        "notes": "",
        "id": "3a0ca7dcb622fc57d832874af240fd08"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "三界惟心",
        "preface": "",
        "paragraphs": [
            "三界惟心妙理，万物非此非彼。",
            "无一物非我心，无一物是我己。"
        ],
        "notes": "",
        "id": "cb73741dcb009b92805aa8b458e385ad"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "见物便见心",
        "preface": "",
        "paragraphs": [
            "见物便见心，无物心不现。",
            "十方通塞中，真心无不遍。",
            "若生知识解，却成颠倒见。",
            "睹境能无心，始见菩提面。"
        ],
        "notes": "",
        "id": "910d41856f35b240fce40a3a7c084e96"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "圆通",
        "preface": "",
        "paragraphs": [
            "见了真空空不空，圆明何处不圆通。",
            "根尘心法都无物，妙用方知与物同。"
        ],
        "notes": "",
        "id": "a4081bb58e78c75535ed3f86f78e8550"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "随他",
        "preface": "",
        "paragraphs": [
            "万物纵横在目前，随他动静任哗欢。",
            "圆明定慧终无染，似水生莲莲自干。"
        ],
        "notes": "",
        "id": "ab266991b47490e3a7799ea45063ec3f"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "宝月",
        "preface": "",
        "paragraphs": [
            "一轮明月当虚空，万国清光无障碍。",
            "收之不聚拨不开，前之不进后不退。",
            "彼非远兮此非近，表非外兮里非内。",
            "同中有异异中同，问你傀儡会不会。"
        ],
        "notes": "",
        "id": "21e91279bed7bb312eb64db97314cb4c"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "心经颂",
        "preface": "",
        "paragraphs": [
            "蕴谛根尘空色，都无一法堪言。",
            "颠倒之见已尽，寂静之体翛然。"
        ],
        "notes": "",
        "id": "79a9079f3c5513abdd505dbf4e40c979"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "人我",
        "preface": "",
        "paragraphs": [
            "我不异人，人心自异。",
            "人有亲疏，我无彼此。",
            "水陆飞行，等观一体。",
            "贵贱尊卑，首足同己。",
            "我尚非我，何尝有你。",
            "彼此俱无，众泡归水。"
        ],
        "notes": "",
        "id": "fffa8b957836db6200e9274d5695fa09"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "读雪窦禅师祖英集",
        "preface": "",
        "paragraphs": [
            "曹溪一水分千派，照古澄今无滞碍。",
            "近来学者不穷源，妄指蹄漥为大海。",
            "雪窦老师达真趣，大震雷音椎法鼓。",
            "狮王哮吼出窟来，百兽千邪皆恐惧。",
            "或歌诗，或语句，丁宁指引迷人路。",
            "言辞磊落义高深，击玉敲金响千古。",
            "争奈迷人逐境留，却将言相寻名数。",
            "真如实相本无言，无下无高无有边。",
            "非色非空非二体，十方尘刹一轮圆。",
            "正定何曾分语默，取不得兮舍不得。",
            "但于诸相不留心，即是如来真轨则。",
            "为除妄相将真对，妄若不生真亦晦。",
            "能知真妄两俱非，方得真心无罣碍。",
            "无罣碍兮能自在，一悟顿消穷劫罪。",
            "不施功力证菩提，从此永离生死海。",
            "吾师近而言语畅，留在世间为榜样。",
            "昨宵被我唤将来，把鼻孔穿放杖上。",
            "问他第一义如何，却道有言皆是谤。"
        ],
        "notes": "",
        "id": "01728d63c91fabf5efd94466bafcee84"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "即心是佛颂",
        "preface": "",
        "paragraphs": [
            "佛即心兮心即佛，心佛从来皆妄物。",
            "若知无佛复无心，始是真如法身佛。",
            "法身佛，没模样，一颗圆光含万象。",
            "无体之体即真体，无相之相即实相。",
            "非色非空非不空，不动不静不来往。",
            "无异无同无有无，难取难舍难听望。",
            "内外圆通到处通，一佛国在一沙中。",
            "一粒沙含大千界，一个身心万个同。",
            "知之须会无心法，不染不滞为浄业。",
            "善恶千端无所为，便是南无及迦叶。"
        ],
        "notes": "",
        "id": "ed8b5532c757e1f105d657af1d459be3"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "采珠歌",
        "preface": "",
        "paragraphs": [
            "贫儿衣中珠，本自圆明好。",
            "不会自寻求，却数他人宝。",
            "数他宝，终无益，只是教君空费力。",
            "争如认取自家珍，价值黄金千万亿。",
            "此宝珠，光最大，遍照三千大千界。",
            "从来不解少分毫，刚被浮云为障碍。",
            "自从认得此摩尼，泡体空花谁更爱。",
            "佛珠还与我珠同，我性即归佛性海。",
            "珠非珠，海非海，坦然心量包法界。",
            "任你尘嚣满眼前，定慧圆明常自在。",
            "不是空，不是色，内外皎然无壅塞。",
            "六通神慧妙无穷，自利利他宁解极。",
            "见即了，万事毕，绝学无为度终日。",
            "怕兮如未兆婴儿，动止随缘无固必。",
            "不断妄，不修真，真妄之心总属尘。",
            "从来万法皆无相，无相之中有法身。",
            "法身即是天真佛，亦非人兮亦非物。",
            "浩然充塞天地间，只是希夷并恍惚。",
            "垢不染，光自明，无法不从心里生。",
            "心若不生法自灭，即知罪福本无形。",
            "无佛修，无法说，丈夫智见自然别。",
            "出言便作狮子鸣，不似野牛论生灭。"
        ],
        "notes": "",
        "id": "5752fa757bbf2de21c673e5519523691"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "禅定指迷歌",
        "preface": "",
        "paragraphs": [
            "如来禅性如水，体静风波自止。",
            "兴居湛湛常清，不独坐时方是。",
            "今人静坐取证，不道全在见性。",
            "性于见里若明，见向性中自定。",
            "定成慧用无穷，是名诸佛神通。",
            "几欲究其体用，但见十方虚空。",
            "空中杳无一物，亦无希夷恍惚。",
            "希恍既不可寻，寻之却成乖失。",
            "只此乖失两字，不可执为凭据。",
            "本心尚乃如空，岂有得失能所。",
            "但将万法遣除，遣令浄尽无余。",
            "豁然圆明自现，便与诸佛无殊。",
            "色身为我桎梏，且恁和光混俗。",
            "举动一切无心，争甚是非荣辱。",
            "生身只是寄居，逆旅主号毗卢。",
            "毗卢不来不去，乃知生灭无余。",
            "或问毗卢何似，只为有相不是。",
            "眼前叶叶尘尘，尘叶非同非异。",
            "况此尘尘叶叶，个个释迦迦叶。",
            "异则万籁皆鸣，同则一风都摄。",
            "若要认得摩尼，莫道得法方知。",
            "有病用他药疗，病差药更何施。",
            "心迷须假法照，心悟法更不要。",
            "又如昏镜得磨，痕垢自然灭了。",
            "本为心法皆妄，故令难尽诸相。",
            "诸相离了何如，是名至真无上。",
            "若欲庄严佛土，平等行慈救苦。",
            "菩提本愿虽深，切莫相中有取。",
            "此为福慧双圆，当来授记居先。",
            "断常纤尘有染，却于诸佛无缘。",
            "翻念凡夫迷执，尽被情爱染习。",
            "只为贪著情多，常生胎卵化湿。",
            "学道须教猛烈，无情心刚似铁。",
            "直饶父母妻儿，又与他人何别。",
            "常守一颗圆光，不见可欲思量。",
            "万法一时无著，说甚地狱天堂。",
            "然后我命在我，空中无升无堕。",
            "出没诸佛土中，不离菩提本坐。",
            "观音三十二应，我当亦从中证。",
            "化现不可思议，尽出逍遥之性。",
            "我是无心禅客，凡事不会拣择。",
            "昔时一个黑牛，今日浑身总白。",
            "有时自歌自笑，傍人道我神少。",
            "争知被褐之形，内怀无价之宝。",
            "更若见我谈空，恰似囫囵吞枣。",
            "此法唯佛能知，凡愚岂解相表。",
            "兼有修禅上人，只学斗口合唇。",
            "夸我问答敏急，却元不识主人。",
            "盖是寻枝摘叶，不解穷究本根。",
            "得根枝叶自茂，无根枝叶难存。",
            "便逞已握灵珠，转于人我难除。",
            "与我灵源妙觉，远隔千里之殊。",
            "此辈可伤可笑，空说积年学道。",
            "心高不肯问人，枉使一生虚老。",
            "乃是愚迷钝根，邪见业重为因。",
            "若向此生不悟，后世争免沉沦。"
        ],
        "notes": "",
        "id": "aff04f2a62ef4b6efa2438b68a786a14"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "无心颂",
        "preface": "",
        "paragraphs": [
            "堪笑我心，如顽如鄙。",
            "兀兀腾腾，任物安委。",
            "不解修行，亦不造罪。",
            "不曾利人，亦不私己。",
            "不持戒律，不徇忌讳。",
            "不知礼乐，不行仁义。",
            "人间所能，百无一会。",
            "饥来吃饭，渴来饮水。",
            "困则打睡，觉则行履。",
            "热则单衣，寒则盖被。",
            "无思无量，何忧何喜。",
            "不悔不谋，无念无意。",
            "凡生荣辱，逆旅而已。",
            "林木栖鸟，亦可为比。",
            "来且不禁，去亦不止。",
            "不避不来，无赞无毁。",
            "不厌丑恶，不羡善美。",
            "不趣静室，不远闹市。",
            "不说人非，不夸己是。",
            "不厚尊崇，不薄贱稚。",
            "亲爱冤仇，大小内外。",
            "哀乐得丧，钦侮险易。",
            "心无两睹，坦然一揆。",
            "不为福先，不为祸始。",
            "感而后应，迫而后起。",
            "不畏锋刀，焉怕虎兕。",
            "随物称呼，岂拘名字。",
            "眼不就色，声不来耳。",
            "凡所有相，皆属妄伪。",
            "男女形声，悉非定体。",
            "体相无心，不染不碍。",
            "自在逍遥，物莫能累。",
            "妙觉光圆，映彻表里。",
            "包裹六极，无有遐迩。",
            "光兮非光，如月在水。",
            "取舍既难，复何比拟。",
            "了兹妙用，迥然超彼。",
            "或问所宗，此而已矣。"
        ],
        "notes": "",
        "id": "b580438537a24227eb2a34f8230aec04"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "赠白龙洞刘道人歌  其一",
        "preface": "",
        "paragraphs": [
            "玉走金飞两曜忙，始闻花发又秋霜。",
            "徒夸篯寿千来岁，也似云中一电光。",
            "一电光，何太速，百年都来三万日。",
            "其间寒暑互煎熬，不觉童颜暗中失。"
        ],
        "notes": "",
        "id": "10cb405c82f05b64ff877fb1c5ae3bac"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "赠白龙洞刘道人歌  其二",
        "preface": "",
        "paragraphs": [
            "却成恩爱转牵缠。",
            "及乎精竭身枯朽，谁解教君暂驻延。",
            "暂驻延，既无计，不免将身归水逝。",
            "但看古往圣贤人，几个解留身在世。",
            "身在世，也有方，祗为时人没度量。",
            "竞向山中寻草木，伏铅制汞点丹阳。",
            "点丹阳，事迥别，须向坎中求赤血。",
            "捉来离位制阴精，配合调和有时节。",
            "时节正，用媒人，金公姹女结亲姻。",
            "金公偏好骑白虎，姹女常驾赤龙身。",
            "虎来静坐秋山里，龙向碧潭奋身起。",
            "两兽相逢战一场，波浪奔腾如鼎沸。",
            "黄婆丁老助威灵，撼动乾坤走神鬼。",
            "须臾战罢云雨收，种个玄珠在泥底。",
            "从此根芽渐长成，随时灌溉抱真精。",
            "十月脱胎吞入口，不觉凡身已有灵。",
            "此个事，世间稀，不是等闲人得知。",
            "夙世若无仙骨分，容易如何得遇之。",
            "得遇之，宜便炼，都缘光景急如箭。",
            "要取鱼时须结罾，莫待临渊空叹羡。",
            "闻君知药已多年，何不收心炼汞铅。",
            "休教烛被风吹灭，六道轮回莫怨天。",
            "近来世上人多诈，尽著布衣称道者。",
            "问他金木是何般，噤口无言如害哑。",
            "却去伏气与休粮，别有门庭道路长。",
            "君不见破迷歌里说，太乙含真法最良。",
            "莫怪言辞多狂劣，只教时人难鉴别。",
            "惟君心与我心同，方敢倾怀向君说。"
        ],
        "notes": "",
        "id": "8556c6b454a0c402bd5642188018c0f1"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "石桥歌",
        "preface": "",
        "paragraphs": [
            "吾家本住石桥北，山镇水关森古木。",
            "桥下涧水彻昆仑，山下有泉香馥郁。",
            "吾居山内实堪夸，遍地均栽不谢花。",
            "山北穴中藏猛虎，出窟哮吼生风霞。",
            "山南潭底隠蛟龙，腾云降雨山蒙蒙。",
            "二兽相逢斗一场，玄味隠伏皆真祥。",
            "景堪美，吾暗喜，自斟自酌醺醺醉。",
            "醉弹一曲无弦琴，琴里声声教仔细。",
            "可煞醉后没人知，昏昏默默恰如痴。",
            "仰观造化工夫妙，日还西出月东归。",
            "天是地，地是天，反复阴阳合自然。",
            "识得五行颠倒处，指日升霞归洞天。",
            "黄金屋，白玉椽，玉女金童日侍前。",
            "南辰北斗分明布，森罗万象现无边。",
            "无昼夜，要绵绵，聚散周天火候全。",
            "若问金丹端的处，寻师指破水中铅。",
            "木生火，金生水，水火须分前后队。",
            "要辨浮沉识主宾，铅银砂汞方交会。",
            "有刚柔，莫逸意，知足常足归本位。",
            "万神齐贺太平年，恁时国富民欢喜。",
            "此个事，好推理，同道之人知此义。",
            "后来一辈学修真，只说存养并行气。",
            "在眼前，甚容易，得服之人妙难比。",
            "先且去病更延年，用火烹煎变阳体。",
            "学道人，去思已，休问旁门小法制。",
            "只知目下哄得人，不觉自身暗憔悴。",
            "劝后学，须猛絷，莫徒抛家住他地。",
            "妙道不离自家身，岂在千山并万水。",
            "莫因循，自贪鄙，火急寻师觅玄旨。",
            "在生若不学修行，未必来生甚胎里。",
            "既有心，要终始，人生大事惟生死。",
            "皇天若负道心人，令我三涂为下鬼。"
        ],
        "notes": "",
        "id": "af1f04de9a077c9524fd8e814cfc329c"
    }
]