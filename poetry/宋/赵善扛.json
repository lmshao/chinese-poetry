[
    {
        "author": "赵善扛",
        "dynasty": "宋",
        "type": "诗",
        "rhythmic": "",
        "title": "春辞",
        "preface": "",
        "paragraphs": [
            "碧落初明月未收，露华香滴杏梢头。",
            "玉阑干外东风暖，人在重云第几楼。"
        ],
        "notes": "",
        "id": "4245f68bf30505f45fd75506574260c4"
    },
    {
        "author": "赵善扛",
        "dynasty": "宋",
        "type": "诗",
        "rhythmic": "",
        "title": "瑞云雀偈",
        "preface": "",
        "paragraphs": [
            "日日飞鸣宣妙旨，幻华起灭复何疑。",
            "可怜多少风尘客，去去来来只自欺。"
        ],
        "notes": "",
        "id": "9286f1f2aa685c89f200adc856604a2d"
    },
    {
        "author": "赵善扛",
        "dynasty": "宋",
        "type": "诗",
        "rhythmic": "",
        "title": "丽人行",
        "preface": "",
        "paragraphs": [
            "桃叶山前宫漏迟，宫人傍辇持花枝。",
            "君王喜凭绛仙立，殿脚争画双长眉。",
            "欲抱琵琶弹出塞，结绮临春时事改。",
            "井边忽见张丽华，忍听后庭歌一再。"
        ],
        "notes": "",
        "id": "4df3e134ee627fbc1228de7e98a28e42"
    },
    {
        "author": "赵善扛",
        "dynasty": "宋",
        "type": "诗",
        "rhythmic": "",
        "title": "题大安铺",
        "preface": "",
        "paragraphs": [
            "行役何时歇，崇安复大安。",
            "已惊桥壹线，更畏岭千盘。",
            "过雨吹烟碧，近风落叶丹。",
            "僧闲吾每羡，今日共蹒跚。"
        ],
        "notes": "",
        "id": "eba0e9a5119e239db8d191a8639113a1"
    },
    {
        "author": "赵善扛",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "相思情不极，有梦到愁边。"
        ],
        "notes": "",
        "id": "c7411c5116f8aa159da281128100da7e"
    }
]