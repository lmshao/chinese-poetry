[
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "紫庭经",
        "preface": "",
        "paragraphs": [
            "绛宫天子统干干，干龙飞上九华天。",
            "天中妙有无极宫，宫中万卷指玄篇。",
            "篇篇皆露金丹旨，千句万句会一言。",
            "教人只在寻汞铅，二物采入鼎中煎。",
            "夜来火发昆仑山，山头火冷月光寒。",
            "曲江之上金乌飞，姮娥已与斗牛欢。",
            "采之炼之未片饷，一气渺渺通三关。",
            "三关来往气无穷，一道白脉朝泥丸。",
            "泥丸之上紫金鼎，鼎中一块紫金团。",
            "化为玉浆流入口，香甜清爽透舌端。",
            "吞吞服服入五内，脏腑畅甚身康安。",
            "赤蛇苍龙交合时，风恬浪静虎龙蟠。",
            "神水湛湛华池静，白雪纷纷飞四山。",
            "七宝楼台十二时，楼前黄花深可观。",
            "即此可谓铅汞精，化作精髓盈关源。",
            "但去身中寻周天，前弦以后后弦前。",
            "药物平平气象足，天地日月交会间。",
            "虚空自然百杂碎，嚼破混沌软如绵。",
            "番来覆去成一钱，遍体玉润而金坚。",
            "赤血换兮白血流，金光满室森森然。",
            "一池秋水浸明月，一朵金花如红莲。",
            "此时身中神气全，不须求道复参禅。",
            "我今知君如此贤，知君有分为神仙。",
            "分明指示无两语，默默运用而抽添。",
            "年中采用不用年，月中取日月徒然。",
            "日中取时时易日，时中有刻而玄玄。",
            "玄之又玄不可言，元来朔望明晦弦。",
            "金翁姹女夺造化，神鬼哭泣惊相喧。",
            "云收雨散万籁静，一粒玄珠种玉田。",
            "十月火候圣胎仙，九转九朔相回旋。",
            "初时夹脊关脉开，其次膀胱如火然。",
            "内中两肾如汤煎，时乎挑动冲心源。",
            "心肾水火自交感，金水间隔随使然。",
            "黄庭一气居中宫，宫制万象心掌权。",
            "水源清清如玉镜，孰使河车如行船。",
            "一霎火焰飞烧天，乌魂兔魄成微尘。",
            "如斯默默觅真筌，一路迳直入灵真。",
            "分明精气以气存，渐渐气积以生神。",
            "此神乃是天地精，纯阳不死为真人。",
            "若知如此宜修仙，修仙惟有金丹门。",
            "金丹亦无第二诀，身中一亩为家园。",
            "唾涕精津气血液，七件阴物何正焉。",
            "坎中非肾乃灵根，潭底日红北马奔。",
            "七返九还在片时，一切万物皆生成。",
            "惟此乾坤真运用，不必兀兀徒无言。",
            "无心无念神已昏，安得凝聚成胎仙。",
            "胎仙只是交结成，交结惟在顷刻间。",
            "君还知有太阳回，正在冬至几日前。",
            "又言金精既降时，复以何物复金精。",
            "金精只在坤宫药，坤在西南为川源。",
            "蟾光终日照西川，只此便是药之根。",
            "以时易日刻易时，一滴甘露名灵泉。",
            "吞入心中冲肺腧，落在膀胱而成丹。",
            "丹头不在膀胱结，元在膀胱却在肝。",
            "肝为木液遇金精，逢土交结成大还。",
            "莫言此时有为功，又恐斯为著相言。",
            "始于著相始无相，炼精化气气归根。",
            "气之根本凝成神，方曰无为而通灵。",
            "譬如夫归交媾时，一点精血结成婴。",
            "彼之以情而感情，尚且婴儿十月成。",
            "何况宇宙在乎手，身中虎啸龙吟声。",
            "虽然不见龙之吟，波浪高涌千万寻。",
            "虽然不见虎之啸，夜深风声吼万林。",
            "自乎丹道凝结后，以至火候烹炼深。",
            "及于十月霜飞时，神魂奔走安敢争。",
            "一年都计十二月，卯酉沐浴谁敢行。",
            "所以十月入神室，金鼎满满龙精盈。",
            "缚云捉月之机关，得诀修炼夫何难。",
            "果然缚得云在山，又解捉住月之魂。",
            "点头此语知古人，何虑不把身飞升。",
            "身之壳兮心之肉，心中自有无价珍。",
            "可以生我复死我，既能饥人亦饱人。",
            "寻其毳路取其原，逍遥快乐无饥寒。",
            "似此景象与证验，总在一日工夫间。",
            "工夫如此譬似闲，药不远兮采不难。",
            "谁知火候万丈红，烧杀三尸玉炉寒。",
            "丹田亦能生紫芝，黄庭又以生红𥽷。",
            "红𥽷一餐永不饥，紫芝一服常童颜。",
            "满身浑是白乳花，金筋玉骨老不昏。",
            "功成行满鹤来至，一举便要登云端。"
        ],
        "notes": "",
        "id": "398e2fb0554b5504bdd87c568114c9e8"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "大道歌",
        "preface": "",
        "paragraphs": [
            "真阴真阳是真道，只在眼前何远讨。",
            "凡流岁岁烧还丹，或见青黄自云好。",
            "志士应愿承法则，莫损心神须见道。",
            "但知求得真黄芽，人得食之寿无老。",
            "黄芽不与世铅同，徒以劳身不见功。",
            "虚度光阴空白首，何处悠悠访赤松。",
            "神水华池世所希，流传不与俗人知。",
            "还将世上凡铅汞，相似令人迷不知。",
            "青龙逐虎虎随龙，赤禽交会声嗈嗈。",
            "调气运火逐禽宫，丹砂人腹身冲冲。",
            "五行深妙义难知，龙虎隐藏在坎离。",
            "还丹之术过数百，最妙须得真华池。",
            "丹砂其位元非赤，四季排来在南宅。",
            "流珠本性无定居，若识其原如秋石。",
            "日魂月华二气真，含胎育子自堪神。",
            "变转欲终君自见，分明化作明窗尘。",
            "铅汞一门不可依，金丹秘诀圣无知。",
            "莫将世人凡铅汞，论年运火共相持。",
            "天生二物应虚无，为妻为子复为夫。",
            "三五之门为日月，能分卯酉别终初。",
            "全养天然禀至神，冲和之气结成身。",
            "富贵只缘怀五彩，心知铅汞共成亲。",
            "乾坤不互相为避，采取元和在天地。",
            "十月养成子母分，贤者何曾更运气。",
            "玄黄溟溟不可辨，铅汞之门义难显。",
            "世人不晓定其源，细视五行定听见。",
            "婴儿漠漠不可悟，徒以劳神虚自苦。",
            "但知会得圣人言，即是分明天上路。",
            "三四同居共一室，一二夫妻为偶匹。",
            "要假良媒方得亲，遂使交游情意密。",
            "浮沉恍惚往难辨，悟取迷途年月远。",
            "欲知灵药何日成，阳数终须归九转。",
            "阴阳冥寞不可知，青龙白虎自相持。",
            "年终变转自相噉，白虎制龙龙渐稀。",
            "干天为父坤为母，南方朱雀北玄武。",
            "年终岁久俱成土，时人何处寻龙虎。",
            "三人义合同为宗，常移日月照其中。",
            "已遇三花金玉液，九转须终十月功。",
            "青龙本质在东宫，配合乾坤震位中。",
            "白虎自兹相见后，流珠那肯不相从。",
            "龙虎修来五转强，炉中渐觉菊花香。",
            "如今修炼正当节，莫使悠悠岁月长。",
            "欲识丹砂是木精，移来西位与金幷。",
            "凡人休处寻踪迹，恍惚中间互窅冥。",
            "悟者犹如返故武，迷途不易寻路苦。",
            "三人运合同一源，本姓何曾离宗祖。",
            "一人本有一人无，金公为妇木为夫。",
            "玄冥深远不可度，志士何曾肯强图。",
            "立天汪汪配地黄，男精和合并同房。",
            "白液炉户随分化，时人服者莹心凉。",
            "金木伤相谁定原，五行相返自相连。",
            "世上黄龙阴火白，谁能识得黄芽铅。",
            "世上铅汞不相依，志士元知在坎离。",
            "贤者共藏人不见，淮南修秘在华池。",
            "九转丹成岁欲终，开炉欲见药花红。",
            "水火变来俱作土，时人何处觅金翁。",
            "铅汞相传世所希，丹砂为质雪为衣。",
            "朦胧只在君家舍，日日君看君不知。",
            "还丹入口身自轻，能消久病去妖精。",
            "贪爱自兹无所染，能改愚人世与情。",
            "谁悟灵丹出世尘，三花会合与龙亲。",
            "君看前后炼丹者，悮杀千人与万人。"
        ],
        "notes": "",
        "id": "e19d502f0d4f518bfcfe3f86030f7aa1"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "罗浮翠虚吟",
        "preface": "",
        "paragraphs": [
            "嘉定壬申八月秋，翠虚道人在罗浮。",
            "眼前万事去如水，天地何处一沙鸥。",
            "吾将蜕形归玉阙，遂以金丹火候诀。",
            "说与琼山白玉蟾，使之深识造化骨。",
            "道光禅师薛紫贤，付我归根复命篇。",
            "指示铅汞两个字，所谓真的玄中玄。",
            "辛苦都来只十月，渐渐采取渐凝结。",
            "而今通神是白血，已觉四肢无寒热。",
            "后来依旧去参人，勘破多少野狐精。",
            "个个不是真一处，都是旁门不是真。",
            "恐君虚度此青春，从头一一为君陈。",
            "若非金液还丹诀，不必空自劳精神。",
            "有如迷者学采战，心心只向房中恋。",
            "谓之阴丹御女方，手按眉间吸气咽。",
            "夺人精气补吾身，执著三峰信邪见。",
            "产门唤作生身处，九浅一深行几遍。",
            "轩后彭祖老容成，黄谷寿光赵飞燕。",
            "他家别有通霄路，酒肆淫坊戏历炼。",
            "莫言花里遇神仙，即把金篦换瓦片。",
            "树根已朽叶徒青，气海波翻死如箭。",
            "其他有若诸旁门，尚自可结安乐缘。",
            "有如服气为中黄，有如守顶为混元。",
            "有如运气为先天，有如咽液为灵泉。",
            "或者脾边认一穴，执定为呼吸根。",
            "或者口鼻为玄牝，纳清吐浊为返还。",
            "或者默朝高上帝，心目上视守泥丸。",
            "与彼存思气升降，以此谓之夹脊关。",
            "与彼闭息吞津唾，谓之玉液金液丹。",
            "与彼存神守脐下，与彼作念相眉间。",
            "又如运心思脊骨，又如合口柱舌端。",
            "竦肩缩颈偃脊背，唤作直入玉京山。",
            "口为华池舌为龙，唤作神水流潺潺。",
            "此个旁门安乐法，拟作天仙岂不难。",
            "八十放九咽其一，聚气归脐谓胎息。",
            "手持念珠数呼吸，水壶土圭则时刻。",
            "或依灵宝秘法行，直勒尾闾咽津液。",
            "或参西山会真记，终日无言面对壁。",
            "时人虽是学坐禅，何曾月照寒潭碧。",
            "时人虽是学抱元，何曾如玉之在石。",
            "或言大道本无为，枯木灰心孤默默。",
            "或言已自显现成，试问幻身何处得。",
            "更有劳形采日月，谓之天魂与地魄。",
            "更有终宵服七曜，谓之造化真血脉。",
            "更有肘后飞金精，气自腾腾水滴滴。",
            "更有太乙含真气，心自冥冥肾寂寂。",
            "有般循环运流珠，有般静定想朱橘。",
            "如斯皆是养命方，即非无质生灵质。",
            "道要无中养就儿，个中别有真端的。",
            "都缘简易妙天机，散在丹书不肯泄。",
            "可怜愚夫自执迷，迷迷相指画无无。",
            "个般诡怪颠狂辈，坐中摇动颤多时。",
            "屈伸偃仰千万状，啼哭叫唤如儿嬉。",
            "盖绿方寸无主人，气虚气散神狂飞。",
            "一队妄想争唱哄，以此诳俗诱愚痴。",
            "不知与道合其真，与鬼合邪徒妄为。",
            "一才心动气随动，跳跃颤掉运神机。",
            "或曰此是阳气来，或曰龙虎争战时。",
            "或曰河车千万迎，或曰水火相奔驰。",
            "看看摇摆五脏气，一旦脑泻精神羸。",
            "当初神祖留丹诀，无中生有作丹基。",
            "何曾有此鬼怪状，尽是下士徒阐提。",
            "我闻前代诸圣师，无为之中无不为。",
            "尽于无相生实相，不假想化幷行持。",
            "则有些儿奇又奇，心肾元来非坎离。",
            "肝心脾肺肾肠胆，只是空屋旧藩篱。",
            "涕唾津精气血液，只可接助为阶梯。",
            "精神魂魄心意气，观之自是而实非。",
            "何须内观及鉴形，或听灵响视泓池。",
            "吞霞饮露服元气，功效不验心神疲。",
            "演说清虚弄炉火，索人投状赍金宝。",
            "敢将蛙井藐沧溟，元始天尊即是我。",
            "虚收衔号伪神通，指划鬼神说因果。",
            "今朝明朝又奏名，内丹外丹无不可。",
            "欺贤罔圣昧三光，自视祸福皆懡㦬。",
            "招邀徒弟走市廛，醉酒饱德成群伙。",
            "大道从来绝名相，真仙本自无花草。",
            "教他戒誓立辛勤，争如汝自辛勤好。",
            "一人迷昧犹自可，迷以传迷迷至老。",
            "此辈一盲引众盲，共入迷途真忧恼。",
            "忽朝福尽罪报来，获罪于天无所祷。",
            "三元九府录其愆，迫魂系魄受冥考。",
            "举世人人喜学仙，几人日日去参玄。",
            "各自妄诞自相高，不务真实为真诠。",
            "古人好语须切记，工夫纯熟语通仙。",
            "言语不通非眷属，工夫不到不方圆。",
            "我昔工夫行一年，六脉已息气归根。",
            "有一婴儿在丹田，与我形貌亦如然。",
            "翻思尘世学道者，三年九载空迁延。",
            "依前云水游四海，冷眼看有谁堪传。",
            "炷香问道仍下风，勘辨邪正知愚贤。",
            "归来作此翠虚吟，犹如杲日丽青天。",
            "扫除末学小伎术，分别火候炼药物。",
            "只取一味水中金，收拾虚无造化窟。",
            "促将百脉尽归源，脉任气停丹始结。",
            "初时枯水依寒岩，二兽相逢如电掣。",
            "中央正位产玄珠，浪静风平云雨歇。",
            "半时之间见丹头，软似绵团硬似铁。",
            "此时南方赤凤血，采之须要知时节。",
            "一般才得万般全，复命归根真孔穴。",
            "内中自有真壶天，风物光明月皎洁。",
            "龙吟虎啸铅汞交，灼见黄芽芽白雪。",
            "每常天地交合时，夺取阴阳造化机。",
            "卯酉甲庚须沐浴，弦望晦朔要防危。",
            "随日随时则斤两，抽添运用在怡怡。",
            "十二时中只一时，九还七返这些儿。",
            "温养功须常固济，巽风常向坎中吹。",
            "行坐寝食总如之，性恐火冷丹力迟。",
            "一年周天除卯酉，九转工夫月用九。",
            "至于十月玉霜飞，圣胎圆就风雷吼。",
            "一载胎生一个儿，子生孙了又孙枝。",
            "千百亿化最妙处，岂可容易教人知。",
            "忘形死心绝尔汝，存亡动静分宝主。",
            "朝昏药物有浮沉，水火爻符宜检举。",
            "真气薰蒸无寒暑，纯阳流溢无生死。",
            "有一子母分胎路，妙在尾箕斗牛女。",
            "若欲延年救老残，断除淫欲行旁门。",
            "果将流形永住世，除非运火炼神丹。",
            "神丹之功三百日，七解七蜕成大还。",
            "聚则成形散成气，天上人间总一般。",
            "宁可求师安乐法，不可邪淫采精血。",
            "古云天地悉皆归，须学无为清净诀。",
            "缚住青山万顷云，捞取碧潭一轮月。",
            "玄关一窍无人知，此是刀圭甚奇绝。",
            "夜来撞见吕秀才，有一丹诀犹奇哉。",
            "却把太虚为炉鼎，活捉乌兔为药材。",
            "山河大地发猛火，于中万象生云雷。",
            "昔日混沌今品物，一时交结成圣胎。",
            "也无金木相间隔，也无龙虎分南北。",
            "不问子母及雌雄，不问夫妻及黑白。",
            "何人名曰大还丹，太上老君吞不得。",
            "老君留与清闲客，服了飞仙登太极。",
            "更将一盏鸿蒙酒，饵此刀圭壮颜色。",
            "任从沧海变桑田，我道壶中未一年。",
            "悬知汝心如铁坚，所以口口密相传。",
            "妙处都无半句子，神仙法度真自然。",
            "速须下手结胎仙，朗吟归去蓬莱天。"
        ],
        "notes": "",
        "id": "50434ee383356003ba48928c8a58ce7c"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其一",
        "preface": "",
        "paragraphs": [
            "半斤真汞半斤铅，隐在灵源太极先。",
            "须趁子时当采取，炼成金液入丹田。"
        ],
        "notes": "",
        "id": "ba922ddc7d48ef2f069fc20d19bafed9"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其二",
        "preface": "",
        "paragraphs": [
            "神符白雪结玄珠，此时金丹第一炉。",
            "十二时辰须认子，莫教金鼎汞花枯。"
        ],
        "notes": "",
        "id": "bc454f9b71f10e7b15ae0e145ea34cba"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其三",
        "preface": "",
        "paragraphs": [
            "水火相交虎遇龙，金翁姹女两争雄。",
            "青去白来然后黑，到红方且入黄宫。"
        ],
        "notes": "",
        "id": "4e8537bd3f9bb1b08fc2ee7883c555e7"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其四",
        "preface": "",
        "paragraphs": [
            "玉炉三转见黄芽，火里红莲解发花。",
            "人在绛宫贪夜月，一杯美酒饵丹砂。"
        ],
        "notes": "",
        "id": "8d605c5234341a3e9a53c26ee7e75c18"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其五",
        "preface": "",
        "paragraphs": [
            "四转红炉转四神，添符进火养胎精。",
            "龙虎绕炉争造化，巽风吹起水中灯。"
        ],
        "notes": "",
        "id": "8ff226c9c2c42765a53bbc8e24eb5d67"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其六",
        "preface": "",
        "paragraphs": [
            "五转方成白马芽，却教六贼运河车。",
            "五行俱备雷声震，正好登楼看汞花。"
        ],
        "notes": "",
        "id": "accd2ae89909415ca81f030a1d61751a"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其七",
        "preface": "",
        "paragraphs": [
            "炼成玉液玉神丹，擒制龟蛇顷刻间。",
            "已是中成消息处，玉炉养火莫教寒。"
        ],
        "notes": "",
        "id": "dda138e27419ff5a619f7ea0ff2622f3"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其八",
        "preface": "",
        "paragraphs": [
            "天上七星地七宝，人有七窍权归脑。",
            "七返灵砂阴气消，铅炉只使温温火。"
        ],
        "notes": "",
        "id": "287cf37fc9fea526eacdccaed1558935"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其九",
        "preface": "",
        "paragraphs": [
            "八转神锦玉清砂，卯酉抽添火不差。",
            "渴饮华池饥嚼气，黄婆终日看金花。"
        ],
        "notes": "",
        "id": "b3d7408dd0a5899ca7783ec4edf25464"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其一○",
        "preface": "",
        "paragraphs": [
            "九转紫金成至宝，天门地户自关琐。",
            "三百八十有四铢，散为三万六午颗。"
        ],
        "notes": "",
        "id": "8b802ac65f9772b306011954a934ff6b"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其一一",
        "preface": "",
        "paragraphs": [
            "青童把镜照泥丸，五脏祥云彻上关。",
            "子午寅申和已亥，胎圆数足出昆仑。"
        ],
        "notes": "",
        "id": "c5357ce2c319df08673760e245f38200"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其一二",
        "preface": "",
        "paragraphs": [
            "移将北斗向南辰，穿过黄庭入紫庭。",
            "攒簇一年真造化，太阳正照月三更。"
        ],
        "notes": "",
        "id": "dd57d52aea7f3ec9342a227964956838"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其一三",
        "preface": "",
        "paragraphs": [
            "上应星辰下应铅，太阳三十六交躔。",
            "不因法象无由采，谁语生于天地先。"
        ],
        "notes": "",
        "id": "6de3d3c4c3aba4eb9d976230d7936dcf"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其一四",
        "preface": "",
        "paragraphs": [
            "黄丹胡粉密陀僧，此是嘉州告别穹能。",
            "若不见阳真一法，世间还有几人曾。"
        ],
        "notes": "",
        "id": "c8389a7ef2c3d1b7a3e766521dd5861c"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其一五",
        "preface": "",
        "paragraphs": [
            "红铅之髓名真汞，黑汞之精是正铅。",
            "莫向肾中求造化，却须心里觅先天。"
        ],
        "notes": "",
        "id": "4dc97da53960d021b4b73e08f1fff87a"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其一六",
        "preface": "",
        "paragraphs": [
            "灵汞元非是水银，丹砂不赤太迷人。",
            "此般真物谁能识，识者骖鸾脱世尘。"
        ],
        "notes": "",
        "id": "ae9ed8fee4eedeac0ccaf821094112cb"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其一七",
        "preface": "",
        "paragraphs": [
            "三种真形一种稀，结成灵异少人知。",
            "莫言龙虎同源出，便是神仙立兆基。"
        ],
        "notes": "",
        "id": "a95665bd98808b70df273ef855c070a6"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其一八",
        "preface": "",
        "paragraphs": [
            "镇星合得配中央，偃水能交色变黄。",
            "不此凡金银与铁，成时全是赖阴阳。"
        ],
        "notes": "",
        "id": "506d85ad338b74a5a18dfb9fa05e0226"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其一九",
        "preface": "",
        "paragraphs": [
            "莫近丘坟秽污田，亦嫌战地产人眠。",
            "坤来灵气形为福，便是求仙小洞天。"
        ],
        "notes": "",
        "id": "1cd1dd8861141a28431db9bf9b6ec184"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其二○",
        "preface": "",
        "paragraphs": [
            "山林静处最宜良，或在尘中或在乡。",
            "土德厚时丹得厚，妄为立见有迍殃。"
        ],
        "notes": "",
        "id": "d5e57f85d6cc4b3797ba54d99144a91a"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其二一",
        "preface": "",
        "paragraphs": [
            "室宜向木对朝阳，兑有明窗对夕光。",
            "照顾有名人莫晓，暮阴不得闭金墙。"
        ],
        "notes": "",
        "id": "a036b0f13cb3a36ccffec567b0cdaa20"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其二二",
        "preface": "",
        "paragraphs": [
            "八门运化应时开，进退随金定往业。",
            "莫息明炉幷百户，安然二鼎位三台。"
        ],
        "notes": "",
        "id": "36a8068f61c08c1d98e352251eac314a"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其二三",
        "preface": "",
        "paragraphs": [
            "六百篇中起伏明，三光须顺日虚盈。",
            "推移八卦明斤两，刻漏相参莫住程。"
        ],
        "notes": "",
        "id": "6f8d19feac33cd37913ec23ad0c964f2"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其二四",
        "preface": "",
        "paragraphs": [
            "阴火息时阳火销，理分卧立顺羲爻。",
            "更随黑白天边月，六候方终晦朔交。"
        ],
        "notes": "",
        "id": "39f947836407fffde082bef7e0e901f9"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其二五",
        "preface": "",
        "paragraphs": [
            "四时推运逐星杓，昼夜停分百刻昭。",
            "郑重元君重定式，细详时候已明标。"
        ],
        "notes": "",
        "id": "40e2b6b571d385a16dfa7c73a52767d7"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其二六",
        "preface": "",
        "paragraphs": [
            "天上分明十二时，人间分作炼丹程。",
            "若言刻漏无凭信，不会玄机药未成。"
        ],
        "notes": "",
        "id": "3e1331b3813957f645b4ab0f7ed9faaf"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其二七",
        "preface": "",
        "paragraphs": [
            "心地虚闲绝万缘，且宜清静返身观。",
            "要知铁脊梁之汉，何虑修丹下手难。"
        ],
        "notes": "",
        "id": "ba6a179472f88b1c705dc4808eab94dd"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其二八",
        "preface": "",
        "paragraphs": [
            "言者不知知不言，高谈阔论万千般。",
            "虽然眼下无人辨，恐汝终身被自瞒。"
        ],
        "notes": "",
        "id": "bec0cbc094ecc216ae369828c95fa621"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其二九",
        "preface": "",
        "paragraphs": [
            "人如得道自婴儿，不辨闲言是与非。",
            "君若不能心具眼，他时追悔问他谁。"
        ],
        "notes": "",
        "id": "896af00b3edadd13f5642e84a39ba18c"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其三○",
        "preface": "",
        "paragraphs": [
            "执著之人得不真，朝行暮辍又非诚。",
            "诚心修炼见功验，方是人中识得人。"
        ],
        "notes": "",
        "id": "8bad5be8bbd50751fc536741394418b2"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其三一",
        "preface": "",
        "paragraphs": [
            "父精母血结胎成，尚自他形似我形。",
            "身内认吾真父母，方才捉得五行精。"
        ],
        "notes": "",
        "id": "55bb395c2ef58dd0833d87af0fcdc0c6"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其三二",
        "preface": "",
        "paragraphs": [
            "子时气对尾闾关，夹脊河车透顶门。",
            "一颗水晶入炉内，赤龙含汞上泥丸。"
        ],
        "notes": "",
        "id": "a29e9995ffd8f4b11949b2258f64f4ed"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其三三",
        "preface": "",
        "paragraphs": [
            "气入丹田养白鸦，斯时方日结黄芽。",
            "华池神水含明月，取得刀圭大似麻。"
        ],
        "notes": "",
        "id": "dd0a7afde294883e351c5f8be9c06509"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其三四",
        "preface": "",
        "paragraphs": [
            "须知药得火成丹，又要丹逢火则仙。",
            "片饷工夫修便现，老成须是过三年。"
        ],
        "notes": "",
        "id": "87c878e6189f521dc5aafbb312cddf0b"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其三五",
        "preface": "",
        "paragraphs": [
            "大道分明在眼前，时人不会悮归泉。",
            "黄芽本是乾坤气，神水根基与汞连。"
        ],
        "notes": "",
        "id": "47c8dbe09afc575ee84df593292a6459"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其三六",
        "preface": "",
        "paragraphs": [
            "认得根源不用忙，三三合九有纯阳。",
            "潜通变化神光现，从此朝天近玉皇。"
        ],
        "notes": "",
        "id": "6c2e4698bb3603c914bd0647920ab215"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其三七",
        "preface": "",
        "paragraphs": [
            "合其天地合其元，子母相逢不敢言。",
            "先汞后铅为大道，莫教失伴鹤归天。"
        ],
        "notes": "",
        "id": "b7d938541bdc96c23c5608d2849dfa08"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其三八",
        "preface": "",
        "paragraphs": [
            "此宝从来二八传，吉年吉月入炉安。",
            "十朝火候知时节，必定芽成汞自完。"
        ],
        "notes": "",
        "id": "88bf8603d7a1eab2922e2563a91f74be"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其三九",
        "preface": "",
        "paragraphs": [
            "志默忘言理最端，更无一物可相关。",
            "回眸谩著些儿力，一得分明万事闲。"
        ],
        "notes": "",
        "id": "6a1c2ca49807d1d732590053cbba15d1"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其四○",
        "preface": "",
        "paragraphs": [
            "红铅黑汞大丹基，红黑相投世罕知。",
            "两物若还成戊己，仙家故曰一刀圭。"
        ],
        "notes": "",
        "id": "42693e6cb8908709a09375a771b2d05d"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其四一",
        "preface": "",
        "paragraphs": [
            "日乌月兔两轮凤，根在先天核取难。",
            "月夜望中能采取，天魂地魄结灵丹。"
        ],
        "notes": "",
        "id": "e0d7c9ea66a48666915faf7f67df3ca2"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其四二",
        "preface": "",
        "paragraphs": [
            "莫谓金丹事等闲，切须勤苦力钻研。",
            "殷勤好问师资学，不在他边在目前。"
        ],
        "notes": "",
        "id": "538e40283cb994ca10b2b9abfae36b89"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其四三",
        "preface": "",
        "paragraphs": [
            "夫炼还丹先养铅，龟蛇一气产先天。",
            "虚心实腹方和合，结就灵砂一粒圆。"
        ],
        "notes": "",
        "id": "41d9b7bb8a59c41089e17d1c6327b882"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其四四",
        "preface": "",
        "paragraphs": [
            "同行同坐又同眠，终日相随在目前。",
            "认得这些须急采，见之便是水乡铅。"
        ],
        "notes": "",
        "id": "ed05bc4989fa8909f6aeb362f11397ba"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其四五",
        "preface": "",
        "paragraphs": [
            "不是灯光日月星，灵药自有异常明。",
            "垂帘久视光明处，一颗堂堂现本真。"
        ],
        "notes": "",
        "id": "10f4ac3fdf91e52c514d56858c47a0e2"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其四六",
        "preface": "",
        "paragraphs": [
            "终日如愚岂有无，谩将闲里著工夫。",
            "初时玉液飞空雪，渐见流金满故庐。"
        ],
        "notes": "",
        "id": "b44891c5fd07e11d5b99f05740fb8a31"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其四七",
        "preface": "",
        "paragraphs": [
            "灵汞通真变化多，只宜存守不宜过。",
            "神符默运三关彻，铅趁黄河入大罗。"
        ],
        "notes": "",
        "id": "91f9cc6b30bb5baeaf4b7bb045218d39"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其四八",
        "preface": "",
        "paragraphs": [
            "甲龙庚虎镇相随，铅汞同炉始可为。",
            "曾取地天交泰事，自然交媾坎和离。"
        ],
        "notes": "",
        "id": "b3db9bfd81f13f1677585ef5537a47a9"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其四九",
        "preface": "",
        "paragraphs": [
            "周天火候至幽显，运动抽添尽有时。",
            "气候何须分八节，只防片饷失毫厘。"
        ],
        "notes": "",
        "id": "332604593daced08978068f930bb54c4"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其五○",
        "preface": "",
        "paragraphs": [
            "五行四象坎幷离，诗诀分明说与伊。",
            "只有工夫下手处，几人会得几人知。"
        ],
        "notes": "",
        "id": "d33887bf88dadf8f013264d27bdaf8ee"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其五一",
        "preface": "",
        "paragraphs": [
            "若未逢师且看诗，诗中藏诀好修持。",
            "虽然不到蓬莱路，也得人间死较迟。"
        ],
        "notes": "",
        "id": "51dc886771662c0bb75e79e4ae642c96"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其五二",
        "preface": "",
        "paragraphs": [
            "昼运灵旗夜火芝，抽添运用且防危。",
            "若无同志相亲赏，时照炉中火候非。"
        ],
        "notes": "",
        "id": "cd1cbe63c10ec97b3ecd3ae00788fbd9"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其五三",
        "preface": "",
        "paragraphs": [
            "震卦行归西兑乡，三阳姹女弄明珰。",
            "巽风吹动珊瑚树，入艮归坤又一场。"
        ],
        "notes": "",
        "id": "46bd8641341b209bbedf3b5d05509aca"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其五四",
        "preface": "",
        "paragraphs": [
            "握拳闭目守流珠，这个元来是入途。",
            "不见悟真篇内说，真金起屋几时枯。"
        ],
        "notes": "",
        "id": "d2199b26126c6739eb830d5b2f14f95b"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其五五",
        "preface": "",
        "paragraphs": [
            "谁知前短后长机，十二时中只一时。",
            "晦朔望弦明进退，炼成九转结婴儿。"
        ],
        "notes": "",
        "id": "79bcc02febf387dcff31135478978a36"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其五六",
        "preface": "",
        "paragraphs": [
            "昆仑山上火星飞，金木相逢坎电时。",
            "药到月圆须满秤，急教进火莫蹉迟。"
        ],
        "notes": "",
        "id": "9fdbe7a7438cc2c24fbd758c2e29b074"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其五七",
        "preface": "",
        "paragraphs": [
            "大药须凭神气精，采来一处结交成。",
            "丹头只是先天气，炼作黄芽发玉英。"
        ],
        "notes": "",
        "id": "e0ce8849a8a9ace949ad39aa489145ac"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其五八",
        "preface": "",
        "paragraphs": [
            "分明只在片言间，老去殊途有易难。",
            "先自刀圭言下悟，渐收九转大还丹。"
        ],
        "notes": "",
        "id": "a5cf475908c5df76de7b16142df7d46d"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其五九",
        "preface": "",
        "paragraphs": [
            "两处擒来共一炉，一泓真水结真酥。",
            "刀圭滋味吞归腹，浇灌黄芽产玉符。"
        ],
        "notes": "",
        "id": "22e28e392be21a7fe529f8ca2dc39dc0"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其六○",
        "preface": "",
        "paragraphs": [
            "捉将百脉倒归源，自会天然汞见铅。",
            "大地山河皆至宝，谁知身里觅先天。"
        ],
        "notes": "",
        "id": "d8e4517676e0b225f1d0870de86459e7"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其六一",
        "preface": "",
        "paragraphs": [
            "宫中眼底火星飞，雷电掀翻白雪垂。",
            "身里漏声闻滴滴，三尸精血可充饥。"
        ],
        "notes": "",
        "id": "41df362ab88ee0a0ab214ab05a5c07a9"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其六二",
        "preface": "",
        "paragraphs": [
            "五行四象外边寻，只在当人一寸心。",
            "运用阴阳成妙道，直教瓦砾尽成金。"
        ],
        "notes": "",
        "id": "8ceeb10cd9236ffd4d43acf9a95c87fc"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其六三",
        "preface": "",
        "paragraphs": [
            "偃月炉中煆坎离，片时自有一刀圭。",
            "寄言师祖张平叔，万圣千贤总在西。"
        ],
        "notes": "",
        "id": "bb7d057b6992a3842a2114e1b6bb95fa"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其六四",
        "preface": "",
        "paragraphs": [
            "醉倒酣眠梦熟时，满船载宝过曹溪。",
            "一才识破丹基处，放去收来绝在伊。"
        ],
        "notes": "",
        "id": "aeec0fe3c3d214622518140880f53e52"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其六五",
        "preface": "",
        "paragraphs": [
            "西南路上月华明，大药还从此处生。",
            "记得古人诗一句，曲江之上鹊桥横。"
        ],
        "notes": "",
        "id": "d3e08d3616b41bd6da85d45b3becb1a4"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其六六",
        "preface": "",
        "paragraphs": [
            "一月三旬一日同，修丹法象夺天功。",
            "交加二八为丹母，望远徒劳觅虎龙。"
        ],
        "notes": "",
        "id": "c03bf3b719395bc826bdde97fdbbb3c8"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其六七",
        "preface": "",
        "paragraphs": [
            "尾闾白炁贯丹田，一颗真珠软似绵。",
            "满地冷光生玉笋，两池秋水漾红莲。"
        ],
        "notes": "",
        "id": "9de4044858168cb8c5461ad3ab1814fa"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其六八",
        "preface": "",
        "paragraphs": [
            "鼎炉火候密推排，炼得纯阳气上来。",
            "地户闭时骨体实，天门积渐自然开。"
        ],
        "notes": "",
        "id": "49d26b17f03dae68120f95bf773ba2cc"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其六九",
        "preface": "",
        "paragraphs": [
            "水为灵符冲和液，火是丹枢混沌精。",
            "会在宫中凝结处，自然结蕊复生英。"
        ],
        "notes": "",
        "id": "2f5157fe0ca077d010d9156b070ede5d"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其七○",
        "preface": "",
        "paragraphs": [
            "男儿怀孕是胎仙，只为蟾光夜夜圆。",
            "夺得天机真造化，身中自有玉清天。"
        ],
        "notes": "",
        "id": "c5db064fa9f8f08b10325cafd681ab72"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其七一",
        "preface": "",
        "paragraphs": [
            "鼎中朱橘亘天红，此是时时养火功。",
            "元炁归炉神不散，春山春水自春风。"
        ],
        "notes": "",
        "id": "61dcbb0e4054c1556acf01fa7d8255a7"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其七二",
        "preface": "",
        "paragraphs": [
            "金鼎先干活水银，水银干了大丹成。",
            "分明有个长生草，点铁成金不悮人。"
        ],
        "notes": "",
        "id": "770f4474fe81c4fb4fb23d43cb4f95d4"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其七三",
        "preface": "",
        "paragraphs": [
            "涕唾精津气血液，真伪混淆须辨惑。",
            "从无生有是药材，不可滞他虚幻物。"
        ],
        "notes": "",
        "id": "6b03750d544382dab96d1aed7f95fc2c"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其七四",
        "preface": "",
        "paragraphs": [
            "经文变化在须臾，迷者何求日月疏。",
            "但守火爻三百刻，产成一颗夜明珠。"
        ],
        "notes": "",
        "id": "671efe3caeb11fbffde3d2a22a41f80c"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其七五",
        "preface": "",
        "paragraphs": [
            "天源一派接昆仑，最隐无过九曲湾。",
            "百万玉龙嘶未断，一江春月趁渔船。"
        ],
        "notes": "",
        "id": "b797812b83f74d4b6c38da9249845541"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其七六",
        "preface": "",
        "paragraphs": [
            "精神冥合炁归时，骨肉融和都不知。",
            "关节自开通畅也，形容光泽似婴儿。"
        ],
        "notes": "",
        "id": "5a8ad6c4359347b34ee4b058b6f1f510"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其七七",
        "preface": "",
        "paragraphs": [
            "分两须当应两弦，此般法象合天渊。",
            "回头问取黄婆看，何必区区待口传。"
        ],
        "notes": "",
        "id": "c044a34b09c59f18a26bbc1345328851"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其七八",
        "preface": "",
        "paragraphs": [
            "铅汞之宗龙虎根，玄牝之户戊已门。",
            "只向玉壶春色里，摘枝花去问羲轩。"
        ],
        "notes": "",
        "id": "d361fcccfec19a3195603865b57fce50"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其七九",
        "preface": "",
        "paragraphs": [
            "近则三朝远九旬，须知变化有时辰。",
            "不知造化长生药，点汞成金也动人。"
        ],
        "notes": "",
        "id": "3a44c0ae40c37bfe7c0a47cbc5842f16"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其八○",
        "preface": "",
        "paragraphs": [
            "鼎鼎元无药里寻，寻来出去一般金。",
            "铸成大小多随意，便是冰壶妙理深。"
        ],
        "notes": "",
        "id": "4b7270cb674f746cc26164f2c1f6d9fe"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其八一",
        "preface": "",
        "paragraphs": [
            "入鼎须凭重一斤，秤来却是十六星。",
            "一星水里真金妙，合作流珠二八停。"
        ],
        "notes": "",
        "id": "df53de01d75972736be00b4f02bf630f"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其八二",
        "preface": "",
        "paragraphs": [
            "坎府坳塘石脚泉，星斗相对射高天。",
            "潺湲阳脉通青白，沐浴要教金体坚。"
        ],
        "notes": "",
        "id": "b25486bf293c7144d9cd9eeedf0e3708"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其八三",
        "preface": "",
        "paragraphs": [
            "尽道真人总默然，如何也不示言诠。",
            "若不骄傲事无语，只是胸中欠汞铅。"
        ],
        "notes": "",
        "id": "aef9c2700504c2c475c7820d9e5e22d7"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其八四",
        "preface": "",
        "paragraphs": [
            "天地初分日月高，状如鸡子复如桃。",
            "阴阳真气知时节，直待三年脱战袍。"
        ],
        "notes": "",
        "id": "9308d507981e4e7d48a93c60d1599b07"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其八五",
        "preface": "",
        "paragraphs": [
            "龙虎丹砂义最幽，五神金内汞铅流。",
            "千朝变紫飞云去，直至大罗天上头。"
        ],
        "notes": "",
        "id": "57e839246da0f822559e6ca48e2c4b78"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其八六",
        "preface": "",
        "paragraphs": [
            "用铅须得汞相和，二姓为亲女唱歌。",
            "炼到紫河车地动，白云相伴鹤来过。"
        ],
        "notes": "",
        "id": "9f4f2f89e4a96abbe3159b32342e1b9a"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其八七",
        "preface": "",
        "paragraphs": [
            "红黑相将妇嫁夫，一年一度入丹枢。",
            "洞房深处真云雨，产个婴儿一似渠。"
        ],
        "notes": "",
        "id": "9d79aad20eff5d40d9f76990da847545"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其八八",
        "preface": "",
        "paragraphs": [
            "坎男离女往干天，买药烧丹不用钱。",
            "偃月炉中烹造化，一些妙药要真铅。"
        ],
        "notes": "",
        "id": "258618fd557b23be8274c1c04bc04b7c"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其八九",
        "preface": "",
        "paragraphs": [
            "怪事教人笑几回，男儿今也会怀胎。",
            "自家精血自交结，身里夫妻是妙哉。"
        ],
        "notes": "",
        "id": "f8bd2210e1f10b9868afffbdf0cc76f5"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其九○",
        "preface": "",
        "paragraphs": [
            "三姓名含二物交，赤龙飞上碧云霄。",
            "夜来甘露空中过，片月横空对鹊桥。"
        ],
        "notes": "",
        "id": "c7328a7bc46b2dffd45cf663bf8795d5"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其九一",
        "preface": "",
        "paragraphs": [
            "复姤修持水火宗，兔鸡沐浴内丹红。",
            "周天六六寒炉后，十月胎圆显圣功。"
        ],
        "notes": "",
        "id": "d5e2731432569f7b54c463265e108757"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其九二",
        "preface": "",
        "paragraphs": [
            "水火同精间木金，火木知他甚处寻。",
            "脱黄著紫因何事，只为河车数转深。"
        ],
        "notes": "",
        "id": "8cd13a071c9e41f8f114a0ad62f1d5d2"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其九三",
        "preface": "",
        "paragraphs": [
            "玉符金液炼天仙，月照昆仑一沼莲。",
            "试指北方玄武事，龟蛇因甚两相缠。"
        ],
        "notes": "",
        "id": "f6758a3a2008379bc4adc1c261a95e12"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其九四",
        "preface": "",
        "paragraphs": [
            "雨洗新篁双凤飞，玉芝花下一灵龟。",
            "抱琴弹尽舞仙曲，却放姮娥宴小池。"
        ],
        "notes": "",
        "id": "81581dbcf8aeb919258e1d2f331f1c1f"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其九五",
        "preface": "",
        "paragraphs": [
            "透体金光骨髓香，金筋玉骨尽纯阳。",
            "炼教赤血流为白，阴气消磨身自康。"
        ],
        "notes": "",
        "id": "77405eee75289ac42c16f50bee20746c"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其九六",
        "preface": "",
        "paragraphs": [
            "一旦工夫尽志诚，凝神聚气固真精。",
            "颜容如玉无饥渴，方显金丹片饷成。"
        ],
        "notes": "",
        "id": "c8fa667bb29cf558eb867c8ed11daf7c"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其九七",
        "preface": "",
        "paragraphs": [
            "翠娥独立水晶宫，体态娇娆有意浓。",
            "半夜黄婆来叩户，作媒嫁去与金翁。"
        ],
        "notes": "",
        "id": "84afff9d863615a4b5600db7f42f77d8"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其九八",
        "preface": "",
        "paragraphs": [
            "太乙玄珠金液丹，还元返本驻童颜。",
            "更须亲听明师语，方可教君见一斑。"
        ],
        "notes": "",
        "id": "4e90893722bd9b31605e937affb204cf"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其九九",
        "preface": "",
        "paragraphs": [
            "夜来一朵碧芙渠，内有红丸滴滴珠。",
            "滴下华池是神水，丹田结聚作丹枢。"
        ],
        "notes": "",
        "id": "9a36713977c18839cf802e501a3f86d1"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其一○○",
        "preface": "",
        "paragraphs": [
            "离坎名为水火精，本是乾坤二卦成。",
            "但取坎精点离穴，纯干便可摄飞琼。"
        ],
        "notes": "",
        "id": "c4a6c43778e270e50071407e23913178"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "盘栊颂",
        "preface": "",
        "paragraphs": [
            "终日盘盘圆又圆，中间一位土为尊。",
            "磨来磨去知多少，个里全无斧凿痕。"
        ],
        "notes": "",
        "id": "38556f4816052a01911f3d44e551dacf"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "箍桶颂",
        "preface": "",
        "paragraphs": [
            "有漏教无漏，如何水泄通。",
            "既能圆密了，内外一真空。"
        ],
        "notes": "",
        "id": "c93aa460257aca549e7ce146e01685e8"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "尸解颂",
        "preface": "",
        "paragraphs": [
            "顶上雷声霹雳，混沌落地无踪。",
            "今朝得路便行，骑个无角火龙。"
        ],
        "notes": "",
        "id": "61f942d55394838926ccb9e5ab095b5e"
    }
]