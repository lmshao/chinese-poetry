[
    {
        "author": "戴仔",
        "dynasty": "宋",
        "type": "诗",
        "rhythmic": "",
        "title": "答友人二首  其一",
        "preface": "",
        "paragraphs": [
            "著书非为进，岁久漫成编。",
            "道遇言非赘，身幽志自坚。",
            "种瓜新学圃，艺稻晚知田。",
            "吾事未多阙，衣裾莫浪褰。"
        ],
        "notes": "",
        "id": "5eea8aa758fd0254465de77560f17b1c"
    },
    {
        "author": "戴仔",
        "dynasty": "宋",
        "type": "诗",
        "rhythmic": "",
        "title": "答友人二首  其二",
        "preface": "",
        "paragraphs": [
            "说经蠡测海，且欲付家藏。",
            "难为越言雪，徒令鬓似霜。",
            "荷君心见许，顾我道非长。",
            "若肯嫔王内，当为时世装。"
        ],
        "notes": "",
        "id": "df06d460120eedc4f5d5d7dbf8e3f9cf"
    },
    {
        "author": "戴仔",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "尚想夷与齐，求仁无怨啧。",
            "谁传采薇音，荒哉太史笔。"
        ],
        "notes": "",
        "id": "b224d5830dfc3392b274121600cee50a"
    }
]