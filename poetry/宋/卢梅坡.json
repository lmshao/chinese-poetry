[
    {
        "author": "卢梅坡",
        "dynasty": "宋",
        "type": "诗",
        "rhythmic": "",
        "title": "春游",
        "preface": "",
        "paragraphs": [
            "红芳满眼鬬风流，谁信春来有客愁。",
            "惆怅不干桃李事，故山烟雨忆松楸。"
        ],
        "notes": "",
        "id": "f74a12b5bead99013036cee864e13946"
    },
    {
        "author": "卢梅坡",
        "dynasty": "宋",
        "type": "诗",
        "rhythmic": "",
        "title": "闵雨",
        "preface": "",
        "paragraphs": [
            "百万人家井水黄，江南大半田无秧。",
            "乖龙岂是为霖物，贪弄明珠簸日光。"
        ],
        "notes": "",
        "id": "049ee55423e1169e1a012780a8d5e6e2"
    },
    {
        "author": "卢梅坡",
        "dynasty": "宋",
        "type": "诗",
        "rhythmic": "",
        "title": "梅花",
        "preface": "",
        "paragraphs": [
            "梅雪争春未肯降，骚人阁笔费平章。",
            "梅须逊雪三分白，雪却输梅一段香。"
        ],
        "notes": "",
        "id": "9a4df8ec6fb7abba20ac595103d30492"
    },
    {
        "author": "卢梅坡",
        "dynasty": "宋",
        "type": "诗",
        "rhythmic": "",
        "title": "落梅",
        "preface": "",
        "paragraphs": [
            "自负孤高伴岁寒，玉堂茆舍一般看。",
            "顽风摧剥君知否，铁笛一声人倚栏。"
        ],
        "notes": "",
        "id": "2b0edf1859e0092d449413aa9fff63bf"
    },
    {
        "author": "卢梅坡",
        "dynasty": "宋",
        "type": "诗",
        "rhythmic": "",
        "title": "牡丹",
        "preface": "",
        "paragraphs": [
            "玉栏四面护花王，一段风流似洛阳。",
            "深院不须驱野鹿，只愁蜂蝶暗偷香。"
        ],
        "notes": "",
        "id": "b6c2337880c899ff8ad046a15ce5be03"
    },
    {
        "author": "卢梅坡",
        "dynasty": "宋",
        "type": "诗",
        "rhythmic": "",
        "title": "芙蓉",
        "preface": "",
        "paragraphs": [
            "云袂飘摇翠佩环，仙姿绰约紫霞冠。",
            "虽然谪在西风里，合作人间小牡丹。"
        ],
        "notes": "",
        "id": "40fdcc6e6a6739862078bff9d6b6aa13"
    },
    {
        "author": "卢梅坡",
        "dynasty": "宋",
        "type": "诗",
        "rhythmic": "",
        "title": "荼䕷  其一",
        "preface": "",
        "paragraphs": [
            "荼䕷结屋是何年，风雨摧颓为怆然。",
            "飞似绿珠楼上坠，困于毕卓瓮间眠。"
        ],
        "notes": "",
        "id": "ee2bd3647231f1643304061441215c5a"
    },
    {
        "author": "卢梅坡",
        "dynasty": "宋",
        "type": "诗",
        "rhythmic": "",
        "title": "荼䕷  其二",
        "preface": "",
        "paragraphs": [
            "门前碍路旋移来，压架欹斜绿作堆。",
            "三月半时花正好，十年前是手亲栽。",
            "幽香早被风偷递，小蕊那禁雨急催。",
            "尽数折为神佛供，免教飞去卧苍苔。"
        ],
        "notes": "",
        "id": "d8a9f6134008d8c92eb66e32b2c52318"
    },
    {
        "author": "卢梅坡",
        "dynasty": "宋",
        "type": "诗",
        "rhythmic": "",
        "title": "茉莉",
        "preface": "",
        "paragraphs": [
            "京尘湫隘{山梦}蚊多，彼美繁英玉雪窠。",
            "见谓娇柔能特立，肯凭他物学藤萝。"
        ],
        "notes": "",
        "id": "73181a565b86907b6cf8373b080cd63d"
    },
    {
        "author": "卢梅坡",
        "dynasty": "宋",
        "type": "诗",
        "rhythmic": "",
        "title": "柳絮",
        "preface": "",
        "paragraphs": [
            "晴栏看尽柳花飞，一段风情不自持。",
            "若使化为萍逐水，不如且作絮沾泥。"
        ],
        "notes": "",
        "id": "72f0a5a92faacb5a57c325a5bfca88a2"
    },
    {
        "author": "卢梅坡",
        "dynasty": "宋",
        "type": "诗",
        "rhythmic": "",
        "title": "蚕",
        "preface": "",
        "paragraphs": [
            "春蚕运巧起经纶，底事周防反杀身。",
            "鼎镬如归缘报主，羞他肥禄避危人。"
        ],
        "notes": "",
        "id": "56a2109d4b870f5bd4303190986ac958"
    },
    {
        "author": "卢梅坡",
        "dynasty": "宋",
        "type": "诗",
        "rhythmic": "",
        "title": "读康节诗",
        "preface": "",
        "paragraphs": [
            "先生乐处少人知，最是生平不皱眉。",
            "身世帝王全盛日，风光伊洛太平时。",
            "画前勘破先天易，醉后吟成击壤诗。",
            "高卧行窝吾亦愿，不堪心事类周嫠。"
        ],
        "notes": "",
        "id": "c4a67672423814e28589ed866b035254"
    }
]