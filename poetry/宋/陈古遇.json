[
    {
        "author": "陈古遇",
        "dynasty": "宋",
        "type": "诗",
        "rhythmic": "",
        "title": "志怪",
        "preface": "",
        "paragraphs": [
            "沉沉万仞渊，下有骊龙珠。",
            "佩之寿松乔，售之富侔都。",
            "贪夫临渊羡，重利轻微躯。",
            "百金不龟药，千金水犀珠。",
            "丹砂与翠羽，陆产海所无。",
            "赍装涛浪中，巨阙光炯如。",
            "粲粲两青童，骈肩问所须。",
            "再拜上珠翠，敢问龙起居。",
            "青童粲玉齿，云龙卧玄虚。",
            "为君穷珠山，鞭云取长驱。",
            "云急风更恶，苍梧来时徐。",
            "丹药两须失，哀哉饱鲸鱼。"
        ],
        "notes": "",
        "id": "bac1ccfdaf239ebadfceb7b0075a19ed"
    },
    {
        "author": "陈古遇",
        "dynasty": "宋",
        "type": "诗",
        "rhythmic": "",
        "title": "莫饮酒",
        "preface": "",
        "paragraphs": [
            "莫饮酒，酒醒骂人绕盆走。",
            "酒香入脑头欲旋，骂声渐低涎落口。",
            "草履有长短，伸脚可试否。",
            "未论身后五车书，已随生前一杯酒。"
        ],
        "notes": "",
        "id": "5f24376aa032e00e04d328663a1c20b8"
    },
    {
        "author": "陈古遇",
        "dynasty": "宋",
        "type": "诗",
        "rhythmic": "",
        "title": "马别主",
        "preface": "",
        "paragraphs": [
            "马别主兮，涕泗沾臆。",
            "士别主兮，喜见颜色。",
            "于嗟马兮，胡恋而驻。",
            "于嗟士兮，胡弃而背。"
        ],
        "notes": "",
        "id": "8c9d3d078afcbe53ab1b43884c13bab0"
    }
]