[
    {
        "author": "许广渊",
        "dynasty": "宋",
        "type": "诗",
        "rhythmic": "",
        "title": "南山",
        "preface": "",
        "paragraphs": [
            "路入青山几万重，前山行尽路还通。",
            "小舟棹急岩溪水，高柳絮飞隄岸风。",
            "春物老时林遍绿，晚烟收处日垂红。",
            "民居稀阔兼穷僻，多使顽夫气自雄。"
        ],
        "notes": "",
        "id": "64533410bd5f8b1defc815882c464575"
    },
    {
        "author": "许广渊",
        "dynasty": "宋",
        "type": "诗",
        "rhythmic": "",
        "title": "蜕龙洞  其一",
        "preface": "",
        "paragraphs": [
            "山远洞难穷，相传旧隠龙。",
            "蟠泥知几载，穿石见遗踪。",
            "灵骨岩中换，阴云日下从。",
            "乡人祈旱岁，歌舞尚虔恭。"
        ],
        "notes": "",
        "id": "755236e9c2238bdc9bd2915920e5a3ff"
    },
    {
        "author": "许广渊",
        "dynasty": "宋",
        "type": "诗",
        "rhythmic": "",
        "title": "蜕龙洞  其二",
        "preface": "",
        "paragraphs": [
            "往昔开锄古洞存，神龙曾隠穴山峦。",
            "灵踪何日青天去，云气无时白昼寒。",
            "穿石分明印鳞爪，履泉惊惧作波澜。",
            "于今霖雨均方国，来客休疑尚此蟠。"
        ],
        "notes": "",
        "id": "9a033c2a0a0d7687edcda476a49b29a5"
    },
    {
        "author": "许广渊",
        "dynasty": "宋",
        "type": "诗",
        "rhythmic": "",
        "title": "葛溪",
        "preface": "",
        "paragraphs": [
            "樨川仙化后，溪以葛为名。",
            "水激翻空白，潭澄到底清。",
            "山多晴倒影，雨过夜添声。",
            "月满寒光入，鱼龙患太明。"
        ],
        "notes": "",
        "id": "43955c28b5d9ba39d3e9271aa351106c"
    },
    {
        "author": "许广渊",
        "dynasty": "宋",
        "type": "诗",
        "rhythmic": "",
        "title": "杜公井",
        "preface": "",
        "paragraphs": [
            "几处城中井，标名孰与伦。",
            "异非深百尺，功在活千人。",
            "大旱流皆涸，甘泉惠受均。",
            "无情知水石，诚发应如神。"
        ],
        "notes": "",
        "id": "0b759e312a8abce03bb9770bbe03488e"
    },
    {
        "author": "许广渊",
        "dynasty": "宋",
        "type": "诗",
        "rhythmic": "",
        "title": "炼丹井",
        "preface": "",
        "paragraphs": [
            "葛公高隠处，凿井碧山前。",
            "炼就长生药，空余白乳泉。",
            "鼎藏今去水，气吐旧成烟。",
            "午夜风雷作，人疑羽珮还。"
        ],
        "notes": "",
        "id": "3e53223fd5e42112deaf0a3087dd043c"
    },
    {
        "author": "许广渊",
        "dynasty": "宋",
        "type": "诗",
        "rhythmic": "",
        "title": "放生池",
        "preface": "",
        "paragraphs": [
            "天宝当年寺，鱼池此日存。",
            "溪移古岸脚，殿压旧山根。",
            "月照霜钟远，风开雾阁昏。",
            "网纶虽废禁，和气满乾坤。"
        ],
        "notes": "",
        "id": "317c34e08ec58e62678bbc3c03dc970b"
    },
    {
        "author": "许广渊",
        "dynasty": "宋",
        "type": "诗",
        "rhythmic": "",
        "title": "题昌国院",
        "preface": "",
        "paragraphs": [
            "轩开环列万峰青，门对乌伊遂榜名。",
            "千室楼台凭栏尽，一溪烟水卷帘明。",
            "炉烟晨起迷云色，松韵时来杂梵声。",
            "峻极祇宜长闭户，柰何持钵入东城。"
        ],
        "notes": "",
        "id": "68ed30345f4bc4ff76bf00db05151025"
    },
    {
        "author": "许广渊",
        "dynasty": "宋",
        "type": "诗",
        "rhythmic": "",
        "title": "题广福院",
        "preface": "",
        "paragraphs": [
            "溪光山色照天晴，开豁襟怀远眼明。",
            "每日风清生竹韵，有时雨过沸滩声。",
            "夷犹水上渔舟逸，奋迅簷前燕翼轻。",
            "珍重老僧无个事，坐观群动竞经营。"
        ],
        "notes": "",
        "id": "d74cdca206ba76751bafa374f2f8f5bb"
    },
    {
        "author": "许广渊",
        "dynasty": "宋",
        "type": "诗",
        "rhythmic": "",
        "title": "宁国院",
        "preface": "",
        "paragraphs": [
            "寺结千峰上，门通一径幽。",
            "静心无物乱，清耳有泉流。",
            "楼阁先知晓，园林预觉秋。",
            "因君题秀句，却省昔年游。"
        ],
        "notes": "",
        "id": "caeaf4c1b2b1b455fa223b89bab8ac5d"
    },
    {
        "author": "许广渊",
        "dynasty": "宋",
        "type": "诗",
        "rhythmic": "",
        "title": "净名院",
        "preface": "",
        "paragraphs": [
            "杖锡穷危顶，茅庵构白云。",
            "轩窗半峰出，钟磬别山闻。",
            "海月晓同色，炉烟昼杂薰。",
            "莫教深静处，思虑落尘氛。"
        ],
        "notes": "",
        "id": "a32cc78c61d4fedd5c6d1f9ab08d4c0d"
    },
    {
        "author": "许广渊",
        "dynasty": "宋",
        "type": "诗",
        "rhythmic": "",
        "title": "普照院",
        "preface": "",
        "paragraphs": [
            "乱峰环合处，中见古精庐。",
            "万事尽不到，数僧闲有余。",
            "岭云时聚散，松竹昼清虚。",
            "自辨一泉后，多来长者车。"
        ],
        "notes": "",
        "id": "6422ab623f1633efd3781797abac81b1"
    },
    {
        "author": "许广渊",
        "dynasty": "宋",
        "type": "诗",
        "rhythmic": "",
        "title": "陈氏园",
        "preface": "",
        "paragraphs": [
            "今日青芜满，当年碧瓦稠。",
            "轩楹无寸木，池沼有残丘。",
            "过客嗟啼鸟，居人竟牧牛。",
            "子孙谁秀颖，念祖力重修。"
        ],
        "notes": "",
        "id": "b713e9d51035353a3183c0a60d19dc3c"
    },
    {
        "author": "许广渊",
        "dynasty": "宋",
        "type": "诗",
        "rhythmic": "",
        "title": "和徐令南新道中",
        "preface": "",
        "paragraphs": [
            "崄喦通小径，湍水度危桥。",
            "茶女巾蒙髻，樵人斧插腰。",
            "鸠鸣春昼静，鶑啭晓林娇。",
            "令尹求民瘼，行行听路谣。"
        ],
        "notes": "",
        "id": "70466011caf2346bc3f8670ea851d8bd"
    },
    {
        "author": "许广渊",
        "dynasty": "宋",
        "type": "诗",
        "rhythmic": "",
        "title": "和晁令首夏道中",
        "preface": "",
        "paragraphs": [
            "山盘村曲晓烟迷，昼静新禽信意啼。",
            "风敛雨痕千嶂碧，日烘蚕箔万家齐。",
            "叶怜绿密真成幄，花惜红深又落泥。",
            "气候宜人尤解倦，夕阳归路遶长溪。"
        ],
        "notes": "",
        "id": "7999f35641161b19b76eebae07870e1d"
    },
    {
        "author": "许广渊",
        "dynasty": "宋",
        "type": "诗",
        "rhythmic": "",
        "title": "宁国院",
        "preface": "",
        "paragraphs": [
            "杉松鬰鬰际青天，堂殿重重蘸碧泉。",
            "山合不能遮日月，径深无碍入云烟。",
            "弥陀佛建千人会，照律师来五戒传。",
            "乘兴登临与僧话，分明水戏在帘前。"
        ],
        "notes": "",
        "id": "247970ab3b41ea87a630901579ed8837"
    },
    {
        "author": "许广渊",
        "dynasty": "宋",
        "type": "诗",
        "rhythmic": "",
        "title": "惠济院",
        "preface": "",
        "paragraphs": [
            "建刹基千古，凌云阁数层。",
            "成群皆旧衲，那个是真僧。",
            "未灭惟心火，长明总佛灯。",
            "泉灵名惠济，济物有时增。"
        ],
        "notes": "",
        "id": "fe4f491cebe78513c25545482e579382"
    },
    {
        "author": "许广渊",
        "dynasty": "宋",
        "type": "诗",
        "rhythmic": "",
        "title": "春日游隠居寺",
        "preface": "",
        "paragraphs": [
            "荒村十里居人少，中有僧庐挂隠名。",
            "高阁截空霜月古，群山临槛竹风清。",
            "潺潺鸣溜将心涤，艳艳新花共眼明。",
            "珍重肩吾能自适，尝招诗友避暄行。"
        ],
        "notes": "",
        "id": "d540368c771db8fb505d4d38bf3aa016"
    },
    {
        "author": "许广渊",
        "dynasty": "宋",
        "type": "诗",
        "rhythmic": "",
        "title": "罗隠宅",
        "preface": "",
        "paragraphs": [
            "废宅百年后，荒基一亩平。",
            "独怜新桧柏，谁识旧轩楹。",
            "闾里清风在，溪山秀气明。",
            "当时苦吟夜，应使鬼神惊。"
        ],
        "notes": "",
        "id": "8e71727fd909fb2ebe940bd71d2bd6e7"
    },
    {
        "author": "许广渊",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "片云晴点墨，滴露夜挥毫。"
        ],
        "notes": "",
        "id": "f7a783d2d8547c9e7d3ed15d59d4704c"
    }
]