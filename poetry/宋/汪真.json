[
    {
        "author": "汪真",
        "dynasty": "宋",
        "type": "诗",
        "rhythmic": "",
        "title": "独居外寝偶薄寒侵体遂赋一律",
        "preface": "",
        "paragraphs": [
            "参差瓦上溥霜凝，酿得严寒渐渐增。",
            "布被多年浑似铁，石床连夜恰如冰。",
            "杯邀竹叶为兄弟，帐伴梅花作友朋。",
            "酒醒依然眠不得，揽衣重整对青灯。"
        ],
        "notes": "",
        "id": "79cc00a9cd584a5175a822dd82d5ef37"
    },
    {
        "author": "汪真",
        "dynasty": "宋",
        "type": "诗",
        "rhythmic": "",
        "title": "忆父母",
        "preface": "",
        "paragraphs": [
            "屺岵登来步步悲，百年空有泪双垂。",
            "凄凄叶落秋风晓，寂寂灯昏夜雨时。",
            "庭院每惊携杖履，羹墙长见画容仪。",
            "遥瞻槛外遗踪在，料得寻常只自知。"
        ],
        "notes": "",
        "id": "3b9b91cf57944da43e876464eb6fe085"
    },
    {
        "author": "汪真",
        "dynasty": "宋",
        "type": "诗",
        "rhythmic": "",
        "title": "题琴书清隠图",
        "preface": "",
        "paragraphs": [
            "高人清隠处，不尚满籝金。",
            "一曲闲千古，三冬惜寸阴。",
            "嘲风神鬼泣，操月凤凰吟。",
            "门外知音少，曾来立雪深。"
        ],
        "notes": "",
        "id": "7a8fe9263f4db5a54343943951d1db8c"
    },
    {
        "author": "汪真",
        "dynasty": "宋",
        "type": "诗",
        "rhythmic": "",
        "title": "挽送县令归葬四明",
        "preface": "",
        "paragraphs": [
            "桂籍青年压俊英，桥门卒业已成名。",
            "九章列秀铜章美，百里春风墨绶荣。",
            "德及桑麻犹有颂，梦遗琴鹤已无声。",
            "故乡归去长眠夜，芳草斜阳伴墓铭。"
        ],
        "notes": "",
        "id": "36b77bb0f81a5f1084d9d965d8313c48"
    },
    {
        "author": "汪真",
        "dynasty": "宋",
        "type": "诗",
        "rhythmic": "",
        "title": "中秋见月",
        "preface": "",
        "paragraphs": [
            "万里乾坤雨乍收，冰轮展出碧云头。",
            "蟾宫皎洁分明见，桂子婆娑黯里游。",
            "照我独成孤影客，忘形相占一天秋。",
            "长怀此夕风光好，不得袁安共泛舟。"
        ],
        "notes": "",
        "id": "995e12f4edd5b2e92c0e175188e82da8"
    },
    {
        "author": "汪真",
        "dynasty": "宋",
        "type": "诗",
        "rhythmic": "",
        "title": "题姑妇岩",
        "preface": "",
        "paragraphs": [
            "羡传姑妇死为神，化石真成不坏身。",
            "千载兀然岩口立，举头指点往来人。"
        ],
        "notes": "",
        "id": "9c5d7debd5cf2036be200af7efe0e7b8"
    },
    {
        "author": "汪真",
        "dynasty": "宋",
        "type": "诗",
        "rhythmic": "",
        "title": "游姑妇岩",
        "preface": "",
        "paragraphs": [
            "玄武崖前启洞天，登登转望已超然。",
            "春工著地看如画，水籁到山听似弦。",
            "鸟驾高山呼饮酒，童衙平野舞秋千。",
            "自欣烟火仙都里，得意还来诗一篇。"
        ],
        "notes": "",
        "id": "02b87ff72f914f0dc7217a7293cc07f9"
    },
    {
        "author": "汪真",
        "dynasty": "宋",
        "type": "诗",
        "rhythmic": "",
        "title": "仙都",
        "preface": "",
        "paragraphs": [
            "万山高下擅清都，烟火四开总版图。",
            "白日梯人天上走，青莲载客水中浮。",
            "道超形妙称仙释，人尚耕桑见妇姑。",
            "干戈满路川原静，何物壶公更一壶。"
        ],
        "notes": "",
        "id": "294e59a1e1d84fefef543716b1ed50aa"
    },
    {
        "author": "汪真",
        "dynasty": "宋",
        "type": "诗",
        "rhythmic": "",
        "title": "及时行乐歌",
        "preface": "",
        "paragraphs": [
            "长安今日多英贤，裘马翩翩羡少年。",
            "勋高名勒凌烟阁，霓裳歌舞画堂前。",
            "君不见人生百年须旷达，莫负金樽赢白发。",
            "又不见对景逢场须尽欢，转眼光阴一指弹。",
            "春去春来人易老，今年花比去年好。",
            "等闲花下且豪吟，笑指乾坤凭潦倒。",
            "却看世上三万六千场，几人身赴蓬莱岛。",
            "蓬莱之岛在何方，莫将尘事萦怀抱。"
        ],
        "notes": "",
        "id": "2da18ae8fb579df14baf573701ac663e"
    }
]