[
    {
        "author": "魏鹏",
        "dynasty": "宋",
        "type": "诗",
        "rhythmic": "",
        "title": "闺情四首  其一",
        "preface": "",
        "paragraphs": [
            "春闺晓起泪痕多，倦理青丝髪一窝。",
            "十八云鬟梳掠过，更将鸳镜照秋波。"
        ],
        "notes": "",
        "id": "991bca908fc17dcd00d7face3af65930"
    },
    {
        "author": "魏鹏",
        "dynasty": "宋",
        "type": "诗",
        "rhythmic": "",
        "title": "闺情四首  其二",
        "preface": "",
        "paragraphs": [
            "侍女新倾盥水汤，轻装雪腕立牙床。",
            "都将隔宿残脂粉，洗在金盆彻底香。"
        ],
        "notes": "",
        "id": "ef495a11a3aea11dec47d2aa079355f7"
    },
    {
        "author": "魏鹏",
        "dynasty": "宋",
        "type": "诗",
        "rhythmic": "",
        "title": "闺情四首  其三",
        "preface": "",
        "paragraphs": [
            "红绫拭镜照窗纱，画就双眉八字斜。",
            "莲步轻移何处去，阶前笑折石榴花。"
        ],
        "notes": "",
        "id": "c6c2d23a73b208d29510c432515b397e"
    },
    {
        "author": "魏鹏",
        "dynasty": "宋",
        "type": "诗",
        "rhythmic": "",
        "title": "闺情四首  其四",
        "preface": "",
        "paragraphs": [
            "薫风无路入珠帘，三尺冰绡怕汗黏。",
            "低唤小鬟推绣户，双弯自濯玉纤纤。"
        ],
        "notes": "",
        "id": "b44eb181f38481cfd65f262489de3d05"
    }
]