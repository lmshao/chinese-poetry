[
    {
        "author": "刘爚",
        "dynasty": "宋",
        "type": "诗",
        "rhythmic": "",
        "title": "上陈县尹",
        "preface": "",
        "paragraphs": [
            "旧尹龚熊负令名，至今天日共清明。",
            "案头未有人称屈，村里全无吏敢行。",
            "满院茶香敲句稳，一帘花影韵琴清。",
            "后之学者谁其似，又说陈公政有声。"
        ],
        "notes": "",
        "id": "9022bb0688a6318d4e3771afd39aa580"
    },
    {
        "author": "刘爚",
        "dynasty": "宋",
        "type": "诗",
        "rhythmic": "",
        "title": "挽蔡西山先生",
        "preface": "",
        "paragraphs": [
            "知君婴世患，垂白窜南方。",
            "四海皆称屈，群儿苦中伤。",
            "天资随世殒，遗恨与天长。",
            "但诵箕山曲，招魂葬故乡。"
        ],
        "notes": "",
        "id": "fad64faed64a4b6a154921649bd0baca"
    },
    {
        "author": "刘爚",
        "dynasty": "宋",
        "type": "诗",
        "rhythmic": "",
        "title": "过偏岭",
        "preface": "",
        "paragraphs": [
            "山行千里如井底，仰视但见山头烟。",
            "今朝过岭一纵目，无穷平野无穷天。"
        ],
        "notes": "",
        "id": "d54d83e6fef623523add3c352cf78463"
    },
    {
        "author": "刘爚",
        "dynasty": "宋",
        "type": "诗",
        "rhythmic": "",
        "title": "刘寺即事",
        "preface": "",
        "paragraphs": [
            "不到兹山二十年，岂知重见旧山川。",
            "烟深虽不见湖水，且看长空万里天。"
        ],
        "notes": "",
        "id": "7b44c6838e0da466c5b29dfaecd01812"
    },
    {
        "author": "刘爚",
        "dynasty": "宋",
        "type": "诗",
        "rhythmic": "",
        "title": "仙学堂",
        "preface": "",
        "paragraphs": [
            "苍崖閟仙馆，时有读书声。",
            "余韵出云表，泠泠清风生。",
            "从之不可得，怅望伤我情。"
        ],
        "notes": "",
        "id": "bd8aa17513b373814c386e861be82001"
    },
    {
        "author": "刘爚",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "云影犹带湿，日光初漏明。"
        ],
        "notes": "",
        "id": "e0c604f40c2f3b44f921bec8c9b33cfe"
    }
]