[
    {
        "author": "释浄全",
        "dynasty": "宋",
        "type": "诗",
        "rhythmic": "",
        "title": "摘椒颂",
        "preface": "",
        "paragraphs": [
            "含烟带露已经秋，颗颗通红气味周。",
            "突出眼睛开口笑，这回不恋旧枝头。"
        ],
        "notes": "",
        "id": "ed1bdde477345fcce0fd60e531586b21"
    },
    {
        "author": "释浄全",
        "dynasty": "宋",
        "type": "诗",
        "rhythmic": "",
        "title": "答松源和尚举竹篦话颂",
        "preface": "",
        "paragraphs": [
            "黑漆竹篦握起，迅雷不及掩耳。",
            "德山临济茫然，懵底如何插嘴。"
        ],
        "notes": "",
        "id": "30b0f464869d36e53583159614b9e160"
    },
    {
        "author": "释浄全",
        "dynasty": "宋",
        "type": "诗",
        "rhythmic": "",
        "title": "答大慧举灵云悟桃花颂",
        "preface": "",
        "paragraphs": [
            "灵云一见两眉横，引得渔翁良计生。",
            "白浪起时抛一钓，任教鱼鼈竞头争。"
        ],
        "notes": "",
        "id": "555d5f27146f0a5ec9c7beb22b188175"
    },
    {
        "author": "释浄全",
        "dynasty": "宋",
        "type": "诗",
        "rhythmic": "",
        "title": "自赞",
        "preface": "",
        "paragraphs": [
            "匙挑不上个村夫，文墨胸中一点无。",
            "曾把虚空揣出骨，恶声赢得满江湖。"
        ],
        "notes": "",
        "id": "cb8a26cfa71647c1e397959d3dee5b9f"
    },
    {
        "author": "释浄全",
        "dynasty": "宋",
        "type": "诗",
        "rhythmic": "",
        "title": "颂古三首  其一",
        "preface": "",
        "paragraphs": [
            "此老从来谩自夸，无端病眼见空华。",
            "直教当下超三际，检点将来未到家。"
        ],
        "notes": "",
        "id": "b07e6df889bc36ca65475e8dc66d3440"
    },
    {
        "author": "释浄全",
        "dynasty": "宋",
        "type": "诗",
        "rhythmic": "",
        "title": "颂古三首  其二",
        "preface": "",
        "paragraphs": [
            "是见受时眼著屑，见如不受事犹乖。",
            "贼身已露徒囘首，鬼面神头一处埋。"
        ],
        "notes": "",
        "id": "26e0ccd9146b76b79f6eee3e67f7bc2e"
    },
    {
        "author": "释浄全",
        "dynasty": "宋",
        "type": "诗",
        "rhythmic": "",
        "title": "颂古三首  其三",
        "preface": "",
        "paragraphs": [
            "毗耶城里老维摩，一默无言诡诈多。",
            "三万二千师子座，一时掀倒看如何。"
        ],
        "notes": "",
        "id": "2f98ce24207ea63eb6a30e0192bf43be"
    }
]