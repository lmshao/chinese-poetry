[
    {
        "author": "谢岳甫",
        "dynasty": "宋",
        "type": "诗",
        "rhythmic": "",
        "title": "大涤洞天留题  其一",
        "preface": "",
        "paragraphs": [
            "朝乘云气上蓬莱，九锁仙峰翠作堆。",
            "可惜洞天闲日月，人生能得几回来。"
        ],
        "notes": "",
        "id": "7dbdb73706bc386948bede27b79a05b0"
    },
    {
        "author": "谢岳甫",
        "dynasty": "宋",
        "type": "诗",
        "rhythmic": "",
        "title": "大涤洞天留题  其二",
        "preface": "",
        "paragraphs": [
            "天然奇石耸云端，下浸龙泓一掬寒。",
            "静听潺湲眠未得，不妨乘月依阑干。"
        ],
        "notes": "",
        "id": "08fc7206c3405d7e82de16232f6c41e1"
    },
    {
        "author": "谢岳甫",
        "dynasty": "宋",
        "type": "诗",
        "rhythmic": "",
        "title": "大涤洞天留题  其三",
        "preface": "",
        "paragraphs": [
            "入山细问山中事，绀宇琼居八百年。",
            "五洞潜通谁缩地，一峰突起解擎天。",
            "眼前去马来牛债，梦里骖鸾跨鹄缘。",
            "却羡黄冠无一事，卧听箫吹落云边。"
        ],
        "notes": "",
        "id": "669ec318560c49620348ee0ecbaaf34d"
    }
]