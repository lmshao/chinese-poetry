[
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "金陵",
        "preface": "",
        "paragraphs": [
            "凿地破除函谷帝，埋金厌胜郢中王。",
            "兴亡总不关君事，五百年前枉断肠。"
        ],
        "notes": "",
        "id": "ac1766150ed3d5f7a5b5429693ceb9dd"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "摄山",
        "preface": "",
        "paragraphs": [
            "一丈唐碑今露立，十寻梵塔已低摧。",
            "层层石佛云闲出，坐阅齐梁成劫灰。"
        ],
        "notes": "",
        "id": "ca6ccb621c04dfc32c594226b7f06a7b"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "方山",
        "preface": "",
        "paragraphs": [
            "人间底事有方壶，剑截青摇界碧虚。",
            "试上殊庭瞻醉葛，仙云垂带护储胥。"
        ],
        "notes": "",
        "id": "1d8316ad30528ef4e8ba795b725cfc27"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "覆舟山",
        "preface": "",
        "paragraphs": [
            "六代兴亡貉一丘，繁华梦逐水东流。",
            "操蛇神向山前笑，三百年前几度舟。"
        ],
        "notes": "",
        "id": "9c36ffabb1684fabed0f335b4bf97423"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "乐官山",
        "preface": "",
        "paragraphs": [
            "城破辕门宴赏频，伶伦执乐泪横巾。",
            "骈头就戮缘家国，愧死南归结绶人。"
        ],
        "notes": "",
        "id": "c1a7684b24c7c283f2c6a4374515cc29"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "天门山",
        "preface": "",
        "paragraphs": [
            "鲸翻鳌负倚江潭，天险由来客倦谈。",
            "高屋建瓴无计取，二梁刚把当殽函。"
        ],
        "notes": "",
        "id": "d8c1c542d1490f8331a8b8917f47ee65"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "西原",
        "preface": "",
        "paragraphs": [
            "衰草寒云雁一行，牵愁水似九回肠。",
            "游人欲问千官事，翁仲无言卧夕阳。"
        ],
        "notes": "",
        "id": "257c5d760302088c758959ed42b00b25"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "龙洞",
        "preface": "",
        "paragraphs": [
            "江流远引背烟岚，平陆何年重举帆。",
            "断岸插天危欲坠，六朝龙去祗空岩。"
        ],
        "notes": "",
        "id": "f0255078a78b7c15efd386a17dc14768"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "钟山石",
        "preface": "",
        "paragraphs": [
            "战血潜流石脉中，苍崖凿断见殷红。",
            "千年杀气方回薄，草木无春山尽童。"
        ],
        "notes": "",
        "id": "d37172043fd8100366895e1e8d668a3f"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "梁金华宫石",
        "preface": "",
        "paragraphs": [
            "照影清溪眩怪奇，推迁十代市朝非。",
            "莫欺藓眼苍苔面，曾伴昭明识蔡妃。"
        ],
        "notes": "",
        "id": "b3cd54960e06612d46b5db8b4e74ae47"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "大江",
        "preface": "",
        "paragraphs": [
            "烽烟岁岁满江干，将师诛求盍少宽。",
            "未得三军如挟纩，凭谁数处护风寒。"
        ],
        "notes": "",
        "id": "879c3f5fae575b6d11dda384ebd7364b"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "秦淮",
        "preface": "",
        "paragraphs": [
            "凿断山根役万人，祖龙痴绝更东巡。",
            "石城几度更新主，赢得淮流尚系秦。"
        ],
        "notes": "",
        "id": "6a146708e4c04e200a23520196dc3893"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "玄武湖",
        "preface": "",
        "paragraphs": [
            "当日湖光澈镜心，龙旗凤吹此登临。",
            "而今铁马回旋地，斜照黄尘一尺深。"
        ],
        "notes": "",
        "id": "cdba1d1f0fe05eef0c6f4b2898324457"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "四太子河",
        "preface": "",
        "paragraphs": [
            "上东门啸本同科，天诱金人智诈多。",
            "刁斗夜鸣兵四合，五更平陆已成河。"
        ],
        "notes": "",
        "id": "2978d5180a1a41080854d0a47ebfbad4"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "西浦",
        "preface": "",
        "paragraphs": [
            "珠珰错落江皋佩，罗袜轻盈洛浦妆。",
            "欲采苹花掷春信，停桡难觅杜兰香。"
        ],
        "notes": "",
        "id": "03429d78485007f330030dc7953c2f09"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "桃叶渡",
        "preface": "",
        "paragraphs": [
            "裙腰芳草抱长隄，南浦年年怨别离。",
            "水送横波山敛翠，一如桃叶渡江时。"
        ],
        "notes": "",
        "id": "ba9e754a62ec3904674012a034ed1ef4"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "采石渡",
        "preface": "",
        "paragraphs": [
            "石琢浮屠遍水滨，兴亡岁久已成尘。",
            "长江静夜芦花月，莫信牵愁拨櫂人。"
        ],
        "notes": "",
        "id": "2cbb00613108f565e74fe3a0a4abc6a2"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "五马渡",
        "preface": "",
        "paragraphs": [
            "仲达欺孤与操同，岂能长世抚提封。",
            "瑶图暗换君知否，班特浮江自化龙。"
        ],
        "notes": "",
        "id": "6c92f1b6ea5495b7c8eec15634424a5f"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "白鹭洲",
        "preface": "",
        "paragraphs": [
            "江水悠悠绿染衣，淮山渺渺翠成围。",
            "南朝鹭序归何处，唯见沧洲白鸟飞。"
        ],
        "notes": "",
        "id": "211d3726e90944a7831caf57d56e244e"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "黄天荡",
        "preface": "",
        "paragraphs": [
            "受金纵敌将何知，曹沬功名失此时。",
            "雁足不来貔虎散，沙头蚌鹬谩相持。"
        ],
        "notes": "",
        "id": "0734f99bac778edc49ce91ee8f96f757"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "三十六陂",
        "preface": "",
        "paragraphs": [
            "渺然三十六陂春，石黛潮生岁岁新。",
            "杨柳杏花浑好在，吟边只欠跨馿人。"
        ],
        "notes": "",
        "id": "cef89ee30bc66921f6dc722edf665d81"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "胭脂井",
        "preface": "",
        "paragraphs": [
            "寒泉玉甃没春芜，石染胭脂润不枯。",
            "杏怨桃羞娇欲堕，犹将红泪洒黄奴。"
        ],
        "notes": "",
        "id": "bdb0acd048847ea2257892f9cbd445f5"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "宝公井",
        "preface": "",
        "paragraphs": [
            "一片当街百尺深，行人环辙免苔侵。",
            "尘容俗状暂窥影，欲汲寒泉洗此心。"
        ],
        "notes": "",
        "id": "189635ee17ff3983ba10e944631d2a61"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "木围",
        "preface": "",
        "paragraphs": [
            "寝殿重重设木围，崎岖天位不胜危。",
            "高人巢许应知此，占得箕山最坦夷。"
        ],
        "notes": "",
        "id": "f6d345f2a9cbfe7b5afe9a149057c2e5"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "射殿",
        "preface": "",
        "paragraphs": [
            "鹤盖阴阴覆苑墙，更添苍雪助清凉。",
            "高皇俭德规模远，不作南朝石步廓。"
        ],
        "notes": "",
        "id": "3f8b23f402900c8aa91f8de564baece2"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "行廊",
        "preface": "",
        "paragraphs": [
            "负矢前驱敌未擒，虎侯高揭意何深。",
            "文皇决拾精天下，偏爱良工辨木心。"
        ],
        "notes": "",
        "id": "6412359fdabef47edd2e8a8580b152c2"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "古龙屏风",
        "preface": "",
        "paragraphs": [
            "乘云游雾过江东，绘事当年笑叶公。",
            "可恨横空千丈势，剪裁今入小屏风。"
        ],
        "notes": "",
        "id": "0aef4fd50789e8a6b2cfc3abce41c599"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "新亭",
        "preface": "",
        "paragraphs": [
            "青山四合遶天津，风景依然似洛滨。",
            "江左于今成乐土，新亭垂泪亦无人。"
        ],
        "notes": "",
        "id": "8ded30d42febc00c2f04b51d3709ae7c"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "赏心亭",
        "preface": "",
        "paragraphs": [
            "柱上题名客姓苏，江山清绝冠吴都。",
            "六花飞舞凭阑处，一本天生卧雪图。"
        ],
        "notes": "",
        "id": "5c106b1bf730fea615d0b37f30ee8247"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "冶城楼",
        "preface": "",
        "paragraphs": [
            "袅袅疎林集晚鸦，钟山云气入簷牙。",
            "何人乘月吹长笛，夜看云陵百万家。"
        ],
        "notes": "",
        "id": "6d3b9e9c0f4c1d82e8892ab73b93b2fd"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "南轩",
        "preface": "",
        "paragraphs": [
            "剑磨馿膊倦征途，三岁南轩客寓居。",
            "建业水甘供日饮，波间亦有武昌鱼。"
        ],
        "notes": "",
        "id": "4c0b3d0320fec4668c2beda5d6e4910f"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "板桥",
        "preface": "",
        "paragraphs": [
            "轮鞅千年路欲迷，板桥名在市朝非。",
            "玄晖太白微吟处，独酌悠然命驾归。"
        ],
        "notes": "",
        "id": "7a15422f87431c65da839743380b2ea7"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "高座寺",
        "preface": "",
        "paragraphs": [
            "石子冈前高座寺，犊车曾向此徘徊。",
            "清谈未解倾人国，更引番僧度海来。"
        ],
        "notes": "",
        "id": "e2658929061535165f825875a63dba58"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "清凉寺",
        "preface": "",
        "paragraphs": [
            "秋月春花迹未陈，衮龙曾遶梦中身。",
            "夷门金鼓从天落，惊起床头鼻鼾人。"
        ],
        "notes": "",
        "id": "244c13c1df5ec9ebd8054ae18f84be3e"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "同泰寺",
        "preface": "",
        "paragraphs": [
            "布萨开斋涕泗挥，大通基在昔人非。",
            "此身终属侯丞相，谁办金钱赎帝归。"
        ],
        "notes": "",
        "id": "f294619cf3fbcf031fbc5fc6cf2bd281"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "宋兴寺",
        "preface": "",
        "paragraphs": [
            "晋至昌明祚已终，谶文犹有两昏童。",
            "桓玄偷得宫中玺，却属新河伐荻翁。"
        ],
        "notes": "",
        "id": "606b36489d40577f4745a6d514ac9cec"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "湘宫寺",
        "preface": "",
        "paragraphs": [
            "数椽败屋湘宫寺，虞愿忠规正凛然。",
            "十级浮屠那复有，虚抛贴妇卖儿钱。"
        ],
        "notes": "",
        "id": "22d0607a6b356f8aa056540f2c8b23f6"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "铁塔寺",
        "preface": "",
        "paragraphs": [
            "逝水无情去不囘，黄帘窣地隔风埃。",
            "摩挲铁塔堪流涕，此是先皇思子台。"
        ],
        "notes": "",
        "id": "0d07b8a8fbae554bf274b6cff2a366ed"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "宝公塔",
        "preface": "",
        "paragraphs": [
            "六帝园陵堕劫灰，独余灵骨葬崔嵬。",
            "行人指点云间鹤，唤得齐梁一梦回。"
        ],
        "notes": "",
        "id": "cb51dda8f98748471b20b2e80c080c75"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "长干塔",
        "preface": "",
        "paragraphs": [
            "十丈祥光起相轮，铁浮屠镇法王坟。",
            "只愁西域神僧至，夜捧长干刹入云。"
        ],
        "notes": "",
        "id": "822790bfddad00bed6eeaa7a9bfc13cf"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "刘莎衣庵",
        "preface": "",
        "paragraphs": [
            "佛狸麾骑饮长江，呼吸安危阖国忙。",
            "南北两家都换主，从容一语悟高皇。"
        ],
        "notes": "",
        "id": "8eb66d57e54ec86ad013bc2f0e79a064"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "八功德水",
        "preface": "",
        "paragraphs": [
            "数斛供厨替八珍，穿松潄石莹心神。",
            "中涵百衲烟霞色，不染齐梁歌舞尘。"
        ],
        "notes": "",
        "id": "c7cd7cecca51e895f039f4bc095d566c"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "后主祠",
        "preface": "",
        "paragraphs": [
            "真珠帘下变离声，多少嫱妃掩袂听。",
            "赢得牢愁三万斛，孤舟撑入大梁城。"
        ],
        "notes": "",
        "id": "74dcd0c4f96cabc7be490c28e056eaae"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "荆公祠",
        "preface": "",
        "paragraphs": [
            "霜筠雪竹古精蓝，投老归与志自甘。",
            "一食万钱终忍垢，鱼羹饭美忆江南。"
        ],
        "notes": "",
        "id": "0c7916211714903c24b36cdf54fd2fb2"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "文孝庙",
        "preface": "",
        "paragraphs": [
            "德隠前星民已和，山隈水曲庙何多。",
            "皇孙不得承天统，犹使而翁恨蜡鹅。"
        ],
        "notes": "",
        "id": "3f7b49cf1dcf6f7c90dfe64e7cb2e7ad"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "谢玄庙",
        "preface": "",
        "paragraphs": [
            "儿辈能军国未危，更令朱序助声威。",
            "秦人若也全师集，云母车盛晋鼎归。"
        ],
        "notes": "",
        "id": "95a5b1d40457872d7ff25ba12512b453"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "蒋帝庙",
        "preface": "",
        "paragraphs": [
            "白马千年系庙门，炉烟浮动衮龙昏。",
            "阖棺谩说荣枯定，青骨犹当履至尊。"
        ],
        "notes": "",
        "id": "37fdfb4f8046ef726c4b18a8da7592a5"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "吴大帝庙",
        "preface": "",
        "paragraphs": [
            "曾将一剑定全吴，斗大祠庭泣楚巫。",
            "故国神游应抚掌，芦花枫叶几年无。"
        ],
        "notes": "",
        "id": "bc241022421bdc0d0dfc9ff956287f4a"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "晋元帝庙",
        "preface": "",
        "paragraphs": [
            "茅茨绵𫈵寄江东，陵庙回看渫血红。",
            "右衽危冠才自保，未能无责敢言功。"
        ],
        "notes": "",
        "id": "df8a0abeb50a6844cf767e8476a99383"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "中主像",
        "preface": "",
        "paragraphs": [
            "乘时草窃岂无人，三主相传事有因。",
            "毕竟老天怜一念，据敖为粥活饥民。"
        ],
        "notes": "",
        "id": "cd1c9bdfe495a19471ff682515b41879"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "谢公像",
        "preface": "",
        "paragraphs": [
            "失喜向来因折屐，含悲今日为闻筝。",
            "人间悲喜何时了，携伎东山载酒行。"
        ],
        "notes": "",
        "id": "daeb91a4093033f34d13022a0ac7c8f7"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "大茅君像",
        "preface": "",
        "paragraphs": [
            "面如赪玉碧𪾦寒，散发垂腰槲叶干。",
            "不向大茅峰顶见，时人多作伏羲看。"
        ],
        "notes": "",
        "id": "7365fb6188c95c78670aa89a904a4fc7"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "吴大帝陵",
        "preface": "",
        "paragraphs": [
            "老瞒虎裂横中州，何物生儿作仲谋。",
            "四十帝中功第一，坏陵无主使人愁。"
        ],
        "notes": "",
        "id": "7a32f139be753a7b8e0c1cd80140fab6"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "荆公墓",
        "preface": "",
        "paragraphs": [
            "误把清标犯世纷，平生忠业自超群。",
            "如何今代麒麟阁，只道诗名合策勋。"
        ],
        "notes": "",
        "id": "ae3dd5a368e9ed6f62584de8aab497cc"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "卞将军墓",
        "preface": "",
        "paragraphs": [
            "握节颜公拳透爪，归元先轸面如生。",
            "晋陵发掘今无主，独有忠魂占冶城。"
        ],
        "notes": "",
        "id": "261623d724a06c443a1a0d4051240304"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "张丽华墓",
        "preface": "",
        "paragraphs": [
            "伴侣声沉王气销，香魂血涴有谁招。",
            "蓬科三尺光尘在，犹作台城花月妖。"
        ],
        "notes": "",
        "id": "4a6918fe55ec9923956c8e2fea80d83a"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "台城",
        "preface": "",
        "paragraphs": [
            "紫盖横天整复斜，兴亡接翅似昏鸦。",
            "旧时石阙摩云处，荻屋荆扉一两家。"
        ],
        "notes": "",
        "id": "bb89c52dea86ea73d9f0eefd5c4ee6f1"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "宋受禅坛",
        "preface": "",
        "paragraphs": [
            "赤纸藤书宋鼎归，寄奴柴燎告功时。",
            "普天大庆交新主，唯有徐公双泪垂。"
        ],
        "notes": "",
        "id": "44282c3e960ad6ee678242bcebf93f32"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "南唐郊坛",
        "preface": "",
        "paragraphs": [
            "上帝神兵破石头，别离歌管六宫愁。",
            "燔柴空有高坛在，乞与千年麋鹿游。"
        ],
        "notes": "",
        "id": "f04772ba826e60976bbb079ab0abe90c"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "李氏宫",
        "preface": "",
        "paragraphs": [
            "埋愁无地奈君何，可是黄垆饮恨多。",
            "玉镜台前弃脂水，深泉流汞尚盈科。"
        ],
        "notes": "",
        "id": "e5c1b65722dbe3c49af6bcac76579540"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "华隠楼",
        "preface": "",
        "paragraphs": [
            "松声听罢独看云，华隠楼中控鹤身。",
            "治国神方难自献，祗将本草语时人。"
        ],
        "notes": "",
        "id": "2297a9029a402e2ff364afc3b35dccaf"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "华林园",
        "preface": "",
        "paragraphs": [
            "羽葆来临鼓吹停，华林畅饮倒长瓶。",
            "万年天子瞢腾眼，错认长星作酒星。"
        ],
        "notes": "",
        "id": "9703edb8413d868242c1a430e3a8d8ff"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "养种园",
        "preface": "",
        "paragraphs": [
            "百花堂里赏芳菲，江左霸臣泪溅衣。",
            "肠断上林桃李树，春风一半未全归。"
        ],
        "notes": "",
        "id": "2dc5a186f73e2797cffd110d8c5b5c4a"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "泼墨池",
        "preface": "",
        "paragraphs": [
            "二酉珍储已徧窥，仙班宁肯列愚痴。",
            "注经穴石须勤苦，留得千年泼墨池。"
        ],
        "notes": "",
        "id": "3c509c5009fb9dd32b7b29a6c24f8f82"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "商飚馆",
        "preface": "",
        "paragraphs": [
            "商飚基在昔人非，草木犹为富贵移。",
            "曾是六朝歌舞地，黄花一半染胭脂。"
        ],
        "notes": "",
        "id": "695f012ffd8902baf7eb5ef5e01634f4"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "梦笔驿",
        "preface": "",
        "paragraphs": [
            "晋尚清谈笔力衰，文章高下亦随时。",
            "景纯不作文通死，五色毛锥付与谁。"
        ],
        "notes": "",
        "id": "3c35acaf0513dbdabd2d7badb1f051d5"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "蛇盘驿",
        "preface": "",
        "paragraphs": [
            "枳篱华屋半雕残，列肆屠羊客卸鞍。",
            "霸气销沉形影歇，龙盘何事作蛇盘。"
        ],
        "notes": "",
        "id": "5756311d6578944c4ee952629a2f2b19"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "射雉场",
        "preface": "",
        "paragraphs": [
            "不整军容北射狐，却资媒翳取欢娱。",
            "山梁饮啄关何事，浪费君王金仆姑。"
        ],
        "notes": "",
        "id": "fbc9adb83a15d5bfd45b67b2f14baa57"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "乌衣巷",
        "preface": "",
        "paragraphs": [
            "吴兵曾驻黑云都，江左夷吾此卜居。",
            "休把乌衣轻马巷，悬鹑结驷总丘墟。"
        ],
        "notes": "",
        "id": "3f849e14d97dcde328fb5fa7ee752711"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "钟山番人窟",
        "preface": "",
        "paragraphs": [
            "千群铁骑远来侵，凿穴钟山用意深。",
            "天堑连空遮不断，烟尘直到海中心。"
        ],
        "notes": "",
        "id": "f4260d54a969dae04bdf1a8cd13917d8"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "展上公",
        "preface": "",
        "paragraphs": [
            "浩劫循环无始终，年年玉李杲春空。",
            "初成未占兹山顶，古老唯传展上公。"
        ],
        "notes": "",
        "id": "57881907acb600c6eec3fcf781edea18"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "东晋",
        "preface": "",
        "paragraphs": [
            "断简残编迹可寻，诸贤兴复不关心。",
            "未应全罪王夷甫，一任神州自陆沈。"
        ],
        "notes": "",
        "id": "8865b5ef89f2a532663aed2039098d97"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "渔父",
        "preface": "",
        "paragraphs": [
            "智士旁观当局迷，沧浪钓叟出陈诗。",
            "江头风怒掀渔屋，底事全家醉不知。"
        ],
        "notes": "",
        "id": "f9800008a6c387072f54c234b446e039"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "升元阁铎",
        "preface": "",
        "paragraphs": [
            "摩挲石柱藓痕斑，亡国如鸿去不还。",
            "无复切云三百尺，祗传风铎在人间。"
        ],
        "notes": "",
        "id": "41ed9b1482627ece91c901ed2b8fe0f7"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "孙陵鹅眼钱",
        "preface": "",
        "paragraphs": [
            "六代初终几变迁，孙陵无树起寒烟。",
            "青蚨细薄如榆荚，犹是当年买笑钱。"
        ],
        "notes": "",
        "id": "e51e4559d69e054556dbd8c3a9b890fe"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "澄心堂",
        "preface": "",
        "paragraphs": [
            "楮生玉面务深藏，未肯横陈翰墨场。",
            "一幅降牋何用许，价高缘写宋文章。"
        ],
        "notes": "",
        "id": "7af58f28100519fb9ff666fe72cb4116"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "德庆堂字",
        "preface": "",
        "paragraphs": [
            "森然笔势聚干将，气轧钟王未肯降。",
            "惆怅当年铁钩锁，可能无意锁长江。"
        ],
        "notes": "",
        "id": "61676a5c502b13b89b0a4e8169601c42"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "南唐金铜香炉",
        "preface": "",
        "paragraphs": [
            "制作元从建业宫，形模奇古杂金铜。",
            "烟昏尘暗君休笑，曾在红罗扇影中。"
        ],
        "notes": "",
        "id": "a711f2f9c0786e74a89ee047e9fc0ec8"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "南唐宫中残獐",
        "preface": "",
        "paragraphs": [
            "周庐巡徼列千兵，那得残獐堕禁庭。",
            "鹿走棘生先有象，天文未必直狼星。"
        ],
        "notes": "",
        "id": "3f1547f0d8c525de94fef2b7ad27cf81"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "南唐遣使",
        "preface": "",
        "paragraphs": [
            "谈锋亹亹折强隣，专对当年亦有人。",
            "国老胸中兵百万，不将全力靠江神。"
        ],
        "notes": "",
        "id": "f0017ea45d426f39c82dbaefa32455c7"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "玉树后庭花",
        "preface": "",
        "paragraphs": [
            "结绮临春成草莽，繁华都入暮烟中。",
            "后庭玉树迎秋色，犹带张妃脸上红。"
        ],
        "notes": "",
        "id": "c0a9141dd4ec79cb2dd6d3f0fe20994a"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "三段石",
        "preface": "",
        "paragraphs": [
            "凛然皇象法书存，重屋应无野火焚。",
            "割据英雄余一念，断碑千载尚三分。"
        ],
        "notes": "",
        "id": "a62e0695a8b2f18bc907bbffea84b836"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "没字碑",
        "preface": "",
        "paragraphs": [
            "漫漫荒池浸绿芜，残碑一丈载龟趺。",
            "当年刻画书勋阀，雨打风吹字已无。"
        ],
        "notes": "",
        "id": "5f1506bba954136c1ab53c38e61e534a"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "校官碑",
        "preface": "",
        "paragraphs": [
            "风摧雨剥校官碑，集古先生竟不知。",
            "同是光和千岁刻，未容苦县独称奇。"
        ],
        "notes": "",
        "id": "ed6df069ec79a01f42dca04e78fe4c86"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "石麒麟",
        "preface": "",
        "paragraphs": [
            "短樊长堑起寒烟，知是何人古墓田。",
            "千岁石麟相对立，肘騣膊焰故依然。"
        ],
        "notes": "",
        "id": "1fd6269999bdbaa679a9ced477527169"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "石步道中有石麒麟数十",
        "preface": "",
        "paragraphs": [
            "地悴天荒丘陇平，难从野老问衰兴。",
            "苍烟落日低迷处，折足麒麟记坏陵。"
        ],
        "notes": "",
        "id": "97dfe5401e7d94856324a212d2c0c38c"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "水精大珠",
        "preface": "",
        "paragraphs": [
            "冰玉摩尼如鹄卵，大千世界倒悬中。",
            "何人提向江头照，照见神州一半空。"
        ],
        "notes": "",
        "id": "e22d2f477f1e3e470d50ee388fc538b6"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "辎车",
        "preface": "",
        "paragraphs": [
            "娅姹吴音今古同，宫粧袨服已成空。",
            "雕文结角辎车巧，犹有梁陈宫掖风。"
        ],
        "notes": "",
        "id": "3eae1d3ca0f0fec950916c2de364e581"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "决囚灯",
        "preface": "",
        "paragraphs": [
            "五详三覆始施刑，明灭兰膏岂足凭。",
            "可惜当年杀严续，无人为益决囚灯。"
        ],
        "notes": "",
        "id": "86e1644f537339f165bd18361b73ec3e"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "江南录",
        "preface": "",
        "paragraphs": [
            "自古婴鳞或似狂，按诛潘佑事堪伤。",
            "凭谁寄语徐常侍，不杀忠臣国未亡。"
        ],
        "notes": "",
        "id": "1e9677e24a0e668cf6298c567c6e25b0"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "蜀海棠",
        "preface": "",
        "paragraphs": [
            "传芳远远自西隣，锦伞高张熨眼新。",
            "花睡觉来红泪落，年年如忆故宫春。"
        ],
        "notes": "",
        "id": "1dde31516cfe80d00020fe4aaa71b3d2"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "凤州柳",
        "preface": "",
        "paragraphs": [
            "蜀主函封遣使时，芳根元自凤州移。",
            "柔荑醽醁今安在，唯有青丝拂地垂。"
        ],
        "notes": "",
        "id": "82ee50a4e27c2673380b1a69c295bbf5"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "南烛草木",
        "preface": "",
        "paragraphs": [
            "驻采还年枉费功，羞将老色照青铜。",
            "仙方石𩠇无消息，南烛垂珠颗颗红。"
        ],
        "notes": "",
        "id": "566c323b96927c039cb4b73b7c40e5b1"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "榠樝",
        "preface": "",
        "paragraphs": [
            "子丹进馔色微黄，仙老调胹有禁方。",
            "五和糁奇无处觅，榠樝新熟压枝香。"
        ],
        "notes": "",
        "id": "778add520da055bd907ef0064fdac187"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "青松路",
        "preface": "",
        "paragraphs": [
            "致君尧舜事何难，投老钟山赋考槃。",
            "愁杀天津桥上客，杜鹃声里两眉攒。"
        ],
        "notes": "",
        "id": "e17133ce740b97fc7a31569ad574d94b"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "挽真西山二首  其一",
        "preface": "",
        "paragraphs": [
            "云出西山雨未成，已闻华表鹤飞鸣。",
            "声名未必少黄霸，礼乐正缘无孔明。",
            "天下已传新宰相，胸中不改旧书生。",
            "寒蟾没入少微去，从此泰阶何日平。"
        ],
        "notes": "",
        "id": "a756979b786d597140cdd037f24d38df"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "挽真西山二首  其二",
        "preface": "",
        "paragraphs": [
            "一片诚心并若丹，爱民何止十分宽。",
            "不成中国相司马，空使苍生望谢安。",
            "广益集思今已晚，以明佐圣古来难。",
            "治平一卷黄扉墨，留与君王拭泪看。"
        ],
        "notes": "",
        "id": "e257a774e046476975083bd58b8dfad7"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "上朱晦庵",
        "preface": "",
        "paragraphs": [
            "玄天默无言，妙契有伏义。",
            "爰初画八卦，圣学乃肇基。",
            "于皇陶唐氏，□心折危微。",
            "鲁叟述六经，为世立范围。",
            "正色斥诐淫，邹孟独先几。",
            "道丧向千载，华风变醇醨。",
            "皇纲一以振，属此文明时。",
            "真儒出河洛，坚白不磷缁。",
            "探我囊中胶，续彼桐上丝。",
            "徽音嗣正始，但惜和者稀。",
            "祥麟虽见获，凤鸟终来迟。",
            "珍重武夷翁，斯文今在兹。",
            "岩栖三十年，著书觉群迷。",
            "往者不可谏，来者犹可追。",
            "趋隅偶未谐，夙昔梦见之。",
            "散发弄五弦，弹作南风诗。",
            "曲终起长嗟，弦绝有余悲。",
            "止止不复弹，缪然歌采薇。",
            "鸾翮有时铩，鸱鸢刺天飞。",
            "公乎抱高寒，岁晚将安归。"
        ],
        "notes": "",
        "id": "91db98ac8a39895d752be7f93892f543"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "蔡西山贬道州",
        "preface": "",
        "paragraphs": [
            "四海朱夫子，征君独典刑。",
            "青云伯夷传，白首太玄经。",
            "有客怜孤愤，无人问独醒。",
            "瑶琴空宝匣，弦断不堪听。"
        ],
        "notes": "",
        "id": "e54e25852fb2161f5113df2f0db31ede"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "文公先生挽词",
        "preface": "",
        "paragraphs": [
            "皇天开太极，庚戌圣贤生。",
            "六籍文将绝，千年道复明。",
            "渊源罗仲素，师友李延平。",
            "遶舍闽溪急，潺湲洛水声。"
        ],
        "notes": "",
        "id": "18969de7e6db1e53127dd44e37d383d1"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "濂溪",
        "preface": "",
        "paragraphs": [
            "逍遥社里周夫子，太极图成昼掩关。",
            "欲验个中真动静，终朝临水对庐山。"
        ],
        "notes": "",
        "id": "457fda71095153877de47b859ef6fb6b"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "送真泉州",
        "preface": "",
        "paragraphs": [
            "隠然风节动朝行，屡叩龙墀贡皂囊。",
            "未促相如归蜀道，翻令汲黯去淮阳。",
            "便藩自足荣莱服，邃殿谁当补舜裳。",
            "急召诸贤固根本，玺书早晚出明光。"
        ],
        "notes": "",
        "id": "6f604a7bafcb3f710ea1faadeb14baae"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "寄陈正己",
        "preface": "",
        "paragraphs": [
            "扊扅深闭断经过，倒折尘编且卧疴。",
            "九十日春晴景少，一千年事乱时多。",
            "吟成楚些翻愁绝，鬓染吴霜奈老何。",
            "心铁正坚思急试，忆君中夜起悲歌。"
        ],
        "notes": "",
        "id": "a2dd7fec428aef70908a71f0a0fdf78e"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "春望",
        "preface": "",
        "paragraphs": [
            "楼上从容晓日明，春风随处动郊坰。",
            "定知有象根冲漠，未信至真惟杳冥。",
            "万化淳时云霭霭，一元亨处雨零零。",
            "无言共倚阑干曲，绿满原田水满汀。"
        ],
        "notes": "",
        "id": "da89e475e254b2c6d016c2b23bb8f167"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "约友人赏春",
        "preface": "",
        "paragraphs": [
            "人生何事最为亲，不看春容不识春。",
            "岸柳细摇多意思，野花初绽足精神。",
            "精神识得施为别，意思到时言语新。",
            "为报同门须急赏，莫教春去始伤春。"
        ],
        "notes": "",
        "id": "2164b36ca38fa90733ebdd97fbc4b547"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "游寒岩  其一",
        "preface": "",
        "paragraphs": [
            "金玉其相一两花，遐心空为尔兴嗟。",
            "山矾不用来修敬，只许江梅共一家。"
        ],
        "notes": "",
        "id": "f957166c77f4f36f1a39edd6c8988b1b"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "游寒岩  其二",
        "preface": "",
        "paragraphs": [
            "黄瑶白璧缀幽花，珍重高人为叹嗟。",
            "织女横河溪月堕，杯盘狼籍水仙家。"
        ],
        "notes": "",
        "id": "92a697d6dde0382bfeb761784f440520"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "松",
        "preface": "",
        "paragraphs": [
            "汇进群奸卒召戎，萌芽培养自熙丰。",
            "当时手植留遗爱，只有岩前十八公。"
        ],
        "notes": "",
        "id": "f532b91f6ecc242ff4d6737ea0dd776b"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "清凉广惠禅寺",
        "preface": "",
        "paragraphs": [
            "鸣鞘响断苑墙平，敲戛惟闻风玉声。",
            "三百年间陵谷变，寒潮不到石头城。"
        ],
        "notes": "",
        "id": "674022cd624dc857a33c81774ee78285"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "往舂陵作",
        "preface": "",
        "paragraphs": [
            "杖策行行访楚囚，也胜流落峤南州。",
            "鬓丝半是吴蚕吐，襟血全因蜀鸟流。",
            "径窄不妨随茧栗，路长那更听钩辀。",
            "家山千里云千叠，十口生离两地愁。"
        ],
        "notes": "",
        "id": "0ad424d634ae46a11922cef84a7fdc46"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "题识山堂",
        "preface": "",
        "paragraphs": [
            "抉开云气从天末，唤得炉峰入坐闲。",
            "似见二林春霭霭，殊闻三叠水潺潺。"
        ],
        "notes": "",
        "id": "d4e74e783950cc2f7df2fe4eff8cb514"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "寄陈正己",
        "preface": "",
        "paragraphs": [
            "十载忧迫发半华，东山有意净胡沙。",
            "公车战策三千牍，腹笥兵书五十家。",
            "好佩青萍光夺月，莫惊赤羽气成霞。",
            "嗟予本亦轻生者，欲渡黄海掷马挝。"
        ],
        "notes": "",
        "id": "51b1ce8904962823f74125ee69447461"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "题太平宫",
        "preface": "",
        "paragraphs": [
            "前朝失太平，仙馆寄空名。",
            "日日有秋色，房房闻水声。",
            "碑传吴叟画，殿厄建炎兵。",
            "旧物云关在，新宫再落成。"
        ],
        "notes": "",
        "id": "8df14cc26c47fe9b669b2e6ae736df95"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "六朝",
        "preface": "",
        "paragraphs": [
            "倒指六朝事，江城不忍登。",
            "燕巢非故宅，兔窟徧诸陵。",
            "亹亹称王霸，嗟嗟感废兴。",
            "青山龙虎在，金气又消凝。"
        ],
        "notes": "",
        "id": "67b277d3f45b689379df6786aaabb771"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "大唐",
        "preface": "",
        "paragraphs": [
            "仁义晋阳主，神功致太平。",
            "子孙承事业，妇寺窃权衡。",
            "府卫兵先坏，租庸调不行。",
            "未几三百载，逆贼入宫城。"
        ],
        "notes": "",
        "id": "8adc5dbbd022977b0ffd9407061ae82b"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "五代",
        "preface": "",
        "paragraphs": [
            "弑篡起交争，中原战血腥。",
            "王庭更五姓，民户乏孤丁。",
            "耕织常年弛，干戈甚日停。",
            "圣人祈早降，香雾达高冥。"
        ],
        "notes": "",
        "id": "324cc3daf0da5da816b6fbc4bbd55f6c"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "三十六宫",
        "preface": "",
        "paragraphs": [
            "曲阁便房三十六，欲回舞袖不容身。",
            "黄金壁带今安有，笑杀宣和大内人。"
        ],
        "notes": "",
        "id": "a7ae1afc9b295f4737a5afd5eef24fc9"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "雨华台",
        "preface": "",
        "paragraphs": [
            "昼可骑虹夜摘星，山根万瓦碧磷磷。",
            "雨台不为云光老，一洗南朝战伐尘。"
        ],
        "notes": "",
        "id": "500372fc162fa177decc54193594c8ab"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "和李璧凌丹亭",
        "preface": "",
        "paragraphs": [
            "思陵宸翰丽昭回，阁下金□长紫苔。",
            "试向凌丹寻妙墨，何时真见白云来。"
        ],
        "notes": "",
        "id": "6967f79daa399fcd8a7c59368453ab44"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "凌丹亭",
        "preface": "",
        "paragraphs": [
            "路转峰回杳霭中，石坛幡影表真风。",
            "凭谁貌取清虚老，与对濂溪太极翁。"
        ],
        "notes": "",
        "id": "2f2a138af12f631de8af52900fff6033"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "挽蔡西山先生",
        "preface": "",
        "paragraphs": [
            "天子中年后，名家信有初。",
            "身罹钩党祸，学稿启蒙书。",
            "木直宜先伐，兰芳竟自锄。",
            "首阳千驷马，后世定何如。"
        ],
        "notes": "",
        "id": "05508bd133bd465877ca911257b71ce6"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "红泉精舍",
        "preface": "",
        "paragraphs": [
            "十里长松一幅巾，温汤浄濯满衣尘。",
            "石门隔断世间事，仙窟能容鹤上人。",
            "已主谢公为北道，更依华子作西邻。",
            "红泉可酒兼宜茗，便合躬耕老此身。"
        ],
        "notes": "",
        "id": "dc5c55c47f29f4a75b21aa0e81b5db61"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "和谢康乐华子冈韵",
        "preface": "",
        "paragraphs": [
            "隠仙无定在，馆宇非一山。",
            "华子出商洛，巢云府渴泉。",
            "嬴颠刘蹶际，师生自为贤。",
            "颇哀区中人，峰岭起新阡。",
            "决绝目下事，驾鸿凌紫烟。",
            "身隠焉用文，灭迹隠空筌。",
            "云仍散洲渚，世渔业相传。",
            "笭箵挂虎落，舴艋当门前。",
            "蹇予厌世议，企石听潺湲。",
            "山空月明时，足音自跫然。"
        ],
        "notes": "",
        "id": "6d0a3d853719efd3960235b31c0df1dc"
    },
    {
        "author": "曾极",
        "dynasty": "宋",
        "type": "诗",
        "rhythmic": "",
        "title": "游华子冈红泉碧涧",
        "preface": "",
        "paragraphs": [
            "去城才半驿，深谷自逶迤。",
            "藤络崩崖石，松垂倒地枝。",
            "寒山缩毛发，碧涧照须眉。",
            "霜气全消歇，空存太傅祠。"
        ],
        "notes": "",
        "id": "e12dc8f966f87fdf0ee992c70058ee02"
    }
]