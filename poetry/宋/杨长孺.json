[
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "跋兰亭考",
        "preface": "",
        "paragraphs": [
            "石更青白故兼新，字看由中总是真。",
            "毕子一生三百纸，楼公四句几千春。",
            "从来考古难题处，直到名流下笔亲。",
            "奄有山阴多宝藏，草庵外面更无人。"
        ],
        "notes": "",
        "id": "21dc775595e64df302e73eab05dae37e"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "代民输租",
        "preface": "",
        "paragraphs": [
            "两年枉了鬓霜华，照管南人没一些。",
            "七百万钱都不要，脂膏留放小民家。"
        ],
        "notes": "",
        "id": "019bf1ab259e0205a335d6dac7beea3c"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "别石门",
        "preface": "",
        "paragraphs": [
            "石门得得泊归舟，江水依依别故侯。",
            "拟把片香投赠汝，这回欲带忘来休。"
        ],
        "notes": "",
        "id": "267adeca6027c56acd672e6ae8794bac"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "贻罗竹谷",
        "preface": "",
        "paragraphs": [
            "与世长多忤，持身转觉孤。",
            "夤缘新齿舌，收拾老头颅。",
            "我已诃泷吏，君谁诵子虚。",
            "同归灯火读，家里石渠书。"
        ],
        "notes": "",
        "id": "8c898fbb9224c314eedeb9c798932f1d"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "跋大人论配享书稿",
        "preface": "",
        "paragraphs": [
            "覆羹真得皂囊书，锦水元来胜石渠。",
            "但宝银钩并铁画，何须玉带与金鱼。"
        ],
        "notes": "",
        "id": "aa8f172f7b18447112906feffe06c5a4"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "题湖州画像",
        "preface": "",
        "paragraphs": [
            "面有忧民色，天知报国心。",
            "三年风月少，两鬓雪霜深。",
            "更莫留形迹，何曾废古今。",
            "不如随我去，相伴老山林。"
        ],
        "notes": "",
        "id": "1ad70e67ac2cafadfd99398df86f20cb"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "和徐思叔题贫乐图",
        "preface": "",
        "paragraphs": [
            "三间破屋一床书，锦心绣口冰肌肤。",
            "自纫枯叶作袴襦，此君便是长须奴。"
        ],
        "notes": "",
        "id": "9fa8294f3c64721f1760bede34d6b341"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "和曾无疑",
        "preface": "",
        "paragraphs": [
            "雪舟不肯半涂回，直到荒林意盛哉。",
            "篱菊苞时披宿雾，木犀香里绝纤埃。",
            "锦心绣口垂金薤，月露天浆贮玉杯。",
            "八十仙翁能许健，片云得得出巢来。"
        ],
        "notes": "",
        "id": "b2b09236403538bee2e50a2931689746"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "王蕊花",
        "preface": "",
        "paragraphs": [
            "才入平园便有声，唐昌观里久知名。",
            "已堆玉琖分金粟，更插银花小翠罂。",
            "萝蔓春风藤薜长，山矾香气晋齐盟。",
            "世间百卉应无恨，不遇王公枉一生。"
        ],
        "notes": "",
        "id": "1e1904c6bfc4fd02524807b6b1acf40f"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "茨菰花",
        "preface": "",
        "paragraphs": [
            "折来趁得未晨光，清露晞风带月凉。",
            "长叶剪刀廉不割，小花茉莉淡无香。",
            "稀疏略糁瑶台雪，升降常涵翠管浆。",
            "恰恨山中穷到骨，茨菰也遣入诗囊。"
        ],
        "notes": "",
        "id": "632f36eb2b211eb2941a2479e64b79d8"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "送胡季昭窜象郡二首  其一",
        "preface": "",
        "paragraphs": [
            "新来消息使人疑，一网如何尽去之。",
            "元祐祇今为绍圣，姬周嫠妇谩深悲。"
        ],
        "notes": "",
        "id": "098b05f57d13bafa7b682a95ed325f30"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "送胡季昭窜象郡二首  其二",
        "preface": "",
        "paragraphs": [
            "世事昏昏酒正酣，苦言难药盗言甘。",
            "李庭男子真奇绝，便是吾乡小澹庵。"
        ],
        "notes": "",
        "id": "50dfc9b5e1b977a3cfff9f1f2f2db820"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "梨",
        "preface": "",
        "paragraphs": [
            "想像含消与接枝，英华集里脆香诗。",
            "外披翠羽中怀玉，嚼出清泉上满池。",
            "溢齿应餐多正好，堆盘尽饤老将宜。",
            "炎蒸时节还能洗，不是梨侯更有谁。"
        ],
        "notes": "",
        "id": "baa09f6960428dbbdb4085e4f185a29a"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "一滴泉",
        "preface": "",
        "paragraphs": [
            "法眼三泓井，曹溪一滴泉。",
            "经秋杜宇血，遗老径山禅。",
            "衲子非常释，丛林别是天。",
            "诸方多少泪，分洒汝江边。"
        ],
        "notes": "",
        "id": "6d75d13d388de28fea5374ab7158d926"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "题两翁相见图",
        "preface": "",
        "paragraphs": [
            "侍讲朱颜映白发，尚书野服接通衢。",
            "德星聚处人争看，画作两翁相见图。"
        ],
        "notes": "",
        "id": "22a853d6a6e78a75b0cc1d1aeaf9994e"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "题匡山瑞木图二首  其一",
        "preface": "",
        "paragraphs": [
            "孤根初作两枝荣，五朵终连独干明。",
            "看取松楸天瑞好，如何草木世人轻。",
            "春花秋叶垂千载，雁字鸰原了一生。",
            "孝友编中图画底，子孙忽自占清名。"
        ],
        "notes": "",
        "id": "4cd4df7bb0e8992926b38a188eb1cfc8"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "题匡山瑞木图二首  其二",
        "preface": "",
        "paragraphs": [
            "仙李从来别有源，手提造化发生权。",
            "冰霜不到云间树，风日偏和雨外阡。",
            "四海几人传盛事，一家双美两臞仙。",
            "同生同死仍同纪，花萼犹应照九泉。"
        ],
        "notes": "",
        "id": "3a882fdb71bd55d5c6b6a2d9dbe91af5"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "小飞来亭二首  其一",
        "preface": "",
        "paragraphs": [
            "阴森古木石心栽，清澈寒溪镜面开。",
            "斗起孤峰三百尺，从今唤作小飞来。"
        ],
        "notes": "",
        "id": "81fd14be80da4dd58b2cf6a230c7a5fe"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "小飞来亭二首  其二",
        "preface": "",
        "paragraphs": [
            "拔地齐天可上不，倚岩危栈半空浮。",
            "偶然忆得垂堂戒，前猛还成新懦休。"
        ],
        "notes": "",
        "id": "7032b03a9fd242dde3190c3b5c3ec07c"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "地老天荒元子宅，烟霏雾结鲁公碑。"
        ],
        "notes": "",
        "id": "ab7df691261ad8b6345f539aed56210a"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "不浓不淡匀脂粉，半醉半醒媚雨风。"
        ],
        "notes": "",
        "id": "ab85b6cc80c122f246d89222cb4f319b"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "过眼一春春又夏，开残芍药更无花。"
        ],
        "notes": "",
        "id": "7bd2aa4dc6f57ee74da261b34f4ed6af"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "浅著燕支调淡粉，细将玛瑙碎铺茸。"
        ],
        "notes": "",
        "id": "c122f3423f7f6e3c6381a84cbc678f2b"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "灵均九畹应无此，福地三茅浪自夸。"
        ],
        "notes": "",
        "id": "10768982a2d1ade35ce3eeb776b8f07c"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "平林常常谈俚蛮，玉山之产升金盘。",
            "其中一树断崖立，石乳荫根多岁寒。"
        ],
        "notes": "",
        "id": "90fd822314cb910346cae37c4da97fa6"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "一封无己帖，两首乐天诗。"
        ],
        "notes": "",
        "id": "550cba7d98c508082ace6c8251ff206e"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "清如玉壶冰，澹若朱弦瑟。"
        ],
        "notes": "",
        "id": "bb464f19710346c6669241637713f0bb"
    }
]