[
    {
        "author": "陈谦",
        "dynasty": "宋",
        "type": "诗",
        "rhythmic": "",
        "title": "送程傅叟赴官临海",
        "preface": "",
        "paragraphs": [
            "金华仙伯歌襦久，休父仍孙歛版迟。",
            "堂下言高鬷蔑恶，官中事了傅咸痴。",
            "苦心才覩千年余，垂翅新翻六月池。",
            "接淅中山听余令，征黄敕使立多时。"
        ],
        "notes": "",
        "id": "8a923d27b36271a9f53f36ee5da7e757"
    },
    {
        "author": "陈谦",
        "dynasty": "宋",
        "type": "诗",
        "rhythmic": "",
        "title": "送王孟同馆黄岩见王简卿侍郎",
        "preface": "",
        "paragraphs": [
            "吾子勇出乡，卖文供啜菽。",
            "谁指石头路，路滑去能速。",
            "大溪拍天流，返壑仅盈掬。",
            "神化阙功能，善世眩兼独。",
            "宝瑟迹已陈，阀阅在林麓。",
            "饱尽天下眼，观我亦具足。",
            "尚论宇宙广，落处即为福。",
            "请子房魏偕，点入丹青录。"
        ],
        "notes": "",
        "id": "d2cbd40925905b3b4f487bd5b8c5fb86"
    },
    {
        "author": "陈谦",
        "dynasty": "宋",
        "type": "诗",
        "rhythmic": "",
        "title": "温州刘教授石塔",
        "preface": "",
        "paragraphs": [
            "长刘提正律，折冲陈堂堂。",
            "少刘峙其躬，凛凛百炼刚。",
            "独立百世后，共分渊孟香。",
            "近市人不知，公论在八荒。"
        ],
        "notes": "",
        "id": "e1f7502a6f6e10efa43f05e8497626bc"
    },
    {
        "author": "陈谦",
        "dynasty": "宋",
        "type": "诗",
        "rhythmic": "",
        "title": "曲台",
        "preface": "",
        "paragraphs": [
            "宗伯旧为丞，曲台今作长。",
            "钦闻孔圣言，德理政刑上。"
        ],
        "notes": "",
        "id": "6ae54eb87bedfb5b3df96990a165007c"
    },
    {
        "author": "陈谦",
        "dynasty": "宋",
        "type": "诗",
        "rhythmic": "",
        "title": "凌丹亭  其一",
        "preface": "",
        "paragraphs": [
            "夜半脚心生热云，真人得法此其真。",
            "只缘露泄天机子，将身却近帝王尊。"
        ],
        "notes": "",
        "id": "6f3d8f12fe24fa331867224bfbe7aa3f"
    },
    {
        "author": "陈谦",
        "dynasty": "宋",
        "type": "诗",
        "rhythmic": "",
        "title": "凌丹亭  其二",
        "preface": "",
        "paragraphs": [
            "虚静前知固常理，弄丸先生昔如此。",
            "不曾惊动世间人，须信是中元没事。"
        ],
        "notes": "",
        "id": "1134b07190efdc8bfdd19408c79d6991"
    },
    {
        "author": "陈谦",
        "dynasty": "宋",
        "type": "诗",
        "rhythmic": "",
        "title": "凌丹亭  其三",
        "preface": "",
        "paragraphs": [
            "松钗满地竹无声，已将蜕羽锁丹陵。",
            "漱津觅字俱陈迹，又有入山来乞灵。"
        ],
        "notes": "",
        "id": "03cf89a8100f18b6e5969b773b99eb97"
    },
    {
        "author": "陈谦",
        "dynasty": "宋",
        "type": "诗",
        "rhythmic": "",
        "title": "鄂州南楼",
        "preface": "",
        "paragraphs": [
            "折羽沉弦思杳茫，南楼依旧倚斜阳。",
            "江湖草树不相识，吴蜀舟车秪自忙。",
            "万里秋声惊客枕，一天凉月浸胡床。",
            "古今多少英雄恨，认取江南旧武昌。"
        ],
        "notes": "",
        "id": "8422a5f5885e7c1f2441dfe63cec4be3"
    },
    {
        "author": "陈谦",
        "dynasty": "宋",
        "type": "诗",
        "rhythmic": "",
        "title": "瞿唐峡",
        "preface": "",
        "paragraphs": [
            "庸蜀诸羌水，荆吴万里浑。",
            "不将崖约束，焉免壑崩奔。",
            "线引温汤浦，觞浮雪水源。",
            "槎程疑欲尽，西望气魂魂。"
        ],
        "notes": "",
        "id": "c5ea0d2fd0f1fbeb33ca35539a338d48"
    },
    {
        "author": "陈谦",
        "dynasty": "宋",
        "type": "诗",
        "rhythmic": "",
        "title": "华盖山",
        "preface": "",
        "paragraphs": [
            "廛隠筑东山，林高撼翠寒。",
            "云藏安石馆，竹扫葛仙坛。",
            "径绕泉鸣壑，天低月近栏。",
            "秋风扶杖屦，漉酒助君欢。"
        ],
        "notes": "",
        "id": "5c5f8d5f02e6c47d97624865896ffc7b"
    },
    {
        "author": "陈谦",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "青衫夜半何曾著，引兴参差杂椒糈。"
        ],
        "notes": "",
        "id": "5d19f15fc0637abbd8c3347e85f7924d"
    },
    {
        "author": "陈谦",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "万卷编抄高似屋，一门师友重如山。"
        ],
        "notes": "",
        "id": "47b3768a30a2732df8574cecbeaa8317"
    }
]