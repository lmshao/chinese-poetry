[
    {
        "author": "方氏",
        "dynasty": "宋",
        "type": "诗",
        "rhythmic": "",
        "title": "殉节诗  其一",
        "preface": "",
        "paragraphs": [
            "昊天懵懵，四海汹汹。",
            "赵氏终衰，妖孽景从。"
        ],
        "notes": "",
        "id": "0788efcee62f3888ddfe7d7c3fc70733"
    },
    {
        "author": "方氏",
        "dynasty": "宋",
        "type": "诗",
        "rhythmic": "",
        "title": "殉节诗  其二",
        "preface": "",
        "paragraphs": [
            "我生不辰，咨嗟风雨。",
            "一木难支，劝君解组。"
        ],
        "notes": "",
        "id": "25e56788acffe77317041bd2255c65a3"
    },
    {
        "author": "方氏",
        "dynasty": "宋",
        "type": "诗",
        "rhythmic": "",
        "title": "殉节诗  其三",
        "preface": "",
        "paragraphs": [
            "妾身邀隠，君志尽忠。",
            "愿学仲连，甘蹈海东。"
        ],
        "notes": "",
        "id": "70ef0c5598d788ac2aa2cb3f4670777a"
    },
    {
        "author": "方氏",
        "dynasty": "宋",
        "type": "诗",
        "rhythmic": "",
        "title": "殉节诗  其四",
        "preface": "",
        "paragraphs": [
            "举世须眉，何殊巾帼。",
            "偏我妇人，尚知报国。"
        ],
        "notes": "",
        "id": "2768e88fcff5fcfdc9be7b7283ce5141"
    },
    {
        "author": "方氏",
        "dynasty": "宋",
        "type": "诗",
        "rhythmic": "",
        "title": "殉节诗  其五",
        "preface": "",
        "paragraphs": [
            "有女贞洁，有男才良。",
            "素解大义，不负纲常。"
        ],
        "notes": "",
        "id": "ebaf32eb45921d5db5f562891db0a2db"
    }
]