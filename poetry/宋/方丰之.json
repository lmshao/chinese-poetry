[
    {
        "author": "方丰之",
        "dynasty": "宋",
        "type": "诗",
        "rhythmic": "",
        "title": "渔父",
        "preface": "",
        "paragraphs": [
            "已携巨鲤换新秔，尚有鲦鯈得自烹。",
            "闻道烹鲜易烦碎，呼儿勿用苦为羹。"
        ],
        "notes": "",
        "id": "1555934c64fd8081b115491c37f184f3"
    },
    {
        "author": "方丰之",
        "dynasty": "宋",
        "type": "诗",
        "rhythmic": "",
        "title": "历崎道中",
        "preface": "",
        "paragraphs": [
            "漠漠春阳接海低，蒙蒙晚雨傍山飞。",
            "半敧古埭无人过，时有村童护鸭归。"
        ],
        "notes": "",
        "id": "0c2e1fe81f1f88e8ee0234931c5db8f6"
    },
    {
        "author": "方丰之",
        "dynasty": "宋",
        "type": "诗",
        "rhythmic": "",
        "title": "绝句",
        "preface": "",
        "paragraphs": [
            "舍人早定江西派，句法须将活处参。",
            "参取陵阳正法眼，寒花承露落毵毵。"
        ],
        "notes": "",
        "id": "53177172386ed46353bd53014091b7af"
    },
    {
        "author": "方丰之",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "天女终降大居士，登伽惟挠小乘禅。"
        ],
        "notes": "",
        "id": "ff517af7a4fa637c14fa57298a8fbea4"
    },
    {
        "author": "方丰之",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "老夫六贼销磨尽，时为幽香一败禅。"
        ],
        "notes": "",
        "id": "a4d18ffe2a63320758e1fcd7b603f2e9"
    },
    {
        "author": "方丰之",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "白是盐埕青是麦，谁云斥卤不堪田。"
        ],
        "notes": "",
        "id": "bd82fdb7374b100b8571ba131bfe8c38"
    },
    {
        "author": "方丰之",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "魂梦无金印，生涯有瓦盆。"
        ],
        "notes": "",
        "id": "d56888f1cbadbdda10efaee2c7305037"
    },
    {
        "author": "方丰之",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "汉室虽然和冒顿，贾生终愿系单于。"
        ],
        "notes": "",
        "id": "51e17a30e51c800c0e554c2dcf022e49"
    }
]