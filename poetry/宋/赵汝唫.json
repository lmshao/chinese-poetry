[
    {
        "author": "赵汝唫",
        "dynasty": "宋",
        "type": "诗",
        "rhythmic": "",
        "title": "别朱子大苏名叟",
        "preface": "",
        "paragraphs": [
            "薄宦尘埃易满襟，问盟犹喜盍朋簪。",
            "只今风月一杯酒，他日云山千里心。",
            "杨柳阴疎秋馆静，芙蓉香冷暮江深。",
            "潮回一信西兴渡，为寄相思别后吟。"
        ],
        "notes": "",
        "id": "4b5d49a74d6ff01cc36f0e74a05f4798"
    },
    {
        "author": "赵汝唫",
        "dynasty": "宋",
        "type": "诗",
        "rhythmic": "",
        "title": "送梅窗兄",
        "preface": "",
        "paragraphs": [
            "离歌休再叠，我亦不堪闻。",
            "山接诗愁去，云随别袂分。",
            "官闲宁问禄，命薄谩能文。",
            "怅望梅边屋，花开更忆君。"
        ],
        "notes": "",
        "id": "8c4c18d4c01a67ec9f3d63b2f4c37dc7"
    },
    {
        "author": "赵汝唫",
        "dynasty": "宋",
        "type": "诗",
        "rhythmic": "",
        "title": "栖真洞",
        "preface": "",
        "paragraphs": [
            "幅巾洒松露，双袖抖衣尘。",
            "可耐人间暑，来寻洞里春。",
            "座分云骨冷，屐隠甃纹新。",
            "鹤近清尊舞，如留欲去宾。"
        ],
        "notes": "",
        "id": "28aa6be14cce39d6bd642948fc2a16b3"
    },
    {
        "author": "赵汝唫",
        "dynasty": "宋",
        "type": "诗",
        "rhythmic": "",
        "title": "游洞霄  其一",
        "preface": "",
        "paragraphs": [
            "细雨吹凉客袂分，青灯梦短苦思君。",
            "洞仙应快登临眼，尽向山边扫白云。"
        ],
        "notes": "",
        "id": "18cc62517852a3c519429c68c63039f0"
    },
    {
        "author": "赵汝唫",
        "dynasty": "宋",
        "type": "诗",
        "rhythmic": "",
        "title": "游洞霄  其二",
        "preface": "",
        "paragraphs": [
            "九锁扃仙窟，栖真隔茂林。",
            "地灵泉石秘，岩古薜萝侵。",
            "屐践东山胜，樽倾北海深。",
            "主人娱客兴，唤起玉龙吟。"
        ],
        "notes": "",
        "id": "dfeae5c2232e8966b1a2aaab0e91673c"
    },
    {
        "author": "赵汝唫",
        "dynasty": "宋",
        "type": "诗",
        "rhythmic": "",
        "title": "游洞霄  其三",
        "preface": "",
        "paragraphs": [
            "昨日始骑馿，今朝共跨鱼。",
            "一官尘坎𡒄，三迳木扶疎。",
            "童返还知白，身轻继寝虚。",
            "道传传便得，元乏枕中书。"
        ],
        "notes": "",
        "id": "887363c97e447fabb08e2ab11afba51b"
    },
    {
        "author": "赵汝唫",
        "dynasty": "宋",
        "type": "诗",
        "rhythmic": "",
        "title": "山",
        "preface": "",
        "paragraphs": [
            "茅屋初寒夜，衾裯整未成。",
            "烹泉沙鼎快，读易纸窗明。",
            "菊上霜偏力，梅边日最清。",
            "孤吟谁与和，落叶上阶鸣。"
        ],
        "notes": "",
        "id": "6bbaca2d34812df0e898cac66048086a"
    },
    {
        "author": "赵汝唫",
        "dynasty": "宋",
        "type": "诗",
        "rhythmic": "",
        "title": "朝山",
        "preface": "",
        "paragraphs": [
            "犬入五云音信绝，凤楼凝碧悄无声。",
            "焚香古洞步虚夜，露湿松花空月明。"
        ],
        "notes": "",
        "id": "3d0e4be781b4c88636b0dc4f5b04c6ce"
    },
    {
        "author": "赵汝唫",
        "dynasty": "宋",
        "type": "诗",
        "rhythmic": "",
        "title": "居苦",
        "preface": "",
        "paragraphs": [
            "去郭近一里，结茅才数间。",
            "红尘飞不到，幽事颇相关。",
            "凿石分流水，移松补断山。",
            "栖禽忙似我，日落未知还。"
        ],
        "notes": "",
        "id": "8af3b6d2e477ea10ca206d0b57632704"
    },
    {
        "author": "赵汝唫",
        "dynasty": "宋",
        "type": "诗",
        "rhythmic": "",
        "title": "存目",
        "preface": "",
        "paragraphs": [
            "诗题：离越首句：东关寒水深。"
        ],
        "notes": "",
        "id": "06e12d2333cd73b529de38709399bba4"
    }
]