[
    {
        "author": "释惟清",
        "dynasty": "宋",
        "type": "诗",
        "rhythmic": "",
        "title": "偈九首  其一",
        "preface": "",
        "paragraphs": [
            "浮云散尽狂波止，天上玉蟾水底圆。",
            "皎洁迥然通湛寂，此时消息若为传。"
        ],
        "notes": "",
        "id": "d71f1dae713f2834cef97655845a6d7d"
    },
    {
        "author": "释惟清",
        "dynasty": "宋",
        "type": "诗",
        "rhythmic": "",
        "title": "偈九首  其二",
        "preface": "",
        "paragraphs": [
            "时时是好时，日日是好日。",
            "乌兔体全身，灵机何处觅。",
            "今朝看见昨朝人，依旧眼睛光似漆。"
        ],
        "notes": "",
        "id": "cb52578b0ed2a7cd34e8c632038833cc"
    },
    {
        "author": "释惟清",
        "dynasty": "宋",
        "type": "诗",
        "rhythmic": "",
        "title": "偈九首  其三",
        "preface": "",
        "paragraphs": [
            "古佛不到处，诸人共用。",
            "诸人不到处，古佛同参。",
            "同参共用如何显，种田博饭机非浅。",
            "因思昔日老师言，三界本无何用免。"
        ],
        "notes": "",
        "id": "bf120dc6a8ac3908fe2bd0861933fcd3"
    },
    {
        "author": "释惟清",
        "dynasty": "宋",
        "type": "诗",
        "rhythmic": "",
        "title": "偈九首  其四",
        "preface": "",
        "paragraphs": [
            "江月照，松风吹，永夜清宵更是谁。",
            "雾露云霞遮不得，个中犹道不如归。",
            "复何归，荷叶团团团似镜，菱角尖尖尖似锥。"
        ],
        "notes": "",
        "id": "413ef1d42b12c73e85f4304b1fdb590d"
    },
    {
        "author": "释惟清",
        "dynasty": "宋",
        "type": "诗",
        "rhythmic": "",
        "title": "偈九首  其五",
        "preface": "",
        "paragraphs": [
            "天机藏不得，花笑鸟啼时。",
            "不待重拈出，当人合自知。"
        ],
        "notes": "",
        "id": "a5f0eb3e615a2028794d6510131137b7"
    },
    {
        "author": "释惟清",
        "dynasty": "宋",
        "type": "诗",
        "rhythmic": "",
        "title": "偈九首  其六",
        "preface": "",
        "paragraphs": [
            "山是山，水是水。",
            "僧是僧，俗是俗。",
            "更将何物演真乘，六六元来三十六。"
        ],
        "notes": "",
        "id": "169ba31689f3d7c9f67b7a6ab03e3f78"
    },
    {
        "author": "释惟清",
        "dynasty": "宋",
        "type": "诗",
        "rhythmic": "",
        "title": "偈九首  其七",
        "preface": "",
        "paragraphs": [
            "一是一，二是二。",
            "头上是天，脚下是地。",
            "饥即餐兮困即睡，人人皆受如来记。"
        ],
        "notes": "",
        "id": "75742bb098e5c8f96702083bd65ec63e"
    },
    {
        "author": "释惟清",
        "dynasty": "宋",
        "type": "诗",
        "rhythmic": "",
        "title": "偈九首  其八",
        "preface": "",
        "paragraphs": [
            "三世诸佛，不知有恩无重报。",
            "狸奴白牯，却知有功不浪施。",
            "明大用，晓全机。",
            "绝踪迹，不思议。",
            "归去好，无人知。",
            "冲开碧落松千尺，截断红尘水一溪。"
        ],
        "notes": "",
        "id": "bffa8aae16e51b9431f4b93ce789907e"
    },
    {
        "author": "释惟清",
        "dynasty": "宋",
        "type": "诗",
        "rhythmic": "",
        "title": "偈九首  其九",
        "preface": "",
        "paragraphs": [
            "衲僧照彻千差眼，缁素浅深毫发分。",
            "分处莫非全正令，法王那得独称尊。"
        ],
        "notes": "",
        "id": "6ea5df1a071db378d32778c532aa3f55"
    },
    {
        "author": "释惟清",
        "dynasty": "宋",
        "type": "诗",
        "rhythmic": "",
        "title": "辞无尽居士",
        "preface": "",
        "paragraphs": [
            "无地无锥彻骨贫，利生深愧乏余珍。",
            "廛中大施门难启，乞与青山养病身。"
        ],
        "notes": "",
        "id": "cc0ed943d4edd2d82a7538c69bc54395"
    },
    {
        "author": "释惟清",
        "dynasty": "宋",
        "type": "诗",
        "rhythmic": "",
        "title": "偈二首  其一",
        "preface": "",
        "paragraphs": [
            "东坡笑说吃龙肉，舌底那知已咽津。",
            "能省咽津真有味，会言龙肉不为珍。"
        ],
        "notes": "",
        "id": "1a2627908ce6648f0a6124b0c4b60e43"
    },
    {
        "author": "释惟清",
        "dynasty": "宋",
        "type": "诗",
        "rhythmic": "",
        "title": "偈二首  其二",
        "preface": "",
        "paragraphs": [
            "何知龙肉即猪肉，细语粗言尽入神。",
            "惜彼当年老居士，大机曾未脱根尘。"
        ],
        "notes": "",
        "id": "14f84b81c4166bb8f1acf97dfe7728e5"
    }
]