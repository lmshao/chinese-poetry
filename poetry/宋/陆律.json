[
    {
        "author": "陆律",
        "dynasty": "宋",
        "type": "诗",
        "rhythmic": "",
        "title": "盈川旧县",
        "preface": "",
        "paragraphs": [
            "兹地舟行数，怀人思惘然。",
            "盈川经此日，流水自唐年。",
            "废邑丛春草，荒山入暮烟。",
            "昔贤不可作，开笥读遗编。"
        ],
        "notes": "",
        "id": "e02548b7bae7e013203bf1f567c493fa"
    },
    {
        "author": "陆律",
        "dynasty": "宋",
        "type": "诗",
        "rhythmic": "",
        "title": "盈川渡",
        "preface": "",
        "paragraphs": [
            "青草湖头合，舟行向晚天。",
            "疏灯孤枕宿，细雨片帆悬。",
            "雁下平沙荻，猿啼独树烟。",
            "风尘随去住，乡思倍凄然。"
        ],
        "notes": "",
        "id": "e7d787251f90cc8ad7828a3578316d32"
    }
]