[
    {
        "author": "王容",
        "dynasty": "宋",
        "type": "诗",
        "rhythmic": "",
        "title": "登第诗",
        "preface": "",
        "paragraphs": [
            "天上催班晓色晴，五星伏尽极星明。",
            "奎章读罢三千字，胪唱传来第一声。",
            "名实两言虽朴语，始终一节悉真诚。",
            "圣恩深厚难图报，愿罄愚衷毕此生。"
        ],
        "notes": "",
        "id": "b5b898fee2befe5ab6c91759cecbf4af"
    },
    {
        "author": "王容",
        "dynasty": "宋",
        "type": "诗",
        "rhythmic": "",
        "title": "题兰亭帖",
        "preface": "",
        "paragraphs": [
            "昭陵永閟千年迹，定武相传几样碑。",
            "此是中原旧时本，石今焉往落东夷。",
            "君家何处得此纸，刻画烂然犹可喜。",
            "六丁神物好护持，更有诸君题姓字。"
        ],
        "notes": "",
        "id": "ccd8c17526e857ca5b6702c69d702679"
    }
]