[
    {
        "author": "薛师传",
        "dynasty": "宋",
        "type": "诗",
        "rhythmic": "",
        "title": "江上别友人",
        "preface": "",
        "paragraphs": [
            "秋江涓涓帆乱飞，秋山皎皎含斜晖。",
            "君趁江流去已远，立对青山不忍归。",
            "知君不惜南来信，只恐衡阳雁足稀。"
        ],
        "notes": "",
        "id": "316be3dcd2bf62ed56272796dbcbb382"
    },
    {
        "author": "薛师传",
        "dynasty": "宋",
        "type": "诗",
        "rhythmic": "",
        "title": "六桥闲步  其一",
        "preface": "",
        "paragraphs": [
            "出郭青岑近，临流白鸟飞。",
            "笙歌春雨歇，草树夕阳微。",
            "山色邀藜杖，湖风飐葛衣。",
            "虚亭林处士，不见鹤来归。"
        ],
        "notes": "",
        "id": "2a434e90c38f5e4b22f13ab85b7ff9d1"
    },
    {
        "author": "薛师传",
        "dynasty": "宋",
        "type": "诗",
        "rhythmic": "",
        "title": "六桥闲步  其二",
        "preface": "",
        "paragraphs": [
            "向晚西湖路，烟霞淡水汀。",
            "垂杨拂波绿，芳草幔隄青。",
            "地僻渔樵聚，山深殿阁扃。",
            "平生卜投老，梦寐有南屏。"
        ],
        "notes": "",
        "id": "8601037c38c2eef8846f13cd9933f87a"
    }
]