[
    {
        "author": "魏新之",
        "dynasty": "宋",
        "type": "诗",
        "rhythmic": "",
        "title": "春日田园杂兴二首  其一",
        "preface": "",
        "paragraphs": [
            "农圃谁言与世违，韶华正恐属柴扉。",
            "天机花外闻幽哢，野色牛边睨落晖。",
            "膏雨平分秧水白，光风小聚药苗肥。",
            "行歌隠隠前村暖，忽省深山有蕨薇。"
        ],
        "notes": "",
        "id": "7c49430eb004aacd55eba87ebe64b858"
    },
    {
        "author": "魏新之",
        "dynasty": "宋",
        "type": "诗",
        "rhythmic": "",
        "title": "春日田园杂兴二首  其二",
        "preface": "",
        "paragraphs": [
            "野景入时务，东风㔉满锄。",
            "笛声牛出后，酒味燕来初。",
            "谷种天心在，桑枝帝泽余。",
            "红尘几飞鞚，肯信有农书。"
        ],
        "notes": "",
        "id": "9aae35404771a4c2c89f82372c4304bd"
    }
]