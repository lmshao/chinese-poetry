[
    {
        "author": "林仲虎",
        "dynasty": "宋",
        "type": "诗",
        "rhythmic": "",
        "title": "出疆",
        "preface": "",
        "paragraphs": [
            "去时不敢留姓名，一身万里鸿毛轻。",
            "征鞭不返长淮水，正恐来者愁此行。",
            "吁嗟此行良独难，出门儿女更辛酸。",
            "平生崛强身是胆，自许虎口能生还。",
            "犬羊异种犹人类，惟有肝胆倾相示。",
            "此语历历端不诬，毕竟言之无二意。",
            "从前鸥鹭奋不飞，机心一动成惊疑。",
            "愿言嘻嗑噉儿齿，直到齿落儿不知。"
        ],
        "notes": "",
        "id": "9419682b3df431d07e0492b4430df7ff"
    }
]