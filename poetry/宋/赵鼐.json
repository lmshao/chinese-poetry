[
    {
        "author": "赵鼐",
        "dynasty": "宋",
        "type": "诗",
        "rhythmic": "",
        "title": "过大桥并出界偶成四绝寄邵阳父老  其一",
        "preface": "",
        "paragraphs": [
            "行过邮亭日未西，遮留父老杂童儿。",
            "寄言我自无遗爱，底事潸然出涕洟。"
        ],
        "notes": "",
        "id": "14ef7ef6bebaa8f40958f9aa8e072b7c"
    },
    {
        "author": "赵鼐",
        "dynasty": "宋",
        "type": "诗",
        "rhythmic": "",
        "title": "过大桥并出界偶成四绝寄邵阳父老  其二",
        "preface": "",
        "paragraphs": [
            "闻说当年送沈君，一城攀卧尽沾巾。",
            "续貂虽不亲传授，也解规随继后尘。"
        ],
        "notes": "",
        "id": "acb2e3ce1be8ba2fabc28f64b92e4e65"
    },
    {
        "author": "赵鼐",
        "dynasty": "宋",
        "type": "诗",
        "rhythmic": "",
        "title": "过大桥并出界偶成四绝寄邵阳父老  其三",
        "preface": "",
        "paragraphs": [
            "邵阳拙政一年余，不暇精思及远图。",
            "且了眼前无饿殍，家家温饱是良谟。"
        ],
        "notes": "",
        "id": "04a84101fba9cacf1d992788a79ed4cd"
    }
]