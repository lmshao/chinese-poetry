[
    {
        "author": "释了一",
        "dynasty": "宋",
        "type": "诗",
        "rhythmic": "",
        "title": "颂古二十首  其一",
        "preface": "",
        "paragraphs": [
            "外道殷勤来问佛，有言不问及无言。",
            "大雄不费纤毫力，良马何曾用举鞭。"
        ],
        "notes": "",
        "id": "8e37083c2a38e28ca36252ae7da1e3d3"
    },
    {
        "author": "释了一",
        "dynasty": "宋",
        "type": "诗",
        "rhythmic": "",
        "title": "颂古二十首  其二",
        "preface": "",
        "paragraphs": [
            "清浄行者不涅槃，破戒比丘无地狱。",
            "天台相接到西川，总是自家亲眷属。"
        ],
        "notes": "",
        "id": "a25437a0b5ff95b60ccf834fdab72f3c"
    },
    {
        "author": "释了一",
        "dynasty": "宋",
        "type": "诗",
        "rhythmic": "",
        "title": "颂古二十首  其三",
        "preface": "",
        "paragraphs": [
            "白日街头独自行，夜间屋里独自卧。",
            "山高不碍白云飞，竹密不妨流水过。"
        ],
        "notes": "",
        "id": "a72365a746766495b1970c6166d93d57"
    },
    {
        "author": "释了一",
        "dynasty": "宋",
        "type": "诗",
        "rhythmic": "",
        "title": "颂古二十首  其四",
        "preface": "",
        "paragraphs": [
            "清源佛法意如何，米价酬来太老婆。",
            "眨上眉毛行大道，莫于平地起风波。"
        ],
        "notes": "",
        "id": "67c2a7b3132a8db03f79764c74950ea0"
    },
    {
        "author": "释了一",
        "dynasty": "宋",
        "type": "诗",
        "rhythmic": "",
        "title": "颂古二十首  其五",
        "preface": "",
        "paragraphs": [
            "心不是佛，智不是道。",
            "举得十分，未敢相保。",
            "携条拄杖闲行，切忌回头转脑。"
        ],
        "notes": "",
        "id": "6cc3490e683336e836ddfa462ad3f6cf"
    },
    {
        "author": "释了一",
        "dynasty": "宋",
        "type": "诗",
        "rhythmic": "",
        "title": "颂古二十首  其六",
        "preface": "",
        "paragraphs": [
            "南泉特地指瓶，隐峰便来泻水。",
            "两人自不识羞，掘地深埋自己。"
        ],
        "notes": "",
        "id": "7d1e1691d294d103973fd67a37775320"
    },
    {
        "author": "释了一",
        "dynasty": "宋",
        "type": "诗",
        "rhythmic": "",
        "title": "颂古二十首  其七",
        "preface": "",
        "paragraphs": [
            "乌臼分明棒有眼，这僧直是眼无筋。",
            "假饶打著百千个，切莫将伊挂齿唇。"
        ],
        "notes": "",
        "id": "4393cb67eb0dea8b141087181d672571"
    },
    {
        "author": "释了一",
        "dynasty": "宋",
        "type": "诗",
        "rhythmic": "",
        "title": "颂古二十首  其八",
        "preface": "",
        "paragraphs": [
            "须知天地共同根，万物从来元一体。",
            "未审南泉庭下花，几人看了梦相似。"
        ],
        "notes": "",
        "id": "0816236e6bdf70f968d07bc4147021a1"
    },
    {
        "author": "释了一",
        "dynasty": "宋",
        "type": "诗",
        "rhythmic": "",
        "title": "颂古二十首  其九",
        "preface": "",
        "paragraphs": [
            "甘贽设粥念摩诃，致见南泉打破锅。",
            "万事但将公道断，任教四海动干戈。"
        ],
        "notes": "",
        "id": "8a5394ee687e1e854b54a15f5b0ebe08"
    },
    {
        "author": "释了一",
        "dynasty": "宋",
        "type": "诗",
        "rhythmic": "",
        "title": "颂古二十首  其一○",
        "preface": "",
        "paragraphs": [
            "檀越家中作水牛，收来放去任优游。",
            "不曾犯著人苗稼，何必南泉对赵州。"
        ],
        "notes": "",
        "id": "ad7e19959b0907c65713c7bbc7f4e772"
    },
    {
        "author": "释了一",
        "dynasty": "宋",
        "type": "诗",
        "rhythmic": "",
        "title": "颂古二十首  其一一",
        "preface": "",
        "paragraphs": [
            "大地是眼没处屙，衲僧到此便聱讹。",
            "须知别有安身诀，会得安身事更多。",
            "咄，锹子安著在甚么处。"
        ],
        "notes": "",
        "id": "b61d3a75e7039c70facff197a22f55d6"
    },
    {
        "author": "释了一",
        "dynasty": "宋",
        "type": "诗",
        "rhythmic": "",
        "title": "颂古二十首  其一二",
        "preface": "",
        "paragraphs": [
            "礼佛无端撞赵州，却将知见作寃讐。",
            "如今四海平如掌，云自高飞水自流。"
        ],
        "notes": "",
        "id": "421443f0d4cce404779bd314c982ceb9"
    },
    {
        "author": "释了一",
        "dynasty": "宋",
        "type": "诗",
        "rhythmic": "",
        "title": "颂古二十首  其一三",
        "preface": "",
        "paragraphs": [
            "殿上从来好功德，如何侍者却疑惑。",
            "赵州露出赤心肝，问著依然墨漆黑。"
        ],
        "notes": "",
        "id": "192d0513e6259cef5736ec3c8257bda5"
    },
    {
        "author": "释了一",
        "dynasty": "宋",
        "type": "诗",
        "rhythmic": "",
        "title": "颂古二十首  其一四",
        "preface": "",
        "paragraphs": [
            "钟鼓未鸣先托钵，雪峰平地成饶舌。",
            "当时一径入僧堂，且看岩头有何说。"
        ],
        "notes": "",
        "id": "1c0af9f6d9d3444decebf5ccb8479cfc"
    },
    {
        "author": "释了一",
        "dynasty": "宋",
        "type": "诗",
        "rhythmic": "",
        "title": "颂古二十首  其一五",
        "preface": "",
        "paragraphs": [
            "的的古帆已挂后，小鱼吞却大头鱼。",
            "虽然李广运神箭，自古张颠解草书。"
        ],
        "notes": "",
        "id": "b9a56fb2e89c0d56d7d19db39d5029bf"
    },
    {
        "author": "释了一",
        "dynasty": "宋",
        "type": "诗",
        "rhythmic": "",
        "title": "颂古二十首  其一六",
        "preface": "",
        "paragraphs": [
            "春有百花夏有热，秋有凉风冬有雪。",
            "若无闲事挂心头，便是人间好时节。"
        ],
        "notes": "",
        "id": "a296132ebdb845003e574657583eb34c"
    },
    {
        "author": "释了一",
        "dynasty": "宋",
        "type": "诗",
        "rhythmic": "",
        "title": "颂古二十首  其一七",
        "preface": "",
        "paragraphs": [
            "竹箆举起成生杀，岂肯容人乱札锥。",
            "劈脊一挥如荐得，银山铁壁也光辉。"
        ],
        "notes": "",
        "id": "59ee7da81b0b7fe83640d73ccf882a32"
    },
    {
        "author": "释了一",
        "dynasty": "宋",
        "type": "诗",
        "rhythmic": "",
        "title": "颂古二十首  其一八",
        "preface": "",
        "paragraphs": [
            "钟楼上念赞，床脚下种菜。",
            "猛虎当路蹲，时人俱不会。",
            "黄蘗花开自有时，明州有个憨布袋。"
        ],
        "notes": "",
        "id": "ad8037b88e2b63ce86205e930a6f9255"
    },
    {
        "author": "释了一",
        "dynasty": "宋",
        "type": "诗",
        "rhythmic": "",
        "title": "颂古二十首  其一九",
        "preface": "",
        "paragraphs": [
            "杨岐金圈与栗蓬，吞跳依前事不同。",
            "大海都来一口吸，更无南北与西东。"
        ],
        "notes": "",
        "id": "dfcba6cdcbae858c30a1a5256d3cd7e6"
    },
    {
        "author": "释了一",
        "dynasty": "宋",
        "type": "诗",
        "rhythmic": "",
        "title": "颂古二十首  其二○",
        "preface": "",
        "paragraphs": [
            "热糍荡口成痕迹，糍冷令人便动脾。",
            "何似且拈安一处，家常茶饭且随时。"
        ],
        "notes": "",
        "id": "3693fe54a3b0bd45e7d1146242479962"
    }
]