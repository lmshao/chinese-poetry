[
    {
        "author": "许氏",
        "dynasty": "宋",
        "type": "诗",
        "rhythmic": "",
        "title": "读晁错传",
        "preface": "",
        "paragraphs": [
            "匣剑未磨晁错血，已闻刺客杀袁丝。",
            "到头昧却人心处，便是欺他天道时。",
            "痛矣一言偷害正，戮之万段始为宜。",
            "邓公坟墓知何处，空对斯文有泪垂。"
        ],
        "notes": "",
        "id": "ef8c648f4445c4646e07a95c0ccca299"
    },
    {
        "author": "许氏",
        "dynasty": "宋",
        "type": "诗",
        "rhythmic": "",
        "title": "上郑毅夫",
        "preface": "",
        "paragraphs": [
            "明时乐事输诗酒，帝里风光剩占春。",
            "况是白衣重得侣，不堪青旆自招人。",
            "早知玉漏催三鼓，肯把金貂换百巡。",
            "大抵仁人怜气类，不教孤客作囚身。"
        ],
        "notes": "",
        "id": "b1d37f53fdc62a03166579bbcba8d298"
    }
]