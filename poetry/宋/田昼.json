[
    {
        "author": "田昼",
        "dynasty": "宋",
        "type": "诗",
        "rhythmic": "",
        "title": "筑长堤",
        "preface": "",
        "paragraphs": [
            "筑长堤，白头荷杵随者妻。",
            "背胁伛偻筋力微，以手置胸路旁啼。",
            "老夫七十妪与齐，五尺应门生两儿。",
            "夜来春雨深一犁，破晓径去耕南陂。",
            "南邻里正豪且强，白纸大字来呼追。",
            "科头跣足不得稽，要与官长修长堤。",
            "官长亦大贤，能得使者意。",
            "正堤驾轺轩，不复问余事。",
            "终当升诸朝，自足富妻子。",
            "何惜桑榆年，一为官长死。"
        ],
        "notes": "",
        "id": "28cfd9ffa8c7013ee11a3661dace0f2f"
    },
    {
        "author": "田昼",
        "dynasty": "宋",
        "type": "诗",
        "rhythmic": "",
        "title": "杜牧",
        "preface": "",
        "paragraphs": [
            "弟病兄孤失所依，当时书语最堪悲。",
            "岂图乞得南州后，却恨寻芳去较迟。"
        ],
        "notes": "",
        "id": "b6c11b1a57b88ba064887f3e7277e95f"
    },
    {
        "author": "田昼",
        "dynasty": "宋",
        "type": "诗",
        "rhythmic": "",
        "title": "墨子",
        "preface": "",
        "paragraphs": [
            "末学纷纷自有师，能言兼爱我独疑。",
            "定知已驾云梯后，却悔初心泣染丝。"
        ],
        "notes": "",
        "id": "3b8bdd1877618a15da1ba94fb58b62ac"
    },
    {
        "author": "田昼",
        "dynasty": "宋",
        "type": "诗",
        "rhythmic": "",
        "title": "玉盘",
        "preface": "",
        "paragraphs": [
            "少皡磨成白玉盘，六丁擎出太虚宽。",
            "青光千古称万古，留向人间此夜看。"
        ],
        "notes": "",
        "id": "f9e4c87226d50f60c9bee6d4c19f29c0"
    }
]