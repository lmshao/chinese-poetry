[
    {
        "author": "丁先民",
        "dynasty": "宋",
        "type": "诗",
        "rhythmic": "",
        "title": "游大涤",
        "preface": "",
        "paragraphs": [
            "我欲避尘嚣，乘风入洞霄。",
            "循溪山作路，驾水石为桥。",
            "台殿黄金锁，神仙碧玉箫。",
            "拂衣天柱顶，清思欲飘飘。"
        ],
        "notes": "",
        "id": "6b72bc2d6b320a41116ba2cc5150f0f2"
    },
    {
        "author": "丁先民",
        "dynasty": "宋",
        "type": "诗",
        "rhythmic": "",
        "title": "游洞霄宫",
        "preface": "",
        "paragraphs": [
            "午过青山渡，扬鞭入洞霄。",
            "旁观昔隐迹，信步冷泉桥。",
            "说简金龙古，仙风道古饶。",
            "小轩曾寄宿，秋雨闹芭蕉。"
        ],
        "notes": "",
        "id": "5b6608259c2f715cfe596d178bbae31f"
    }
]