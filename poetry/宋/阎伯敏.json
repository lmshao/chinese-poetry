[
    {
        "author": "阎伯敏",
        "dynasty": "宋",
        "type": "诗",
        "rhythmic": "",
        "title": "十二峰 望霞",
        "preface": "",
        "paragraphs": [
            "东皇君来流晓霞，莫看西北王母家。",
            "云华夫人王母女，肯为庙食留三巴。"
        ],
        "notes": "",
        "id": "ce6441b6ccf2e80bc9583ddc60ca0d1e"
    },
    {
        "author": "阎伯敏",
        "dynasty": "宋",
        "type": "诗",
        "rhythmic": "",
        "title": "十二峰 翠屏",
        "preface": "",
        "paragraphs": [
            "秋山黄落春山青，不识仙家云锦屏。",
            "六铢天衣下拂石，香风馥郁朝真亭。"
        ],
        "notes": "",
        "id": "38764df92507274f524b885ce2e9d829"
    },
    {
        "author": "阎伯敏",
        "dynasty": "宋",
        "type": "诗",
        "rhythmic": "",
        "title": "十二峰 朝云",
        "preface": "",
        "paragraphs": [
            "山头行云自朝朝，阳台莫色联云霄。",
            "朝来莫去变云雨，送老行客无回桡。"
        ],
        "notes": "",
        "id": "4208fb396915ec1d1138d93284c008a8"
    },
    {
        "author": "阎伯敏",
        "dynasty": "宋",
        "type": "诗",
        "rhythmic": "",
        "title": "十二峰 松峦",
        "preface": "",
        "paragraphs": [
            "舟船摇摇大巫前，松间丝萝望缠绵。",
            "屏风角转恰匝背，心在山头人倚船。"
        ],
        "notes": "",
        "id": "d2b8f1b53e1bef581e4ddaa87aa56ca5"
    },
    {
        "author": "阎伯敏",
        "dynasty": "宋",
        "type": "诗",
        "rhythmic": "",
        "title": "十二峰 集仙",
        "preface": "",
        "paragraphs": [
            "绿蓑鞋紧青行缠，束薪蕴火开山田。",
            "云间仰听仙佩响，蓬鬓拂掠烧畬烟。"
        ],
        "notes": "",
        "id": "b8d090e480265f73c70a9876e45768a7"
    },
    {
        "author": "阎伯敏",
        "dynasty": "宋",
        "type": "诗",
        "rhythmic": "",
        "title": "十二峰 聚鹤",
        "preface": "",
        "paragraphs": [
            "望夫石女春复秋，巴歌楚舞随遨游。",
            "夜深九皇清唳响，仙禽亦替离人愁。"
        ],
        "notes": "",
        "id": "9253ae053366bb7e7bee5582bf4d8c06"
    },
    {
        "author": "阎伯敏",
        "dynasty": "宋",
        "type": "诗",
        "rhythmic": "",
        "title": "十二峰 浄坛",
        "preface": "",
        "paragraphs": [
            "山头枝枝竹扫坛，舟子竹枝歌上滩。",
            "炷香上庙掷杯珓，但乞如愿舟平安。"
        ],
        "notes": "",
        "id": "eab8408625bf4f3a320b76bed564cc42"
    },
    {
        "author": "阎伯敏",
        "dynasty": "宋",
        "type": "诗",
        "rhythmic": "",
        "title": "十二峰 上升",
        "preface": "",
        "paragraphs": [
            "黄麾白马功告成，云华夫人朝玉京。",
            "虞后夏后引音节，高低峡船摇𫇛声。"
        ],
        "notes": "",
        "id": "828a12b829eff6f1dd4051ca38cb6d37"
    },
    {
        "author": "阎伯敏",
        "dynasty": "宋",
        "type": "诗",
        "rhythmic": "",
        "title": "十二峰 起云",
        "preface": "",
        "paragraphs": [
            "钗头袅袅山花枝，裙尾旧缬山麻衣。",
            "朝随云起采薪去，莫趁女伴穿云归。"
        ],
        "notes": "",
        "id": "5a57233f8086125dbf0df8724735af16"
    },
    {
        "author": "阎伯敏",
        "dynasty": "宋",
        "type": "诗",
        "rhythmic": "",
        "title": "十二峰 栖凤",
        "preface": "",
        "paragraphs": [
            "山头凤鸣求其凰，山前家家背凤筐。",
            "竹花结实未忍食，刀耕火种五里香。"
        ],
        "notes": "",
        "id": "e164281835fa3b1aa7a8424f48aae968"
    },
    {
        "author": "阎伯敏",
        "dynasty": "宋",
        "type": "诗",
        "rhythmic": "",
        "title": "十二峰 登龙",
        "preface": "",
        "paragraphs": [
            "散而成章合为龙，回风混合游鸿蒙。",
            "舟人上下神女供，俗粧铅粉臙脂红。"
        ],
        "notes": "",
        "id": "264a78185bc0232b267877595f4d3943"
    },
    {
        "author": "阎伯敏",
        "dynasty": "宋",
        "type": "诗",
        "rhythmic": "",
        "title": "十二峰 圣泉",
        "preface": "",
        "paragraphs": [
            "云源一派瑶池分，洒落掉石随东奔。",
            "楚人但忧香溪水，溪边惟有昭君村。"
        ],
        "notes": "",
        "id": "0c889d201dd437811c15461787f98fe3"
    }
]