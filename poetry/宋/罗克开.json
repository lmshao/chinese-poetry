[
    {
        "author": "罗克开",
        "dynasty": "宋",
        "type": "诗",
        "rhythmic": "",
        "title": "震山岩",
        "preface": "",
        "paragraphs": [
            "身倚层岩兴莫穷，若为鬰鬰在樊笼。",
            "故人话别伤心里，尊酒论文醉眼中。",
            "万井叠鳞烟霭暝，一江如练水云同。",
            "卫公慷慨风流在，却愧新诗力未工。"
        ],
        "notes": "",
        "id": "56986cc230032b272de40f77f015712b"
    },
    {
        "author": "罗克开",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "抚摩二字圭三复，公直一心衡不欺。"
        ],
        "notes": "",
        "id": "f07c518c5fc86b63c07145e5332b5600"
    }
]