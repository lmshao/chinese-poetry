[
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "短歌行",
        "preface": "",
        "paragraphs": [
            "金谷桃李丛，畚插费培植。",
            "寒冰犹未泮，花叶已薿薿。",
            "贞松生南山，石老厥土瘠。",
            "春回气尚浅，生意几欲息。",
            "东皇本无私，托根异形色。",
            "曾谓天地功，不及粪壤力。"
        ],
        "notes": "",
        "id": "584b1a81f5dae4b6daabef2668cf83d3"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "寄衣曲  其一",
        "preface": "",
        "paragraphs": [
            "忆郎赴边城，几彀秋砧月。",
            "若无鸿雁蜚，生离即死别。"
        ],
        "notes": "",
        "id": "c22cd526bc3034dd10d1ea04f77df5d5"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "寄衣曲  其二",
        "preface": "",
        "paragraphs": [
            "愁肠结欲断，边衣犹未成。",
            "寒窗剪刀落，疑是剑镮声。"
        ],
        "notes": "",
        "id": "ecda920d7d1afa55a4f237b4022ff1f2"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "寄衣曲  其三",
        "preface": "",
        "paragraphs": [
            "此身倘长在，敢恨归无日。",
            "但愿郎防边，似妾缝衣密。"
        ],
        "notes": "",
        "id": "309a0a3a8cfe433b5c416abe22adda87"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "舟次赤壁",
        "preface": "",
        "paragraphs": [
            "吴王岘畔泛川流，赤壁矶头半日游。",
            "胜地空余豪杰迹，扁舟不载古今愁。",
            "极知风景终无异，莫念天时逝不留。",
            "伤事伤怀长太息，静看江面没浮沤。"
        ],
        "notes": "",
        "id": "7125d28dd90233e275c49b42cb946c81"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "束担",
        "preface": "",
        "paragraphs": [
            "束担出荆扉，征尘染敝衣。",
            "人怜双鬓改，我悟半生非。",
            "抱璞今谁诉，知音古亦稀。",
            "寻思无一可，吾道欲安归。"
        ],
        "notes": "",
        "id": "40f4f467793e847a8ce410de8a240200"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "旅思",
        "preface": "",
        "paragraphs": [
            "荏苒秋光老，空蒙晓色奇。",
            "霜严雀语涩，风定雁飞迟。",
            "旅思荒烟底，乡心野水涯。",
            "梦归归未得，愁极祗颦眉。"
        ],
        "notes": "",
        "id": "0f791a5a7a07196b0b184ab8c43d6f1c"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "送春",
        "preface": "",
        "paragraphs": [
            "政是风光欲别时，可堪烟外雨丝丝。",
            "怕看太白余春赋，嫌诵渊明止酒诗。",
            "昼短拟教持蜡炬，愁深悔不下书帷。",
            "自知无计能遮道，任作园林隔岁期。"
        ],
        "notes": "",
        "id": "ae1da10b21127e2785f7a0092a8fa85e"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "黄鹤楼",
        "preface": "",
        "paragraphs": [
            "翚飞栋宇据城端，车马尘中得异观。",
            "双眼莫供淮地阔，一江不尽蜀波寒。",
            "老仙横笛月亭午，骚客怀乡日欲残。",
            "独抚遗踪增慨慕，徘徊不忍下层栏。"
        ],
        "notes": "",
        "id": "d0fee1cf79219edf33a8e2683e2be504"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "玉梁道中杂咏  其一",
        "preface": "",
        "paragraphs": [
            "一别三会峰，转烛阅半纪。",
            "山根石上苔，已没旧屐齿。",
            "摩挲青青松，彼树犹如此。",
            "睠言枕清流，为洗嚣尘耳。"
        ],
        "notes": "",
        "id": "09c770b34cfcec221e633f9e52d8be59"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "玉梁道中杂咏  其二",
        "preface": "",
        "paragraphs": [
            "清商从西来，剌剌满林坞。",
            "草木倏变衰，柯叶不相顾。",
            "昔时翳空云，今作连山雨。",
            "菊花犹强项，篱边争媚妩。"
        ],
        "notes": "",
        "id": "c3aefc483ac183a868e22263bec85bdc"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "玉梁道中杂咏  其三",
        "preface": "",
        "paragraphs": [
            "片石能邀人，憇此两足趼。",
            "忽逢黄冠师，对语白云𪩘。",
            "眼中景物饶，恨我蓬荜远。",
            "踌躇不忍去，泉石倘可剪。"
        ],
        "notes": "",
        "id": "6bec89f960931d4208fb7242678b0d5e"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "玉梁道中杂咏  其四",
        "preface": "",
        "paragraphs": [
            "峭壁围莽苍，荒蹊人削迹。",
            "时闻芦苇丛，野鸟话岑寂。",
            "浮生虽有涯，幽讨当无极。",
            "御风独长啸，此心谢鞿馽。"
        ],
        "notes": "",
        "id": "6dde59f68695c389692b79bb81fa63c2"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "玉梁道中杂咏  其五",
        "preface": "",
        "paragraphs": [
            "晓霜媒薄寒，岩壑失故绿。",
            "轻飚振槁叶，唱彻阳关曲。",
            "秋光何足怜，嗟此岁事促。",
            "愁吟思无聊，日没西山麓。"
        ],
        "notes": "",
        "id": "f9be36daf98674a80e8b7a1cc73ae327"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "玉梁道中杂咏  其六",
        "preface": "",
        "paragraphs": [
            "泠泠涧底泉，破碎山根翠。",
            "似欲留佳客，曲折二十四。",
            "我行无定止，蜡屐信所诣。",
            "偶来倏舍去，乘兴聊复尔。"
        ],
        "notes": "",
        "id": "00c178d8f355c296b6d9dc1bc303a34d"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "玉梁道中杂咏  其七",
        "preface": "",
        "paragraphs": [
            "支枕郁木山，月色莹如洗。",
            "林幽枕席清，景胜魂梦伟。",
            "丁当鸟忽啼，令我惊欲起。",
            "金丹事可期，永愿供薪水。"
        ],
        "notes": "",
        "id": "f6b865ccd0a7e120e7aac8a681a2288a"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "玉梁道中杂咏  其八",
        "preface": "",
        "paragraphs": [
            "乾坤扫阴霾，晴色敞幽谷。",
            "山川荐秋容，奇秀若可匵。",
            "千岩寄一筇，万里付双目。",
            "行行翠烟中，日与清景逐。"
        ],
        "notes": "",
        "id": "cd2754c2af0e96b0376d7bd2e2f861de"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "玉梁道中杂咏  其九",
        "preface": "",
        "paragraphs": [
            "蒙鸿玉梁境，缥缈云霞仙。",
            "月坛白云洞，遗址空依然。",
            "千年唯乱石，蹲踞秋山烟。",
            "徘徊莫可觅，酌尽丹井泉。"
        ],
        "notes": "",
        "id": "1fe22e25d09a28cd260ed84ec2b03e73"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "玉梁道中杂咏  其一○",
        "preface": "",
        "paragraphs": [
            "尘坌不可耐，飘然入林坰。",
            "稍觉道心胜，渐至诗脾清。",
            "静极生孤愁，耿耿难为情。",
            "喧寂两莫惬，吾意何由平。"
        ],
        "notes": "",
        "id": "3af4d352a7a0204bfd61a1c5b7fc6200"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "春残",
        "preface": "",
        "paragraphs": [
            "林端啼鴂损年芳，洞口空怜野水香。",
            "人与落英兼寂寞，蝶随飞絮两彷徨。",
            "不因花事荣枯易，未觉春工代谢忙。",
            "却爱晚来风日暖，绿阴十丈漾横塘。"
        ],
        "notes": "",
        "id": "5a77c640d5501dfc12608301cca20d10"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "绝知",
        "preface": "",
        "paragraphs": [
            "羁旅日骚骚，人间事若毛。",
            "绝知操笔误，深羡把犁高。",
            "百岁才能几，终朝强作劳。",
            "虚名竟何益，肯把换蒲萄。"
        ],
        "notes": "",
        "id": "5a931b3e971fbe3468c009aa171ffb6c"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "登玉笥山投龙洞",
        "preface": "",
        "paragraphs": [
            "扪萝入幽谷，眼界益峥嵘。",
            "石壁断人迹，泉流间鸟鸣。",
            "日高云未散，秋晚草犹荣。",
            "坐久无归意，悠然世念轻。"
        ],
        "notes": "",
        "id": "89cb6aee06318db7b74d1c69c80e9bc1"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "闲立",
        "preface": "",
        "paragraphs": [
            "晚来闲立小溪边，看彻遥峰入紫烟。",
            "四壁尽堪供我隠，一寒未至乞人怜。",
            "功名不与樽前事，时序宁知局上迁。",
            "可笑区区当世士，满怀冰炭苦相煎。"
        ],
        "notes": "",
        "id": "959bcfdb34320d70ec3766feb4b220b8"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "下第西归  其一",
        "preface": "",
        "paragraphs": [
            "抛却银袍制芰荷，春风一曲紫芝歌。",
            "古来至宝多横道，何事荆山泣卞和。"
        ],
        "notes": "",
        "id": "4be89659d1b76b5a87b4634070d6409a"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "下第西归  其二",
        "preface": "",
        "paragraphs": [
            "才难济世甘避世，心不怨天唯乐天。",
            "林下山间深密处，曲肱饮水兴悠然。"
        ],
        "notes": "",
        "id": "33d69f430d3eac01cd9e4022865febc9"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "江行阻风小市",
        "preface": "",
        "paragraphs": [
            "弭棹黄芦外，江云绕柂牙。",
            "寒深身轸粟，风急浪生花。",
            "日暮人收市，年穷客念家。",
            "倚篷无可奈，忍见后归鸦。"
        ],
        "notes": "",
        "id": "9bf2d100c51f4aa129552dc9008875d7"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "游春",
        "preface": "",
        "paragraphs": [
            "春浓无处不相宜，草暖云昏二月时。",
            "蝶舞花梢风细细，鶑啼柳底日迟迟。",
            "模将景物归诗卷，判得光阴付酒巵。",
            "个里各随人有得，五陵豪侠岂能私。"
        ],
        "notes": "",
        "id": "d0d3c96701388cc43367a4c969de08a7"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "始见",
        "preface": "",
        "paragraphs": [
            "雪后寒犹劲，书窗怯暂开。",
            "因沽江畔酒，姑见竹间梅。",
            "岁月峥嵘去，衰颓次第来。",
            "谁能忧许事，杖屦且徘徊。"
        ],
        "notes": "",
        "id": "5e7f3253b3a034bda84285ecd4f03f09"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "山行  其一",
        "preface": "",
        "paragraphs": [
            "狂飚卷雨辨朝曦，似与新晴有会期。",
            "秋水秋山秋草木，浑将乞与数篇诗。"
        ],
        "notes": "",
        "id": "43509adc3b81639ff677d93137fb1ccf"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "山行  其二",
        "preface": "",
        "paragraphs": [
            "烟草凄迷露未晞，一筇伴我立晴晖。",
            "丹枫虽老犹多态，散作漫山野蝶飞。"
        ],
        "notes": "",
        "id": "08aa87a9baa5bf6259b3a8c594c4f20c"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "山行  其三",
        "preface": "",
        "paragraphs": [
            "旆旆黄茆泼眼明，荒郊尽日绝人行。",
            "谁知气象萧条处，賸有山川可鼎烹。"
        ],
        "notes": "",
        "id": "2df60feeddcd256c664de888a3e7dd4e"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "山行  其四",
        "preface": "",
        "paragraphs": [
            "槁叶忘身绝涧流，芦花摇手欲风休。",
            "羡渠山鸟浑无事，相对飞鸣草树秋。"
        ],
        "notes": "",
        "id": "235018620be173912b82f7e89b366c26"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "山行  其五",
        "preface": "",
        "paragraphs": [
            "片云轻度半岩阴，巾屦俄惊翠霭深。",
            "涧底寒泉知客懒，石根㶁㶁自长吟。"
        ],
        "notes": "",
        "id": "427d1157cbd85089ea26160952530f9a"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "山行  其六",
        "preface": "",
        "paragraphs": [
            "乌藤落手野烟开，水秀山明入望来。",
            "旧日经行曾著语，试看石壁已莓苔。"
        ],
        "notes": "",
        "id": "887da4552b4b46e02c2ac8eae8c9ff02"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "山行  其七",
        "preface": "",
        "paragraphs": [
            "尽日留连兴未阑，寒鸦背负夕阳还。",
            "遥知今夜空窗梦，只在江南水石间。"
        ],
        "notes": "",
        "id": "0e83120adb9fabfe1d8e0927fa4a54a0"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "客里",
        "preface": "",
        "paragraphs": [
            "客里愁浓处，秋宵月欲斜。",
            "雁声频到枕，蝶梦未还家。",
            "世有多歧苦，人因一念差。",
            "遥思林下去，蓑笠钓烟沙。"
        ],
        "notes": "",
        "id": "45ec7ce884cc69d42fe1f46c6943dcc7"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "寄玉笥萧高士",
        "preface": "",
        "paragraphs": [
            "滴露誊真诰，萧然莫与群。",
            "新诗高似月，世念薄于云。",
            "俗走堪怜我，闲眠极羡君。",
            "唯余绿绮韵，惆怅未曾闻。"
        ],
        "notes": "",
        "id": "90b1f3b4a4da60fdc92c65026587c1a3"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "寻芳",
        "preface": "",
        "paragraphs": [
            "寻芳自勒青丝鞚，日暖烟浓春意重。",
            "晚来被酒卧花阴，流鶑唤醒东风梦。"
        ],
        "notes": "",
        "id": "fbd5bb20446aa0286ee8f54acdb50780"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "桂花烂熳一夕败于风雨呼僮扫落英以供香事戏作古句",
        "preface": "",
        "paragraphs": [
            "小山凉风高，秋意饶庭砌。",
            "江南山水秀，钟此数丛桂。",
            "亭亭苍虬蟠，磊磊栗玉缀。",
            "薰染风露香，摆脱脂粉媚。",
            "芙蓉已无秋，篱菊极羞愧。",
            "幽芳蕙百亩，香味亦琐细。",
            "孰知标格奇，自取造物忌。",
            "狂风挟怪雨，族灭无噍类。",
            "才怜金作屋，俄惊粟布地。",
            "姿容就枯槁，气骨尚奇异。",
            "如彼死诸葛，凛凛有生意。",
            "试炷博山火，来参烟一燧。"
        ],
        "notes": "",
        "id": "8c3a7ff69ecbb024957ea30ec8e09a2f"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "唤我",
        "preface": "",
        "paragraphs": [
            "晴空唤我出柴扉，山色留人倚落晖。",
            "春意已随流水去，晚风忍挟乱花飞。",
            "寻思乐事唯心在，惆怅良辰与愿违。",
            "尚有扁舟奇绝处，江南水暖鳜鱼肥。"
        ],
        "notes": "",
        "id": "d57aded6ea77a3752a3f825985015ea6"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "客行",
        "preface": "",
        "paragraphs": [
            "客行困泥潦，山堠不胜长。",
            "孰使雨点暴，更令风力狂。",
            "时危嫌店远，日暮觉程忙。",
            "身世摧颓甚，艰难已备尝。"
        ],
        "notes": "",
        "id": "390848d401ab73e7751938ec76d11139"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "山居闲思  其一",
        "preface": "",
        "paragraphs": [
            "云散山月吐，星稀山月高。",
            "相羊风露底，望月诵离骚。"
        ],
        "notes": "",
        "id": "ba796a39271515884c4e2cd5aa8b2247"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "山居闲思  其二",
        "preface": "",
        "paragraphs": [
            "菡萏儿女态，舂锄金石交。",
            "晚来微雨过，凉思满蒲梢。"
        ],
        "notes": "",
        "id": "e73e0f8ff0fa435284ed16787c400f7d"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "山居闲思  其三",
        "preface": "",
        "paragraphs": [
            "雨作糟床注，秋生鲈鲙思。",
            "卷帘了清景，沉水袅烟丝。"
        ],
        "notes": "",
        "id": "bebc37919da9f16c6dc16ed006208a60"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "梦回",
        "preface": "",
        "paragraphs": [
            "酒薄难成醉，轻寒袭破衾。",
            "梦回孤客枕，听彻草虫吟。",
            "寂莫三秋夜，凄凉一片心。",
            "山林与朝市，底处豁愁襟。"
        ],
        "notes": "",
        "id": "c8b2fda0904aab02156ff4ff14405705"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "夏雨",
        "preface": "",
        "paragraphs": [
            "飘忽回风起，差池高鸟翔。",
            "云攘千岭碧，雨献一天凉。",
            "饱意归田亩，欢悰入醉乡。",
            "忽思素秋气，萧瑟满空堂。"
        ],
        "notes": "",
        "id": "c7ba7c460500bccb8703aa5f036bb74c"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "展转",
        "preface": "",
        "paragraphs": [
            "邮亭彻夜听秋声，展转藜床直到明。",
            "月白霜轻寒剪剪，筑成万里客愁城。"
        ],
        "notes": "",
        "id": "c4766d8996570f0c8d115b3b5db373cc"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "寄企梅兄",
        "preface": "",
        "paragraphs": [
            "朱墨丛中不惮劳，𬴃然聊试发硎刀。",
            "得时行道官无小，与物为春政自高。",
            "闲对崆峒餐秀色，醉濡章贡助吟毫。",
            "自怜无计相从去，十八滩头泛一舠。"
        ],
        "notes": "",
        "id": "a57455740921c7b7e204def3f7b630d3"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "中秋步月  其一",
        "preface": "",
        "paragraphs": [
            "林间一叶秋，屏去三伏暑。",
            "凄然风露繁，𫄨绤莫能御。",
            "炎凉相推移，胡为遽如许。",
            "孰知秋已半，今夕四十五。"
        ],
        "notes": "",
        "id": "3204eb6d8c1eec593ea71209aacf8aaf"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "中秋步月  其二",
        "preface": "",
        "paragraphs": [
            "幽人披襟来，步此一庭月。",
            "如渡滹沱冰，似泛山阴雪。",
            "谁将羌管急，间彼邻杵切。",
            "冉冉秋思生，令人欲愁绝。"
        ],
        "notes": "",
        "id": "ca4b3686a116481329b2ca523fbcbeb8"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "中秋步月  其三",
        "preface": "",
        "paragraphs": [
            "空山本无尘，况复值良夜。",
            "风清月色佳，圭璧不当价。",
            "徐行苔迳间，小立林影下。",
            "飘飘意欲仙，举手人世谢。"
        ],
        "notes": "",
        "id": "0831184672f7e407cf5ddac69bd7057a"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "中秋步月  其四",
        "preface": "",
        "paragraphs": [
            "光阴若劈箭，行乐常恐迟。",
            "人生百岁客，扰扰竟何为。",
            "四美古难并，千年调亦痴。",
            "面生不我弃，邀月聊自怡。"
        ],
        "notes": "",
        "id": "469a2eb21d1856bdf38f98411ba8fcab"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "中秋步月  其五",
        "preface": "",
        "paragraphs": [
            "景物与意会，撚髯声悲鸣。",
            "一语得总持，万状就使令。",
            "以我诗思苦，赏此秋月明。",
            "今□月影里，几人同此情。"
        ],
        "notes": "",
        "id": "4def190d96d93a3eed374027091ce54d"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "姑苏道中",
        "preface": "",
        "paragraphs": [
            "满眼菰蒲翠扑衣，双双沙鸟漾斜晖。",
            "闲愁一段如冰释，杨柳丛中出酒旗。"
        ],
        "notes": "",
        "id": "c583b1c976f89630cc7be9a9664c0c9b"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "信步",
        "preface": "",
        "paragraphs": [
            "信步独幽寻，春山野雾深。",
            "鸟啼如唤仆，泉响似鸣琴。",
            "日暖草争秀，风狂花不禁。",
            "却嫌荒僻地，无酒与春斟。"
        ],
        "notes": "",
        "id": "5a7b387f8d57dba2ec3ec63ca5faf0f6"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "泛舟秋怀",
        "preface": "",
        "paragraphs": [
            "白露消磨暑，丹枫点画秋。",
            "闲吟小山赋，归思大江流。",
            "世尽营三窟，人谁乐一丘。",
            "篷窗有佳致，月朗政风休。"
        ],
        "notes": "",
        "id": "a9cf1865276eb7f3909a546fa9865b06"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "木犀花  其一",
        "preface": "",
        "paragraphs": [
            "金粟如来涧壑姿，不随桃李赴春期。",
            "江南花品秋居最，何况秋花中绝奇。"
        ],
        "notes": "",
        "id": "890435e4d144c8ca0278b0ec89b1dc6f"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "木犀花  其二",
        "preface": "",
        "paragraphs": [
            "汤沐晴空颢露繁，清香十里压旃檀。",
            "纱窗梦觉秋风度，疑是移家住广寒。"
        ],
        "notes": "",
        "id": "2cc058ba42d85b085d28ccb0202d1ab4"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "木犀花  其三",
        "preface": "",
        "paragraphs": [
            "秋影连蜷隠士攀，浑无蜂蝶涴林间。",
            "何人说与陶元亮，未必东篱胜小山。"
        ],
        "notes": "",
        "id": "c4c8890fb3e7f5118d1a18b5ea555765"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "山行愁思  其一",
        "preface": "",
        "paragraphs": [
            "日落烟欲横，山寒翠将滴。",
            "荒村渺愁人，跬步触四塞。",
            "路遥两髀酸，颇恨身不翼。",
            "舍策还怅然，倦倚松下石。"
        ],
        "notes": "",
        "id": "b718fb55314048c8672e6babdda2d28e"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "山行愁思  其二",
        "preface": "",
        "paragraphs": [
            "明月印野水，暮色进旅愁。",
            "仆痡主亦疲，心口相怨尤。",
            "茅舍劣容膝，弛担聊小休。",
            "会当理归策，甘彼穷山囚。"
        ],
        "notes": "",
        "id": "33cd7df6d24d1b659dca0bc699dd3942"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "夜宿郁木福地尚羊明月间遐想仙风得五十六字  其一",
        "preface": "",
        "paragraphs": [
            "骑气乘云事已灰，娟娟野月照苍苔。",
            "自怜不及坛前石，曾遇仙翁蹑屐来。"
        ],
        "notes": "",
        "id": "5fde5c71ed49dbcb0381e5dc1255bf34"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "夜宿郁木福地尚羊明月间遐想仙风得五十六字  其二",
        "preface": "",
        "paragraphs": [
            "凄凉风露湿人衣，犹自踟躇未忍归。",
            "树影忽来山月转，悮惊鹤翅似轮飞。"
        ],
        "notes": "",
        "id": "dd8b525c45d48aee6f0a42dcb61b30b6"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "闲居遣怀",
        "preface": "",
        "paragraphs": [
            "日暮掩松关，悠然谢往还。",
            "停杯因待月，徙倚为看山。",
            "贫悟道中乐，醉偷忙里闲。",
            "耳根偏可意，风涧响潺潺。"
        ],
        "notes": "",
        "id": "b5af184707d7c9dc70436ceabe29bb21"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "寂聊",
        "preface": "",
        "paragraphs": [
            "睡起和春倚小廊，寂聊情绪满斜阳。",
            "园林已是花飞急，帘幕争禁燕语忙。"
        ],
        "notes": "",
        "id": "c0757da367bde0bf3e230c5ee80ae401"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "书感",
        "preface": "",
        "paragraphs": [
            "设险重门未足凭，民心应自有长城。",
            "朝廷休戚视田野，宗社存亡非甲兵。",
            "气实精神宁敝竭，本枯枝叶可敷荣。",
            "古人经理先观势，两臂于韩孰重轻。"
        ],
        "notes": "",
        "id": "895b2fcfbc51371b01a6e94a6fcdf373"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "蛾眉亭",
        "preface": "",
        "paragraphs": [
            "悠悠飞露满汀洲，绝目蛾眉最上头。",
            "对此江山还有月，知他世界尽无秋。",
            "情怀杜老鄜州夜，景物坡仙赤壁游。",
            "长啸划然空谷应，风生浪涌不容留。"
        ],
        "notes": "",
        "id": "89be875388afd1d45e6dccc8b7085fae"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "动后",
        "preface": "",
        "paragraphs": [
            "莫作杨朱泣路岐，此心自被利名移。",
            "车奔宁是驾尼父，舟覆应非载伯夷。",
            "悔吝从来生动后，啸歌元祗在闲时。",
            "可怜秦晋功成者，欲避危机已太迟。"
        ],
        "notes": "",
        "id": "d80ae5c894279d5503fcd478417ed775"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "文到",
        "preface": "",
        "paragraphs": [
            "简编香外雨瓢翻，翰墨场中春日暄。",
            "文到工时疑有助，道逢极处本无言。",
            "当年谁可辈任昉，后世人方怪屈原。",
            "勿谓词章真小技，精粗徼妙岂殊根。"
        ],
        "notes": "",
        "id": "5c105ce7c224fd02973e8482b80517ac"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "临流",
        "preface": "",
        "paragraphs": [
            "习习凉飔起素波，临流解带小婆娑。",
            "秋光已共芦花老，夜雨那胜落叶多。",
            "不觉儒酸同纠缠，极知妄想尽销磨。",
            "笈中班史犹堪质，肯作商声宁戚歌。"
        ],
        "notes": "",
        "id": "c84bd1d0bedc8114a9885d7d31324d01"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "凤凰台闲眺台前瞰军垒有感而赋",
        "preface": "",
        "paragraphs": [
            "秋风携野客，杖屦凤凰台。",
            "忍见貔貅戍，更闻鸿雁来。",
            "时方忧大厦，世岂乏良才。",
            "何日览辉至，龙文载九垓。"
        ],
        "notes": "",
        "id": "cabdaeb549c548d657dce119e363794f"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "为言",
        "preface": "",
        "paragraphs": [
            "日薄寒浓春意微，花须柳眼尚依稀。",
            "为言羯鼓休频打，催得先开即早飞。"
        ],
        "notes": "",
        "id": "52ff484e494092d824190be48ade6f00"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "秋林",
        "preface": "",
        "paragraphs": [
            "秋晏玄云瞀积阴，平芜气象极萧森。",
            "细看摇落风霜意，已见发生天地心。",
            "毕竟栽倾非外致，岂伊培覆自相寻。",
            "若教宋玉曾闻道，九辩悲思未遽深。"
        ],
        "notes": "",
        "id": "758262f4525dad40ac33128405207500"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "卧疴",
        "preface": "",
        "paragraphs": [
            "六尘缘影政堪嗟，二竖乘虚势益加。",
            "忆昔鼻头能出火，即今眼底已生花。",
            "妇言伐性多因酒，医戒伤生少试茶。",
            "悟罢本来安得病，角弓谁使认为蛇。"
        ],
        "notes": "",
        "id": "f4a75b198a45138cecd5ea1eccb9a287"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "题采石李太白祠",
        "preface": "",
        "paragraphs": [
            "仙翁谪堕岷山下，逸气如虹耿林罅。",
            "万言倚马不作难，坐令神鬼皆惊吓。",
            "翘翘车乘悬弓旌，畴咨时政肝胆明。",
            "和蕃书草金銮殿，清平词度沉香亭。",
            "声华视汉媲黄绮，宝床赐食龙颜喜。",
            "掉头歘作燕晋游，却笑卿相纡朱紫。",
            "开元盈成亦已极，屏间山水代无逸。",
            "未必脱靴恨尔深，自是见几不终日。",
            "锦袍错落浮扁舟，呼儿买酒盟江鸥。",
            "天公似悔夜郎祸，明月已起烟波愁。",
            "采石青青三尺墓，至今祠祭勤呵护。"
        ],
        "notes": "",
        "id": "20915e8d75591ffc3edbcc9fde195931"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "长至书意",
        "preface": "",
        "paragraphs": [
            "万草千花若死灰，阳和一气已潜回。",
            "莫言举世无先觉，几处寒梢放野梅。"
        ],
        "notes": "",
        "id": "7c7868d3fed7804bc6fc1b6ea14205e3"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "商歌三首  其一",
        "preface": "",
        "paragraphs": [
            "东风满天地，贫家独无春。",
            "负薪花下过，燕语似讥人。"
        ],
        "notes": "",
        "id": "d7e42ec6800032b6196683a1405ea9dd"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "商歌三首  其二",
        "preface": "",
        "paragraphs": [
            "白屋釜生鱼，青楼行细脍。",
            "静思天地间，宁有私覆载。"
        ],
        "notes": "",
        "id": "4126c0e355d9e94f69d4869df118c6e1"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "商歌三首  其三",
        "preface": "",
        "paragraphs": [
            "门前桑柘枝，中有千锦机。",
            "游人不回顾，桃李独成蹊。"
        ],
        "notes": "",
        "id": "3e1446a712718e22295f07c302071e7e"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "却羡",
        "preface": "",
        "paragraphs": [
            "贵客宁知拂征琴，郢人漫倚引商音。",
            "那堪岁月化双鬓，空有悲欢寄寸心。",
            "囊底有方餐白玉，床头无术致黄金。",
            "抗尘走俗曾何补，却羡鹪鹩托一林。"
        ],
        "notes": "",
        "id": "361550534e118616d8ba105ba85bc9af"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "三高亭",
        "preface": "",
        "paragraphs": [
            "灼灼曾晖渐欲西，长桥弭棹倚栏时。",
            "湖光渺漭浮寒鉴，山色依稀抹黛眉。",
            "一舸功成非本志，三秋归思亦何迟。",
            "始终唯有天随子，笑却旌招理钓丝。"
        ],
        "notes": "",
        "id": "b8e1b6c18087b92cd147e80d212295b9"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "花下叹",
        "preface": "",
        "paragraphs": [
            "人生何处较穷通，天意元难测始终。",
            "花落花开翻覆手，君看同此一春风。"
        ],
        "notes": "",
        "id": "c8bbd2aff66451af21bfe31fb8855fa6"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "林深",
        "preface": "",
        "paragraphs": [
            "林深氛杂不相关，众建芳馨两庑间。",
            "月榭琴弹新制曲，晓窗画展旧游山。",
            "凄凉风满竹十个，的皪春归梅一班。",
            "可笑野人无系累，机心犹在钓鱼湾。"
        ],
        "notes": "",
        "id": "f30cc22d6307d1108847c7d247804134"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "才是",
        "preface": "",
        "paragraphs": [
            "忍看繁红委路尘，空余野草绿无垠。",
            "人生忧乐何终极，才是迎春又送春。"
        ],
        "notes": "",
        "id": "3475248d5f5650682cffc65df82a7cab"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "一夜",
        "preface": "",
        "paragraphs": [
            "潦收野水浄，云阵布重阴。",
            "一夜西风急，千山落叶深。",
            "身犹衣暑服，耳已厌寒砧。",
            "对此无心者，还应雪满簪。"
        ],
        "notes": "",
        "id": "8a9720af8f4014ec1cfa12663a9bbba7"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "寄远词",
        "preface": "",
        "paragraphs": [
            "寒梢萧索风振林，蟪蛄切切语欲噤。",
            "终宵展转不能寐，遥忆良人战场里。",
            "阳关一别归无期，翠烟几度秋萤飞。",
            "当时手种合欢树，今已苍苍云雨垂。",
            "蜀锦裁书凭雁寄，那能道人意中事。",
            "深秋倘得未移军，犹见幽闺数痕泪。",
            "居延城外刁斗声，无定河边霜月明。",
            "妾身虽老幸未死，何日中原贺太平。"
        ],
        "notes": "",
        "id": "48698ec6f6117457c4d9590d5e6d591b"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "被酒",
        "preface": "",
        "paragraphs": [
            "人间笑口信难开，十事常嗟九不谐。",
            "忙里始知闲气味，老来方见少情怀。",
            "清商憭栗岁无几，玄发萧疏生有涯。",
            "谁谓伯伦闻见灭，却甘曲糵自沉埋。"
        ],
        "notes": "",
        "id": "b529dde5635d7cd52e7e37b41ac72f3a"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "卫生",
        "preface": "",
        "paragraphs": [
            "屏去鸡壅与豕零，试听我诵卫生经。",
            "两忘宠辱心源浄，一扫荣枯眼界明。",
            "酖毒不令生厚味，奸邪宁使出繁声。",
            "冥钧深养灵根固，四体调和血气平。"
        ],
        "notes": "",
        "id": "58d7b62df8a6a773d05d3db76622ef2a"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "潇湘道中",
        "preface": "",
        "paragraphs": [
            "客行适潇湘，凄其岁云晏。",
            "枯梢风骚劳，荒郊云漶漫。",
            "摵摵雨声急，皑皑雪花灿。",
            "抽萦泥途深，眇默山堠远。",
            "日莫欲税驾，天末扣孤馆。",
            "米尽甑生尘，薪湿火不暖。",
            "此意对三闾，似结两重案。",
            "人生如空华，百岁等抹电。",
            "那忍听客尘，日夜苦相煎。",
            "怀安名所败，饱食亲孰显。",
            "恭承古昔训，险阻庸敢惮。",
            "信知有此身，乃是一大患。",
            "愁深不能寐，歌长未及乱。",
            "门前车铎鸣，翰音复号旦。"
        ],
        "notes": "",
        "id": "ecb593f8678c173973438fac76d03c86"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "看叶",
        "preface": "",
        "paragraphs": [
            "红紫飘零草不芳，始宜撰杖向池塘。",
            "看花应不如看叶，绿影扶疏意味长。"
        ],
        "notes": "",
        "id": "4c4a98bae69fde7d9cb49c40870bd652"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "谈道",
        "preface": "",
        "paragraphs": [
            "休将视听探希微，众妙何尝间险夷。",
            "舍一而求非忽恍，自三以究岂支离。",
            "试看瓦砾道宁隠，若外筌蹄思益奇。",
            "热即取凉寒向火，是中消息几人知。"
        ],
        "notes": "",
        "id": "40364d1c1f04fe17312ba9846f3a4231"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "己亥中秋",
        "preface": "",
        "paragraphs": [
            "此行不负中秋夜，采石江头醉及晨。",
            "独御凉风寻古迹，惊看明月照今人。",
            "诗骚寂寞虽云久，光景推移岂解陈。",
            "却怪悲鸣营度处，笔端何事竟无神。"
        ],
        "notes": "",
        "id": "65b4fe67b5db8ff3d649586cfb655419"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "虎溪",
        "preface": "",
        "paragraphs": [
            "冲飙吹客襟，飘拂虎溪渡。",
            "远想三笑时，此意固有寓。",
            "孰知秘密藏，奚间笑默语。",
            "绳绳彻上下，绵绵贯今古。",
            "东林钟声幽，康庐山色嫮。",
            "是皆善知识，长时相警悟。",
            "世人自合尘，两耳聋莫觑。",
            "百千微妙义，堕在一毫许。",
            "我行发深省，如重睡忽寤。",
            "向人欲举似，有舌不能吐。"
        ],
        "notes": "",
        "id": "90780a6ff57110e152b93a425a7f04d0"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "默坐",
        "preface": "",
        "paragraphs": [
            "厌调鞍马佩金壶，默坐空窗气晏如。",
            "已觉胸襟忘得丧，那知花草就荣枯。",
            "弦何庸绝琴宁有，声未曾销尘本无。",
            "此语倘教游子听，料应诮我一何愚。"
        ],
        "notes": "",
        "id": "02a88fbeb6afb7496fccf474b8aaa081"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "倦倚",
        "preface": "",
        "paragraphs": [
            "蝉声燕语细相和，池面才浮点点荷。",
            "倦倚阑干消永日，葡萄阴薄柳风多。"
        ],
        "notes": "",
        "id": "e266e2a4a6755c33d53ac7099ee7f462"
    },
    {
        "author": "罗与之",
        "dynasty": "宋",
        "type": "诗",
        "rhythmic": "",
        "title": "此悟",
        "preface": "",
        "paragraphs": [
            "遑遑偶偶亦堪悲，桀死尧生毕竟齐。",
            "空羡驼峰烹翠釜，漫思鲈脍拌金齑。",
            "荣华代谢看荆棘，今古推迁望涧溪。",
            "造化密移于此悟，长歌拾穗任天倪。"
        ],
        "notes": "",
        "id": "dbb029e50d2fa99dc81610e19db2410c"
    }
]