[
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送宝相长老",
        "preface": "",
        "paragraphs": [
            "奥域灵区存物外，独标台岭为绝槩。",
            "掩胜潜奇列作屏，堆青写碧深如黛。",
            "彤霞暖影生岩壁，香桂茂阴笼藓石。",
            "赤松子也浪虚闲，白道猷兮太轻掷。",
            "曹溪有叟归其中，风从虎兮云从龙。",
            "乘兴正值二三月，坐断还依千万峰。",
            "花飞飞，日迟迟，清飚𩖼𩖼吹无时。",
            "玲珑八面自回合，峭峻一方谁敢窥。",
            "窥来须得乾坤眼，照古腾今谓非间。",
            "若能此去副全提，开发人天有何限。"
        ],
        "notes": "",
        "id": "c30bbd0a47dc9311e1941a282a282621"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送法海长老",
        "preface": "",
        "paragraphs": [
            "常爱裴相国，式芳尘，断际高风慕要伦。",
            "拟欲事师为弟子，不知将法付何人。",
            "常爱李相国，垂列星，药峤深源宅性灵。",
            "我来问道无余说，云在清霄水在瓶。",
            "缅想当时二台辅，出镇藩维访诸祖。",
            "寥寥浮幻轻百年，落落宏规照千古。",
            "今闻仙都贤太守，入政褰帷声浩浩。",
            "英佐一一分化条，文经武纬亦难讨。",
            "远远牋函飞乳峰，选开士兮恢吾宗。",
            "觌夜光非震沧海，聆正音岂玩焦桐。",
            "徒夸麟龙，自西自东。",
            "应排罔象得象，必须觉雄让雄。",
            "今既塞请，还也奇别。",
            "茫茫普热，纷纷下雪。",
            "倒流四河，载发枯枿。",
            "卷舒立方外乾坤，踪横挂域中日月。",
            "黄头碧眼知未知，去去凭谁继清绝。"
        ],
        "notes": "",
        "id": "46a63d31e296b14f56414fc62ba167a6"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送文政禅者",
        "preface": "",
        "paragraphs": [
            "古有焦桐音，听寡不在弹。",
            "古有阳春曲，和寡不在言。",
            "言兮牙齿寒，未极离微根。",
            "弹兮岁月阑，未尽升沉源。",
            "少休几坐花木落，庾岭独行天地寛。",
            "因笑仲尼温伯雪，倾盖同途不同辙。",
            "麟兮凤兮安可论，许兮巢兮复何说。",
            "秋光澄澄蟾印水，秋风萧萧叶初坠。",
            "送君高蹈谁不知，如曰不知则为贵。"
        ],
        "notes": "",
        "id": "dcdc24a4b32012bc0ef236b1697995f5"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送昭敏首座",
        "preface": "",
        "paragraphs": [
            "君不见，鹫峰胜集，百万茫茫等闲过，坏衲之外皆清堕。",
            "君又不见，熊岭孤运，岁月索索艰难生，深雪之中有一个。",
            "宛转流落千余年，危分崄布空平阗。",
            "弁龙蛇兮眼何正，擒虎兕兮机不全。",
            "石窗四顾沧溟窄，寥寥不许白云白。",
            "掣断金锁天麒麟，高举铁鞭击三百。",
            "犹轻舍，争知也，别有七星光鬭射。",
            "风前把欲赠行人，将报不平遶天下。"
        ],
        "notes": "",
        "id": "015bfcd7ce330572cf2d7741d42185a6"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送知白禅者",
        "preface": "",
        "paragraphs": [
            "松不直，棘不曲，谁笑卞和三献玉。",
            "经天纬地太无端，迈古超今亦轻触。",
            "靡羁束，何必云，素范还还，真规复复。",
            "栴檀叶落香风清，千里万里长相逐。"
        ],
        "notes": "",
        "id": "7178841c9e22fec5350084689fdbb27e"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送胜因长老",
        "preface": "",
        "paragraphs": [
            "黄梅散席三百载，续焰联芳事空在。",
            "宗兮派分生异端，花兮叶兮太烦碎。",
            "韶阳间出多慷慨，权要雄雄曾绝待。",
            "曲木据位知几何，利刀翦却令人爱。",
            "近还有个披老衲，楚甸横身风飒飒。",
            "鐡作一寻非等闲，壁立千仞须摧蹋。",
            "报君知，江南江北徒累累。",
            "鼇转海运兮纤鳞片甲，雷奔电驱兮寸毫尺牦。",
            "斯言勿谓存规矩，平不留兮险非取。",
            "周行独立如便休，谁振宏纲照千古。"
        ],
        "notes": "",
        "id": "362cb14aebbc9adbc477553674638f92"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送重郜禅者",
        "preface": "",
        "paragraphs": [
            "春雨如膏，春云如鹤。",
            "忽此忽彼，乍休乍作。",
            "枯荄离离，维风太迟。",
            "幽石片片，辽空亦危。",
            "一花五叶兮不相似，独孤明兮还自知。",
            "还自知，历魏游梁徒尔为。"
        ],
        "notes": "",
        "id": "fc9ca86946b32d251fef1d53ed9d2a4b"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧归灵隐",
        "preface": "",
        "paragraphs": [
            "白云无羁，泠淡清奇。",
            "雪格未可，鹤态还卑。",
            "垂天沃日兮似结不结，为雨从龙兮后期必期。",
            "噫，悠悠忽尔春风吹，南北东西唯我知，谁知菡萏峰前布影时。"
        ],
        "notes": "",
        "id": "6e6754109df5ac42da59bda2f12a6690"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧之石梁",
        "preface": "",
        "paragraphs": [
            "万卉流芳，不知春力。",
            "岩畔涧下，蹙红皱碧。",
            "乘兴复谁同，孤踪远雠敌。",
            "君不见五百圣者导雄机，灵峰晦育深无极。",
            "寒山老，寒山老，随沈迹，迢迢此去须寻觅。",
            "花落花开独望时，记取白云抱幽石。"
        ],
        "notes": "",
        "id": "b80e32ab39900bb36a2d15a638a4a14b"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送师旻禅者",
        "preface": "",
        "paragraphs": [
            "深岩寂寂披兰芷，碧雾红霞映流水。",
            "空生别我期未期，绝域殊方拟轻拟。",
            "堪笑归岭南，奔驰何鄙彼。",
            "危急乱抛下，尽云提不起。",
            "伊予本自不将来，相送奚凭挂唇齿。",
            "旻禅客，旻禅客，师子子，应须落落存终始。",
            "君不见古人有言兮，扑碎骊龙明月珠。",
            "大丈夫到如此，行行不用频弹指。"
        ],
        "notes": "",
        "id": "a8530e6d4263aeb88902b0591d21723f"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄白云长老",
        "preface": "",
        "paragraphs": [
            "八纮云静明寥泬，夜永松堂对寒月。",
            "凋残片叶坠虚庭，泠寂何人立深雪。",
            "因忆钱唐郜禅者，十载岩栖曾未下。",
            "分飞谁谓绝相同，远念冥冥欲奚写。",
            "忽闻赴请之仙都，声光蔼蔼登清途。",
            "孰云天骥骤方外，自笑大鹏离海隅。",
            "乾坤窄，乾坤窄，湛卢潜射斗牛白。",
            "茫茫无限未归人，到必为时除点额。"
        ],
        "notes": "",
        "id": "732cbb9943c3f37fc799b735c577bac0"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送智迁首座",
        "preface": "",
        "paragraphs": [
            "云萝杳杳藏岩曲，碧叠清飞冷相促。",
            "瘦藤轻衲休便休，短焰残芳续何续。",
            "禅家本自冥羁绊，洲渚园林曾不惮。",
            "十影神驹立海涯，五色祥麟步天岸。",
            "君看取，君看取，匝地茫茫有谁举。",
            "瓴甋频磨如未回，为吾深忆卢公语。"
        ],
        "notes": "",
        "id": "311b1887858bfd8908822faead6fab6a"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送善暹首座",
        "preface": "",
        "paragraphs": [
            "名之基，实之蒂，深兮固兮宛相继。",
            "古之名也在希声，今之实也同浮瞖。",
            "子州善卷之流也，尧驱舜驰让无暇。",
            "归兮归兮归不归，到头未出冥冥者。",
            "吾徒孰谓标奇绝，动静凭君试甄别。",
            "叶零零兮秋暮半凋，花片片兮春暖齐发。",
            "暹禅老，暹禅老，意曾高。",
            "旷排沽待，忽致讥褒。",
            "天人列请兮屡轻笑，祖佛位卑兮还拟逃。",
            "我恐逃之逃不得，大方无外皆充塞。",
            "茫茫扰扰知何极，八面香风惹衣裓。"
        ],
        "notes": "",
        "id": "fde7d4390eaddac72d87fe025f66896b"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "吴山碧，楚江碧，吴楚悠悠兴何极。",
            "一寻寒木自为邻，三事秋云更谁识。",
            "乾坤不是无知已，玉石休云辨真伪。",
            "待时沽誉漫沦生，晦迹韬光亦何意。",
            "春风急，春风急，八骏奔驰追不及。",
            "南北东西把定时，为君直上孤峰立。"
        ],
        "notes": "",
        "id": "a51489a5924d08d7adeb101baba47c4b"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂药山师子话送僧",
        "preface": "",
        "paragraphs": [
            "厇诉金毛师子子，栴檀林下青莎里。",
            "置也置也威自全，一出六出眉剔起。",
            "非拟拟，知几几，星流不问三千里。",
            "天外风清哮吼时，为君吸尽西江水。"
        ],
        "notes": "",
        "id": "e415e89c9a211e028e4b3267256455ba"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送秀大师",
        "preface": "",
        "paragraphs": [
            "岩窦宵寒拥山帔，月高古木霜禽睡。",
            "西庵禅者来扣门，别我凌晨下层翠。",
            "欲留不可留，写意不及意。",
            "屈眴迢迢安足云，花偈联联太容易。",
            "君不见刘阳叟，绝希冀，送人只道无他事。",
            "行行会有知音知，何必清风动天地。"
        ],
        "notes": "",
        "id": "248c30466875994631bbae9ce9d90c73"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送广华严归鹫峰",
        "preface": "",
        "paragraphs": [
            "海山孤僻非蓬岛，雾泠云深松桂老。",
            "有客凝冬何太高，巨野宵征苦相讨。",
            "岩房杳杳凌寒空，冰霜落落分谭丛。",
            "谁云百城沉古月，自笑八面生清风。",
            "俄然别我还归去，惠理之徒望回驭。",
            "重重无尽楼阁门，到必为时略轻据。"
        ],
        "notes": "",
        "id": "457c391ffdd74a7ffa1053a1e17241ce"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送远尘禅者",
        "preface": "",
        "paragraphs": [
            "衲卷残云，风高绝邻。",
            "倚天照雪，堪抗要津。",
            "八纮极目兮春山若黛，九野纵步兮汀草如茵。",
            "三十四老未轻识，澟然方外奚相亲。"
        ],
        "notes": "",
        "id": "2795e0b5ee4f768f4a565286cc76cc4c"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送德隆山主",
        "preface": "",
        "paragraphs": [
            "霜叶凋残，岩风凛寒。",
            "彼之禅老，忽下崇峦。",
            "衲有云兮曾卷未卷，琴无弦兮解弹不弹。",
            "迢迢既行，宜聼斯语。",
            "明暗路岐，生死洲渚。",
            "而今而后知不知，頺纲委地凭谁举。"
        ],
        "notes": "",
        "id": "99eb05a58b43f72da0642afb28eabcb0"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送澄禅者",
        "preface": "",
        "paragraphs": [
            "春色依依，袭尔原草。",
            "春风浩浩，拂我窗牖。",
            "念此分飞，赠无琼玖。",
            "片片乱飘岩上梅，条条纵舞溪边柳。",
            "澄禅澄禅听斯言，古也今也行路难。",
            "知之者石火星流未急，不知者龙骥步骤曾寛。",
            "看看，孰云平地起波澜。"
        ],
        "notes": "",
        "id": "a83414b451d69c198f8f7190e02d68b0"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送惠俦禅者",
        "preface": "",
        "paragraphs": [
            "少林风规，何太萧洒。",
            "笼古罩今，睥真睨假。",
            "谁云发机射虎，自笑品类观马。",
            "剑客茫茫不要呈，甑人往往须擒下。",
            "俦禅俦禫，峥嵘象驾。"
        ],
        "notes": "",
        "id": "874e74a5866fcf664979773a20704eef"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送惠文禅者",
        "preface": "",
        "paragraphs": [
            "正法眼，绝尘沙。",
            "二三四七，水月空花。",
            "千灯续焰曾间，五叶分披未葩。",
            "君不见卷席百丈，掩耳丹霞。",
            "龙行虎步争孤立，尽同云雨去无涯。",
            "文禅文禅，腾焕吾家。"
        ],
        "notes": "",
        "id": "06208935cb4c3e2c5d42afb78c678d61"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送道成禅者",
        "preface": "",
        "paragraphs": [
            "曹溪流，非止水。",
            "一点忽来，千波自起。",
            "直须钓鼇钓鲸，莫问得皮得髓。",
            "君不见石头有言兮，圣不慕他，灵不在己。",
            "成禅成禅，谁家之子。"
        ],
        "notes": "",
        "id": "3be3d6fce1e4119a6229c4065d9ce1ce"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送清演禅者",
        "preface": "",
        "paragraphs": [
            "我年老大，心力衰微。",
            "赠别无语，冥同振飞。",
            "因思古之送人有言，吾不知其殊途同归。",
            "独爱新丰，曲腾清辉。",
            "寸草不生千万里，出门春色共依依。"
        ],
        "notes": "",
        "id": "b5b1c42493f26d08d60ee04300e2b899"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送继宝禅者",
        "preface": "",
        "paragraphs": [
            "宝非宝，日杲杲。",
            "上上机，无处讨。",
            "赤水求来何太狂，荆山觅得苦相恼。",
            "不恼不狂排夜光，险恶道中为津梁。"
        ],
        "notes": "",
        "id": "5bba197b2aa7081e50a5a9b0a7de86ab"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送小师元楚",
        "preface": "",
        "paragraphs": [
            "道之冥机，一何相守。",
            "汝竞光阴，我亲蒲柳。",
            "毋厚弁之夺席，毋薄愚之诵箒。",
            "深思彼伐木丁丁之声，照古照今兮宜善求友。"
        ],
        "notes": "",
        "id": "a09d0578134641809529f0e25ef05e47"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送清杲禅者",
        "preface": "",
        "paragraphs": [
            "春雨蒙蒙，春风𩖼𩖼。",
            "动兮静兮，匪待时出。",
            "云霞闲澹作性，金鐡冷落为骨。",
            "知我者谓我高蹈世表，不知我者谓我下视尘窟。",
            "道恣随方，情融羁锁。",
            "紫栗一寻，青山万朵。",
            "行行思古人之言，无可不可，南北东西但唯我。"
        ],
        "notes": "",
        "id": "2a7720e0f84e793ebc438663272e3118"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "酬行奯长老",
        "preface": "",
        "paragraphs": [
            "黄金为骨松为姿，道高曾鄙天人师。",
            "有言遗我千古奇，无人知，石虎吞却木羊儿。"
        ],
        "notes": "",
        "id": "2dc473db86cdde2e112fdae3110746e7"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "至人不器",
        "preface": "",
        "paragraphs": [
            "谁当机，举不赚，亦还稀。",
            "摧残峭峻，销烁玄微。",
            "重关曾巨辟，作者未同归。",
            "玉兔乍圆乍缺，金乌似飞不飞。",
            "卢老不知何处去，白云流水共依依。"
        ],
        "notes": "",
        "id": "a540581eb051fa7edd72e7f1bf674f74"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "因事示众",
        "preface": "",
        "paragraphs": [
            "石本落落，玉自碌碌。",
            "古之今之，一何𧬊速。",
            "师子不咬麒麟，猛虎不食伏肉。",
            "君不见洞庭孤岛烟浪深，木马追风有人识。"
        ],
        "notes": "",
        "id": "8930f03a1cf1869c1d835b703b45e3a8"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "日暮游东涧  其一",
        "preface": "",
        "paragraphs": [
            "极目生晚照，溪云偶成朵。",
            "大朴曾未分，青山自唯我。"
        ],
        "notes": "",
        "id": "0549afc660c21d6d509eb9f5e0f13a6a"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "日暮游东涧  其二",
        "preface": "",
        "paragraphs": [
            "极目生晚照，远树笼微阴。",
            "谁知清浅流，别有沧海深。"
        ],
        "notes": "",
        "id": "0549afc660c21d6d509eb9f5e0f13a6a"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "日暮游东涧  其三",
        "preface": "",
        "paragraphs": [
            "极目生晚照，幽情眷兰芷。",
            "白苹叶里风，不在秋江起。"
        ],
        "notes": "",
        "id": "0549afc660c21d6d509eb9f5e0f13a6a"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "日暮游东涧  其四",
        "preface": "",
        "paragraphs": [
            "极目生晚照，步影何迟迟。",
            "归禽古木中，相对频相窥。"
        ],
        "notes": "",
        "id": "0549afc660c21d6d509eb9f5e0f13a6a"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "日暮游东涧  其五",
        "preface": "",
        "paragraphs": [
            "极目生晚照，蓬莱匪仙境。",
            "钓得十二鼇，重来谢孤影。"
        ],
        "notes": "",
        "id": "0549afc660c21d6d509eb9f5e0f13a6a"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "思归引  其一",
        "preface": "",
        "paragraphs": [
            "一住翠峰顶，两见溪草绿。",
            "不知朝市间，几番生荣辱。",
            "萧条岩上云，冷淡水边竹。",
            "报谁归去来，向此空踟躅。"
        ],
        "notes": "",
        "id": "fbe39e0cc39dfe02bc0690469ef8efaf"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "思归引  其二",
        "preface": "",
        "paragraphs": [
            "常忆在庐山，随时寄瓶锡。",
            "五百与一千，聚头同遣日。",
            "猿攀影未回，鹤望情还失。",
            "教他王老师，痴钝无处觅。"
        ],
        "notes": "",
        "id": "3b04a557dd20443092cb8771a4d882b5"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "思归引  其三",
        "preface": "",
        "paragraphs": [
            "时雨洒如膏，万卉皆滋益。",
            "枯根甘自休，也似春无力。",
            "耕夫晓尚眠，蚕妇夜多息。",
            "从兹家业荒，共落风尘迹。"
        ],
        "notes": "",
        "id": "be0008e1ca37b84ca85bf5dc31266696"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送蕴懽禅者西上",
        "preface": "",
        "paragraphs": [
            "金阙路曾遥，行行直开泰。",
            "石房云未闲，杳杳若相待。",
            "高踪逾履冰，何人不倾盖。",
            "早晚承帝恩，再卜林泉会。"
        ],
        "notes": "",
        "id": "4f5e8e4bc499a554fa5cb1dc659a654f"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "春云情既高，片段飞虚碧。",
            "去留机未消，今古望还积。",
            "澄澄天影回，杳杳地形直。",
            "别夜共相思，谁栖此泉石。"
        ],
        "notes": "",
        "id": "b58ab906996d31e88a5ab7d28a6a9447"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "法尔不尔",
        "preface": "",
        "paragraphs": [
            "夏云多奇峰，干城冷相映。",
            "借问诸禅僧，那个堪凭定。",
            "干城高锁月，夏云欲为雨。",
            "若谓非全功，子细看规矩。"
        ],
        "notes": "",
        "id": "ee4fb26dd080329bd16f2552e44a8f45"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送诸方化主",
        "preface": "",
        "paragraphs": [
            "空岩暖律回，极目望还普。",
            "数点方外云，几处人间雨。",
            "寥寥沧海月，依依少林祖。",
            "去必示劳生，清风立千古。"
        ],
        "notes": "",
        "id": "997cbd64219130babb00985fd45f2a7e"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "刘禹端公问云居雨从何来东平问官人风作何色  其一",
        "preface": "",
        "paragraphs": [
            "雨从何来，风作何色。",
            "龙门万仞，曾留宿客。",
            "进退相将，谁遭点额。"
        ],
        "notes": "",
        "id": "104901199be4d46f1f1bbd11083be1d5"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "刘禹端公问云居雨从何来东平问官人风作何色  其二",
        "preface": "",
        "paragraphs": [
            "风作何色，雨从何来。",
            "不用弹指，楼阁门开。",
            "波波棱棱，南方未回。"
        ],
        "notes": "",
        "id": "3cb56210a31bbb6435e965aa6e767c85"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "松风清未休，水月淡相对。",
            "去来非等闲，必许孤云会。"
        ],
        "notes": "",
        "id": "52830eca25a5836531033016e28d2331"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂云门九九八十一  其一",
        "preface": "",
        "paragraphs": [
            "三三九九八十一，一一观风随召出。",
            "千古有谁同共知，一毛师子众毛毕。"
        ],
        "notes": "",
        "id": "67c3e54c35f3480984492a276b1c879a"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂云门九九八十一  其二",
        "preface": "",
        "paragraphs": [
            "九九八十一，大勋不竖赏。",
            "若谓无詨讹，金刚曾合掌。"
        ],
        "notes": "",
        "id": "8e7c08981d85714f4b425a2a8a3b7d0d"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "乌龙和尚",
        "preface": "",
        "paragraphs": [
            "空岩清夜坐，藓径积深雪。",
            "瞑目思古人，彻曙落残月。",
            "童敲石磬寒，猿挂枯枝折。",
            "杳杳无限情，分明向谁说。"
        ],
        "notes": "",
        "id": "1d7f6765b3ae217ffb95b4ac9f4f57c2"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "秋日送僧",
        "preface": "",
        "paragraphs": [
            "边雁影邪，寒蝉声速。",
            "乘时毳流，远别岩谷。",
            "林惊一叶兮微风触袖，水肃百川兮片月在目。",
            "因忆象骨老师曾送人，行行不谓抽金镞。"
        ],
        "notes": "",
        "id": "9a8861f629a337bd3c8e01e51b8359ac"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "早参示众",
        "preface": "",
        "paragraphs": [
            "晓天云静浓霜白，千峰万峰锁寒色。",
            "骊龙失珠知不知，无限平人遭点额。"
        ],
        "notes": "",
        "id": "78808199aabc36aa9bc54528c14c9c52"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "春风辞寄武威石秘校",
        "preface": "",
        "paragraphs": [
            "春风何萧萧，和雨复兼雪。",
            "坼花功未深，偃草势曾烈。",
            "毗城痴爱老，怯寒对清拙。",
            "襄岩影响士，难御同孤劣。",
            "鼇峰人不来，柴门亦休闭。",
            "松头栗鼠下，时把藤床囓。",
            "庭际霜禽归，屡啄雪钱缺。",
            "一旦春风息，暖日生林樾。",
            "幽径磐百上，拄筇行且歇。",
            "无弦兮莫弹，有语兮存舌。",
            "冷落流水声，古之若为说。",
            "凋残早梅树，今之若为别。",
            "俯仰身力轻，翻忆春风切。",
            "为吾吹却尘，欲革分岐辙。",
            "为吾吹却云，欲问辽空月。",
            "不知天地间，堪为谁交结。"
        ],
        "notes": "",
        "id": "905d1ee0abb4ba8af0c932c6df8ffeb6"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送百丈专使",
        "preface": "",
        "paragraphs": [
            "大雄孤顶曾遐举，偏索诸方谁敢拒。",
            "乳窦峰前捋虎须，再得完全又归去。"
        ],
        "notes": "",
        "id": "81ff1a7f88e374df8bb8fe2ae97aedde"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送清素禅者之金华",
        "preface": "",
        "paragraphs": [
            "古策风高瓶浪阔，春云片段分清绝。",
            "金盆后夜孤顶寒，去去谁同落残月。"
        ],
        "notes": "",
        "id": "5eefebafe9530fe76007ccef3c333c8e"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "拟寒山送僧",
        "preface": "",
        "paragraphs": [
            "择木有灵禽，寒空寄羽翼。",
            "不止蓬莱山，冥冥去何极。"
        ],
        "notes": "",
        "id": "04d279f7d09e4d6e163c33765cb5bd71"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送如香大师",
        "preface": "",
        "paragraphs": [
            "栴檀叶落雨初歇，天外风清亦何别。",
            "后夜莲城溪月寒，孤光谁共倚寥泬。"
        ],
        "notes": "",
        "id": "af2e3d91984502ebd20916b50bb97362"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄于秘丞  其一",
        "preface": "",
        "paragraphs": [
            "石径通岩窦，引步藏欹侧。",
            "蓬莱人不来，扫尽苍苔色。"
        ],
        "notes": "",
        "id": "c6d9b1a30c121c223b831b459dc0609c"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄于秘丞  其二",
        "preface": "",
        "paragraphs": [
            "飞瀑千万层，五月状冰雪。",
            "将期云雾开，永夜对孤月。"
        ],
        "notes": "",
        "id": "7e04c7df1cb7d9a059f03cc8a2fabc2c"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "再成古诗",
        "preface": "",
        "paragraphs": [
            "霜花一镊中，玉童摘未摘。",
            "斯言如不闻，千古动愁色。",
            "因忆商山吟，在乌如在白。"
        ],
        "notes": "",
        "id": "692afc553c2d4e80dd6764c9142974e1"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "答当生不生",
        "preface": "",
        "paragraphs": [
            "咄咄休强名，刍狗亦为累。",
            "寂寥金粟身，曾未求诸己。"
        ],
        "notes": "",
        "id": "38180c68a88b7acab547f8b601951dd7"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "戏靠安岩呈双溪大师",
        "preface": "",
        "paragraphs": [
            "陜府鐡牛却知有，春秋几几成过咎。",
            "一身还作二如来，黑白不分辨香臭。"
        ],
        "notes": "",
        "id": "7958a41fe6c1f92c1869c01c6f8ed736"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "疏黑白无从",
        "preface": "",
        "paragraphs": [
            "天地不仁，万化蠢蠢。",
            "若谓非缘，竹何从笋。",
            "发兮髪兮，黑白是凖。"
        ],
        "notes": "",
        "id": "7393ad47b13502c744decd3c81eb615a"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "暮冬感怀寄瑞岩禅师",
        "preface": "",
        "paragraphs": [
            "雪水遶松槛，迟迟结清浅。",
            "病眼时懒开，幽情况难遣。",
            "故人久相别，飞文屡惭腼。",
            "仰谢十二峰，分照月如翦。"
        ],
        "notes": "",
        "id": "0f2923972ab3303ce93c11f600150ab0"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送知久禅者",
        "preface": "",
        "paragraphs": [
            "霜竹凝寒携九节，铜瓶浪锁千溪月。",
            "天上人间不自知，行行谁共分清绝。"
        ],
        "notes": "",
        "id": "1624c7871a177b487f166d21e849dbc5"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送庆颜禅者",
        "preface": "",
        "paragraphs": [
            "岩桂风清香露滴，定起高秋映虚碧。",
            "断云不是归帝乡，飞落人间有谁识。"
        ],
        "notes": "",
        "id": "13989ee8d8c597f2133b6770b9d719b1"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "春日怀古  其一",
        "preface": "",
        "paragraphs": [
            "门外春将半，岩冰暖有声。",
            "玄沙曾未到，虚得偃溪名。"
        ],
        "notes": "",
        "id": "923d985e7aafda0ef5d031609bcec0f1"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "春日怀古  其二",
        "preface": "",
        "paragraphs": [
            "门外春将半，青青野色分。",
            "桃花开欲尽，无处觅灵云。"
        ],
        "notes": "",
        "id": "923d985e7aafda0ef5d031609bcec0f1"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "春日怀古  其三",
        "preface": "",
        "paragraphs": [
            "门外春将半，群芳鬭盛时。",
            "邻家有庭柏，诸祖共相知。"
        ],
        "notes": "",
        "id": "923d985e7aafda0ef5d031609bcec0f1"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "春日怀古  其四",
        "preface": "",
        "paragraphs": [
            "门外春将半，幽禽语共新。",
            "宝陀岩上客，应笑未归人。"
        ],
        "notes": "",
        "id": "923d985e7aafda0ef5d031609bcec0f1"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧之金陵",
        "preface": "",
        "paragraphs": [
            "胜游生末迹，杳自狎时群。",
            "卷衲消寒木，扬帆寄断云。",
            "曙瓶花外汲，午磬浪边闻。",
            "别后石城月，依依远共分。"
        ],
        "notes": "",
        "id": "77ed69a614791157d920c532961f3276"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "知方流古意，云树别诸邻。",
            "月不澄微水，山应立是尘。",
            "静空孤鹗远，高柳一蝉新。",
            "欲究劳生问，归思莫厌频。"
        ],
        "notes": "",
        "id": "1c0c9fab3f585f7095f0570eb7bd174b"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "千里不来",
        "preface": "",
        "paragraphs": [
            "不见古君子，因循又隔秋。",
            "浮生多自掷，好事更谁留。",
            "碧𪩘高沉月，寒云静锁楼。",
            "宗雷何处是，白鸟下汀洲。"
        ],
        "notes": "",
        "id": "9b7c2a4067086d76d30558f9b94e6c2b"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "僧归霅上",
        "preface": "",
        "paragraphs": [
            "海国浮轻檝，悠悠兴未阑。",
            "草随春岸绿，风倚夜涛寒。",
            "沙鹭宜相狎，霜蟾望更寛。",
            "河声西聼日，谁得共云端。"
        ],
        "notes": "",
        "id": "a88fd245bcf93df00f1c07fb1e4179cf"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "春晴野步",
        "preface": "",
        "paragraphs": [
            "乘兴携多士，迟迟傍水𣸣。",
            "春山不在目，啼鸟共谁闻。",
            "片石寒笼藓，残花冷衬云。",
            "只应融老辈，庵际境犹分。"
        ],
        "notes": "",
        "id": "012902726af364504005d805a49ce429"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "赋瑞雪送穆大师",
        "preface": "",
        "paragraphs": [
            "五六皆名出，飘花独见稀。",
            "若教同一色，还似负群机。",
            "玉马犹空说，铜驼转更非。",
            "争如千万里，相对共依依。"
        ],
        "notes": "",
        "id": "e6251de456cade10be4c3b48cfbebe30"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送鐡佛专使",
        "preface": "",
        "paragraphs": [
            "荷策来寻我，泛舟思旧山。",
            "不知何处月，相照在深湾。",
            "风助秋涛急，云兼野树闲。",
            "到时如请益，先忆赵州关。"
        ],
        "notes": "",
        "id": "c7d908c74281ac86de8b25d16fb1733f"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "同于秘丞赋瀑泉",
        "preface": "",
        "paragraphs": [
            "大禹不知凿，来源亦自成。",
            "色应邻众白，声合让孤清。",
            "远势曾吞海，飞流未喷鲸。",
            "灵槎如可泛，天派问归程。"
        ],
        "notes": "",
        "id": "d75bf81d9f286bd19d01db2d42f6192e"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送简能禅者归仙都",
        "preface": "",
        "paragraphs": [
            "荷策下丹嶂，纷纷雪正飞。",
            "浮生谁未到，旧国自重归。",
            "云背猿声断，天遥鹗影微。",
            "莲城古风月，又得振清机。"
        ],
        "notes": "",
        "id": "6a774a11c2818f1a3e01b110fc24baaa"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "天竺送僧",
        "preface": "",
        "paragraphs": [
            "雪霁莲峰顶，孤禅起石床。",
            "向时机自绝，异域路空长。",
            "啼狖冲寒影，归鸿见断行。",
            "后期无定迹，烟水共茫茫。"
        ],
        "notes": "",
        "id": "6a4266880ad913bcaecfd181e46dc30d"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄石秘校",
        "preface": "",
        "paragraphs": [
            "重林冥坐久，引望复迟迟。",
            "烦暑未消日，凉风来几时。",
            "天云飞积火，岩溜散垂丝。",
            "欲拟相寻去，浮生已共知。"
        ],
        "notes": "",
        "id": "5fd9562c2be1f16e70f7dd80ff92ee18"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "因事示众",
        "preface": "",
        "paragraphs": [
            "客从远方来，遗我径寸璧。",
            "中有四个字，字字无人识。",
            "清涵鲸海寛，冷射蟾轮窄。",
            "今朝呈似看，请道末后句。"
        ],
        "notes": "",
        "id": "0f34c9304eff9465e551d52f15d032b3"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "静而善应  其一",
        "preface": "",
        "paragraphs": [
            "觌面相见，不在多端。",
            "龙蛇易辨，衲子难瞒。",
            "金槌影动，宝剑光寒。",
            "直下来也，急著眼看。"
        ],
        "notes": "",
        "id": "c0ce6eb5cc355caca1d578ffa07dd02d"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "静而善应  其二",
        "preface": "",
        "paragraphs": [
            "对扬殊特本同参，谁自辽空强指南。",
            "今古不存师弟子，一轮秋月印寒潭。"
        ],
        "notes": "",
        "id": "cd896d197276d2c2238b68469ad097e4"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "自诲",
        "preface": "",
        "paragraphs": [
            "麟龙不为瑞，草木生光辉。",
            "三尺一丈六，且同携手归。",
            "惭尔惩世师，巍巍何巍巍。"
        ],
        "notes": "",
        "id": "6b9b7104ca639bc0cb80a94e0cc3d44c"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "宗门三印  其一",
        "preface": "",
        "paragraphs": [
            "印空印水印泥，炳然字义还迷。",
            "黄头大士不识，敢问谁得亲提。"
        ],
        "notes": "",
        "id": "9b8760034b586ab770d3d75d43483810"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "宗门三印  其二",
        "preface": "",
        "paragraphs": [
            "印泥印空印水，匝地寒涛竞起。",
            "其中无限麟龙，几处争求出嘴。"
        ],
        "notes": "",
        "id": "e973cec30bffa26800f5fa5a7d2b7390"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "宗门三印  其三",
        "preface": "",
        "paragraphs": [
            "印水印泥印空，衲子不辨西东。",
            "拨开向上一窍，千圣齐立下风。"
        ],
        "notes": "",
        "id": "e8595ea4dedf52fb49009d8c84bb18e8"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "革辙二门  其一",
        "preface": "",
        "paragraphs": [
            "劫火曾洞然，木人泪先落。",
            "可怜傅大士，处处失楼阁。"
        ],
        "notes": "",
        "id": "5440b6f258ca8763d0a3213abeebf42a"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "革辙二门  其二",
        "preface": "",
        "paragraphs": [
            "德云闲古锥，几下妙峰顶。",
            "唤他痴圣人，担雪共填井。"
        ],
        "notes": "",
        "id": "62ec728500bc60e77e7f1e4d6f2b1c87"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "革辙二门  其三",
        "preface": "",
        "paragraphs": [
            "祖佛未生前，已震涂毒鼓。",
            "如今谁乐闻，请试分回互。"
        ],
        "notes": "",
        "id": "fd80f27f385661b2ce39351d5d0e9ace"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "革辙二门  其四",
        "preface": "",
        "paragraphs": [
            "宛转复宛转，真金休百炼。",
            "丧却毗耶离，无人解看箭。"
        ],
        "notes": "",
        "id": "2727b9e4f4948c1081ae28c4cc1d7c6f"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "拟弋者慕",
        "preface": "",
        "paragraphs": [
            "翠羽立高枝，危巢对落辉。",
            "碧潭千万丈，直下取鱼归。"
        ],
        "notes": "",
        "id": "8717d75b5ad7df871c91750a314b76ff"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "透法身句  其一",
        "preface": "",
        "paragraphs": [
            "潦倒云门泛鐡舷，江南江北竞头看。",
            "可怜无限垂钩者，随例茫茫失钓竿。"
        ],
        "notes": "",
        "id": "2e2fcefba754803e13e19b632e5e5d88"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "透法身句  其二",
        "preface": "",
        "paragraphs": [
            "一叶飘空便见秋，法身须透閙啾啾。",
            "明年更有新条在，恼乱春风卒未休。"
        ],
        "notes": "",
        "id": "19fa3f502a32e8d3331e04fc2de80e6e"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "灵隐小参",
        "preface": "",
        "paragraphs": [
            "六合茫茫竞不知，灵山经夏是便宜。",
            "虚堂夜静无余事，留得禅僧立片时。"
        ],
        "notes": "",
        "id": "027db45d1b4fb0e595f86ba9b7073170"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "因雪示众",
        "preface": "",
        "paragraphs": [
            "清光欹月不相饶，堆积虚庭卒未消。",
            "为瑞为祥也难得，不知谁解立齐腰。"
        ],
        "notes": "",
        "id": "67c90a317f1b1208be63b0048a7c2c16"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "秘魔岩",
        "preface": "",
        "paragraphs": [
            "把断重津过者艰，擎扠须信髑髅干。",
            "藿山到后知端的，同死同生未足观。"
        ],
        "notes": "",
        "id": "45625a62316457034abebcc0a65e812f"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "保福四谩人",
        "preface": "",
        "paragraphs": [
            "竿木随身老作家，逢场作戏更难加。",
            "谩人谩我无人会，水长船高眼里沙。"
        ],
        "notes": "",
        "id": "260659a1e113306395df200b035be51e"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "灵云和尚",
        "preface": "",
        "paragraphs": [
            "本无迷悟数如麻，独许灵云是作家。",
            "借问偏参诸祖客，不知何处见桃花。"
        ],
        "notes": "",
        "id": "f813c620ed58255133eca8b59a6f4e9b"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "僧问缘生义",
        "preface": "",
        "paragraphs": [
            "义列缘生笑未闻，孰呈布鼓向雷门。",
            "金刚鐡券诸方问，报道三千海岳昏。"
        ],
        "notes": "",
        "id": "cf0eb847cad3f911a95fe378619a4fc8"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "名实无当",
        "preface": "",
        "paragraphs": [
            "玉转珠回祖佛言，精通犹是污心田。",
            "老卢只解长春米，何得黄梅万古传。"
        ],
        "notes": "",
        "id": "8e8cde58092cc45667da75f83770eac6"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "迷悟相返",
        "preface": "",
        "paragraphs": [
            "霏霏梅雨洒危层，五月山房冷似冰。",
            "莫谓乾坤乖大信，未明心地是炎蒸。"
        ],
        "notes": "",
        "id": "653d9bcf537a5122361b7bc9b95de6d3"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "道贵如愚",
        "preface": "",
        "paragraphs": [
            "雨过云凝晓半开，数峰如画碧崔嵬。",
            "空生不解岩中坐，惹得天花动地来。"
        ],
        "notes": "",
        "id": "134c8e62b6da8c0ee79d7934e7589bfe"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "大功不宰",
        "preface": "",
        "paragraphs": [
            "牛头峰顶锁重云，独坐寥寥寄此身。",
            "百鸟不来春又过，不知谁是到庵人。"
        ],
        "notes": "",
        "id": "ae93b8c85f7cbd90419d0b18afd09c11"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "晦迹自贻",
        "preface": "",
        "paragraphs": [
            "图画当年爱洞庭，波心七十二峰青。",
            "如今高卧思前事，添得卢公倚石屏。"
        ],
        "notes": "",
        "id": "945f81f6859c55bdf8aa9c30730fd4bb"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "五老师子",
        "preface": "",
        "paragraphs": [
            "踞地盘空势未休，爪牙何必竞时流。",
            "天教生在千峰上，不得云擎也出头。"
        ],
        "notes": "",
        "id": "a2195090190a7920f375b58d6a2561cb"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "与时寡合",
        "preface": "",
        "paragraphs": [
            "居士门高谒未期，闲隈岩石且相宜。",
            "太湖三万六千顷，月在清波说向谁。"
        ],
        "notes": "",
        "id": "98df18845818aeb27a341e47f9fb1ef4"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "宜谦山主赴鄞城命",
        "preface": "",
        "paragraphs": [
            "休向千峰过好时，白云高卧趣还卑。",
            "涂中无限未归客，不待相依更待谁。"
        ],
        "notes": "",
        "id": "47c13e58e06d97f5b46ed26dcac48ce3"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "庭前柏树子  其一",
        "preface": "",
        "paragraphs": [
            "七百甲子老禅和，安贴家邦苦是他。",
            "人问西来指庭柏，却令天下动干戈。"
        ],
        "notes": "",
        "id": "87b0c91f336900ec46dc0bc7182e9b41"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "庭前柏树子  其二",
        "preface": "",
        "paragraphs": [
            "千圣灵机不易亲，龙生龙子莫因循。",
            "赵州夺得连城璧，秦主相如总丧身。"
        ],
        "notes": "",
        "id": "dbfc798217f5a78049f9775ceff893a7"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "赠琴僧",
        "preface": "",
        "paragraphs": [
            "太古清音发指端，月当松顶夜堂寒。",
            "悲风流水多呜咽，不聼希声不用弹。"
        ],
        "notes": "",
        "id": "db6c9335e5bdbe2aa3ecd922ecb7c895"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "帆挂澄江雨霁时，绿铺春岸草离离。",
            "定乾坤句轻相送，逢著知音举向伊。"
        ],
        "notes": "",
        "id": "0a84cff126dc191ed68037c70922301f"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧之婺城  其一",
        "preface": "",
        "paragraphs": [
            "孤云徒自类行踪，高指金华思不穷。",
            "日暮轻帆映秋色，沙禽啼断一江风。"
        ],
        "notes": "",
        "id": "ade417e354134e9298ad720035fe4f4d"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧之婺城  其二",
        "preface": "",
        "paragraphs": [
            "婺溪烟景称生涯，轻泛兰舟意未賖。",
            "八咏清风好相继，碧云流水是诗家。"
        ],
        "notes": "",
        "id": "65e983325aff0b2b5197e4210cfbb410"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送文用庵主归旧隐",
        "preface": "",
        "paragraphs": [
            "太白峰前旧隐基，杉松寒翠滴无时。",
            "经年抛却又归去，再聼岩猿祇自知。"
        ],
        "notes": "",
        "id": "7fd45d3fd399a4cca8fe6b1554852962"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送显冲禅者之霅上觐兄著作",
        "preface": "",
        "paragraphs": [
            "选佛选官应在我，难兄难弟不唯他。",
            "汀花岸草芳菲日，远远清风争奈何。"
        ],
        "notes": "",
        "id": "9e404606371761fd1074119fcf75f591"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送宝月禅者之天台",
        "preface": "",
        "paragraphs": [
            "春风吹断海山云，别夜寥寥绝四邻。",
            "月在石桥更无月，不知谁是月边人。"
        ],
        "notes": "",
        "id": "7a7c50bcf6ae645b4e75fa2bb923e128"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "玄沙和尚",
        "preface": "",
        "paragraphs": [
            "本是钓鱼船上客，偶除须髪著袈裟。",
            "祖佛位中留不得，夜来依旧宿芦花。"
        ],
        "notes": "",
        "id": "9881b35c809da164861a942262479c35"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "偶作",
        "preface": "",
        "paragraphs": [
            "拾翠寻芳烈夜灯，芦芽穿膝笑无能。",
            "飞泉泠淡与谁聼，空落断崖千万层。"
        ],
        "notes": "",
        "id": "4f9969ce0c0dd9170fce7f2fa702ea7f"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "路岐长草带青青，云片相兼野思生。",
            "多谢春风莫吹散，等闲为盖赠君行。"
        ],
        "notes": "",
        "id": "ee49be79fff94d172137e591e0d0b319"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送纯禅者",
        "preface": "",
        "paragraphs": [
            "莎萝雨滴苍苔痕，前峰后峰啼断猿。",
            "携筇别我下层翠，何处静敲仁者门。"
        ],
        "notes": "",
        "id": "7bfdf772ee34da9742fffe56e47ba138"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "和颃书记见寄",
        "preface": "",
        "paragraphs": [
            "古松吟遶石磷磷，汤惠休辞岂易闻。",
            "红叶写成藏不得，暮风吹断碧溪云。"
        ],
        "notes": "",
        "id": "610ffa00f895025ad75188d12966f2db"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送允诚禅者",
        "preface": "",
        "paragraphs": [
            "飞泉列岫压穷野，冷碧寒青光鬭射。",
            "片云片石何太高，为谁留在长松下。"
        ],
        "notes": "",
        "id": "6ea5b4d492c7e2281a99394b72ddbd88"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "古藤枝，寒索索。",
            "方倚靠，又拈却。",
            "海阔天遥非等闲，风前曾共孤云约。"
        ],
        "notes": "",
        "id": "03a2b97b3ae27ed6bd786fbcaace32d8"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送清禅者",
        "preface": "",
        "paragraphs": [
            "瘦藤春云深，天涯去无侣。",
            "时笑野泉声，似共流莺语。",
            "落落风规今古情，相逢会有知音举。"
        ],
        "notes": "",
        "id": "9dfd5641ccd6cb700b76a471fdcac6d2"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "辞于秘丞",
        "preface": "",
        "paragraphs": [
            "永夜潜思槁木身，蓬仙门馆渐经旬。",
            "虽干清政为高客，争奈白云无主人。",
            "岩泻瀑泉机未息，雨零寒叶梦犹频。",
            "此时贤宰容归去，古像焚檀祝有因。"
        ],
        "notes": "",
        "id": "9cd05805107b3d9f410bec9315641f80"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "凉飚新叶坠岩阴，禅起高秋别翠岑。",
            "孤月冷光清有兴，断云闲影合无心。",
            "瓶分吴浪情何极，钵化膺门道更深。",
            "好是却回旧房日，倚栏同看橘铺金。"
        ],
        "notes": "",
        "id": "31437b0b420ccb41ab9dc459113b5b9f"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "往复无间  其一",
        "preface": "",
        "paragraphs": [
            "平旦寅，朕兆之前已丧真。",
            "老胡鹤树惭开口，犹举双趺诳后人。"
        ],
        "notes": "",
        "id": "f2e483358ef75a7b37ad496b912ef291"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "往复无间  其二",
        "preface": "",
        "paragraphs": [
            "日出卯，万国香花竞头走。",
            "邯郸学步笑傍观，岂知凶祸逐其后。"
        ],
        "notes": "",
        "id": "2712c9006bd93fc6ba3388b9a0742622"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "往复无间  其三",
        "preface": "",
        "paragraphs": [
            "食时辰，大向那堪列主宾。",
            "维摩香饭本非设，怪他鹙鹭独生瞋。"
        ],
        "notes": "",
        "id": "07c3016b4427d51913fad6840c27d40b"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "往复无间  其四",
        "preface": "",
        "paragraphs": [
            "禺中巳，荆棘园林徧大地。",
            "南北东西卒未休，金刚焰复从何起。"
        ],
        "notes": "",
        "id": "14c54a29ae903d9924984386137d3fa8"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "往复无间  其五",
        "preface": "",
        "paragraphs": [
            "日南午，寥廓腾辉示天鼓。",
            "鬰头蓝已定全身，何假周行夸七步。"
        ],
        "notes": "",
        "id": "b27a89b025ea20b08c74b8307100572c"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "往复无间  其六",
        "preface": "",
        "paragraphs": [
            "日昳未，碧眼胡来欺汉地。",
            "九年计较不能成，刚有痴人求断臂。"
        ],
        "notes": "",
        "id": "b969d447a53c059192741ac273ad6298"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "往复无间  其七",
        "preface": "",
        "paragraphs": [
            "晡时申，急急逃生路上人。",
            "草鞋踏尽家乡远，顶罩烧钟一万斤。"
        ],
        "notes": "",
        "id": "91d1f380ae603fa1540ed90518aaea93"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "往复无间  其八",
        "preface": "",
        "paragraphs": [
            "日入酉，室内覆盆且依旧。",
            "尘尘彼彼丈夫儿，井中之物同哮吼。"
        ],
        "notes": "",
        "id": "0906ba6eaacdc72d1173d25f053edc9d"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "往复无间  其九",
        "preface": "",
        "paragraphs": [
            "黄昏戌，寰中不碍平人出。",
            "瓦砾光生珠玉闲，将军岂用驱边卒。"
        ],
        "notes": "",
        "id": "27beebbe5bfb40a65030fa87d4b7ddba"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "往复无间  其一○",
        "preface": "",
        "paragraphs": [
            "人定亥，六合茫茫谁不在。",
            "长空有月自寻常，雾起云腾也奇怪。"
        ],
        "notes": "",
        "id": "af793490cb4616ac0c0ef87cf7bde366"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "往复无间  其一一",
        "preface": "",
        "paragraphs": [
            "半夜子，樵唱渔歌声未已。",
            "雨花徒说问空生，高枕千门睡方美。"
        ],
        "notes": "",
        "id": "cddf53cce107f358cd235e3f42b7a919"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "往复无间  其一二",
        "preface": "",
        "paragraphs": [
            "鸡鸣丑，贵贱尊卑各相守。",
            "忙者忙兮闲者闻，古今休论自长久。"
        ],
        "notes": "",
        "id": "a8adb6561802300146a4f3aa4f8afd0d"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "岩泉高锁黄金宅，衲卷秋云古标格。",
            "离歌谁赠欲行人，偏界同为一宿客。",
            "春色依依日杲杲，南北东西好看好。",
            "閙市拶笑娇尸迦，草头青点俱胝老。",
            "呵呵呵，人间天上不知他。",
            "粝竭节有顶门眼，归去清风拂薜萝。"
        ],
        "notes": "",
        "id": "b4579d03a5151822db0014fb7744430d"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄李都尉",
        "preface": "",
        "paragraphs": [
            "水月拈来作者殊，东西南北谩区区。",
            "也知金粟李居士，端坐重城笑老卢。",
            "咄。"
        ],
        "notes": "",
        "id": "2d40fe724490f43a3d25a3de05c6e786"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄池阳曾学士",
        "preface": "",
        "paragraphs": [
            "山万重兮水万枝，堆青流碧冷便宜。",
            "筭来免得生遥恨，不在诗情在祖师。"
        ],
        "notes": "",
        "id": "73adf70d9f2d5c0749f3c3f1e4a81c48"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄四明使君沈祠部  其一",
        "preface": "",
        "paragraphs": [
            "露冕民谣物物成，江山千里古风清。",
            "曹溪客是无机者，日在深云听颂声。"
        ],
        "notes": "",
        "id": "b486a47e32b16006ba1b82bc4517163a"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄四明使君沈祠部  其二",
        "preface": "",
        "paragraphs": [
            "苍苍德也亦如斯，政化全归副倚毗。",
            "十万人家写春色，不知谁解立生祠。"
        ],
        "notes": "",
        "id": "aab901bb128570e71277714ad399c045"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄内侍太保  其一",
        "preface": "",
        "paragraphs": [
            "千尺岩泉喷冷声，草堂云淡竹风清。",
            "蒲团时倚无他事，永日寥寥谢太平。"
        ],
        "notes": "",
        "id": "477141cf2f99a7778cfc7a38fbd4ba7d"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄内侍太保  其二",
        "preface": "",
        "paragraphs": [
            "萝龛藓室狎猿猱，忽捧纶言挂紫袍。",
            "恩大不知何以报，五云天上望空劳。"
        ],
        "notes": "",
        "id": "6762aa47e5c1bad2d862505fdd02d7e3"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄曹都护",
        "preface": "",
        "paragraphs": [
            "故国休言万里程，为官为释且分明。",
            "道存不必曾倾盖，俱有清风匝地生。"
        ],
        "notes": "",
        "id": "7bc4e3653c8f8dab8c77525bac6ad33c"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "虎角深藏不待时，全机曾许雪林知。",
            "如今百越拈来也，草偃风行是信旗。"
        ],
        "notes": "",
        "id": "7b6f0a09db7e6c87e3504e0b7dee9ed8"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄灵隐惠明禅师  其一",
        "preface": "",
        "paragraphs": [
            "千峰影里叶初凋，极望还将慰寂寥。",
            "也谓毫端不相隔，秋云秋水奈遥遥。"
        ],
        "notes": "",
        "id": "319b0f520b4653478770796585cf09c0"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄灵隐惠明禅师  其二",
        "preface": "",
        "paragraphs": [
            "海峤生片云，有时忽如盖。",
            "不挂飞来峰，悠悠拟何待。"
        ],
        "notes": "",
        "id": "832d9719b1b4fa76110c94fbb54215e3"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送益书记之霅水",
        "preface": "",
        "paragraphs": [
            "白苹汀是旧家乡，归兴兰舟泛渺茫。",
            "日暮沙禽啼欲断，不知谁在碧云房。"
        ],
        "notes": "",
        "id": "b42fdd298f758e7c8ce6837ffd46410a"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "三宝赞 佛宝",
        "preface": "",
        "paragraphs": [
            "甘蔗流苗应刹尘，觉场高发利生因。",
            "紫金莲捧千轮足，白玉毫飞万德身。",
            "孤立大方资定惠，等观含类舍怨亲。",
            "挨星相好中天主，匝地名闻出世人。",
            "螺髪右旋仙岛碧，月眉斜印海门新。",
            "鸾翔凤舞非殊品，象转龙蟠绝比伦。",
            "璎络聚中腾瑞色，花鬘影里夺芳春。",
            "慈仪恋望知何极，梵德言辞莫可陈。",
            "胸字杳分无量义，顶珠常照百由旬。",
            "双林孰谓归圆寂，坐断乾坤日见真。"
        ],
        "notes": "",
        "id": "dabb8433048d092aaf8aeb35f26a2967"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "三宝赞 法宝",
        "preface": "",
        "paragraphs": [
            "后得智生功德聚，大悲留演润禽鱼。",
            "贯花虽自科千品，标月还归理一如。",
            "过量劫应期广布，刹那心合未忘书。",
            "四衢道内抛红焰，五欲波中绽白蕖。",
            "排斥众魔登寿域，引携诸子下安车。",
            "义天星象荧荧也，辞海波澜浩浩欤。",
            "违背此恩难拯拔，遭逢末世岂踌躇。",
            "闻来半偈须相敩，惜去全身莫共居。",
            "飞辩恨曾亏激问，颐幽欣且免长嘘。",
            "生生顶奉辉心镜，廓照尘劳信有余。"
        ],
        "notes": "",
        "id": "2dfab8ee0618c49c7fca78db98812bb6"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "三宝赞 僧宝",
        "preface": "",
        "paragraphs": [
            "方袍圆顶义何宣，续焰千灯岂小缘。",
            "花雨座前犹滞相，虎驯庵畔尚稽诠。",
            "岩栖冢宿难依望，鹤貌云心迥洒然。",
            "宝杖夜鸣寒峤月，铜瓶秋潄碧潭烟。",
            "名标练若澄諠猾，迹念昏衢警睡眠。",
            "林下雅为方外客，人间堪作火中莲。",
            "情高不是超三际，道在非同入四禅。",
            "浮世勉谁知逝水，深峰甘自聼飞泉。",
            "苾𫇴草馥僧祇后，玳瑁盂传古佛先。",
            "珍重觉皇有真子，坤维高步列金田。"
        ],
        "notes": "",
        "id": "e3c8f90d9ae528e32058f499358637a6"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "夏寄辩禅者山房",
        "preface": "",
        "paragraphs": [
            "枕簟云作屏，必固黄金宅。",
            "轩窗月为昼，岂止虚生白。",
            "麟龙愧头角，雕鹗惭羽翮。",
            "庶拟群类心，在寛如在窄。"
        ],
        "notes": "",
        "id": "a429ad7c9bdf8bf09e882bb16f5c573f"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "和钱太博见寄觅山药  其一",
        "preface": "",
        "paragraphs": [
            "文柄谁持合自持，忧民风槩乍清羸。",
            "禅林草药如为效，愿见皇家急诏时。"
        ],
        "notes": "",
        "id": "33dd522a2e34cd338eabb1fc1d153d99"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "和钱太博见寄觅山药  其二",
        "preface": "",
        "paragraphs": [
            "圣君鸿业在扶持，日角龙章固不羸。",
            "摛藻玉堂归未晚，百花开赴御筵时。"
        ],
        "notes": "",
        "id": "3900089097fcacd948a6275b26a74edf"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送钱太博应贤良选",
        "preface": "",
        "paragraphs": [
            "贤才当召试，彪炳对吾君。",
            "千古不遗恨，八元应主文。",
            "岸花明列斾，天籁拂微云。",
            "后夜观垂象，中台位已分。"
        ],
        "notes": "",
        "id": "984bc885a6a42c2c7e9f2fa992e072ad"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "答天童新和尚",
        "preface": "",
        "paragraphs": [
            "中峰深且寒，欹接海边岛。",
            "松凋不死枝，花坼未萌草。",
            "飞瀑吼蛟宫，幽径分鸟道。",
            "伊余空寂徒，浮光寄枯槁。",
            "冥游天地间，谁兮可寻讨。",
            "孤立云霞外，谁兮可长保。",
            "兹来仁者来，还称太白老。",
            "荷策扣岩扃，重席展怀抱。",
            "示我商颂清，休夸郢歌好。",
            "报投惭抒辞，难以论嘉藻。"
        ],
        "notes": "",
        "id": "e7714df5d0bce99ea0ae552f4a3c2670"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "和颂",
        "preface": "",
        "paragraphs": [
            "玲珑岩古寺，冠乎明越境。",
            "海眼通洌泉，天心耸危岭。",
            "尝游兴未阑，遐想神忽凝。",
            "彼士真觉雄，相邻不孤迥。",
            "吾爱济横流，孰云烦虑屏。",
            "吾爱整頺纲，岂止浮根静。",
            "栖梧瑞九包，追风骏十影。",
            "顾我不争衡，与谁闲鬭茗。",
            "乘时既磊落，照世非昏暝。",
            "伫为王者师，三千统摩顶。"
        ],
        "notes": "",
        "id": "ef9782878678eddc827c908f2fba9a54"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "赠别太臻禅者",
        "preface": "",
        "paragraphs": [
            "武陵山水何秘邃，元化功兮不容易。",
            "坛曾善卷韬龙光，洞亦桃花副麟趾。",
            "仍思昔日吾祖浩浩提纲宗，消息旷断寰宇空。",
            "又闻高大舜让公器，祥瑞却生芦苇丛。",
            "人由境兮冥道德，境有人兮分玉石。",
            "臻禅本自偃殊方，忽向其中诞孤迹。",
            "迢迢海甸来寻我，一十二年同冷坐。",
            "羽翼抟风今是时，拂尽天云乃飞过。"
        ],
        "notes": "",
        "id": "6d9b86fb02514f18cfd0a2f9507c114b"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "云门俱字",
        "preface": "",
        "paragraphs": [
            "百草头，何太极，重与禅徒下锥刺。",
            "云门俱字好参详，雪峰辊毬亦端的。",
            "黛非青兮蓝一色，辰锦砂兮敢言赤。",
            "紫罗帐里有真珠，曹溪路上生荆棘。",
            "还会么，此时若不究根源，直向当来问弥勒。"
        ],
        "notes": "",
        "id": "85cb66d7c166666694b1d37fe0fd6a62"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "僧问四宾主因而有颂颂之  其一",
        "preface": "",
        "paragraphs": [
            "如何是宾中宾。",
            "云满面埃尘，又曰噫。"
        ],
        "notes": "",
        "id": "b2da0a859809180591215960e003ad53"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "僧问四宾主因而有颂颂之  其二",
        "preface": "",
        "paragraphs": [
            "宾中之宾，少喜多瞑。",
            "丈夫壮志，当付何人。"
        ],
        "notes": "",
        "id": "430dcf56421d5e822c1d729454dd9018"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "僧问四宾主因而有颂颂之  其三",
        "preface": "",
        "paragraphs": [
            "如何是宾中主。",
            "云兆分其五，又曰引。"
        ],
        "notes": "",
        "id": "b2da0a859809180591215960e003ad53"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "僧问四宾主因而有颂颂之  其四",
        "preface": "",
        "paragraphs": [
            "宾中之主，玄沙猛虎。",
            "半合半开，唯自相许。"
        ],
        "notes": "",
        "id": "faad3468936731e5a9025c0bc447e248"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "僧问四宾主因而有颂颂之  其五",
        "preface": "",
        "paragraphs": [
            "如何是主中宾。",
            "云月带重轮，又曰收。"
        ],
        "notes": "",
        "id": "4d6decd51353988f5c7d30ddf30d83cd"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "僧问四宾主因而有颂颂之  其六",
        "preface": "",
        "paragraphs": [
            "主中之宾，温故知新。",
            "互换相照，师子嚬呻。"
        ],
        "notes": "",
        "id": "59526a2f7cf4d79351f750cbcbc2e0ca"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "僧问四宾主因而有颂颂之  其七",
        "preface": "",
        "paragraphs": [
            "如何是主中主。",
            "云大千捏聚，又曰掲。"
        ],
        "notes": "",
        "id": "4d6decd51353988f5c7d30ddf30d83cd"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "僧问四宾主因而有颂颂之  其八",
        "preface": "",
        "paragraphs": [
            "主中之主，正令齐举。",
            "长剑倚天，谁敢当御。"
        ],
        "notes": "",
        "id": "6664dc282e0a5d31ed7069b78e6850d7"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "僧问四宾主因而有颂颂之  其九",
        "preface": "",
        "paragraphs": [
            "宾主分不分，颟顸绝异闻。",
            "解布劳生手，寄言来白云。"
        ],
        "notes": "",
        "id": "4f3aa2db1c2b127cff02e8260906c489"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "令僧把衲",
        "preface": "",
        "paragraphs": [
            "七八既难，直须教透。",
            "来不在前，去不在后。",
            "麤细自看，紧缓相就。",
            "一日圆成呈似君，想得诸方未知有。"
        ],
        "notes": "",
        "id": "1ef750ef7bd72c0fb32447317449c322"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送知一入京兼简清河从事",
        "preface": "",
        "paragraphs": [
            "六月干江水似秋，片帆高挂岸云收。",
            "行行莫谓朝天阙，况倚文星在巨舟。"
        ],
        "notes": "",
        "id": "09196254d0e88d8fb3b5bdab0a266c90"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送德珉山主",
        "preface": "",
        "paragraphs": [
            "溪山春色映云袍，爱住隍城意转高。",
            "翻笑忘机自安者，不能垂手入尘劳。"
        ],
        "notes": "",
        "id": "3d1d2677274aa041a1a62abf9a95c81f"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧  其一",
        "preface": "",
        "paragraphs": [
            "红芍药边方舞蝶，碧梧桐里正啼莺。",
            "离亭不折依依柳，况有春山送又迎。"
        ],
        "notes": "",
        "id": "d29371813a3d2dfeb973c7cfada5916c"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧  其二",
        "preface": "",
        "paragraphs": [
            "祖域高亲日未央，家林归去意何长。",
            "旧交不识初相见，曾振沧溟夺夜光。"
        ],
        "notes": "",
        "id": "d6a3079b26d6d4407c6b338aaf9de0a0"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送崇己阇黎归天台",
        "preface": "",
        "paragraphs": [
            "石桥云瀑冷相侵，藓径萝龛入更深。",
            "却羡搘筇远归去，半千尊者是知音。"
        ],
        "notes": "",
        "id": "2ce5620bf59a6877af9bf92890413fcd"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送邃悟上人之会稽",
        "preface": "",
        "paragraphs": [
            "百越江山冠九州，如屏还愧谩相褒。",
            "惠休此去多吟赏，嬴得清风价转高。"
        ],
        "notes": "",
        "id": "ad59205e84fd3cf7832e5cb59dccdd2a"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧  其一",
        "preface": "",
        "paragraphs": [
            "乘兴飞帆别翠峰，水光春静冷涵空。",
            "到人若问曹溪意，祇报卢能在下风。"
        ],
        "notes": "",
        "id": "9d0b8b3af932f1594c6e35bafc776ae4"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧  其二",
        "preface": "",
        "paragraphs": [
            "禅石飞流溅碧莎，利生还喜下云坡。",
            "途中若立三千客，剔起眉毛不在多。"
        ],
        "notes": "",
        "id": "4cbe361aec962e479769608695418ce2"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧  其三",
        "preface": "",
        "paragraphs": [
            "栴檀林里振金毛，四顾清风拂几遭。",
            "曾许全威作云雨，不知何处是尘劳。"
        ],
        "notes": "",
        "id": "eebf3ed848aba42e13be5dc8b0b34508"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧  其四",
        "preface": "",
        "paragraphs": [
            "云衣轻拂下层峦，松桧生风触袖寒。",
            "谁问亲游乳峰意，百千年后与谁看。"
        ],
        "notes": "",
        "id": "d15b95d097b7271f15e7f8984b01b370"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄员外黄君",
        "preface": "",
        "paragraphs": [
            "碧岫层层列杳冥，涟漪环遶贲寒青。",
            "韬藏未识古君子，空仰嘉声过洞庭。"
        ],
        "notes": "",
        "id": "c0e9f2c8aaed42595c3701d0743a761e"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "五色祥麟白月轮，乘时应不念离群。",
            "松根石上未归日，谁看暮山飞断云。"
        ],
        "notes": "",
        "id": "591a3fa803a280434f79f2b563da5371"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄刘秀才",
        "preface": "",
        "paragraphs": [
            "远远飞来一幅书，愈风诚重复何如。",
            "相逢相见未期日，目断千山插太虚。"
        ],
        "notes": "",
        "id": "f826f3bf38cb9736f4b0ab312c4f8062"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "古之别，今之别，目对春江倚寥泬。",
            "三树两树啼断猿，千峰万峰落残雪。",
            "花蒙蒙，雨蒙蒙，坤维步步生清风。"
        ],
        "notes": "",
        "id": "aaa7804fc1f347de550a7d1553a4488a"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "闻百舌鸟送僧",
        "preface": "",
        "paragraphs": [
            "曾来芳树几回飞，烟霭初晴又见伊。",
            "巧语向人莫相笑，知音知后更谁知。"
        ],
        "notes": "",
        "id": "0a3f30e800bee3bdd84754c94a3b0b52"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送中座主入广",
        "preface": "",
        "paragraphs": [
            "舶主船中寄惠持，云霞无迹共依依。",
            "海山见说多嘉赏，莫便因循忘却归。"
        ],
        "notes": "",
        "id": "c80cdac906ec9c65af3005a3f603d212"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送陇西秀才入京",
        "preface": "",
        "paragraphs": [
            "国器难藏孰可知，携来书剑莫迟迟。",
            "明年桂籍登文阵，夺取龙头更是谁。"
        ],
        "notes": "",
        "id": "c528dd236cd6165e982fb56071b41283"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "灵残春岛路迢迢，水静云开见碧霄。",
            "别后谁同此深意，祇应孤月共寥寥。"
        ],
        "notes": "",
        "id": "a3c021442d3e93d73832f56c2553ae25"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "因仰山气毬颂",
        "preface": "",
        "paragraphs": [
            "四大假合非虚妄，儱儱侗侗为二相。",
            "东西南北不相知，留与衲僧作榜様。"
        ],
        "notes": "",
        "id": "8cb4f272a78e01e05e050d21fa5c8657"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "赴翠峰请别灵隐禅师",
        "preface": "",
        "paragraphs": [
            "临行情绪懒开言，提唱宗乘亦是闲。",
            "珍重导师并海众，不胜依恋向灵山。"
        ],
        "notes": "",
        "id": "ab027842aa420c33fe84f463f3234c2e"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧归闽",
        "preface": "",
        "paragraphs": [
            "雪老当年曾入岭，真禅今日又思乡。",
            "孤帆隐隐曾唯我，月照夜涛空渺茫。"
        ],
        "notes": "",
        "id": "ad46c57e63ada23711eda2b8c6d6818c"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "春风𩖼𩖼花正飞，红霞碧霭笼高低。",
            "越山日暮少林客，应聼子规深夜啼。"
        ],
        "notes": "",
        "id": "0ebfaec941d4faa70e5f5d86a4b3e83d"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄陈悦秀才",
        "preface": "",
        "paragraphs": [
            "水中得火旨何深，握草由来不是金。",
            "莫道庄生解齐物，几人穷极到无心。"
        ],
        "notes": "",
        "id": "da728a5b9b52df04bbc8cb3f1c00efdf"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄钱唐观音朋山主",
        "preface": "",
        "paragraphs": [
            "远念依依阙附书，还同秋水淡相于。",
            "冲云况是曾无定，几掩寒蟾出太虚。"
        ],
        "notes": "",
        "id": "2fa6fab7863c1fa63e1171bfc801d69b"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "极目春光水照空，岸莎汀草碧茸茸。",
            "三千里外生灵望，独倚寒藤振祖风。"
        ],
        "notes": "",
        "id": "515345abfc43fc0ebab9382a9b4364e8"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "春日示众  其一",
        "preface": "",
        "paragraphs": [
            "门外春将半，闲花处处开。",
            "山童不用折，幽鸟自衔来。"
        ],
        "notes": "",
        "id": "923d985e7aafda0ef5d031609bcec0f1"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "春日示众  其二",
        "preface": "",
        "paragraphs": [
            "门外春将半，闲花处处开。",
            "山童曾折后，幽鸟不衔来。"
        ],
        "notes": "",
        "id": "923d985e7aafda0ef5d031609bcec0f1"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄乌龙长老",
        "preface": "",
        "paragraphs": [
            "雪带烟云冷不开，相思无复上高台。",
            "江山况是数千里，只听嘉声动地来。"
        ],
        "notes": "",
        "id": "47f01fd7144a4c0d539547e0d5626e6c"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄太平端和尚",
        "preface": "",
        "paragraphs": [
            "千朵危峰杳霭间，石房长带瀑声寒。",
            "鸟啼花发寻常事，松本青青雪里看。"
        ],
        "notes": "",
        "id": "f8867f4d1a1d6d909fcb88a5fc8d7161"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "千峰雨雪时，别我情何极。",
            "不知天地间，更有谁相识。"
        ],
        "notes": "",
        "id": "1b36c3a55652d6dc00271dc81947044a"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "因官人请升座",
        "preface": "",
        "paragraphs": [
            "晓天云静冷涵霜，满槛风清敌夜光。",
            "莫谓座间人不识，孤明孤影射虚堂。"
        ],
        "notes": "",
        "id": "4aed996fd16d951d2234213f6478d9c4"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "因金鹅和尚语药病",
        "preface": "",
        "paragraphs": [
            "药病相治见最难，百重关锁太无端。",
            "金鹅道者来相访，学海波澜一夜干。"
        ],
        "notes": "",
        "id": "ad8d95ef6ea6f17b6c8f92fb1bbcd6bd"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "赋冲云鹞送僧",
        "preface": "",
        "paragraphs": [
            "侧翼雄飞天势阔，电闪星流太轻脱。",
            "南北东西相对看，千里万里阿喇喇。"
        ],
        "notes": "",
        "id": "bde0c420823f720188fbcac20fc23570"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "风幡竞辨  其一",
        "preface": "",
        "paragraphs": [
            "不是幡兮不是风，衲僧于此作流通。",
            "渡河用筏寻常事，南山烧炭北山红。"
        ],
        "notes": "",
        "id": "944ee9131155e0850a70f0b96ada1935"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "风幡竞辨  其二",
        "preface": "",
        "paragraphs": [
            "不是风幡何处著，新开作者曾拈却。",
            "如今懵憧痴禅和，谩道玄玄为独脚。"
        ],
        "notes": "",
        "id": "afc62721934746e0a6c14960753c1500"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "渔父",
        "preface": "",
        "paragraphs": [
            "春光冉冉岸烟轻，水面无风钓艇横。",
            "千尺丝纶在方寸，不知何处得鲲鲸。"
        ],
        "notes": "",
        "id": "70fb9d36926d2ca88d41eeaef29838b4"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "牧童",
        "preface": "",
        "paragraphs": [
            "呕啊唱与那鸣咿，百草拈来鬭不知。",
            "日晚骑牛未归去，指前坡笑又嘘嚱。"
        ],
        "notes": "",
        "id": "a2b6154209c06b009f157b6dc1bd7570"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "岩房高下折寒梅，极目寥寥雁影回。",
            "相别相逢竟何事，一声江上发春雷。"
        ],
        "notes": "",
        "id": "ea3a1c2d9e58654c0597b9f0ac8ca742"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄天童凝和尚",
        "preface": "",
        "paragraphs": [
            "经旬抱疾阻春霖，莎砌重重藓晕侵。",
            "曾约偕游未能得，暮山空锁碧云深。"
        ],
        "notes": "",
        "id": "76f6a3b6f09ad8d115d4674da2611587"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧入城",
        "preface": "",
        "paragraphs": [
            "云笼碧嶂月笼台，此去城中早晚回。",
            "不为佛光谒韩愈，问君何事出山来。"
        ],
        "notes": "",
        "id": "d177a548d53681228da4ddc604dcca2c"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "病中寄诸化主",
        "preface": "",
        "paragraphs": [
            "雪里梅花见早春，东西南北路行人。",
            "不知何处圆蟾夜，同念山头老病身。"
        ],
        "notes": "",
        "id": "9d2f677ae62f68ce379f288f0f064cee"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "和于秘丞见召之什  其一",
        "preface": "",
        "paragraphs": [
            "民瘼求来吏放闲，万家深夜启重关。",
            "斋中既是清凉国，应笑支公别买山。"
        ],
        "notes": "",
        "id": "9c598fd8384f58dda235cb010a8f11d7"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "和于秘丞见召之什  其二",
        "preface": "",
        "paragraphs": [
            "垂垂甘自养衰残，度岁无人到竹关。",
            "何幸文星枉嘉什，殷勤相唤出层山。"
        ],
        "notes": "",
        "id": "449025c7a2b6577c7f5a6e35c5cd6d78"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "和王殿直见寄  其一",
        "preface": "",
        "paragraphs": [
            "华野非殊古所难，得安闲处未为安。",
            "大方无外谁相到，空笑重云锁碧峦。"
        ],
        "notes": "",
        "id": "51cdafd3133ccfa680f698a792d37312"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "和王殿直见寄  其二",
        "preface": "",
        "paragraphs": [
            "清风凛凛字人官，堪对弥天释道安。",
            "不日归朝狎鸳鹭，也须音问寄层峦。"
        ],
        "notes": "",
        "id": "f553ff38376a144400840da897f3119c"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "澄江依棹碧光流，风冷蒹葭雨乍收。",
            "别夜新吟许谁约，白苹汀上月陵秋。"
        ],
        "notes": "",
        "id": "05c389b3ca322c255589df228b816c56"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧归永嘉",
        "preface": "",
        "paragraphs": [
            "韶石曾披此性灵，三年孤与急流争。",
            "永嘉旧隐今归去，堪听海涛中夜声。"
        ],
        "notes": "",
        "id": "fbd6ff7a1dd40a15e6d003c088199c76"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "兔角拄杖",
        "preface": "",
        "paragraphs": [
            "少室传来兔角杖，千圣护持为顶相。",
            "虎踞龙蟠势未休，云影山形冷相向。",
            "有时闲倚在虚堂，寥寥匝地凝秋霜。",
            "有时大作师子吼，德峤临际何茫茫。",
            "今日提来还不惜，分明普示诸知识。",
            "解拈天下任横行，高振风规有何极。"
        ],
        "notes": "",
        "id": "7fd95bb909fa0e253745d554b76d6820"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送从吉禅者",
        "preface": "",
        "paragraphs": [
            "君不见行路难，亦容易，握草为金不为贵。",
            "难曾平地涌波澜，易复到处列祥瑞。",
            "堪笑堪悲能几几，天上人间立高轨。",
            "兄弟十字越参星，一义同心淡秋水。",
            "因忆韶阳古风骨，石火雷光迟出没。",
            "隔身之句是程途，扣门之问非窠窟。",
            "殷勤报君君记取，方外周游看爪距。",
            "虎狼丛不遇知音，剔起眉毛便归去。"
        ],
        "notes": "",
        "id": "2db87366f16100eb687b475b89884776"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄承天长老",
        "preface": "",
        "paragraphs": [
            "道义相资复是谁，岩房深夜思迟迟。",
            "海山云静见孤月，高照婺城人不知。"
        ],
        "notes": "",
        "id": "f6281403fd1fcc48db9331ef7783dadd"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "古路枝分列洲渚，纲兮领兮若为举。",
            "病眼方开忽送人，落花惊断山禽语。",
            "亲禅客，亲禅客，行复行，独步坤维消此情。"
        ],
        "notes": "",
        "id": "7dab88ad60a7921ffd63384f832a459a"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送因大师",
        "preface": "",
        "paragraphs": [
            "瘦藤清到紫方袍，闲步坤维意转高。",
            "若到慎江人借问，金轮王子是吾曹。"
        ],
        "notes": "",
        "id": "ce2b69fbcd11cb195d33056b0d9bd62b"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送实师弟",
        "preface": "",
        "paragraphs": [
            "天伦曾重意难分，争奈孤踪若断云。",
            "去去休同亮禅者，西山一入杳无闻。"
        ],
        "notes": "",
        "id": "8e04f02850be55495090d8abae7e208a"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送新茶  其一",
        "preface": "",
        "paragraphs": [
            "元化功深陆羽知，雨前微露见鎗旗。",
            "收来献佛余堪惜，不寄诗家复寄谁。"
        ],
        "notes": "",
        "id": "dd527f85bb07585bf48477e2f7623b3e"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送新茶  其二",
        "preface": "",
        "paragraphs": [
            "乘春雀舌占高名，龙麝相资笑解醒。",
            "莫讶山家少为送，郑都官谓草中英。"
        ],
        "notes": "",
        "id": "bf159c79425e58d2cea252a60a41ba25"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "赋月生云际送诚监寺",
        "preface": "",
        "paragraphs": [
            "皎洁离云鹤梦时，孤光还与雪相宜。",
            "金盂后夜重垂影，拂尽天风不自知。"
        ],
        "notes": "",
        "id": "0d88a90101ceca300a70bdd169a2b6b0"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧之金华兼简周屯田",
        "preface": "",
        "paragraphs": [
            "瘦藤轻屦藓衣并，路过危峰截杳冥。",
            "若到金华拂云雾，不应容易见文星。"
        ],
        "notes": "",
        "id": "584776cf8dae879a2179e1f1fa2c2c44"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧之永嘉",
        "preface": "",
        "paragraphs": [
            "故国不是阻天涯，花木光中见独归。",
            "蜃水鄞江人莫问，月分春浪冷依依。"
        ],
        "notes": "",
        "id": "62482f76ce91c497a0538f633e65de02"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄送疑长老",
        "preface": "",
        "paragraphs": [
            "德不孤兮必有邻，四明留住是因循。",
            "如今高步钱塘境，只许灵山个老人。"
        ],
        "notes": "",
        "id": "20aa3c5f05918a79d2ece6d6f9d6a587"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "放白鹇",
        "preface": "",
        "paragraphs": [
            "朱冠青戢雪为毛，不近鸾凰意亦高。",
            "放你云林莫回首，如今何处是仙曹。"
        ],
        "notes": "",
        "id": "0ab8d40fed5dc455ff32a7866d9e2dab"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "喜禅人回山",
        "preface": "",
        "paragraphs": [
            "别我游方意未论，瓶盂还喜到云根。",
            "旧岩房有安禅石，再折松枝拂藓痕。"
        ],
        "notes": "",
        "id": "d9ee6678630f96bdb7858b1b4a210789"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "七尺岩藤握便行，旧山归去几多程。",
            "相逢忽问迢迢意，应发春雷动地声。"
        ],
        "notes": "",
        "id": "0b7890911fd904a319c0fb271392ef04"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧归天童",
        "preface": "",
        "paragraphs": [
            "峨峨太白峰，倚翠列霄岸。",
            "羡君乘兴归，凭栏与谁看。"
        ],
        "notes": "",
        "id": "5417878bbce25ec6c3c796df34a252fa"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "和曾推官示嘉遁之什",
        "preface": "",
        "paragraphs": [
            "少微星出古风还，匝地声光不掩关。",
            "三馆峻迁同陌路，九华高卧是蓬山。",
            "岩莎步入祥麟稳，海树飞求白凤闲。",
            "祗恐致君休未得，蒲轮重到薜萝间。"
        ],
        "notes": "",
        "id": "968f186fb9254cea4297bebab75f8d9b"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "经古堰偶作",
        "preface": "",
        "paragraphs": [
            "出城四十里，古堰若天外。",
            "飞棹清浅中，孤影自相对。"
        ],
        "notes": "",
        "id": "4ed0f9e00d29d0887a3e7a0247046b06"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "谢张太保见访",
        "preface": "",
        "paragraphs": [
            "老病还同叶半凋，经旬门掩夜萧萧。",
            "海城都护曾垂访，一片清风慰寂寥。"
        ],
        "notes": "",
        "id": "21793ae07f44c08b24c97db951f750f0"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送宗朴禅者",
        "preface": "",
        "paragraphs": [
            "洞庭乳窦皆泉石，抱疾何缘寄幽迹。",
            "曾列狂机一二三，东山西岭非相识。",
            "屈指嚬眉不可寻，云飞雨散空沈沈。",
            "如今转觉流年隔，强把冥悰苦搜索。",
            "纵止言欺白雪辞，宁忘笑与黄梅客。",
            "朴禅者，朴禅者，珠月有光惭照夜。"
        ],
        "notes": "",
        "id": "516321e05be317323f7e445e314b140a"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送尚辞",
        "preface": "",
        "paragraphs": [
            "浮图之子，履道为贵。",
            "天兮地兮，何泰何否。",
            "动无饰非，静还雕伪。",
            "辞也云行，后生可畏。"
        ],
        "notes": "",
        "id": "20f5f5a2580ead5df55c5d2e784e6c19"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "歌寄留英禅德",
        "preface": "",
        "paragraphs": [
            "当时临际辞黄蘗，或指河南或河北。",
            "英禅此日下中峰，机案曾焚笑仍则。",
            "九包一角惭称瑞，导月观星亦非意。",
            "争以韶阳振古风，半途未肯还希冀。",
            "归去来，归去来，飞泉浩浩声如雷。"
        ],
        "notes": "",
        "id": "4033edde4c3f0789f5a1a7ee041aa970"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送小师元贲",
        "preface": "",
        "paragraphs": [
            "愧尔求师，为吾弟子。",
            "学虽无闻，道亦可拟。",
            "平飞辩月，照复流水。",
            "斯意斯言兮如不忘，行行𩖼𩖼兮步兰芷。"
        ],
        "notes": "",
        "id": "7ebb814ec2c36194d792f6cb31d869ec"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送文佶归庐岳",
        "preface": "",
        "paragraphs": [
            "春色未深，兴无迟早。",
            "瓶谢九江，峰寻五老。",
            "到日攀萝独上时，依依莫忘海山脑。"
        ],
        "notes": "",
        "id": "d0ef5490cc03f3dc7208cad5be21b0c5"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送侃禅者之丹丘",
        "preface": "",
        "paragraphs": [
            "石桥多古迹，路崄少人过。",
            "如同白日闲，冷拂青苔坐。",
            "寒老若相逢，为吾略嘲破。"
        ],
        "notes": "",
        "id": "0f90207a9de6eee0cbfa38519d0d48b5"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送实山主",
        "preface": "",
        "paragraphs": [
            "野水春山，风光极目。",
            "千里万里，太迟太速。",
            "绝域澄澄兮非犀炬可照，希声杳杳兮非凤胶可续。",
            "叶落花开知不知，人天景行为高躅。"
        ],
        "notes": "",
        "id": "0941b3203c03fc385cdea9014aead5fa"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "示众",
        "preface": "",
        "paragraphs": [
            "丫角女子白头丝，报你诸方作者知。",
            "借问住山何境界，春风𩖼𩖼，春鸟喧喧。",
            "翠峰不能助发，心印却是他传。"
        ],
        "notes": "",
        "id": "ae2edcb3b78369d0994fca68a1a23457"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "和范监簿  其一",
        "preface": "",
        "paragraphs": [
            "吏散帘垂思莫穷，山光溪影恣相容。",
            "谁夸靖节偏栽柳，自笑隐居高听松。",
            "丹阙尚遥芝检密，讼庭闲列藓花重。",
            "岩间野客虽多病，终再携筇谒士龙。"
        ],
        "notes": "",
        "id": "a14acfad187e2e58ae446a7d10e10471"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "和范监簿  其二",
        "preface": "",
        "paragraphs": [
            "品汇不自适，善政还可得。",
            "县楼清夜上，岛月思云侵。",
            "谁有古菱花，照此真宰心。"
        ],
        "notes": "",
        "id": "9d2c57aeb7cb9465910c7aafd7ec7f8b"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "因香岩和尚",
        "preface": "",
        "paragraphs": [
            "我有一机，禅子须知。",
            "烁迦罗眼，总是胶黐。",
            "若人借问，伏惟伏惟。"
        ],
        "notes": "",
        "id": "ce8c0ec5c1e97e814e3fa27db69dadbd"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送雄直岁",
        "preface": "",
        "paragraphs": [
            "罢参还欲勘诸方，竿木随身不易当。",
            "翻忆古来兴化老，主宾用尽力牵羊。"
        ],
        "notes": "",
        "id": "df53bc0b70222231a915dc31a7542934"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "为道日损",
        "preface": "",
        "paragraphs": [
            "三分光阴二早过，灵台一点不揩磨。",
            "贪生逐日区区去，唤不回头争奈何。"
        ],
        "notes": "",
        "id": "a3c67385f2d59ab182f202b61e0b4f52"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "疏古",
        "preface": "",
        "paragraphs": [
            "我有面镜，到处悬挂。",
            "凡圣不来，谁上谁下。"
        ],
        "notes": "",
        "id": "4608e2e83e3db77f92bf3cb6f821cdf2"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "访俞秀才",
        "preface": "",
        "paragraphs": [
            "万叠云山未得归，寂寥心许老卢知。",
            "江城雨雪书名纸，不谒鸿儒更谒谁。"
        ],
        "notes": "",
        "id": "97fc7abf4c5816383bbccb0140f2ddbf"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "再酬",
        "preface": "",
        "paragraphs": [
            "万卷无书道用归，闲文公也未须知。",
            "倚天长剑如重战，更有龙头复是谁。"
        ],
        "notes": "",
        "id": "85b19212743fc68f3674ae48c5e6f01d"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "留暹首座",
        "preface": "",
        "paragraphs": [
            "从龙为雨复清闲，片段依依水石间。",
            "惭问秋风欲吹散，不能留得覆青山。"
        ],
        "notes": "",
        "id": "5f67e0eb9d469cf823e71947270de14f"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送俞居士归蜀",
        "preface": "",
        "paragraphs": [
            "何处深栖役梦频，青城抛却数溪云。",
            "如今老大归难得，祇写情怀远送君。"
        ],
        "notes": "",
        "id": "f08f299b0277b49658694f5c7fff3a54"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "和王殿丞蘡粟种之什",
        "preface": "",
        "paragraphs": [
            "纤纤圆实占芳春，得自侯门胜楚珍。",
            "开叶开花人不会，百千年是等闲身。"
        ],
        "notes": "",
        "id": "293d8709dcad8c2de625818146601840"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "和江桥晚望",
        "preface": "",
        "paragraphs": [
            "公余纵目望江山，万化穷来罔象间。",
            "闻说圣君将下诏，未容清澹与僧闲。"
        ],
        "notes": "",
        "id": "62234d8606ed7139df2395dd243743aa"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "病起示众",
        "preface": "",
        "paragraphs": [
            "门掩还同岁月摧，石窗经雨积莓苔。",
            "一床枕簟净名老，时见断云孤月来。"
        ],
        "notes": "",
        "id": "f385320920dc9d960a9f7899a0b8c139"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送麻居士",
        "preface": "",
        "paragraphs": [
            "纱帽山仪白苎袍，远披孤顶近吾曹。",
            "携来七尺霜前竹，划断天云不放高。"
        ],
        "notes": "",
        "id": "7e5c5ab576f8f5b325c542e0346e5eb6"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "酬李校书",
        "preface": "",
        "paragraphs": [
            "一回辞我一回吟，睠恋岩丛意转深。",
            "翻谢霜松不凋落，与君同有岁寒心。"
        ],
        "notes": "",
        "id": "9fe6b7422ec3b0625409889c2ed8b994"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "苦热中怀寄永固山主",
        "preface": "",
        "paragraphs": [
            "火云高下影相连，几欲披寻恨不前。",
            "无限清风无处问，只应迟步遶林泉。"
        ],
        "notes": "",
        "id": "40ec02a0a616e2df48d50c4d47d01dd2"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送元安禅者",
        "preface": "",
        "paragraphs": [
            "群峰杳蔼留不住，远道依依祇藤屦。",
            "旧隐萝龛付与谁，寒猿后夜啼高树。"
        ],
        "notes": "",
        "id": "0de6348fa36c4796e1fd48e3a6f0bd87"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "赋病鹤送奉伦禅者",
        "preface": "",
        "paragraphs": [
            "欲飞飞未得，冷泊杉松枝。",
            "如何垂天云，远远同一涯。"
        ],
        "notes": "",
        "id": "f679d6f42205736d769892a32606f67c"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "偶作",
        "preface": "",
        "paragraphs": [
            "列岫霁新雨，凭栏秪澹交。",
            "夕阳明远水，秋叶露空巢。",
            "思极曾无玷，神清未动爻。",
            "祇应千古意，谁得共云坳。"
        ],
        "notes": "",
        "id": "2dc432cbea22b37902fb1633eb1e14a3"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "谢鲍学士惠腊茶",
        "preface": "",
        "paragraphs": [
            "丛卉乘春独让灵，建溪从此振家声。",
            "使君分赐深深意，曾涤禅曹万虑清。"
        ],
        "notes": "",
        "id": "92bd47bf865bfffba3163514abfacf55"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "因游育王亭寄收主郎给事",
        "preface": "",
        "paragraphs": [
            "冷翠千万峰，当轩列如黛。",
            "蒲团及禅板，永日澹相对。",
            "彤云曾无机，烧松亦成盖。",
            "远谢幽隐情，难与台星会。"
        ],
        "notes": "",
        "id": "4238fe990c87ad52007daaa5fd23f4e8"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送遇能禅者",
        "preface": "",
        "paragraphs": [
            "湖遶岩城列象寛，万家台榭水光寒。",
            "片帆隐隐生遥极，谁问曹溪意转难。"
        ],
        "notes": "",
        "id": "92ff4ff61f963e216f1f83ef3681738c"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送觉海大师",
        "preface": "",
        "paragraphs": [
            "秋云岩叶两悠悠，半逐风驰半水流。",
            "凭问禅家有何意，不知方外若为酬。"
        ],
        "notes": "",
        "id": "f567260b6190c2f2eab92561963a61ad"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送曾侍禁",
        "preface": "",
        "paragraphs": [
            "冷匣秋波射斗星，鐡衣随从古霜清。",
            "宣池莫问当年事，一片威风动地生。"
        ],
        "notes": "",
        "id": "a3583e1f0ee9f1ffdc3153c4c40b14ed"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "病起酬如禅德",
        "preface": "",
        "paragraphs": [
            "大明一寸光，腐草一何假。",
            "人命呼吸间，诚哉是言也。",
            "呼之曾已休，吸之尚未舍。",
            "寄问诸苦源，来者不来者。"
        ],
        "notes": "",
        "id": "d258abfa4bad1bb10d71ae6c58d3bec2"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送云禅德",
        "preface": "",
        "paragraphs": [
            "古之送人，言作怀宝。",
            "我惭老病，困乏辞藻。",
            "熊岭迢迢兮曾立夜雪，谢池依依兮笑生春草。",
            "头角麟龙安可论，清风步步应相讨。"
        ],
        "notes": "",
        "id": "e195db677bee4d355adfd9166b3ad83e"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送久禅德归兰亭",
        "preface": "",
        "paragraphs": [
            "右军墨池月，照我复照谁。",
            "千里忽相到，中峰多病师。"
        ],
        "notes": "",
        "id": "df07a4d5cd0bc6da480ac950900a4114"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送羲大师",
        "preface": "",
        "paragraphs": [
            "岩房抱病经一月，门有诸生阻来谒。",
            "长往之期犹未能，七十之年更何说。",
            "若耶溪老忽留语，溪上旧游且归去。",
            "春风𩖼𩖼兮兼断云，弱柳依依兮带轻絮。",
            "古今离恨虽如此，动静于吾亦多意。",
            "高握霜筇独步时，音书莫忘远飞寄。"
        ],
        "notes": "",
        "id": "ec92c2fed51b0ac928452ad690188de9"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "酬海宗二侍者  其一",
        "preface": "",
        "paragraphs": [
            "荪之得兰，其道匪难。",
            "扶吾病起，如珠在盘。",
            "一兮二兮，自看谁看。"
        ],
        "notes": "",
        "id": "3e0679eeaf7194565c6f0722b70df842"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "酬海宗二侍者  其二",
        "preface": "",
        "paragraphs": [
            "兰之得荪，其道必存。",
            "扶吾病起，古风入门。",
            "二兮一兮，且论勿论。"
        ],
        "notes": "",
        "id": "c66db01b289806fff55783c5011c9f1c"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "谢郎给事送建茗",
        "preface": "",
        "paragraphs": [
            "陆羽仙经不易夸，诗家珍重寄禅家。",
            "松根石上春光里，瀑水烹来鬭百花。"
        ],
        "notes": "",
        "id": "e6af09a50d34b6c8493a415ccde2689d"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送山茶上知府郎给事",
        "preface": "",
        "paragraphs": [
            "谷雨前收献至公，不争春力避芳丛。",
            "烟开曾入深深捣，百万枪旗在下风。"
        ],
        "notes": "",
        "id": "1329587a145699569876fdc316c94a5b"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送郎侍郎致政归钱塘",
        "preface": "",
        "paragraphs": [
            "帆挂西风别海城，二疏千古道相应。",
            "谁夸富贵沽时誉，自笑经纶作技能。",
            "残叶赋题红片片，远山供望碧层层。",
            "武林到日符嘉遁，高访岩扃祇许僧。"
        ],
        "notes": "",
        "id": "071edaac42c5af5b508ec97bbeba2202"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "山行逢懃禅德",
        "preface": "",
        "paragraphs": [
            "乳岩秋日无他作，策杖层层止寥廓。",
            "四顾有语分野情，一点彤云起深壑。",
            "藓石迟迟略轻踞，逢个衲僧忽骤步。",
            "频唤回头不肯回，及至回兮眉卓竖。",
            "阿喇喇，千里万里横该抹。",
            "咄。"
        ],
        "notes": "",
        "id": "f8a5db027bce6c9a0ce172770bd96b04"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送小师元哲",
        "preface": "",
        "paragraphs": [
            "老卢之子，四三二一。",
            "将欲振飞，卷比丛室。",
            "松凌霜兮运青，水带岩兮流急。",
            "南北东西，云开见日。"
        ],
        "notes": "",
        "id": "3ca4c9a3a72fd04f595fd54e999b10c0"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "永丰庄新植径松忽二本邻偃抒辞纪之",
        "preface": "",
        "paragraphs": [
            "双偃松何似，螺文结数遭。",
            "清声虽竞发，寒影不相高。",
            "对客圆分盖，孤禅翠滴袍。",
            "若教图画得，争奈有萧搔。"
        ],
        "notes": "",
        "id": "5b2cb7fac803696118e087fd8e2e61a7"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送白云宣长老",
        "preface": "",
        "paragraphs": [
            "鄞江秋晚忽成春，况有台星作主人。",
            "去去高携古刀尺，二千年运续芳尘。"
        ],
        "notes": "",
        "id": "2aa44b35b7324a0484b7f37e25e1eb2d"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送亲禅者",
        "preface": "",
        "paragraphs": [
            "万木带秋声，古今念暌别。",
            "我有赠行意，临行为君说。",
            "重岩休滞云，远水且观月。",
            "生生知不知，天风助清彻。"
        ],
        "notes": "",
        "id": "7515828fcc97a05979a5452f2de8f1dd"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送显冲禅者",
        "preface": "",
        "paragraphs": [
            "聚散非常凖，古今亦标格。",
            "如何无事人，还似未归客。",
            "秋风生群林，野水资寒色。",
            "谁兮谢寸阴，观彼青山白。",
            "冲禅行复行，五叶待时折。"
        ],
        "notes": "",
        "id": "a2777433220797eba9a7ce2bf1948af9"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送天童普和尚",
        "preface": "",
        "paragraphs": [
            "迢迢别海涯，帆挂杪秋时。",
            "岛树落寒叶，人谁访祖师。",
            "浪开游象急，天阔过鸿迟。",
            "早晚归林下，千徒不共知。"
        ],
        "notes": "",
        "id": "0900419677b01a687481c1f63be7714d"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "张秀才下第",
        "preface": "",
        "paragraphs": [
            "得第何人愧不平，道存颜巷亦为荣。",
            "应知未丧斯文也，且把新诗乐性情。"
        ],
        "notes": "",
        "id": "6028235f6c1bfd3a083132a0ebc84d5a"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄久监收",
        "preface": "",
        "paragraphs": [
            "田中稻熟及时收，颗立圆成免外求。",
            "一日归来古岩上，白云红树共悠悠。"
        ],
        "notes": "",
        "id": "c7b48c9c4ca14372d3cb58f7a3fd3a98"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "暮冬夜坐寄岫禅者",
        "preface": "",
        "paragraphs": [
            "碧落无片云，虚庭积深雪。",
            "负春还有谁，彻曙对孤月。",
            "岩松影拂翠不断，瀑水声来听忽绝。",
            "岫禅岫禅知也如未知，八面清风远远待时说。"
        ],
        "notes": "",
        "id": "fbd40162d328575c108a277f2857e460"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄崇寿怀长老歌",
        "preface": "",
        "paragraphs": [
            "寂住峰兮触星斗，寂住师兮古为道。",
            "死中得活未轻酬，不许夜行投晓到。",
            "蔼蔼声光一百年，吾其后兮吾其先。",
            "振领提纲笑多事，掩扉塞路空依然。",
            "龙朔老卢同兀兀，土为貌兮金作骨。",
            "万国争求肯便行，我要重新敲鐡佛。",
            "东西南北休云识，枯槁冥冥颇相忆。",
            "天外清风结阵来，狂歌远寄从抛掷。"
        ],
        "notes": "",
        "id": "51a631b0fa8fc93d659861a39be8ba5f"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送廷利禅者",
        "preface": "",
        "paragraphs": [
            "雷峰孤顶谁家路，上兮下兮复何故。",
            "曾列三千一半徒，我今独满当时数。",
            "鲸麟麟，龙鳞鳞，坤维高步生清尘。",
            "休云裴相慕黄蘗，额有圆珠七尺身。",
            "利禅者，利禅者，倚天长剑应牢把。",
            "或谓风云不再来，谁为苍苍分昼夜。"
        ],
        "notes": "",
        "id": "c7f1883235bd834744b11584ca1764da"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送倧禅者",
        "preface": "",
        "paragraphs": [
            "涪江怒激鲸鼇宅，岌岌三山大倾侧。",
            "冥数俄然一个来，步武群方作禅客。",
            "振声谓我分纲宗，今兮古兮何忩忩。",
            "令吾强为抉辞句，句句字字凛凛生狂风。",
            "拂散四七单传之落叶，扫荡二三直指之流蓬。",
            "似带微芒，敢未勦绝。",
            "寒木在握兮全机可笑，秋水横按兮半提可灭。",
            "使八极顶目者不自争衡，见斯人兮驾御昂枿。"
        ],
        "notes": "",
        "id": "3947f39e96f2a175b3da238d1a2a0c16"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送鼎禅者",
        "preface": "",
        "paragraphs": [
            "落落禅家流，携筇卷云毳。",
            "别我振辞锋，夜堂消祖偈。",
            "霜天飞一鹗，目对弹其滞。",
            "春岸立千峰，指也乎其势。",
            "行行复行行，清飇起兰蕙。"
        ],
        "notes": "",
        "id": "8fe143a27171b0134ee3c0b1d4f1beb4"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "观泉送演禅者",
        "preface": "",
        "paragraphs": [
            "云根漱野泉，照空复照月。",
            "冷声曾未消，飞澜似相别。",
            "岩近生风雷，天遥新冰雪。",
            "演禅乘与知不知，源流依依共澄洁。"
        ],
        "notes": "",
        "id": "6a1c56e53906b7858570c224acdf8161"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "答忠禅者",
        "preface": "",
        "paragraphs": [
            "一字七字三五字，万象穷来不为据。",
            "夜深月白下沧溟，搜得骊珠有多许。"
        ],
        "notes": "",
        "id": "a370c6009603e8e57aba45aecc21022d"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "和陆学士夏日见寄",
        "preface": "",
        "paragraphs": [
            "良牧归诗匠，雅风消郁蒸。",
            "官清难滞爵，吏散远同僧。",
            "棠树非烟合，仙槎碧浪乘。",
            "因思穷万化，千古更无能。"
        ],
        "notes": "",
        "id": "fecf86e5be5067c3af1bf9c6f2bb658d"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送化主",
        "preface": "",
        "paragraphs": [
            "春色依依笼远树，卷衲搘藤墀轻屦。",
            "尘世茫茫无限人，不知谁问曹溪路。"
        ],
        "notes": "",
        "id": "5d0ab263abd51b7de4e47fdfbf10dc8e"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送通判刘国博",
        "preface": "",
        "paragraphs": [
            "为星当贰职，权化不相饶。",
            "白屋如多恨，清风何处消。",
            "岸鸥窥列斾，天辟看升朝。",
            "别有生灵意，寒枝未变条。"
        ],
        "notes": "",
        "id": "41ea0f9c5d500e4aeae0172bfe89bb65"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送别陈秘丞古意",
        "preface": "",
        "paragraphs": [
            "悠悠层山云，断兮仍复续。",
            "离离双岸草，变兮且兼绿。",
            "如何苦雪霜，后凋蠧松竹。",
            "松竹有节操，雪霜无伎俩。",
            "敢折岁寒枝，赠君作嘉赏。",
            "行行天地间，清风在谁掌。"
        ],
        "notes": "",
        "id": "94ba6c893ed2bac8f741cb44e571a5de"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送通判学士归南国",
        "preface": "",
        "paragraphs": [
            "斾拥帆开照德星，天风高兴国风清。",
            "武夷仙仗知回也，各下祥云到地迎。"
        ],
        "notes": "",
        "id": "8edbb4813d4ecfc70eecc96470810e98"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "和酬郎签判殿丞",
        "preface": "",
        "paragraphs": [
            "向国心存了了身，大方无外且同尘。",
            "江城早晚重相见，解笑宗雷十八人。"
        ],
        "notes": "",
        "id": "68b9b9ce893dc99d8ca70e0c00474838"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "歌送范阳卢君",
        "preface": "",
        "paragraphs": [
            "范阳居士来鄞水，动地仙飇向人起。",
            "乳峰直上云霞开，步骤大衢到如此。",
            "茫茫尘世谁知交，当场问我非相饶。",
            "禅家毕竟无他事，古雪岩前曾未消。",
            "俄然怅望辞丛室，荷负难兮泪深溢。",
            "远幸流方且莫论，再得从容又何日。",
            "迢迢故国殊存想，冷碧柯山分指掌。",
            "况有觉雄华藏师，归去百城共游赏。"
        ],
        "notes": "",
        "id": "b32e817ceef087fa72fa9d8337e10206"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送广教专使",
        "preface": "",
        "paragraphs": [
            "峨峨石头，使乎让祖。",
            "已之匪存，圣之奚慕。",
            "或妄以山，或索云斧。",
            "音耗不通兮清源派分，吾斯语兮讵可论古。"
        ],
        "notes": "",
        "id": "2c67ea493fda20d48d38f9a6596d1876"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送微文章",
        "preface": "",
        "paragraphs": [
            "双莲亭上送行客，菡萏清香散秋色。",
            "野兴断山云片高，孤影澄江月华白。",
            "希声险绝堪谁知，大道机存曾未可。",
            "纵辟天常立下风，安教类变丛流火。",
            "君不见梁兮阖国难滞留，千古遗恨空悠悠。",
            "君又不见魏兮小桂生寒翠，一花对雪开无休。",
            "微禅亦并联芳驾，德星文星仰萧洒。",
            "物外情深不等闲，环中趣别非轻舍。",
            "相访从容为我言，屈指多求更何者。"
        ],
        "notes": "",
        "id": "9e12193cd9cd32ce3a9f051025023445"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送怀秀禅者",
        "preface": "",
        "paragraphs": [
            "麻衣草座思灵彻，一食安闲更无别。",
            "儵忽迁流数百年，杳杳谁来继其绝。",
            "吾兮亦是疏慵辈，冷淡身心存慷恺。",
            "偶续灵峰照夜灯，邃泛鐡船下沧海。",
            "深嗟知困不知休，奔驰骇浪空淹留。",
            "纵得长鼇拟何待，堪白头时好白头。",
            "因观坏衲秀禅客，清苦如冰复如蘗。",
            "别我携筇步大方，为叶为花恣披折。",
            "伏枕寥寥情意阑，率写狂歌赠行色。"
        ],
        "notes": "",
        "id": "dba0a8b9b9629fd2c2d5bd05bf1682e4"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "孤运铭",
        "preface": "",
        "paragraphs": [
            "云根石圹，容身待老。",
            "南来北来，闲且寻讨。",
            "五叶一花兮堪对谁，寥寥万古兮空知有。"
        ],
        "notes": "",
        "id": "9ae01872f9833d95eec8667aab870cc4"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄海会之长老",
        "preface": "",
        "paragraphs": [
            "百花开后一花开，风递清香远远来。",
            "谁问黄梅不平事，照中依旧惹尘埃。"
        ],
        "notes": "",
        "id": "9b2114f3e14fd03168c1fb220572700c"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "杂言送贤专使",
        "preface": "",
        "paragraphs": [
            "使乎谁，老作者，百战场中飞鐡马。",
            "秋水藏来人不知，笑李将军被擒下。",
            "阿呵呵，却归湖山唱凯歌。"
        ],
        "notes": "",
        "id": "4afb3fdd06c9b42ee5d03586769c14f6"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "歌纪四明汪君信士",
        "preface": "",
        "paragraphs": [
            "古君子兮道诸己，道器用兮合天理。",
            "同尘还若待时生，观象不知何处起。",
            "荆丛丛袭莪丛丛，孝兮悌兮非沚中。",
            "聚应落落滴仙露，散或泠泠扬士风。",
            "风之上兮风之下，近一指兮远一马。",
            "秋水澹交无限情，夜光照乘胡为者。",
            "伊予匪谓存余力，咏高义兮困胸臆。",
            "巴歌百字岩叶书，飞寄汪门旧知识。"
        ],
        "notes": "",
        "id": "470ecbc8cf34ee6d1fcd38cad6299222"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送仲卿禅德",
        "preface": "",
        "paragraphs": [
            "高兮竺卿，秋水虚明。",
            "夫何之象，堪云指程。",
            "知吾不知，笑伽耶城。"
        ],
        "notes": "",
        "id": "4d84e94fa329fecd9f0e12d3a8d8b9d2"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其一",
        "preface": "",
        "paragraphs": [
            "圣谛廓然，何当辨的。",
            "对朕者谁，还云不识。",
            "因兹暗渡江，岂象生深棘。",
            "阖国人追不再来，千古万古空相忆。",
            "休相忆，清风匝地有何极。"
        ],
        "notes": "",
        "id": "b99f104cbabc7e6cfa48a2b2c0eed887"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其二",
        "preface": "",
        "paragraphs": [
            "至道无难，言端语端。",
            "一有多种，二无两般。",
            "天际日上月下，槛前山深水寒。",
            "髑髅识尽喜何立，枯木龙吟消未干。",
            "难难，拣择明白君自看。"
        ],
        "notes": "",
        "id": "cb1015bc3e092511387906ef3ef35cb7"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其三",
        "preface": "",
        "paragraphs": [
            "日面佛，月面佛，五帝三皇是何物。",
            "二十年来曾苦辛，为君几下苍龙窟。",
            "屈堪述明眼，衲僧莫轻忽。"
        ],
        "notes": "",
        "id": "b8ab44127cae6fd27644b46bec12202b"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其四",
        "preface": "",
        "paragraphs": [
            "一勘破，二勘破，雪上加霜曾险堕。",
            "飞骑将军入虏庭，载得完全能几个。",
            "急走过，不放过，孤峰顶上草里坐。",
            "咄。"
        ],
        "notes": "",
        "id": "a4b66a499ee9f4f6d6d8ff9abb9f59fc"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其五",
        "preface": "",
        "paragraphs": [
            "牛头没，马头回，曹溪镜里绝尘埃。",
            "打鼓看来君不见，百花春至为谁开。"
        ],
        "notes": "",
        "id": "159a4cc26f21ace301edc51963962acf"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其六",
        "preface": "",
        "paragraphs": [
            "去却一，拈得七，上下四维无等匹。",
            "徐行踏断流水声，纵观写出飞义迹。",
            "草茸茸，烟羃羃，空生岩畔花狼藉。",
            "弹指堪悲舜若多，莫动著，动著三十棒。"
        ],
        "notes": "",
        "id": "c25f2d6e725907726c01970045f06ccb"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其七",
        "preface": "",
        "paragraphs": [
            "江国春风吹不起，鹧鸪啼在深花里。",
            "三级浪高鱼化龙，痴人犹戽夜塘水。"
        ],
        "notes": "",
        "id": "32b52607ebece07370ed122c339540e4"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其八",
        "preface": "",
        "paragraphs": [
            "翠岩示徒，千古无对。",
            "关字相酬，失钱遭罪。",
            "潦倒保福，仰扬难得。",
            "唠唠翠岩，分明是贼。",
            "白珪无玷，谁辨真假。",
            "长庆相谙，眉毛生也。"
        ],
        "notes": "",
        "id": "cba9bc867b14d9da721dc75b205c34ce"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其九",
        "preface": "",
        "paragraphs": [
            "句里呈机劈面来，烁迦罗眼绝纤埃。",
            "东南西北门相对，无限轮锤击不开。"
        ],
        "notes": "",
        "id": "cd9b6a688a6c8b1708394c1ca09ce02e"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其一○",
        "preface": "",
        "paragraphs": [
            "两喝与三喝，作者知机变。",
            "若谓骑虎头，二俱成瞎汉。",
            "谁瞎汉，拈来天下与人看。"
        ],
        "notes": "",
        "id": "20ee49a5f0d571db03af62c600b27ecc"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其一一",
        "preface": "",
        "paragraphs": [
            "凛凛孤风不自夸，端居寰海定龙蛇。",
            "大中天子曾轻触，三度亲遭弄爪牙。"
        ],
        "notes": "",
        "id": "165077c6503e846f8955bd0afe14dba1"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其一二",
        "preface": "",
        "paragraphs": [
            "金乌急，玉兔速，善应何曾有轻触。",
            "展事投机见洞山，跛鼇盲龟入空谷。",
            "花簇簇，锦簇簇，南地竹兮北地木。",
            "因思长庆陆大夫，解道合笑不合哭。",
            "咦。"
        ],
        "notes": "",
        "id": "4a48ca3b669b7be0b276b4c02ddc2ba6"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其一三",
        "preface": "",
        "paragraphs": [
            "老新开，端的别，解道银碗里盛雪。",
            "九十六个应自知，不知却问天边月。",
            "提婆宗，提婆宗，赤幡之下起清风。"
        ],
        "notes": "",
        "id": "0154b19352300c1791fb969b1e3011c3"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其一四",
        "preface": "",
        "paragraphs": [
            "对一说，太孤绝，无孔铁锤重下楔。",
            "阎浮树下笑呵呵，昨夜骊龙拗角折。",
            "别别，韶阳老人得一橛。"
        ],
        "notes": "",
        "id": "06dcf8b64f30b4e8a5d64135b01be04e"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其一五",
        "preface": "",
        "paragraphs": [
            "倒一说，分一节，同死同生为君决。",
            "八万四千非凤毛，三十三人入虎穴。",
            "别别，扰扰匆匆水里月。"
        ],
        "notes": "",
        "id": "76eb25b25be4ff0462238ced3f30b7fd"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其一六",
        "preface": "",
        "paragraphs": [
            "古佛有家风，对扬遭贬剥。",
            "子母不相知，是谁同啐啄。",
            "啄觉犹在，壳重遭扑，天下衲僧徒名邈。"
        ],
        "notes": "",
        "id": "ed1c40a7496e0a2e3bd00a5da867689c"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其一七",
        "preface": "",
        "paragraphs": [
            "一个两个千万个，脱却笼头缷角駄。",
            "左转右转随后来，紫胡要打刘铁磨。"
        ],
        "notes": "",
        "id": "a9857a95aa847d54e7e8ff1757879b83"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其一八",
        "preface": "",
        "paragraphs": [
            "无缝塔，见还难，澄潭不许苍龙蟠。",
            "层落落，影团团，千古万古与人看。"
        ],
        "notes": "",
        "id": "f5af58b004932579a984022c0940ee1c"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其一九",
        "preface": "",
        "paragraphs": [
            "对扬深爱老俱胝，宇宙空来更有谁。",
            "曾向沧溟下浮木，夜涛相共接盲龟。"
        ],
        "notes": "",
        "id": "50041c5d87294fa80f8ebe4718b8365a"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其二○",
        "preface": "",
        "paragraphs": [
            "龙牙山里龙无眼，死水何曾振古风。",
            "禅板蒲团不能用，只应分付与卢公。"
        ],
        "notes": "",
        "id": "6bb64702a3c11479fa155edcf3d9cde0"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其二一",
        "preface": "",
        "paragraphs": [
            "卢公付了亦何凭，坐倚休将继祖怀。",
            "堪对暮云归未合，远山无限碧层层。"
        ],
        "notes": "",
        "id": "82f8a549fe2b14dcf90d7a6052db26f6"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其二二",
        "preface": "",
        "paragraphs": [
            "莲花荷叶报君知，出水何如未出时。",
            "江北江南问王老，一狐疑了一狐疑。"
        ],
        "notes": "",
        "id": "b95c55930b650fe3f147374b61774fb7"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其二三",
        "preface": "",
        "paragraphs": [
            "象骨岩高人不到，到者须是弄蛇手。",
            "棱师备师不奈何，丧身失命有多少。",
            "韶阳知，重拨草，南北东西无处讨。",
            "忽然突出拄杖头，抛对雪峰大张口。",
            "大张口兮同闪电，剔起眉毛还不见。",
            "如今藏在乳峰前，来者一一看方便。"
        ],
        "notes": "",
        "id": "77e63d3f8481f0b2c34cc5804346dc53"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其二四",
        "preface": "",
        "paragraphs": [
            "妙峰孤顶草离离，拈得分明付与谁。",
            "不是孙公辨端的，髑髅著地几人知。"
        ],
        "notes": "",
        "id": "efb8593cd2224895e294931b70fbb462"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其二五",
        "preface": "",
        "paragraphs": [
            "曾骑铁马入重城，敕下传闻六国清。",
            "犹握金鞭问归容，夜深谁共御街行。"
        ],
        "notes": "",
        "id": "5fc200870dff5ee549ae3703dcad8cba"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其二六",
        "preface": "",
        "paragraphs": [
            "眼里尘沙耳里土，千峰万峰不肯住。",
            "落花流水太茫茫，剔起眉毛何处去。"
        ],
        "notes": "",
        "id": "4d61fa8f128677a1e9ab740895b90ea9"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其二七",
        "preface": "",
        "paragraphs": [
            "祖域交驰天马驹，化门舒卷不同途。",
            "电光石火存机变，堪笑人来捋虎须。"
        ],
        "notes": "",
        "id": "addb5e09ec5e968bcec9d4b3f408a7a5"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其二八",
        "preface": "",
        "paragraphs": [
            "问既有宗，答亦攸同。",
            "三句可辨，一镞辽空。",
            "大野兮凉飇飒飒，长天兮疏雨蒙蒙。",
            "君不见少林久坐未归客，静依熊耳一丛丛。"
        ],
        "notes": "",
        "id": "7670373d0de5b0793da05202b56fcdea"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其二九",
        "preface": "",
        "paragraphs": [
            "祖佛从来不为人，衲僧今古竞头走。",
            "明镜当台列象殊，一一面南看北斗。",
            "斗柄垂，无处讨。",
            "拈得鼻孔失却口。"
        ],
        "notes": "",
        "id": "72a56a9e5cfa104617fbae6eb3e62647"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其三○",
        "preface": "",
        "paragraphs": [
            "劫火光中立问端，衲僧犹滞两重关。",
            "可怜一句随他语，万里区区独往还。"
        ],
        "notes": "",
        "id": "7ce1a71213c6bb59c031def2b48ffaad"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其三一",
        "preface": "",
        "paragraphs": [
            "镇州出大萝卜，天下衲僧取则。",
            "只知自古至今，争辨鹄白乌黑。",
            "贼贼，衲僧鼻孔曾拈得。"
        ],
        "notes": "",
        "id": "49a425294a58ba38e11d7563a1ec589f"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其三二",
        "preface": "",
        "paragraphs": [
            "此错彼错，切忌拈却。",
            "四海浪平，百川潮落。",
            "古策风高十二门，门门有路空萧索。",
            "非萧索，作者好求无病药。"
        ],
        "notes": "",
        "id": "535cc00ef61c27a6179fc4268f8e54c1"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其三三",
        "preface": "",
        "paragraphs": [
            "断际全机继后踪，持来何必在从容。",
            "巨灵擡手无多子，分破华山千万重。"
        ],
        "notes": "",
        "id": "ecec02d50c52d5895b70c13557931182"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其三四",
        "preface": "",
        "paragraphs": [
            "团团珠绕玉珊珊，马载驴驼上铁船。",
            "分付海山无事客，钓鼇时下一棬挛。"
        ],
        "notes": "",
        "id": "eb7ef6023476abf9e6c4895d3f80e41e"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其三五",
        "preface": "",
        "paragraphs": [
            "出草入草，谁解寻讨。",
            "白云重重，红日杲杲。",
            "左顾无暇，右眄已老。",
            "君不见寒山子，行太早。",
            "十年归不得，忘却来时道。"
        ],
        "notes": "",
        "id": "9d20385142688d64fd818facf4f5a271"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其三六",
        "preface": "",
        "paragraphs": [
            "千峰盘屈色如蓝，谁谓文殊是对谭。",
            "堪笑清凉多少众，前三三与后三三。"
        ],
        "notes": "",
        "id": "cdf0b48bcf8ba19d0fb8ef22dc0f6da0"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其三七",
        "preface": "",
        "paragraphs": [
            "大地绝纤埃，何人眼不开。",
            "始随芳草去，又逐落花回。",
            "羸鹤翘寒木，狂猿啸古台。",
            "长沙无限意。",
            "咄。"
        ],
        "notes": "",
        "id": "0dc77495a966b90d04ad133f439b760d"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其三八",
        "preface": "",
        "paragraphs": [
            "三界无法，何处求心。",
            "白云为盖，流泉作琴。",
            "一曲两曲无人会，雨过夜堂秋水深。"
        ],
        "notes": "",
        "id": "dbb6c15f2c1551dcb401f913b35c5f72"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其三九",
        "preface": "",
        "paragraphs": [
            "擒得卢陂跨铁牛，三玄戈甲未轻酬。",
            "楚王城畔朝宗水，喝下曾令却倒流。"
        ],
        "notes": "",
        "id": "9ce884270a5e0a7c2d8f416b1a0a06bc"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其四○",
        "preface": "",
        "paragraphs": [
            "花药栏，莫颟顸，星在秤兮不在盘。",
            "便与么，太无端，金毛师子大家看。"
        ],
        "notes": "",
        "id": "37d8efd5fcd88ed654976e87078cf09e"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其四一",
        "preface": "",
        "paragraphs": [
            "闻见觉知非一一，山河不在镜中观。",
            "霜天月落夜将半，谁共澄潭照影寒。"
        ],
        "notes": "",
        "id": "e3a3fe6a6b9dcd47935c4aeca9a17fcc"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其四二",
        "preface": "",
        "paragraphs": [
            "活中有眼还同死，药忌何须鉴作家。",
            "古佛尚言曾未到，不知谁解撒尘沙。"
        ],
        "notes": "",
        "id": "99b3baa3bb2bfdc6aa13a8633fa8589a"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其四三",
        "preface": "",
        "paragraphs": [
            "雪材打，雪材打，庞老机关没可把。",
            "天上人闲不自知，眼里耳里绝萧洒。",
            "萧洒绝，碧眼胡僧难辨别。"
        ],
        "notes": "",
        "id": "203963883a8562899792ade2ebc6b347"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其四四",
        "preface": "",
        "paragraphs": [
            "垂手还同万仞崖，正偏何心在安排。",
            "琉璃古殿照明月，忍俊韩獹空上阶。"
        ],
        "notes": "",
        "id": "2f2405f95c68fefb17802df64acfc1aa"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其四五",
        "preface": "",
        "paragraphs": [
            "一拽石，二般土，发机须是千钧弩。",
            "象骨老师曾辊毬，争似禾山解打鼓。",
            "报君知，莫莽卤，甜者甜兮苦者苦。"
        ],
        "notes": "",
        "id": "c59951b8208bed014d89bf890170ab34"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其四六",
        "preface": "",
        "paragraphs": [
            "编辟曾挨老古锥，七斤衫重几人知。",
            "如今抛掷西湖里，下载清风付与谁。"
        ],
        "notes": "",
        "id": "f6393408015048909ec5c6662e75a04c"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其四七",
        "preface": "",
        "paragraphs": [
            "虚堂雨滴声，作者难酬对。",
            "若谓曾入流，依前还不会。",
            "会不会，南山北山转滂霈。"
        ],
        "notes": "",
        "id": "30a54ddbdef215654701dbaa2fb24311"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其四八",
        "preface": "",
        "paragraphs": [
            "一二三，四六六，碧眼胡僧数不足。",
            "少林谩道付神光，卷衣又说归天竺。",
            "天竺茫茫无处寻，夜来却对乳峰宿。"
        ],
        "notes": "",
        "id": "6a86185ad4ec31ac361ad22009309462"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其四九",
        "preface": "",
        "paragraphs": [
            "来问若成风，应机非善巧。",
            "可悲独眼龙，曾未呈牙爪。",
            "牙爪开，生云雷，逆水之波经几回。"
        ],
        "notes": "",
        "id": "fa57587a609a57e81560a0a4dbc8f7e3"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其五○",
        "preface": "",
        "paragraphs": [
            "透网金鳞，休云滞水。",
            "摇干荡坤，振鬣摆尾。",
            "千尺鲸喷洪浪飞，一声雷振清飇起。",
            "清飇起，天上人间知几几。"
        ],
        "notes": "",
        "id": "8968eade6b452230582a91cd63459884"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其五一",
        "preface": "",
        "paragraphs": [
            "钵里饭，桶里水，多口阿师难下嘴。",
            "北斗南星位不殊，白浪滔天平地起。",
            "拟不拟，止不止，个个无裩长者子。"
        ],
        "notes": "",
        "id": "140a3284313a886ce5180d4124585a52"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其五二",
        "preface": "",
        "paragraphs": [
            "末后句，为君说，明暗双双底时节。",
            "同条生也共相知，不同条死还殊绝。",
            "还殊绝，黄头碧眼须甄别。",
            "南北东西归去来，夜深同看千岩雪。"
        ],
        "notes": "",
        "id": "0b4d4d3b1713a1cd090e5b656388a4d9"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其五三",
        "preface": "",
        "paragraphs": [
            "孤危不立道方高，入海还须钓巨鼇。",
            "堪笑同时灌溪老，解云劈箭亦徒劳。"
        ],
        "notes": "",
        "id": "eac318249a0f66ca6a4f592845c5872e"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其五四",
        "preface": "",
        "paragraphs": [
            "野鸭子，知何许，马祖见来相共语。",
            "话尽山云海月情，依前不会还飞去。",
            "欲飞去，却把住道道。"
        ],
        "notes": "",
        "id": "5f4770f31627145ab0107c0bd5324ab5"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其五五",
        "preface": "",
        "paragraphs": [
            "虎头虎尾一时收，凛凛威风四百州。",
            "却问不知何太险。"
        ],
        "notes": "",
        "id": "dae6870100665d7f954f10844c21015d"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其五六",
        "preface": "",
        "paragraphs": [
            "兔马有角，牛羊无角。",
            "绝毫绝厘，如山如岳。",
            "黄金灵骨今犹在，白浪滔天何处著。",
            "无处著，只履西归曾失却。"
        ],
        "notes": "",
        "id": "d29ab05d7d4fee2150269046e888838f"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其五七",
        "preface": "",
        "paragraphs": [
            "与君放出关中主，放箭之徒莫莽卤。",
            "取个眼兮耳必聋，舍个耳兮目双瞽。",
            "可怜一镞破三关，的的分明箭后路。",
            "君不见玄沙有言兮，大丈夫先天为心祖。"
        ],
        "notes": "",
        "id": "d0399c5bda12b2bba5266a59a4ea8048"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其五八",
        "preface": "",
        "paragraphs": [
            "似海之深，如山之固。",
            "蚊虻弄空里猛风，蝼蚁撼于铁柱。",
            "拣兮择兮，当轩布鼓。"
        ],
        "notes": "",
        "id": "05448f1ae17d65b1ac264e7e649011e4"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其五九",
        "preface": "",
        "paragraphs": [
            "象王嚬呻，师子哮吼。",
            "无味之谭，塞断人口。",
            "南北东西，乌飞兔走。"
        ],
        "notes": "",
        "id": "5ce6e85b57bfdc9100ee9339b096c260"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其六○",
        "preface": "",
        "paragraphs": [
            "水洒不著，风吹不入。",
            "虎步龙行，鬼号神泣。",
            "头长三尺知是谁，相对无言独足立。"
        ],
        "notes": "",
        "id": "0976e09bde7dd1a2a7199d635b189870"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其六一",
        "preface": "",
        "paragraphs": [
            "拄杖子，吞乾坤，徒说桃花浪奔。",
            "烧尾者不在拏云攫雾，曝鳃者何必丧胆设魂。",
            "拈了也，闻不闻，直须洒洒落落，休更纷纷纭纭。",
            "七十二棒且轻恕，一百五十难放君。"
        ],
        "notes": "",
        "id": "084f17c480a10cd232671736383e57b8"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其六二",
        "preface": "",
        "paragraphs": [
            "野老从教不展眉，且图家国立雄基。",
            "谋臣猛将今何在，万里风清祇自知。"
        ],
        "notes": "",
        "id": "305717d0810c3ed060c468f0a2615ad6"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其六三",
        "preface": "",
        "paragraphs": [
            "看看，古岸何人把钓竿。",
            "云冉冉，水漫漫，明月芦花君自看。"
        ],
        "notes": "",
        "id": "21b578c88177c7da17d219585206f41c"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其六四",
        "preface": "",
        "paragraphs": [
            "两堂俱是杜禅和，拨动烟尘不奈何。",
            "赖得南泉能举令，一刀两段任偏颇。"
        ],
        "notes": "",
        "id": "b6303551a020f69502c79e28ffe15f73"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其六五",
        "preface": "",
        "paragraphs": [
            "公案圆来问赵州，长安城里任闲游。",
            "草鞋闭戴无人会，归到家山便即休。"
        ],
        "notes": "",
        "id": "d3661ece08524fd7a713bf924b176bd1"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其六六",
        "preface": "",
        "paragraphs": [
            "机轮曾未转，转必两头走。",
            "明镜忽临台，当下分妍丑。",
            "妍丑分兮迷云开，慈门何处生尘埃。",
            "因思良马窥鞭影，千里追风唤得过。",
            "唤得回，鸣指三下。"
        ],
        "notes": "",
        "id": "90ded20d68965c3f52e5ff12e564cba0"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其六七",
        "preface": "",
        "paragraphs": [
            "问曾不知，答还不会。",
            "月冷风高，古岩寒桧。",
            "堪笑路逢达道人，不将语默对。",
            "手把白玉鞭，骊珠尽击碎。",
            "不击碎，增瑕颣，国有宪章，三千条罪。"
        ],
        "notes": "",
        "id": "56344fab8e95b7bedf0e1644d95d18d6"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其六八",
        "preface": "",
        "paragraphs": [
            "南山云，北山雨，四七二三面相睹。",
            "新罢国里曾上堂，大唐国里未打鼓。",
            "苦中乐，乐中苦，谁道黄金如粪土。"
        ],
        "notes": "",
        "id": "4d42fd7b2823fa766c03727c62cec01e"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其六九",
        "preface": "",
        "paragraphs": [
            "黄巢过后曾收剑，大笑还应作者知。",
            "三十山藤且轻恕，得便宜是落便宜。"
        ],
        "notes": "",
        "id": "411ba324875b15908a52d59ff7582b3e"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其七○",
        "preface": "",
        "paragraphs": [
            "不向双林寄此身，却于梁土惹埃尘。",
            "当时不得志公老，也是恓恓去国人。"
        ],
        "notes": "",
        "id": "f483b21e78bd4a10b856cacfb5a33c1a"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其七一",
        "preface": "",
        "paragraphs": [
            "双收双放若为宗，骑虎由来要绝功。",
            "笑罢不知何处去，只应千古动悲风。"
        ],
        "notes": "",
        "id": "0b595f915c371464010b74422215e6ce"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其七二",
        "preface": "",
        "paragraphs": [
            "由基箭射猿，遶树何太直。",
            "千个与个，是谁曾中的。",
            "相唤相呼归去来，曹溪路上休登陟。"
        ],
        "notes": "",
        "id": "fa38b657c0b7297b24eacff3198657dc"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其七三",
        "preface": "",
        "paragraphs": [
            "却请和尚道，虎头生角出荒草。",
            "十洲春尽花凋残，珊瑚树林日杲杲。"
        ],
        "notes": "",
        "id": "011c8632a0d17f7796b61ab131b1062c"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其七四",
        "preface": "",
        "paragraphs": [
            "和尚也并却，龙蛇阵上看谋略。",
            "令人长忆李将军，万里天边飞一鹗。"
        ],
        "notes": "",
        "id": "73d6d514f0b79f76985440a3be09fc3d"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其七五",
        "preface": "",
        "paragraphs": [
            "和尚有也未，金毛师子不踞地。",
            "两两三三旧路行，大雄山上空弹指。"
        ],
        "notes": "",
        "id": "58091763ad7ead4e19ae1246fe9bb53b"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其七六",
        "preface": "",
        "paragraphs": [
            "藏头白，海头黑，明眼衲僧会不得。",
            "马驹踏杀天下人，临际者是白拈贼。",
            "离四句，绝百非，天上人间唯我知。"
        ],
        "notes": "",
        "id": "5e60ab69125a6e46770cf76804afe29c"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其七七",
        "preface": "",
        "paragraphs": [
            "白云影里笑呵呵，两手持来付与他。",
            "若是金毛师子，三千里外见淆讹。"
        ],
        "notes": "",
        "id": "f01b3204be17fc3f49fe609938771388"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其七八",
        "preface": "",
        "paragraphs": [
            "前箭犹轻后箭深，谁云黄叶是黄金。",
            "曹溪波浪如相似，无限平人被陆沉。"
        ],
        "notes": "",
        "id": "b9caa61af8c347eb78b6ee92487c2817"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其七九",
        "preface": "",
        "paragraphs": [
            "犀牛扇子用多时，问著元来总不知。",
            "无限清风与头角，尽同云雨去难追。"
        ],
        "notes": "",
        "id": "6cfa950ac307f8b8318a2b87d25888ff"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其八○",
        "preface": "",
        "paragraphs": [
            "列圣丛中作者知，法王法令不如斯。",
            "会中若有仙陀客，何必文殊下一搥。"
        ],
        "notes": "",
        "id": "0b0372a4f946d8d6d3d4b57e2d3c6894"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其八一",
        "preface": "",
        "paragraphs": [
            "呼即易，遣即难，互换机锋子细看。",
            "劫石固来犹可坏，沧溟深处立须干。",
            "乌臼老，乌臼老，几何般，与他杓柄太无端。"
        ],
        "notes": "",
        "id": "31d5ca4921a9a55cefca09fc8603c391"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其八二",
        "preface": "",
        "paragraphs": [
            "尽机不成瞎，按牛头吃草。",
            "四七二三诸祖师，宝器持来成过咎。",
            "过咎深，无处寻，天上人间同陆沉。"
        ],
        "notes": "",
        "id": "5d112d4e90fc6fd27c4077e04c821431"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其八三",
        "preface": "",
        "paragraphs": [
            "超谭禅客问偏多，缝罅披离见也么。",
            "糊饼𡎺来犹不住，至今天下有淆讹。"
        ],
        "notes": "",
        "id": "216a34ac21e9bb1289d26d2c35f5e712"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其八四",
        "preface": "",
        "paragraphs": [
            "了事衲僧消一个，长连床上展脚卧。",
            "梦中曾说悟圆通，香水洗来蓦面唾。"
        ],
        "notes": "",
        "id": "1b336ca52c34e4504df6ec9212bdcf6f"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其八五",
        "preface": "",
        "paragraphs": [
            "投子投子，机轮无阻。",
            "放一得二，同彼同此。",
            "可怜无限弄潮人，毕竟还落潮中死。",
            "忽然活百川，倒流闹{洱舌}{洱舌}。"
        ],
        "notes": "",
        "id": "6c88bb5ab3e460046b05afe0c94229f2"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其八六",
        "preface": "",
        "paragraphs": [
            "六识无功伸一问，作家曾共辨来端。",
            "茫茫急水打毬子，落处不停谁解看。"
        ],
        "notes": "",
        "id": "867fd729f48a11c8699d6dd2046ec173"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其八七",
        "preface": "",
        "paragraphs": [
            "麈中麈，君看取。",
            "下一箭，走三步。",
            "五步若活，成群趁虎，正眼从来付猎人。"
        ],
        "notes": "",
        "id": "a8359bede2b2c65292fbbba31f526377"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其八八",
        "preface": "",
        "paragraphs": [
            "咄这维摩老，悲生空懊恼。",
            "卧疾毗耶离，全身太枯槁。",
            "七佛祖师来，一室且频扫。",
            "请问不二门，当时便靠倒。",
            "不靠倒，金毛师子无处讨。"
        ],
        "notes": "",
        "id": "4fe54a2270d8581e82306424962feff6"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其八九",
        "preface": "",
        "paragraphs": [
            "见之不取，思之千里。",
            "好个班班，爪牙未备。",
            "君不见大雄山下忽相逢，落落声光皆振地。",
            "大丈夫，见也无，收虎尾兮捋虎须。"
        ],
        "notes": "",
        "id": "99618f72eaf86f9721825f55585b29b7"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其九○",
        "preface": "",
        "paragraphs": [
            "自照列孤明，为君通一线。",
            "花谢树无影，看时谁不见。",
            "见不见，倒骑牛兮入佛殿。"
        ],
        "notes": "",
        "id": "592eb157e3a6ed10a31721c4da023ce6"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其九一",
        "preface": "",
        "paragraphs": [
            "尽大地是药，古今何太错。",
            "闭门不造车，通途自寥廓。",
            "错错，鼻孔辽天亦穿却。"
        ],
        "notes": "",
        "id": "ebadb931ec06ce375281ce09c3a643e8"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其九二",
        "preface": "",
        "paragraphs": [
            "盲聋音哑，杳绝机宜。",
            "天上天下，堪笑堪悲。",
            "离朱不辨正色，师旷岂识玄丝。",
            "争如独坐虚窗下，叶落花开自有时。"
        ],
        "notes": "",
        "id": "605ff74b29568cc98f677c802cd60d5c"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其九三",
        "preface": "",
        "paragraphs": [
            "徧身是，通身是，拈来犹较十万里。",
            "展翅崩腾六合云，搏风鼓荡四溟水。",
            "是何埃垲兮忽生，那个毫厘兮未止。",
            "君不见网珠垂范影重重，棒头手眼从何起。",
            "喝。"
        ],
        "notes": "",
        "id": "5915855e3beb951b8f9325467a980b8c"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其九四",
        "preface": "",
        "paragraphs": [
            "一片虚凝绝谓情，天人从此见空生。",
            "蚌含玄兔深深意，曾与禅家作战争。"
        ],
        "notes": "",
        "id": "f9189344e621db35e6de616401253e11"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其九五",
        "preface": "",
        "paragraphs": [
            "全象全牛翳不殊，从来作者共名模。",
            "如今要见黄头老，刹刹尘尘在半途。"
        ],
        "notes": "",
        "id": "3aa5cfe7cadc43b3babc344ed52b9fbc"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其九六",
        "preface": "",
        "paragraphs": [
            "头兮第一，第二卧龙。",
            "不鉴止水，无处有月。",
            "波澄有处，无风浪起。",
            "棱禅客，棱禅客，三月禹门遭点额。"
        ],
        "notes": "",
        "id": "3fa3190b2e23c7e2260c40236f27360e"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其九七",
        "preface": "",
        "paragraphs": [
            "泥佛不度水，神光照天地。",
            "立雪如未休，何人不雕伪。",
            "金佛不度炉，人来访紫胡。",
            "牌中数个字，清风何处无。",
            "木佛不度火，常思破灶堕。",
            "杖子忽击著，方知辜负我。"
        ],
        "notes": "",
        "id": "23556c76256770e54a3f2c503386e36a"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其九八",
        "preface": "",
        "paragraphs": [
            "明珠在掌，有功者赏。",
            "胡汉不来，全无伎俩。",
            "伎俩既无，波旬失途。",
            "瞿昙瞿昙，识我也无。"
        ],
        "notes": "",
        "id": "9abe88618b2374a9237948498966411e"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其九九",
        "preface": "",
        "paragraphs": [
            "禅家流，爱轻薄，满肚参来用不著。",
            "堪悲堪笑天平老，却谓当初悔行脚。",
            "错错，西院清风顿销铄。"
        ],
        "notes": "",
        "id": "196c61f8771aacd4137e3594004d96ce"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其一○○",
        "preface": "",
        "paragraphs": [
            "一国之师亦强名，南阳独许振嘉声。",
            "大唐扶得真天子，曾踏毗卢顶上行。"
        ],
        "notes": "",
        "id": "346de62cdb24dabf4f3c35401baf07e9"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其一○一",
        "preface": "",
        "paragraphs": [
            "铁锤击碎黄金骨，天地之间更何物。",
            "三千刹海夜澄澄，不知谁入苍龙窟。"
        ],
        "notes": "",
        "id": "9717710e321dd744418246da724626ce"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其一○二",
        "preface": "",
        "paragraphs": [
            "要平不平，大巧若拙。",
            "或指或掌，倚天照雪。",
            "大冶兮磨砻不下，良工兮拂拭未歇。",
            "别别，珊瑚枝枝撑著月。"
        ],
        "notes": "",
        "id": "2bbbb55df79799078855cb25fa886901"
    }
]