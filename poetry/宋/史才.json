[
    {
        "author": "史才",
        "dynasty": "宋",
        "type": "诗",
        "rhythmic": "",
        "title": "送别任龙图",
        "preface": "",
        "paragraphs": [
            "江上飞樯高数寻，西风客路思难禁。",
            "三千奏议曾经国，十万兵屯已属心。",
            "官驿疏梅春意足，楚天孤鹜晓烟沉。",
            "闽南君去才称最，慰我秋鸿达好音。"
        ],
        "notes": "",
        "id": "ad1a6a1a5ff24839a7b0ed92850911f5"
    },
    {
        "author": "史才",
        "dynasty": "宋",
        "type": "诗",
        "rhythmic": "",
        "title": "过蒋学正三径庵",
        "preface": "",
        "paragraphs": [
            "纷纷处世羡鸣珂，君隠考槃诗独哦。",
            "三径早知皆坦路，一庵聊复障颓波。",
            "田园无悔归家晚，松柏存看绕舍多。",
            "笑我身闲闲未得，不知何日再相过。"
        ],
        "notes": "",
        "id": "8bb3ff29778bdcb01d691829a40050c9"
    },
    {
        "author": "史才",
        "dynasty": "宋",
        "type": "诗",
        "rhythmic": "",
        "title": "雪窦飞雪亭",
        "preface": "",
        "paragraphs": [
            "苍岷万仞起岩峦，潺瀑霏霏尽日寒。",
            "倒泻银河拖白练，人间应作六花看。"
        ],
        "notes": "",
        "id": "f84d99dc5752f61b61c8c8c1c36a3f5a"
    }
]