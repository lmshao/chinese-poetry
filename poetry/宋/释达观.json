[
    {
        "author": "释达观",
        "dynasty": "宋",
        "type": "诗",
        "rhythmic": "",
        "title": "为李端愿居士说偈",
        "preface": "",
        "paragraphs": [
            "三十八岁，懵然无知。",
            "及其有知，何异无知。",
            "滔滔汴水，隠隠隋堤。",
            "师其归矣，箭浪东驰。"
        ],
        "notes": "",
        "id": "776e93c4cc66fe0f4e036acf5046d8f7"
    },
    {
        "author": "释达观",
        "dynasty": "宋",
        "type": "诗",
        "rhythmic": "",
        "title": "颂古五首  其一",
        "preface": "",
        "paragraphs": [
            "长安深夜雪漫漫，欲觅心安转不安。",
            "纵使言前开活眼，那知已被老胡谩。"
        ],
        "notes": "",
        "id": "929b360f1f2d7569c64ea5bd50b47065"
    },
    {
        "author": "释达观",
        "dynasty": "宋",
        "type": "诗",
        "rhythmic": "",
        "title": "颂古五首  其二",
        "preface": "",
        "paragraphs": [
            "惯弄瑶琴与琵琶，清音历历徧天涯。",
            "堪嗟不入聋人耳，空使西山月又斜。"
        ],
        "notes": "",
        "id": "99a68b6780eabbba32f463413b239eef"
    },
    {
        "author": "释达观",
        "dynasty": "宋",
        "type": "诗",
        "rhythmic": "",
        "title": "颂古五首  其三",
        "preface": "",
        "paragraphs": [
            "鹤立松梢月，鱼行水底天。",
            "风光都占断，不费一文钱。"
        ],
        "notes": "",
        "id": "37ac28f2ce8ff9af5c0e4bd90033161e"
    },
    {
        "author": "释达观",
        "dynasty": "宋",
        "type": "诗",
        "rhythmic": "",
        "title": "颂古五首  其四",
        "preface": "",
        "paragraphs": [
            "良玉不雕，美言不文。",
            "烟村三月里，别是一家春。"
        ],
        "notes": "",
        "id": "8c0d2a740e3bc5bf8a17fe18a51dc66f"
    },
    {
        "author": "释达观",
        "dynasty": "宋",
        "type": "诗",
        "rhythmic": "",
        "title": "颂古五首  其五",
        "preface": "",
        "paragraphs": [
            "村饮夜归来，健倒三四五。",
            "摩挲青莓苔，莫瞋惊著汝。"
        ],
        "notes": "",
        "id": "6860e93516262612819ccb29c3ed6201"
    }
]