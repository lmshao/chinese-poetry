[
    {
        "author": "宗必经",
        "dynasty": "宋",
        "type": "诗",
        "rhythmic": "",
        "title": "孺子亭",
        "preface": "",
        "paragraphs": [
            "连天大厦莫容身，小向溃湖边一问津。",
            "心事说知林郭，姓名误入府中陈。",
            "半篙绿水三间屋，一榻清风百世人。",
            "只有青青堤上柳，至今犹是汉时春。"
        ],
        "notes": "",
        "id": "280b0072dbda79f91a7624e6743b3f05"
    },
    {
        "author": "宗必经",
        "dynasty": "宋",
        "type": "诗",
        "rhythmic": "",
        "title": "滕王阁",
        "preface": "",
        "paragraphs": [
            "高阁连城十二栏，西风领客共跻攀。",
            "半帘烟雨长江外，千里湖山咫尺间。",
            "雁带秋声归别浦，莺分春色过巴山。",
            "当年蛱蝶知谁画，一梦庄周去不还。"
        ],
        "notes": "",
        "id": "456c62873ae72b706241042363d45c61"
    },
    {
        "author": "宗必经",
        "dynasty": "宋",
        "type": "诗",
        "rhythmic": "",
        "title": "南浦",
        "preface": "",
        "paragraphs": [
            "江到南关古渡头，旁分一曲入溪流。",
            "垂杨夹道三千户，遶郭连樯数万舟。",
            "春水绿波芳草渡，秋风明月白苹洲。",
            "滔滔出舍红尘派，一棹中流万顷秋。"
        ],
        "notes": "",
        "id": "26b45db1960083cd5c3b9c33b0fadd45"
    },
    {
        "author": "宗必经",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "睡晨方知前是梦，落花难上旧来枝。"
        ],
        "notes": "",
        "id": "aa6b94af8308ed93524c1a387a016f65"
    },
    {
        "author": "宗必经",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "不觉授书冬再易，我思暴霸欲消魂。"
        ],
        "notes": "",
        "id": "0a346be040bc2a40755cb2c3fb5a5bf1"
    }
]