[
    {
        "author": "崔复初",
        "dynasty": "宋",
        "type": "诗",
        "rhythmic": "",
        "title": "寄施芸隠",
        "preface": "",
        "paragraphs": [
            "惊见门前柳又阴，江湖何日可山林。",
            "未能成事空豪气，恐易伤时休苦吟。",
            "鱼信不来流水远，鴈声低去暮云深。",
            "而今甚觉春游懒，静看中庸养道心。"
        ],
        "notes": "",
        "id": "2273dcd6ce7c6047d5fc96573440caf4"
    },
    {
        "author": "崔复初",
        "dynasty": "宋",
        "type": "诗",
        "rhythmic": "",
        "title": "落石庙",
        "preface": "",
        "paragraphs": [
            "庙门金字额，壁画半凋零。",
            "残日挂红树，晚猿吟翠屏。",
            "村深僧村实，岁久石英灵。",
            "闻受河汾业，老成犹典刑。"
        ],
        "notes": "",
        "id": "8d10a62ef994bb00c671d9ffe76f2f94"
    },
    {
        "author": "崔复初",
        "dynasty": "宋",
        "type": "诗",
        "rhythmic": "",
        "title": "三衢道中",
        "preface": "",
        "paragraphs": [
            "一客在他乡，行程一月强。",
            "云寒山欲暗，日短道偏长。",
            "枫叶嫣如醉，梅花谢亦香。",
            "谁家砧杵急，回首感征裳。"
        ],
        "notes": "",
        "id": "b4b1fdf04b88b7103b82b258aa9ad5ba"
    },
    {
        "author": "崔复初",
        "dynasty": "宋",
        "type": "诗",
        "rhythmic": "",
        "title": "湖边",
        "preface": "",
        "paragraphs": [
            "西子湖边水正肥，鸳鸯双浴湿红衣。",
            "蜻蜓立在荷花上，受用香风不肯飞。"
        ],
        "notes": "",
        "id": "8765ac049b14369f67707306f1be938d"
    },
    {
        "author": "崔复初",
        "dynasty": "宋",
        "type": "诗",
        "rhythmic": "",
        "title": "荆公读书堂",
        "preface": "",
        "paragraphs": [
            "一树秋风啼老乌，钟山猿鹤近何如。",
            "六经不载青苗法，不识当时读甚书。"
        ],
        "notes": "",
        "id": "b7ad5dc131aff09bbf53f7134f67a8d7"
    }
]