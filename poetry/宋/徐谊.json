[
    {
        "author": "徐谊",
        "dynasty": "宋",
        "type": "诗",
        "rhythmic": "",
        "title": "石井泉  其一",
        "preface": "",
        "paragraphs": [
            "布谷催春又一年，使君风斾为翩然。",
            "清冷彻处真无际，果见灵源发漏泉。"
        ],
        "notes": "",
        "id": "f45830968d9fc7ffd2e7549461ae3e24"
    },
    {
        "author": "徐谊",
        "dynasty": "宋",
        "type": "诗",
        "rhythmic": "",
        "title": "石井泉  其二",
        "preface": "",
        "paragraphs": [
            "川原膴膴小曾峦，千古英雄剑气寒。",
            "渗漉仁风并义泽，只今光燄在毫端。"
        ],
        "notes": "",
        "id": "f4c1df9f56671a7fefc3ac0fec3eb438"
    },
    {
        "author": "徐谊",
        "dynasty": "宋",
        "type": "诗",
        "rhythmic": "",
        "title": "石井泉  其三",
        "preface": "",
        "paragraphs": [
            "发挥有待天须靳，隠显人间未得知。",
            "翰林主人工墨客，它年稚子亦能诗。"
        ],
        "notes": "",
        "id": "f274f673d3e7b42e6115cfd22cc92bb8"
    },
    {
        "author": "徐谊",
        "dynasty": "宋",
        "type": "诗",
        "rhythmic": "",
        "title": "谪官南康军",
        "preface": "",
        "paragraphs": [
            "花飞片片上衣襟，拾得飞花寘柳阴。",
            "莫遣便随流水去，东君应有惜花心。"
        ],
        "notes": "",
        "id": "950c9aac2282c0f89309920f15b508da"
    },
    {
        "author": "徐谊",
        "dynasty": "宋",
        "type": "诗",
        "rhythmic": "",
        "title": "游沩山",
        "preface": "",
        "paragraphs": [
            "我行之宜阳，便作大仰游。",
            "上有参天松，下有漱石流。",
            "群峰拱梵宇，层层閟清幽。",
            "老禅雅爱客，要作数日留。",
            "泉石疗我饥，竹风销我忧。",
            "征尘积经年，可以少涤不。",
            "绝胜秋江上，独钓沧浪舟。",
            "所恨招不来，莫我更唱酬。"
        ],
        "notes": "",
        "id": "3cd5faee01dd01512dfd1034f809482f"
    }
]