[
    {
        "author": "文绅仪",
        "dynasty": "宋",
        "type": "诗",
        "rhythmic": "",
        "title": "游灵岩  其一",
        "preface": "",
        "paragraphs": [
            "一入灵岩寺，凭栏望眼遥。",
            "山深云障日，江阔夜生潮。",
            "古洞遗仙迹，流泉傍石桥。",
            "醉来搔首咏，得句兴偏饶。"
        ],
        "notes": "",
        "id": "9ab5a91a49693680c38195b2c0c392e0"
    },
    {
        "author": "文绅仪",
        "dynasty": "宋",
        "type": "诗",
        "rhythmic": "",
        "title": "游灵岩  其二",
        "preface": "",
        "paragraphs": [
            "禅林高耸倚晴空，梯上层峦紫翠重。",
            "云气下成风雨阵，岚光高接斗牛宫。",
            "流泉药水瘳民疾，古洞神仙有路通。",
            "窃欲扪萝登绝顶，细将民隠达天聪。"
        ],
        "notes": "",
        "id": "79adb6946a77fc112c0d9a60ff82c301"
    }
]