[
    {
        "author": "李商叟",
        "dynasty": "宋",
        "type": "诗",
        "rhythmic": "",
        "title": "寿周益公  其一",
        "preface": "",
        "paragraphs": [
            "天佑熙朝世产贤，承平旧业至今传。",
            "莱公少避中元日，潞国同生丙午年。",
            "翰墨独传千古秘，声名崛在二公先。",
            "功成野服平园去，要伴灵龟巢碧莲。"
        ],
        "notes": "",
        "id": "ba2731fce549adc80187cc6e9475fc19"
    },
    {
        "author": "李商叟",
        "dynasty": "宋",
        "type": "诗",
        "rhythmic": "",
        "title": "寿周益公  其二",
        "preface": "",
        "paragraphs": [
            "昨夜微云概太清，银河映带寿星明。",
            "祥开碧落中元节，人颂升平上相生。",
            "天上异恩尊帝傅，洛阳好事写耆英。",
            "长身独乐园中老，疑是平园旧弟兄。"
        ],
        "notes": "",
        "id": "8c69be652524bd3a756192f94895e4d7"
    },
    {
        "author": "李商叟",
        "dynasty": "宋",
        "type": "诗",
        "rhythmic": "",
        "title": "寿周益公  其三",
        "preface": "",
        "paragraphs": [
            "袖中勋业拂云烟，笔底文章响涧泉。",
            "已是贵为天下宰，不妨长作地行仙。",
            "蚁浮玉友秋初熟，鹊报银河月正圆。",
            "满引寿觞今夜看，相星重入太微垣。"
        ],
        "notes": "",
        "id": "3d280959d3ce52cc9f33b05c555ca8f1"
    },
    {
        "author": "李商叟",
        "dynasty": "宋",
        "type": "诗",
        "rhythmic": "",
        "title": "疏山",
        "preface": "",
        "paragraphs": [
            "忙中安得此身闲，杖策西风自往还。",
            "今日已偿云水债，篮舆带雨下疏山。"
        ],
        "notes": "",
        "id": "d36cae3218776e297d90b959dc585d67"
    },
    {
        "author": "李商叟",
        "dynasty": "宋",
        "type": "诗",
        "rhythmic": "",
        "title": "寿周益公",
        "preface": "",
        "paragraphs": [
            "百年能几见英豪，主圣臣贤未易遭。",
            "□□□□新制度，宗臣当国大勋劳。",
            "三师告老恩荣备，□□藏书日月高。",
            "犹有治安贻百世，天教仙子见蟠桃。"
        ],
        "notes": "",
        "id": "4ee90de0e7d21b792e1965b1fe2391db"
    },
    {
        "author": "李商叟",
        "dynasty": "宋",
        "type": "诗",
        "rhythmic": "",
        "title": "寿周少保",
        "preface": "",
        "paragraphs": [
            "皎皎银河夜气开，众星重喜见三台。",
            "白麻诏自日边下，紫府人从春际来。",
            "身被玉阶新衮绣，手调金鼎旧盐梅。",
            "鲰生颂德无他望，愿与菁莪乐育材。"
        ],
        "notes": "",
        "id": "e463312337f5ebc906a16cdc319e2a6b"
    },
    {
        "author": "李商叟",
        "dynasty": "宋",
        "type": "诗",
        "rhythmic": "",
        "title": "寿吴宰  其一",
        "preface": "",
        "paragraphs": [
            "神仙风骨本巍峩，日角珠庭气更和。",
            "绛县丹颜长不老，灞城铜狄会重磨。",
            "风高鹤算三千远，天阔鹏程九万多。",
            "弱水蓬莱归未晚，道山瀛馆看先过。"
        ],
        "notes": "",
        "id": "14476440808b5809261138b433593e8d"
    },
    {
        "author": "李商叟",
        "dynasty": "宋",
        "type": "诗",
        "rhythmic": "",
        "title": "寿吴宰  其二",
        "preface": "",
        "paragraphs": [
            "清规三尺信持平，何独声华百里称。",
            "易俗移风乃余事，抑强扶弱见真能。",
            "翩翩气岸真冲斗，湛湛心台清映冰。",
            "为问回资封寿母，不知今昔几人曾。"
        ],
        "notes": "",
        "id": "0ac9c38d8f9796ec4bc7fc2aaf6303a9"
    },
    {
        "author": "李商叟",
        "dynasty": "宋",
        "type": "诗",
        "rhythmic": "",
        "title": "寿吴宰  其三",
        "preface": "",
        "paragraphs": [
            "向晓亲闱共举觞，老人星出翠岩傍。",
            "狻猊奁暖沉香袅，孔雀屏开纱蜡光。",
            "霜月正当圆此夕，江梅先已发奇祥。",
            "定知与国长无极，寿考祺维颂鲁章。"
        ],
        "notes": "",
        "id": "a61dc41dcb02e4eaf4fe5acd8ef6cda3"
    },
    {
        "author": "李商叟",
        "dynasty": "宋",
        "type": "诗",
        "rhythmic": "",
        "title": "寿陈左相  其一",
        "preface": "",
        "paragraphs": [
            "龟蹲印势接灵峰，杰出真贤盛代中。",
            "玉燕昔符仙梦异，金瓯果覆相名雄。",
            "两京政拟汾阳复，六计应论户牖功。",
            "世合中兴多喜色，边头时有捷书通。"
        ],
        "notes": "",
        "id": "eb803699e290fbc25611ec9cebf74bc6"
    },
    {
        "author": "李商叟",
        "dynasty": "宋",
        "type": "诗",
        "rhythmic": "",
        "title": "寿陈左相  其二",
        "preface": "",
        "paragraphs": [
            "祥风吹晓动帘旌，香袅狻猊几缕青。",
            "佳气远浮黄阁满，老人高拱紫微明。",
            "月将圆影来华席，梅放新香入宝觥。",
            "千岁定知仁者寿，喜看无汗玉枝横。"
        ],
        "notes": "",
        "id": "24f5a423f5a340f6f6afc9b1c71d50ee"
    },
    {
        "author": "李商叟",
        "dynasty": "宋",
        "type": "诗",
        "rhythmic": "",
        "title": "寿陈左相  其三",
        "preface": "",
        "paragraphs": [
            "万方名教頼薰陶，相国由来德业高。",
            "固有才华亚韩柳，岂惟功业并萧曹。",
            "恩逢图像登麟阁，彩戏文鸣列凤毛。",
            "可是平生耐官职，不容车马閙庭臯。"
        ],
        "notes": "",
        "id": "1acbb7679aa856429a70861d96757d1d"
    },
    {
        "author": "李商叟",
        "dynasty": "宋",
        "type": "诗",
        "rhythmic": "",
        "title": "寿陈左相  其四",
        "preface": "",
        "paragraphs": [
            "愚生自幼感磨镌，才拙惭非宅相贤。",
            "甘遯山村承素萼，滥随轩冕厕官联。",
            "困鱼止箔今谁念，倦鹊依巢只自怜。",
            "拜寿不辞千里远，欲陪珠履侍陶甄。"
        ],
        "notes": "",
        "id": "37362a7652a24bd4516c4a8fb72f0585"
    },
    {
        "author": "李商叟",
        "dynasty": "宋",
        "type": "诗",
        "rhythmic": "",
        "title": "寿时相  其一",
        "preface": "",
        "paragraphs": [
            "龙盘虎踞王金陵，杰出天人致太平。",
            "千载精神真会聚，一朝文物益彰明。",
            "扶持直使乾坤正，指顾能令海岱清。",
            "二纪同□□□□，□□□□□肥民。"
        ],
        "notes": "",
        "id": "da6f5a0cb0cf6f95d344fdadbe0eca40"
    },
    {
        "author": "李商叟",
        "dynasty": "宋",
        "type": "诗",
        "rhythmic": "",
        "title": "寿时相  其二",
        "preface": "",
        "paragraphs": [
            "农家鼓舞总安田，亿兆欣逢大有年。",
            "道路渔樵争击壤，江乡薪米不论钱。",
            "含淳咏德声盈耳，易俗移风事格天。",
            "守郡深渐无报称，但陪民社感陶甄。"
        ],
        "notes": "",
        "id": "3923928575ff16f2acc00420045a6044"
    },
    {
        "author": "李商叟",
        "dynasty": "宋",
        "type": "诗",
        "rhythmic": "",
        "title": "寿韩尚书  其一",
        "preface": "",
        "paragraphs": [
            "一时冠冕竞加鞭，谁似先生晚节贤。",
            "鬓雪自因忧国选，颜丹端为省尘缘。",
            "山林喜近生申日，海宇争期致主年。",
            "闻道相看起安石，宁容高卧乐诗禅。"
        ],
        "notes": "",
        "id": "d7b9bf012b376dc70ba8242ff0005cf8"
    },
    {
        "author": "李商叟",
        "dynasty": "宋",
        "type": "诗",
        "rhythmic": "",
        "title": "寿韩尚书  其二",
        "preface": "",
        "paragraphs": [
            "灵峰高映玉溪光，花草时薰知见香。",
            "未用胡麻金椀饭，且浮昌歜碧霞觞。",
            "松櫺照北尘埃远，涧水流南气象长。",
            "舞鹤独知千岁永，风云犹欲会明良。"
        ],
        "notes": "",
        "id": "f0915d13905d2a34906fa635dc79d5af"
    },
    {
        "author": "李商叟",
        "dynasty": "宋",
        "type": "诗",
        "rhythmic": "",
        "title": "寿辛太尉",
        "preface": "",
        "paragraphs": [
            "昭代群龙用，名家奕世昌。",
            "储精生辅佐，挺秀诞忠良。",
            "郁郁充闾瑞，荧荧照室祥。",
            "莲花雄址峻，竹箭庆源长。",
            "硕德宜廊庙，英材命栋梁。",
            "公清凌灏气，严肃厉秋霜。",
            "宝运符千载，威名赡八荒。",
            "量陂吞玉海，言派泻银潢。",
            "功业彝章显，谋猷棣萼芳。",
            "检身金井洁，落节翠螭骧。",
            "列郡依仁牧，千英服智囊。",
            "精忠裨主圣，膏泽致时康。",
            "邓禹重兴汉，汾阳再造唐。",
            "公心平国是，勠力振朝纲。",
            "斧钺安南服，威棱振北疆。",
            "温恭谦节著，仁惠德风扬。",
            "𬸚𬸦金昆盛，貔貅虎旅强。",
            "望风辞印绶，当路悚豺狼。",
            "电扫除妖孽，雷驱息叛亡。",
            "一心仁以厚，五福寿而臧。",
            "论议留青简，勋庸纪太常。",
            "鸿恩非易报，盛德固难忘。",
            "便合持枢极，那容著海乡。",
            "庄椿祈不老，辽鹤𥩟来翔。",
            "愿向中书府，年年荐寿觞。"
        ],
        "notes": "",
        "id": "afddeddafa09db627a0bbe60541f1c90"
    },
    {
        "author": "李商叟",
        "dynasty": "宋",
        "type": "诗",
        "rhythmic": "",
        "title": "寿傅宪",
        "preface": "",
        "paragraphs": [
            "籍甚河阳地，江山秀色连。",
            "家声自岩野，帝梦协台躔。",
            "彝鼎功镌勒，衣冠喜接联。",
            "相门当出相，贤父又生贤。",
            "岁必为霖雨，舟宜济大川。",
            "渥洼龙种异，丹穴凤毛鲜。",
            "击瓮知奇略，惜阴起妙年。",
            "五车胸磊磊，万卷腹便便。",
            "韩柳堪同步，班扬可并肩。",
            "千言看落纸，一扫快飞烟。",
            "未说才如锦，端知□似椽。",
            "斯文当振耀，吾道不沉绵。",
            "挥麈谈喷麝，书麟思涌泉。",
            "鸰原真孝友，鴈塔压儒先。",
            "声价机云上，风流王谢边。",
            "两科能俯拾，百行更兼全。",
            "当代江都相，今时司马迁。",
            "䌷书蓬馆盛，主爵粉闱专。",
            "致主心公正，经邦力勉旃。",
            "嘉谋辰必告，宣席夜应前。",
            "遽向急流退，犹为郡绂牵。",
            "道州迎竹马，漳浦示蒲鞭。",
            "一节方持远，十行俄促还。",
            "云霄知有路，雨露正无偏。",
            "复喜升华省，重闻拥使权。",
            "望尘将负弩，夹道看帷褰。",
            "善化能均被，仁风自广宣。",
            "片云时作雨，长夏水盈田。",
            "赋已无三窟，民今戴二天。",
            "江湖欣有岁，鱼稻不论钱。",
            "爵未称德耳，天宜厚报焉。",
            "宣劳更内外，清禁召腾骞。",
            "岂但狨遮坐，仍须锦护鞯。",
            "华才方烨烨，王道正平平。",
            "草诏金门手，调羹凤阁仙。",
            "勋华联竹帛，仪表称貂蝉。",
            "馈鲤嘉辰应，垂弧异气躔。",
            "中元明日是，皓月隔宵圆。",
            "南圃开奇卉，东湖泛瑞莲。",
            "屈巵浮蚁绿，曲篆引香旋。",
            "善颂诗三百，深祈岁八千。",
            "再摩金狄久，不许玉枝坚。",
            "鸿鴈昂霄远，芝兰满砌妍。",
            "定知仁者寿，宁羡老而传。",
            "自愧微生迹，尝蒙先正怜。",
            "顾方纡墨绶，应念忝青毡。",
            "賸喜逢初度，将何见意虔。",
            "祺维遥献祝，敢继颂申篇。"
        ],
        "notes": "",
        "id": "cbf02df9af197080bd42a0dc4e6785cb"
    },
    {
        "author": "李商叟",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "初日放晨光。"
        ],
        "notes": "",
        "id": "855bfe414924de0744402041173670fd"
    }
]