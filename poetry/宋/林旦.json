[
    {
        "author": "林旦",
        "dynasty": "宋",
        "type": "诗",
        "rhythmic": "",
        "title": "余至象山得邑西山谷佳处暇日过游因其亭榭泉木离为十咏 西谷",
        "preface": "",
        "paragraphs": [
            "平昔山林性，今来水石乡。",
            "栽花寻秀垅，泛酒掬沧浪。",
            "地暖春常早，云阴夏自凉。",
            "岁成还北去，魂梦此难忘。"
        ],
        "notes": "",
        "id": "b808a98d4dc7556db07d861514d79ac5"
    },
    {
        "author": "林旦",
        "dynasty": "宋",
        "type": "诗",
        "rhythmic": "",
        "title": "余至象山得邑西山谷佳处暇日过游因其亭榭泉木离为十咏 应真亭",
        "preface": "",
        "paragraphs": [
            "我爱井泉清，来逢井上铭。",
            "佳名知故里，绝𪩘为开亭。",
            "目外仙舟远，云闲拱木青。",
            "茫然千古意，谁与问沧溟。"
        ],
        "notes": "",
        "id": "a0b7199785f8b8463eaf8d8be6c043f5"
    },
    {
        "author": "林旦",
        "dynasty": "宋",
        "type": "诗",
        "rhythmic": "",
        "title": "余至象山得邑西山谷佳处暇日过游因其亭榭泉木离为十咏 桃源径",
        "preface": "",
        "paragraphs": [
            "十亩红桃径，穿花过水西。",
            "清泉来不断，行客到应迷。",
            "露锦披芳坞，晴霞倒碧溪。",
            "年年春意在，当会自成蹊。"
        ],
        "notes": "",
        "id": "2aa1d3c7283d8aa80ce0bf743ea7cf1c"
    },
    {
        "author": "林旦",
        "dynasty": "宋",
        "type": "诗",
        "rhythmic": "",
        "title": "余至象山得邑西山谷佳处暇日过游因其亭榭泉木离为十咏 蓬莱泉",
        "preface": "",
        "paragraphs": [
            "采药瀛洲去，扁舟竟不还。",
            "黄金成海外，故井独人间。",
            "乳滴岩花润，苔封石字斑。",
            "空令千载后，犹复望三山。"
        ],
        "notes": "",
        "id": "c4264429fa6403c40df7e759fc12d43c"
    },
    {
        "author": "林旦",
        "dynasty": "宋",
        "type": "诗",
        "rhythmic": "",
        "title": "余至象山得邑西山谷佳处暇日过游因其亭榭泉木离为十咏 濯缨亭",
        "preface": "",
        "paragraphs": [
            "早岁逐浮名，尘埃已倦行。",
            "浩然而临绝岸，聊此振烦缨。",
            "世事随波远，吾心自水清。",
            "营营朝市露，谁识孺歌声。"
        ],
        "notes": "",
        "id": "f6fa11081b0a75639e48ae418c4d8fe4"
    },
    {
        "author": "林旦",
        "dynasty": "宋",
        "type": "诗",
        "rhythmic": "",
        "title": "竹闲亭",
        "preface": "",
        "paragraphs": [
            "昔人尝种竹，此意为山林。",
            "野翠何凌乱，羁怀得放吟。",
            "化龙知有节，待凤岂无心。",
            "怅望山阴客，飘然不可寻。"
        ],
        "notes": "",
        "id": "00b28d57556d57d6d5d5e1edcc338dcf"
    },
    {
        "author": "林旦",
        "dynasty": "宋",
        "type": "诗",
        "rhythmic": "",
        "title": "竹闲亭 曲水亭",
        "preface": "",
        "paragraphs": [
            "岩溜抱山急，传觞何太频。",
            "回看野客醉，还笑浊醪醇。",
            "汉曲人方远，兰亭迹已陈。",
            "劳生无足校，酣放即天真。"
        ],
        "notes": "",
        "id": "f93222975e25fa599a1bfc63cd45a6f8"
    },
    {
        "author": "林旦",
        "dynasty": "宋",
        "type": "诗",
        "rhythmic": "",
        "title": "竹闲亭 灌木亭",
        "preface": "",
        "paragraphs": [
            "行行竹间径，时此一登临。",
            "为有凌霄干，长垂满座阴。",
            "海云生远目，山月照闲心。",
            "幸免材为累，无言弃掷深。"
        ],
        "notes": "",
        "id": "4ea6fc82b6ca2e0f3f1b4dc5deb43ada"
    },
    {
        "author": "林旦",
        "dynasty": "宋",
        "type": "诗",
        "rhythmic": "",
        "title": "竹闲亭 观澜亭",
        "preface": "",
        "paragraphs": [
            "万古渊源会，凭栏誙一观。",
            "云涛谁可际，勺水自为难。",
            "日月闲中永，乾坤物外宽。",
            "幽人休怅望，平地亦波澜。"
        ],
        "notes": "",
        "id": "c9d50a3e471840fc21bba72baf3dfcfc"
    },
    {
        "author": "林旦",
        "dynasty": "宋",
        "type": "诗",
        "rhythmic": "",
        "title": "竹闲亭 射圃",
        "preface": "",
        "paragraphs": [
            "百步开新圃，弯弧注采正。",
            "樽罍供乐事，金鼓叠欢声。",
            "敏手徒为妙，中心自要平。",
            "何人能举觯，观堵定纵横。"
        ],
        "notes": "",
        "id": "d4dc65a18f490b06bf11c0639d3dc05a"
    },
    {
        "author": "林旦",
        "dynasty": "宋",
        "type": "诗",
        "rhythmic": "",
        "title": "虎丘示子虙昔与次中游题榜尚存",
        "preface": "",
        "paragraphs": [
            "一望家山上虎丘，凄然魄动念同游。",
            "林峦不改如平日，蒲柳先衰又几秋。",
            "敢学登临小东鲁，却因零落恨西州。",
            "鸰原寂寞归鸿断，未拂前题已泪流。"
        ],
        "notes": "",
        "id": "e74edb10af78a701dc8f0aacd6f4fbad"
    }
]