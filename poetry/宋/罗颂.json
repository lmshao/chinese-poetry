[
    {
        "author": "罗颂",
        "dynasty": "宋",
        "type": "诗",
        "rhythmic": "",
        "title": "兰亭序墨本",
        "preface": "",
        "paragraphs": [
            "文皇嗜好非声色，偶爱兰亭亦其癖。",
            "河南犹恐后来闻，竟使昭陵隠真迹。",
            "世闲能悟知几人，墨本珍传意愈勤。",
            "有似春云隠明月，光影还到千江分。",
            "法曹得此深恨晚，有客携从大梁远。",
            "多言南渡罕曾见，大胜薛家蝉翼本。",
            "嗟我学书从少年，较计点画分媸妍。",
            "老拈撅笔万事懒，忽见锦轴心凄然。",
            "真行姿媚公所取，篆隶何妨更兼有。",
            "退之但作石鼓歌，谈笑讥诃换鹅手。"
        ],
        "notes": "",
        "id": "42b3c92f48367b9ae10163b15ba2e5e7"
    }
]