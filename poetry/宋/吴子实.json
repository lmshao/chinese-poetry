[
    {
        "author": "吴子实",
        "dynasty": "宋",
        "type": "诗",
        "rhythmic": "",
        "title": "舟行即事",
        "preface": "",
        "paragraphs": [
            "烟暗前村树欲无，草蓑篛笠一翁渔。",
            "无端风伯吹斜雨，湿却蓬窗数册书。"
        ],
        "notes": "",
        "id": "bf441a385745ee62916e7e39f37bd471"
    },
    {
        "author": "吴子实",
        "dynasty": "宋",
        "type": "诗",
        "rhythmic": "",
        "title": "题张获轩诗卷  其一",
        "preface": "",
        "paragraphs": [
            "中兴逾百载，独有放翁诗。",
            "豪出谪仙右，妙惟工部知。",
            "镜湖归老日，剑阁入军时。",
            "英气今何在，九原千古悲。"
        ],
        "notes": "",
        "id": "dc20c0faf272436fde51e9f77a6e22d3"
    },
    {
        "author": "吴子实",
        "dynasty": "宋",
        "type": "诗",
        "rhythmic": "",
        "title": "题张获轩诗卷  其二",
        "preface": "",
        "paragraphs": [
            "句法亲传得，江湖老获轩。",
            "推敲深得趣，穷达可曾论。",
            "好爵无三字，清名有五言。",
            "还知绝奇处，难弟复难昆。"
        ],
        "notes": "",
        "id": "cbca0b14dd94957ad11b8ae260efa077"
    }
]