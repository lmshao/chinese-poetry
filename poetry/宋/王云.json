[
    {
        "author": "王云",
        "dynasty": "宋",
        "type": "诗",
        "rhythmic": "",
        "title": "东湖  其一",
        "preface": "",
        "paragraphs": [
            "湖景甲东城，亭台相照清。",
            "地分春色早，波动日华生。",
            "绝胜新图展，涵虚古鉴明。",
            "绿杨烟岸侧，风约钓舟横。"
        ],
        "notes": "",
        "id": "d2e7b30f24c972c0a9a9aaf3e8a4cc25"
    },
    {
        "author": "王云",
        "dynasty": "宋",
        "type": "诗",
        "rhythmic": "",
        "title": "东湖  其二",
        "preface": "",
        "paragraphs": [
            "三月前头二月天，湖亭雄绝富韶妍。",
            "石形卓砌虎蹲岸，樯影浸波龙卧渊。",
            "向日鲜明花曝锦，随风零乱柳飞绵。",
            "春来此地堪行乐，谁共赏心张雅筵。"
        ],
        "notes": "",
        "id": "a873cd7d1f2ec7ea82f0f5057b3e449a"
    },
    {
        "author": "王云",
        "dynasty": "宋",
        "type": "诗",
        "rhythmic": "",
        "title": "赠大仰齐禅师",
        "preface": "",
        "paragraphs": [
            "大仰古名刹，师居二纪中。",
            "本无一法说，须信万缘空。",
            "体与大虚合，心将诸祖同。",
            "唐来三百载，不坠释迦风。"
        ],
        "notes": "",
        "id": "a587052b33941d697dd64a9a3995c086"
    },
    {
        "author": "王云",
        "dynasty": "宋",
        "type": "诗",
        "rhythmic": "",
        "title": "赠仰山简老",
        "preface": "",
        "paragraphs": [
            "简师飞锡地，天外集云峰。",
            "挐石松根瘦，歆窗竹影浓。",
            "山寒侵坏衲，涧响杂疏钟。",
            "客问西来意，无言凭短筇。"
        ],
        "notes": "",
        "id": "2e6741267dacae908692f0cf94676ade"
    },
    {
        "author": "王云",
        "dynasty": "宋",
        "type": "诗",
        "rhythmic": "",
        "title": "题李都官道堂",
        "preface": "",
        "paragraphs": [
            "高挂朝冠返故乡，静延真侣创新堂。",
            "不容闲草依阶砌，已许归云宿栋梁。",
            "爱客定须添酒病，惜春应未减诗狂。",
            "肯同阮巷分南北，松竹交阴隔藓墙。"
        ],
        "notes": "",
        "id": "37bcf6d7f805451c46cc3c8eccd229ba"
    },
    {
        "author": "王云",
        "dynasty": "宋",
        "type": "诗",
        "rhythmic": "",
        "title": "题张氏钟秀阁",
        "preface": "",
        "paragraphs": [
            "卜筑䫫郊扉，登临野趣宜。",
            "鸥边春浪间，草外碧云低。",
            "画忆王摩诘，诗渐杜拾遗。",
            "徘徊半楼月，残夜水明时。"
        ],
        "notes": "",
        "id": "d194f8d7f1a8ade58666c476989ea77c"
    },
    {
        "author": "王云",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "为怜绿叶四时在，不可朱阑一日无。"
        ],
        "notes": "",
        "id": "287e894d2139812a6afdf47fbf40470b"
    },
    {
        "author": "王云",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "经夏地无暑，未寒泉有冰。"
        ],
        "notes": "",
        "id": "0c50602ab15b02b17ca46ff623f0abc4"
    }
]