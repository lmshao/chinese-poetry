[
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "偈颂四首  其一",
        "preface": "",
        "paragraphs": [
            "一手动时千手动，一眼观时千眼观。",
            "既是名为观自在，何须拈弄几多般。"
        ],
        "notes": "",
        "id": "7295a0a6c292ec29c7053468a7eead14"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "偈颂四首  其二",
        "preface": "",
        "paragraphs": [
            "背倚寒岩，面如满月。",
            "尽大地人，只见半截。"
        ],
        "notes": "",
        "id": "3f1b010fef9e241775e9a0e1758639e1"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "偈颂四首  其三",
        "preface": "",
        "paragraphs": [
            "一块两块，佛也不怪。",
            "一醒两醒，佛也不嗔。",
            "一碗两碗，佛也不管。"
        ],
        "notes": "",
        "id": "4c7bb02e95ad982069909a67c97741d4"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "偈颂四首  其四",
        "preface": "",
        "paragraphs": [
            "小黄碗内几星麸，半是酸虀半是瓠。",
            "誓不出生违佛教，出生之后碗中无。"
        ],
        "notes": "",
        "id": "e59a9fc03c53edef475f01103aacfb2c"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "与沈五官李提点饮酒席间作七首  其一",
        "preface": "",
        "paragraphs": [
            "惯会饕斋觅主人，身边零钞没分文。",
            "谁知撞见真经纪，不遇檀那怎脱身。"
        ],
        "notes": "",
        "id": "fc616bf5b5a06b4103ec7168176b8116"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "与沈五官李提点饮酒席间作七首  其二",
        "preface": "",
        "paragraphs": [
            "平生只爱呷黄汤，数日无钱买得尝。",
            "今幸见君君莫阻，再求几碗润枯肠。"
        ],
        "notes": "",
        "id": "c498a730757266b25669c77b9575e69f"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "与沈五官李提点饮酒席间作七首  其三",
        "preface": "",
        "paragraphs": [
            "昔日曾闻李谪仙，饮酒一斗诗百篇。",
            "感君慨赐无悭吝，贫衲何尝出口涎。"
        ],
        "notes": "",
        "id": "d0c4953e33e1b5b62512c86783445553"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "与沈五官李提点饮酒席间作七首  其四",
        "preface": "",
        "paragraphs": [
            "自来酒量无拘管，惟有穷坑填不满。",
            "要同毕卓卧缸边，告君再觅三十碗。"
        ],
        "notes": "",
        "id": "32d3e2b244a57556c0f12ead1308c8d7"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "与沈五官李提点饮酒席间作七首  其五",
        "preface": "",
        "paragraphs": [
            "每日贪杯又宿娼，风流和尚岂寻常。",
            "袈裟常被胭脂染，直裰时闻腻粉香。"
        ],
        "notes": "",
        "id": "97f0972fabaf7556c90c767fe8e070ae"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "与沈五官李提点饮酒席间作七首  其六",
        "preface": "",
        "paragraphs": [
            "满库琼芳鬭色鲜，就中一朵最堪怜。",
            "恁伊万种风流态，惟有禅心似铁坚。"
        ],
        "notes": "",
        "id": "97c1339f75a4b3cded35514fd241fb77"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "与沈五官李提点饮酒席间作七首  其七",
        "preface": "",
        "paragraphs": [
            "昔我父娘作此态，生我这个臭皮袋。",
            "我心不比父娘心，我心除酒都不爱。"
        ],
        "notes": "",
        "id": "d956a551adf55f15219aab629d626328"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "宿刘行首家作二首  其一",
        "preface": "",
        "paragraphs": [
            "暂假夫妻一宿眠，禅心淫欲不相连。",
            "昨宵姑顺君台意，多与虔婆五贯钱。"
        ],
        "notes": "",
        "id": "100f9155491a24a89986c0ffbc1dc793"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "宿刘行首家作二首  其二",
        "preface": "",
        "paragraphs": [
            "从来诸事不相关，独有香醪真个贪。",
            "清早若无三碗酒，怎禁门外朔风寒。"
        ],
        "notes": "",
        "id": "5056f174adf453468bf8f7b4fe3d0094"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "题洗马池",
        "preface": "",
        "paragraphs": [
            "昔日曾闻洗马池，悠然此景在西溪。",
            "风生水面波纹细，日上堤边树影低。",
            "水底青天沉翡翠，波中明月浸琉璃。",
            "何如花下退朝去，喜看鸳鸯戏石矶。"
        ],
        "notes": "",
        "id": "edf169d981b9a2a23fbc4d5709df7096"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "宁棘庵讲主失窃",
        "preface": "",
        "paragraphs": [
            "哑吃黄瓜苦自知，将丝就纵落人机。",
            "低田缺水遭天旱，古菓安身著鬼迷。",
            "贼去关门无物了，病深服药请医迟。",
            "竹筒种火空长炭，夜半描龙画向谁。"
        ],
        "notes": "",
        "id": "3477a434593034757294af04bd0d0bc7"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "嘲灵隠寺印铁牛",
        "preface": "",
        "paragraphs": [
            "几百年来灵隠寺，如今却被铁牛闩。",
            "蹄中有漏难耕种，鼻孔撩天不受穿。",
            "道眼何如馿眼瞎，寺门常似狱门关。",
            "冷泉有水无鸥鹭，空使留名在世间。"
        ],
        "notes": "",
        "id": "6188d5d664a4caba25cd172f4aa985e5"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "题灵隠寺西堂粉壁",
        "preface": "",
        "paragraphs": [
            "小小庵儿小小窗，小小房儿小小床。",
            "出入小童并小行，小心伏事小西堂。"
        ],
        "notes": "",
        "id": "cec453ba47a4857bd4bd3ad8efcf7ed5"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "讽阻临安赵府尹伐净慈寺门松  其一",
        "preface": "",
        "paragraphs": [
            "亭亭百尺接天高，曾与山僧作故交。",
            "满望枝柯千载茂，可怜刀斧一齐抛。",
            "窗前不覩龙蛇影，耳畔无闻风雨号。",
            "最苦早间飞去鹤，晚回不见旧时巢。"
        ],
        "notes": "",
        "id": "a5baf5afb9023837a6ef3a491213a033"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "讽阻临安赵府尹伐净慈寺门松  其二",
        "preface": "",
        "paragraphs": [
            "白石磷磷积翠岚，翠岚深处结茅庵。",
            "煮茶迎客月当户，采药出门云满篮。",
            "琴挂葛弦鸣素志，窗开风拂罢清谈。",
            "今朝偶识东坡老，四大皆空不用参。"
        ],
        "notes": "",
        "id": "aae2de31d8111db6d7ec3b19f1af4832"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "酒醉后作",
        "preface": "",
        "paragraphs": [
            "本是修来四果身，风颠作逞混凡人。",
            "能施三昧神通力，便指凡人出世津。",
            "经卷无心看，禅机有意亲，醉时喝佛骂天真。",
            "浑身不见些儿好，一点灵光绝胜人。"
        ],
        "notes": "",
        "id": "357053710066f1cb4b78d36f5e906c4e"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "浄慈寺火灾",
        "preface": "",
        "paragraphs": [
            "无名一点起逡巡，大厦千间尽作尘。",
            "非是我佛不灵感，故要楼台一度新。"
        ],
        "notes": "",
        "id": "801f4116b85ed329b65432cf51981cc8"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "与常长老饮酒席间作",
        "preface": "",
        "paragraphs": [
            "极目烟波远接天，红尘疎处结三椽。",
            "不忧风景来朝没，只恐水云到晚连。",
            "青黛山边飞白鹭，绿杨堤畔泊渔船。",
            "悠然此地真堪乐，半是人间半是仙。"
        ],
        "notes": "",
        "id": "0256f75c5f4010d52f7731a578f90d61"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "馄饨",
        "preface": "",
        "paragraphs": [
            "包罗万象，性气粗豪。",
            "清浄为根，礼恭叉手。",
            "通身上缝隙无余，镬汤里倒番觔斗。",
            "把得定横吞竖吞，把不定东走西走。",
            "宜是山僧嚼破时，泥牛满地频哮吼。"
        ],
        "notes": "",
        "id": "7d3b4664ecaea66287954b99e2e89918"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "为救一后生作",
        "preface": "",
        "paragraphs": [
            "后生后生，忽犯天嗔。",
            "前生恶业，今生缥身。",
            "老僧救汝，归奉母亲。",
            "诸恶莫作，免得祸临。"
        ],
        "notes": "",
        "id": "a1d93e74bc9cc0ed2d16d65c32aa5279"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "影壁自赞",
        "preface": "",
        "paragraphs": [
            "面黄以蜡，骨瘦如柴。",
            "这般模样，只好投斋。",
            "也有些儿差异，说禅不用安排。"
        ],
        "notes": "",
        "id": "71ff83d4754e739252b56fbf729f2c03"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "呈冯太尉",
        "preface": "",
        "paragraphs": [
            "削发披缁已有年，只同诗酒是姻缘。",
            "閙看弥勒空中戏，困向毗卢顶上眠。",
            "撒手便能欺十圣，低头端不顾三贤。",
            "茫茫宇宙无人识，犹道颠僧遶市廛。"
        ],
        "notes": "",
        "id": "7061cb49156cfae9460d99bf7f5b8ac6"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "真像沈提点求赞",
        "preface": "",
        "paragraphs": [
            "远看不是，近看不像。",
            "费尽许多工夫，画出这般模样。",
            "眉如扫箒，一张大口。",
            "不会非言，只会吃酒。",
            "看看白头，常常赤脚。",
            "有色无心，有染无著。",
            "醉眠不管江海波，浑身蓝缕害风魔。",
            "桃花柳叶无心恋，月白风清笑与歌。",
            "倒骑馿子归天岭，钓月耕云自琢磨。"
        ],
        "notes": "",
        "id": "917fadfe49928c0928abe7fbf89d1c94"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "与张提点共饮席间作",
        "preface": "",
        "paragraphs": [
            "每日终朝醉似泥，未尝一日不昏迷。",
            "细君发怒将言骂，道是人间吃酒儿。",
            "莫要管，你休痴，人生能有几多时。",
            "杜康曾唱莲花落，刘伶好饮舞啰哩，陶渊明赏菊醉东篱。",
            "今日皆归去，留得好名儿。"
        ],
        "notes": "",
        "id": "3b6472e22cb694564e1c106351d0851f"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "湖中夕泛归南屏四绝  其一",
        "preface": "",
        "paragraphs": [
            "几度西湖独上船，篙师识我不论钱。",
            "一声啼鸟破幽寂，正是山横落照边。"
        ],
        "notes": "",
        "id": "6fd9ea004ef0c316ec3049f4ca0680b9"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "湖中夕泛归南屏四绝  其二",
        "preface": "",
        "paragraphs": [
            "湖上春光已破悭，湖边杨柳拂雕阑。",
            "算来不用一文买，输与山僧闲往还。"
        ],
        "notes": "",
        "id": "0e8687491774341295af9ef85b4f82f1"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "湖中夕泛归南屏四绝  其三",
        "preface": "",
        "paragraphs": [
            "出岸桃花红锦英，夹堤杨柳绿丝轻。",
            "遥看白鹭窥鱼处，冲破平湖一点青。"
        ],
        "notes": "",
        "id": "bf71ca35c22411a50e8dec361b14c286"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "湖中夕泛归南屏四绝  其四",
        "preface": "",
        "paragraphs": [
            "五月西湖凉似秋，新荷吐蕊暗香浮。",
            "明年花落人何在，把酒问花花点头。"
        ],
        "notes": "",
        "id": "ef5407f3149c9dbb04725f634ec18297"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "海蛳颂",
        "preface": "",
        "paragraphs": [
            "此物生在东海西，又无鳞甲又无衣。",
            "虽然不入红罗帐，常与佳人做嘴儿。"
        ],
        "notes": "",
        "id": "be8fc91c5390c62ac65cc25733fc35bb"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "雨伞",
        "preface": "",
        "paragraphs": [
            "一竿翠竹，巧匠批栾。",
            "条条有眼，节节皆穿。",
            "四大假合，柄在人手。",
            "归家放下，并不争先。",
            "直饶瓮泻盆倾下，一搭权为不漏天。"
        ],
        "notes": "",
        "id": "edf445a556dc0161686ae1f79d0d3fc6"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "闻王妈妈家做小祥功德作二首  其一",
        "preface": "",
        "paragraphs": [
            "唐家閧里闲游赏，妈妈家中请和尚。",
            "三百衬钱五味食，羊毛出在羊身上。"
        ],
        "notes": "",
        "id": "94e0629e1627c994c50cd66f1a162408"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "闻王妈妈家做小祥功德作二首  其二",
        "preface": "",
        "paragraphs": [
            "妈妈好善结良缘，斋僧不论圣和凡。",
            "经资斋衬明舍施，少间暗里送来还。"
        ],
        "notes": "",
        "id": "e80fde3cf1814d5f33e99caa1c7261db"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "墨竹",
        "preface": "",
        "paragraphs": [
            "数枝淡竹翠生光，一点无尘自有香。",
            "好似葛陂龙化后，却留清影在虚堂。"
        ],
        "notes": "",
        "id": "20b5b0c3262acbdafd24a40c1a8d6531"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "题壁",
        "preface": "",
        "paragraphs": [
            "你家醤一缸，内有毒蛇藏。",
            "若无老僧说，人口俱被伤。"
        ],
        "notes": "",
        "id": "386744321a184d85d363604c50df0aad"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "扇画",
        "preface": "",
        "paragraphs": [
            "一枝风柳一蝉鸣，画出规模宛似生。",
            "莫谓其中绝音响，报君消息甚分明。"
        ],
        "notes": "",
        "id": "f5d1d443f351e97914ab69f4c2abaed9"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "弟子求衣钵",
        "preface": "",
        "paragraphs": [
            "来时无一物，去时无一物。",
            "若要我衣钵，两个光卵核。"
        ],
        "notes": "",
        "id": "e48b1b3886abf076933e214e318e3fda"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "辞世颂",
        "preface": "",
        "paragraphs": [
            "六十年来狼藉，东壁打到西壁。",
            "如今收拾归来，依旧水连天碧。"
        ],
        "notes": "",
        "id": "c717b3971be107e1786911a9626f6572"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "寂后寄少林长老二首  其一",
        "preface": "",
        "paragraphs": [
            "片帆飞过浙江东，回首楼台渺漠中。",
            "传与诸山诗酒客，休将有限恨无穷。"
        ],
        "notes": "",
        "id": "180a2dfe16ae387703518e57bb8ea3ed"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "寂后寄少林长老二首  其二",
        "preface": "",
        "paragraphs": [
            "脚絣紧系兴无穷，拄杖挑云入乱峰。",
            "欲识老僧行履处，天台南岳旧家风。"
        ],
        "notes": "",
        "id": "fd6bac6cbd64ca4c32f763d2ffa3115a"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "题玉泉",
        "preface": "",
        "paragraphs": [
            "千章老木冷涵秋，今日重来话旧游。",
            "一池寒水浸虚碧，清光莹澈凝不流。",
            "中有神龙隠头角，为雨为霖滋旱涸。",
            "圣主垂衣风雨调，龙亦安眠在丘壑。",
            "人来初不覩真龙，但见金鲫浮沈中。",
            "昂头摆尾得其所，我疑便是池中龙。",
            "殷勤一语龙听取，汝以何缘堕龙伍。",
            "良由一念嗔所生，毕竟难逃鳞甲苦。",
            "蓦然直下便回光，愿力资深福寰宇。"
        ],
        "notes": "",
        "id": "960730e9a00639cd615f9869af8149f5"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "颂古四首",
        "preface": "",
        "paragraphs": [
            "道冠儒履释袈裟，和会三家作一家。",
            "忘却率陀天上路，双林端坐待龙华。"
        ],
        "notes": "",
        "id": "15c3ce591b7670a74219f6c81b82a47e"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "维摩居士示疾毗耶离城  其一",
        "preface": "",
        "paragraphs": [
            "一个病维摩，无风自起波。",
            "富嫌千口少，贫恨一身多。"
        ],
        "notes": "",
        "id": "cbcf43fe5c68069ac0b429615aca8b48"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "维摩居士示疾毗耶离城  其二",
        "preface": "",
        "paragraphs": [
            "不契梁王暗渡江，一身无地避惭惶。",
            "九年面壁成何事，赚却平人入镬汤。"
        ],
        "notes": "",
        "id": "576e0c06cb61d77beec55270914d46d8"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "维摩居士示疾毗耶离城  其三",
        "preface": "",
        "paragraphs": [
            "元是黄梅旧日僧，事师年老气弥增。",
            "翻身飏下栽松镢，转步来分照世灯。",
            "皮袋假于溪畔女，衣盂付与岭南能。",
            "佳声籍籍能长久，雨过淮山碧万层。"
        ],
        "notes": "",
        "id": "4eee910cd22bf20d549ecd443985b034"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "游洞霄",
        "preface": "",
        "paragraphs": [
            "平明发余杭，扁舟溯清流。",
            "登岸五六里，小迳穿林丘。",
            "奇峰耸天柱，九锁岩谷幽。",
            "云根立仙馆，胜处非人谋。",
            "入门气象雄，金碧欺两眸。",
            "弹棋古松下，啼鸟声相酬。",
            "羽衣读黄庭，内景宜自修。",
            "蓬莱隔弱水，九转即可求。",
            "坡翁昔赋诗，刻石记旧游。",
            "溪山增伟观，万古传不休。",
            "我来吊陈迹，枯肠怯冥搜。",
            "执炬入大涤，襟袖寒飕飕。",
            "悬崖石乳滴，千岁无人收。",
            "樵夫指岩窟，此处通龙湫。",
            "方期过东洞，红日惊西投。",
            "徘徊出山去，空使猿鹤愁。"
        ],
        "notes": "",
        "id": "cd8987244d9ae9db40560f1a01304e7b"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "何须林景胜潇湘，只愿西湖化为酒。",
            "和身卧倒西湖边，一浪来时吞一口。"
        ],
        "notes": "",
        "id": "d0acf6d8c1fdb7b5350e39c9a077d29f"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "九里松",
        "preface": "",
        "paragraphs": [
            "九里松阴路，青泉映白沙。",
            "谁知三伏暑，小草有幽花。"
        ],
        "notes": "",
        "id": "6eaf847cfbabf449ebd4f0ed2542e101"
    },
    {
        "author": "释道济",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "藕荷无数满沙洲。"
        ],
        "notes": "",
        "id": "eeab29cab3518ea5be8760c72d189edb"
    }
]