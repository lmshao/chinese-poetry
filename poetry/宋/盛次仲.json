[
    {
        "author": "盛次仲",
        "dynasty": "宋",
        "type": "诗",
        "rhythmic": "",
        "title": "永明寺四香亭  其一",
        "preface": "",
        "paragraphs": [
            "扰扰红尘为底忙，僧家白日自舒长。",
            "朱帘著地寂无事，百刻青春一炷香。"
        ],
        "notes": "",
        "id": "db1439395730430a52ece76df1aeb50f"
    },
    {
        "author": "盛次仲",
        "dynasty": "宋",
        "type": "诗",
        "rhythmic": "",
        "title": "永明寺四香亭  其二",
        "preface": "",
        "paragraphs": [
            "四围老绿夏阴凉，一枕南风睡思长。",
            "梦里不知身是蝶，等闲飞入白莲香。"
        ],
        "notes": "",
        "id": "68ea695ba449ecbdd32c3390deaf56a1"
    },
    {
        "author": "盛次仲",
        "dynasty": "宋",
        "type": "诗",
        "rhythmic": "",
        "title": "永明寺四香亭  其三",
        "preface": "",
        "paragraphs": [
            "霜晴却见湖山好，境静方知日月长。",
            "陶令醉多难入社，时来采菊饮秋香。"
        ],
        "notes": "",
        "id": "599693d7aad884b6dcb52262636eaa39"
    },
    {
        "author": "盛次仲",
        "dynasty": "宋",
        "type": "诗",
        "rhythmic": "",
        "title": "永明寺四香亭  其四",
        "preface": "",
        "paragraphs": [
            "趁雪看山坐小床，白云影襄玉虹长。",
            "不知砌下梅花发，只怪开帘有暗香。"
        ],
        "notes": "",
        "id": "668327df10b034dad5364543338d9283"
    },
    {
        "author": "盛次仲",
        "dynasty": "宋",
        "type": "诗",
        "rhythmic": "",
        "title": "题东寺松石小轩呈同游关彦长明府",
        "preface": "",
        "paragraphs": [
            "一松偃蹇苍龙蟠，一石巉岩怒虎踞。",
            "我来题作龙虎轩，便恐风云卷将去。"
        ],
        "notes": "",
        "id": "38cfbec951ac61a678ae4e1029c1436a"
    },
    {
        "author": "盛次仲",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "看来天地不知夜，飞入园林总是春。"
        ],
        "notes": "",
        "id": "91ec3313e824c24d668dffb75a837f68"
    }
]