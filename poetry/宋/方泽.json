[
    {
        "author": "方泽",
        "dynasty": "宋",
        "type": "诗",
        "rhythmic": "",
        "title": "武昌阻风",
        "preface": "",
        "paragraphs": [
            "江上春风留客舟，无穷归思满东流。",
            "与君尽日闲临水，贪看飞花忘却愁。"
        ],
        "notes": "",
        "id": "d7c2b5574962f830b20e1a8ff3761dfa"
    },
    {
        "author": "方泽",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "大帝仙乡列圣曹，蓬山分命镇波涛。",
            "瑶台影蘸天心冷，贝阙光浮海面高。",
            "五色灵霜浮玉籁，九清明月射金鳌。",
            "东方曼倩曾来此，偷折林中数颗桃。"
        ],
        "notes": "",
        "id": "c501b73a96eed5279712e781cfc46014"
    },
    {
        "author": "方泽",
        "dynasty": "宋",
        "type": "诗",
        "rhythmic": "",
        "title": "斯美堂",
        "preface": "",
        "paragraphs": [
            "丹雘鲜鲜郡郭西，簷牙高啄翠云齐。",
            "地形旧压重城峻，天势初围叠嶂低。",
            "晚市浮烟生万瓦，晓窗寒日度双溪。",
            "庭前更有青松路，岂似桃源使客迷。"
        ],
        "notes": "",
        "id": "b795a3d6744ff34e806f7c71571598a6"
    }
]