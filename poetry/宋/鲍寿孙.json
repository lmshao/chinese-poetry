[
    {
        "author": "鲍寿孙",
        "dynasty": "宋",
        "type": "诗",
        "rhythmic": "",
        "title": "伍子胥庙",
        "preface": "",
        "paragraphs": [
            "百世子胥庙，犹存寂寞中。",
            "鞭尸生快怨，抉眼死遗忠。",
            "故国古今梦，怒涛朝夕风。",
            "登临一长啸，斜日海门红。"
        ],
        "notes": "",
        "id": "23bd6f0de22acb01d09e5e8c65c570ce"
    },
    {
        "author": "鲍寿孙",
        "dynasty": "宋",
        "type": "诗",
        "rhythmic": "",
        "title": "平山",
        "preface": "",
        "paragraphs": [
            "平冈横亘北城头，一上青冥目数州。",
            "吴岫南从京口出，蜀江东赴海门流。",
            "香销后土花如梦，烟锁雷塘草亦愁。",
            "惟有依然淮泗水，年年吹浪到瓜洲。"
        ],
        "notes": "",
        "id": "00a325b8282d685c75cd959e73dbe9ef"
    },
    {
        "author": "鲍寿孙",
        "dynasty": "宋",
        "type": "诗",
        "rhythmic": "",
        "title": "松声",
        "preface": "",
        "paragraphs": [
            "千丈森森磥砢生，风来岩壑韵琮琤。",
            "耳根一洗俗尘净，木末时闻天籁鸣。",
            "汹汹银涛朝拍岸，萧萧铁马夜还营。",
            "山中宰相殷勤听，说与傍人笑绝缨。"
        ],
        "notes": "",
        "id": "36342da3c37b10fa0a50d1278b3e9772"
    },
    {
        "author": "鲍寿孙",
        "dynasty": "宋",
        "type": "诗",
        "rhythmic": "",
        "title": "蒋山八功德水",
        "preface": "",
        "paragraphs": [
            "功德河沙七宝池，可如甘露降三危。",
            "钟山一滴曹溪水，好及萧郎索蜜时。"
        ],
        "notes": "",
        "id": "3eb2388184fdda3daca2685a9f502759"
    },
    {
        "author": "鲍寿孙",
        "dynasty": "宋",
        "type": "诗",
        "rhythmic": "",
        "title": "维扬怀古",
        "preface": "",
        "paragraphs": [
            "江北江南水一涯，迷楼结绮两堪悲。",
            "雷塘草绿人安在，曾见黄奴坐井时。"
        ],
        "notes": "",
        "id": "b4079405c2a6e5442a2d80cb940a4f0e"
    },
    {
        "author": "鲍寿孙",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "我无孤雁句，君有倚楼诗。"
        ],
        "notes": "",
        "id": "74fbc5ea50ee8d7b0a2fd97f97312fa4"
    },
    {
        "author": "鲍寿孙",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "一樽浮大白，千里策飞黄。"
        ],
        "notes": "",
        "id": "d40400fe0431b693629de61dbf9a3f3b"
    },
    {
        "author": "鲍寿孙",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "千篇异代垂金薤，一曲当年忤玉环。"
        ],
        "notes": "",
        "id": "e18a69cb5e96997c39ce3ab9f46cfa43"
    },
    {
        "author": "鲍寿孙",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "但喜亲庭健，何愁客路长。"
        ],
        "notes": "",
        "id": "c74a15ce7c2e2a1d79cc54ed6b0607c7"
    },
    {
        "author": "鲍寿孙",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "少日从游今老矣，残冬话别各凄然。"
        ],
        "notes": "",
        "id": "b72baa5162e22816c68e885e371fefea"
    },
    {
        "author": "鲍寿孙",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "重生子厚为师范，更与宣尼续庙碑。"
        ],
        "notes": "",
        "id": "b62429a2d76853cd70aeb4590d14b735"
    }
]