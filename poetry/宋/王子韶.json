[
    {
        "author": "王子韶",
        "dynasty": "宋",
        "type": "诗",
        "rhythmic": "",
        "title": "神宗皇帝挽词  其一",
        "preface": "",
        "paragraphs": [
            "宝饵方叽玉，金盘忽造冰。",
            "周人悲地坼，杞国怨天崩。",
            "杳雾霾阴月，鲵膏耿夜灯。",
            "伤心歌舞妓，洒血望西陵。"
        ],
        "notes": "",
        "id": "207eb1e730f6a5fd01b034c38bacac75"
    },
    {
        "author": "王子韶",
        "dynasty": "宋",
        "type": "诗",
        "rhythmic": "",
        "title": "神宗皇帝挽词  其二",
        "preface": "",
        "paragraphs": [
            "脱屣人寰忽上天，投渊果熟会群仙。",
            "帐宫云暝龙为驾，缀幄天寒鹤记年。",
            "万里出师轻卫霍，一朝行事付谈迁。",
            "功名半古升遐早，独抱遗弓涕泫然。"
        ],
        "notes": "",
        "id": "7e41b54680cdf1f7406ea5efa5f915fd"
    },
    {
        "author": "王子韶",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "孤云两角，去天一握。"
        ],
        "notes": "",
        "id": "198c30cc0242157b3ae1a3d9b6617baf"
    }
]