[
    {
        "author": "吕蒙正",
        "dynasty": "宋",
        "type": "诗",
        "rhythmic": "",
        "title": "尹洛日作",
        "preface": "",
        "paragraphs": [
            "昔作儒生谒贡闱，今提相印出黄扉。",
            "九重鹓鹭醉中别，万里烟霄达了归。",
            "邻叟尽垂新鹤发，故人犹著旧麻衣。",
            "洛阳谩道多才子，自叹遭逢我稀。"
        ],
        "notes": "",
        "id": "167e9e13f3ef4d84abcf2d24b8efa574"
    },
    {
        "author": "吕蒙正",
        "dynasty": "宋",
        "type": "诗",
        "rhythmic": "",
        "title": "读书龙门山土室作",
        "preface": "",
        "paragraphs": [
            "八滩风急浪花飞，手把渔竿傍钓矶。",
            "自是钓头香饵别，此心终待得鱼归。"
        ],
        "notes": "",
        "id": "ce17cd743c1f9f271228702648071f90"
    },
    {
        "author": "吕蒙正",
        "dynasty": "宋",
        "type": "诗",
        "rhythmic": "",
        "title": "行经鸿沟",
        "preface": "",
        "paragraphs": [
            "沟中流水已成尘，沟畔荒凉起暮云。",
            "大抵关河须一统，可能天地更平分。",
            "烟横绿野山空在，树倚高原日渐曛。",
            "方凭征鞍思往事，数声风笛马前闻。"
        ],
        "notes": "",
        "id": "07704d90d762a9c369435bd76c0fcbfd"
    },
    {
        "author": "吕蒙正",
        "dynasty": "宋",
        "type": "诗",
        "rhythmic": "",
        "title": "题阙里",
        "preface": "",
        "paragraphs": [
            "南沂西泗绕晴霞，北岱东蒙拥翠华。",
            "万里冠裳王者会，千年邹鲁圣人家。",
            "高林蔽日无巢鸟，古碣埋云半吐花。",
            "瞻望宫墙空佝偻，敢从沧海问津涯。"
        ],
        "notes": "",
        "id": "b2bb7ef60685f740183be57996eabe99"
    },
    {
        "author": "吕蒙正",
        "dynasty": "宋",
        "type": "诗",
        "rhythmic": "",
        "title": "岳阳楼望洞庭",
        "preface": "",
        "paragraphs": [
            "八月寒涛溅碧空，片帆悠飏信秋风。",
            "探珠直待骊龙睡，莫遣迷津浩渺中。"
        ],
        "notes": "",
        "id": "aa28db918d113f34d83848d1f82db156"
    },
    {
        "author": "吕蒙正",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "怪得池塘春水满，夜来风雨起南山。"
        ],
        "notes": "",
        "id": "67ec93866b8f0635714f47a09ab07d1e"
    },
    {
        "author": "吕蒙正",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "挑尽寒灯梦不成。"
        ],
        "notes": "",
        "id": "54236e603ebec1e1983fc82c2074ea66"
    },
    {
        "author": "吕蒙正",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "拨尽寒炉一夜灰。"
        ],
        "notes": "",
        "id": "d37d983b5313b2b2479ef272bb4453a9"
    }
]