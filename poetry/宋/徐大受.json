[
    {
        "author": "徐大受",
        "dynasty": "宋",
        "type": "诗",
        "rhythmic": "",
        "title": "游石桥至塔头路",
        "preface": "",
        "paragraphs": [
            "招手晴云豁，妙高峰顶头。",
            "竹舆摇午梦，茗椀唤春愁。",
            "俎豆罗千嶂，虚空起一沤。",
            "危栏闲徙倚，万象入冥搜。"
        ],
        "notes": "",
        "id": "58f6815108fde0f012d0dd72ab417790"
    },
    {
        "author": "徐大受",
        "dynasty": "宋",
        "type": "诗",
        "rhythmic": "",
        "title": "入石桥路林木蓊鬰但闻涧声潺潺忽惊湍飞雹骇绿纷红杂然而下口占二绝句  其一",
        "preface": "",
        "paragraphs": [
            "畧彴微分碧玉湾，杖藜穿破鬰蓝天。",
            "山深草木春无路，时有藤花一树妍。"
        ],
        "notes": "",
        "id": "082946ba62d9053922f5a079c91330df"
    },
    {
        "author": "徐大受",
        "dynasty": "宋",
        "type": "诗",
        "rhythmic": "",
        "title": "入石桥路林木蓊鬰但闻涧声潺潺忽惊湍飞雹骇绿纷红杂然而下口占二绝句  其二",
        "preface": "",
        "paragraphs": [
            "琮琤林涧只听闻，想见萦崖络石纹。",
            "忽作惊湍溅飞雹，半随花雨落纷纷。"
        ],
        "notes": "",
        "id": "829dd63edf7b66ba1743d3686d7ce0b4"
    },
    {
        "author": "徐大受",
        "dynasty": "宋",
        "type": "诗",
        "rhythmic": "",
        "title": "方外诗友机空二禅娄诧莲峰五月梅雨深林丛薄中娑罗花特异每以未见为恨夏初过此而桥东是花豫开岂应真大士出此以相劳耶",
        "preface": "",
        "paragraphs": [
            "九葩一萼鹤翎红，开落梅黄烟雨中。",
            "千叶青莲无路到，不知春在石桥东。"
        ],
        "notes": "",
        "id": "50e7daf36efe7d3792b7b2edfdcefb03"
    },
    {
        "author": "徐大受",
        "dynasty": "宋",
        "type": "诗",
        "rhythmic": "",
        "title": "入万年谒简庵清老追和曾使君诗板韵",
        "preface": "",
        "paragraphs": [
            "踏破深崖苍石棱，八峰来谒简庵清。",
            "山花照座一两点，雪狖叫云三四声。",
            "诗带烟霞藏旧刻，门开楼阁见经行。",
            "平田浅草归时路，风月依然度百城。"
        ],
        "notes": "",
        "id": "8128365fbf46aefbf9deba380690da8b"
    },
    {
        "author": "徐大受",
        "dynasty": "宋",
        "type": "诗",
        "rhythmic": "",
        "title": "归路过福圣观瀑布辉老踞坐盘石二绝题飞雨亭  其一",
        "preface": "",
        "paragraphs": [
            "电激河翻白雨飞，青烟紫雾落斜晖。",
            "山中道士秘泉石，只到此亭牵客衣。"
        ],
        "notes": "",
        "id": "a55380aa81906e4a4ad6645e9837f216"
    },
    {
        "author": "徐大受",
        "dynasty": "宋",
        "type": "诗",
        "rhythmic": "",
        "title": "归路过福圣观瀑布辉老踞坐盘石二绝题飞雨亭  其二",
        "preface": "",
        "paragraphs": [
            "一水高悬千尺梭，空林终日影婆娑。",
            "仰天雄踞盘陀石，尊者真身诺巨那。"
        ],
        "notes": "",
        "id": "4311bade15b7572994bc0b12b2cb4db8"
    },
    {
        "author": "徐大受",
        "dynasty": "宋",
        "type": "诗",
        "rhythmic": "",
        "title": "送辉老自赤城住圣水",
        "preface": "",
        "paragraphs": [
            "道人去住本无心，云出空山鹤在阴。",
            "试问白莲同浄社，何如赤壁卧青林。",
            "叫群孤雁水天阔，啼雪冷猿岩洞深。",
            "要勘山门骑佛殿，春风杖锡傥来临。"
        ],
        "notes": "",
        "id": "fc3c809c2e6347067d8c6246726b23f3"
    },
    {
        "author": "徐大受",
        "dynasty": "宋",
        "type": "诗",
        "rhythmic": "",
        "title": "题林咏道浮江别业",
        "preface": "",
        "paragraphs": [
            "密林凝昼寂，一叶动须惊。",
            "砌浄飞花影，池深落果声。",
            "正宜铺枕簟，且复倒瓶罂。",
            "向晚催归急，烟江野艇横。"
        ],
        "notes": "",
        "id": "f7473ae1dbf520b5969f04395f367af3"
    },
    {
        "author": "徐大受",
        "dynasty": "宋",
        "type": "诗",
        "rhythmic": "",
        "title": "岩桂花",
        "preface": "",
        "paragraphs": [
            "重重帘幕护金猊，小树花开逼麝脐。",
            "寒色十分新疹粟，春心一点暗通犀。",
            "香延棋畔仙人斧，影射灯前太乙藜。",
            "从此再周花甲子，伴公长醉玉东西。"
        ],
        "notes": "",
        "id": "3c90a3d5104570cdb4a24ee3f2787424"
    }
]