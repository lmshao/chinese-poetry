[
    {
        "author": "徐清叟",
        "dynasty": "宋",
        "type": "诗",
        "rhythmic": "",
        "title": "题会江驿",
        "preface": "",
        "paragraphs": [
            "高阁盈千尺，征人借一栖。",
            "水连天上下，山会浙东西。",
            "炊甑荣枯幻，浮云出处齐。",
            "感时心欲醉，风雨更凄迷。"
        ],
        "notes": "",
        "id": "3c80024847862a4a29879e5460ff1d8a"
    },
    {
        "author": "徐清叟",
        "dynasty": "宋",
        "type": "诗",
        "rhythmic": "",
        "title": "和高庙浄明院梅岩御制韵二首  其一",
        "preface": "",
        "paragraphs": [
            "千年奎画照苍霞，酬唱官梅竹外斜。",
            "恭想皇灵天阙上，归疆犹惜洛阳花。"
        ],
        "notes": "",
        "id": "064b5a76f006c8cf68113eb3a47883b8"
    },
    {
        "author": "徐清叟",
        "dynasty": "宋",
        "type": "诗",
        "rhythmic": "",
        "title": "和高庙浄明院梅岩御制韵二首  其二",
        "preface": "",
        "paragraphs": [
            "偶因祀事访丹霞，寺古山深石径斜。",
            "冲冻细寻梅信息，枝头喜见状元花。"
        ],
        "notes": "",
        "id": "53f6a7a02c53e7afabd083fab6b2ef94"
    },
    {
        "author": "徐清叟",
        "dynasty": "宋",
        "type": "诗",
        "rhythmic": "",
        "title": "赠建宁妓唐玉",
        "preface": "",
        "paragraphs": [
            "上国新行巧样花，一枝聊插鬓云斜。",
            "娇羞未肯从郎意，故把芳容半面遮。"
        ],
        "notes": "",
        "id": "19739c9e40e92b9bb2d6725eef0fa5e3"
    },
    {
        "author": "徐清叟",
        "dynasty": "宋",
        "type": "诗",
        "rhythmic": "",
        "title": "癸丑十月二日上天竺寺祈晴",
        "preface": "",
        "paragraphs": [
            "金泥滑滑溅雕鞍，虔走禋祠谒宰官。",
            "积雨水添湖面阔，久阴云护岭头寒。",
            "妨收是处田家苦，开霁何时后土干。",
            "现出日光须佛力，少令忧国寸心宽。"
        ],
        "notes": "",
        "id": "9ca63690173d823bbd01a517f2794daa"
    },
    {
        "author": "徐清叟",
        "dynasty": "宋",
        "type": "诗",
        "rhythmic": "",
        "title": "寄贾平章",
        "preface": "",
        "paragraphs": [
            "扑面京尘鬓影华，杜鹃声底客思家。",
            "久陪宰相堂中食，五拜夫人庙里花。",
            "和气薰蒸由地主，孤根容易发天葩。",
            "双壶走迸悭琼报，聊寄头纲六餠茶。"
        ],
        "notes": "",
        "id": "33b5bc765b321dcf21ceb30c52d9e1ae"
    },
    {
        "author": "徐清叟",
        "dynasty": "宋",
        "type": "诗",
        "rhythmic": "",
        "title": "赠常庵江羽士",
        "preface": "",
        "paragraphs": [
            "九曲溪头活计，三生石上精魂。",
            "沓沓闲云何处，空山明月啼猿。"
        ],
        "notes": "",
        "id": "0f45e51aa938b44c5a96b6f3e724cf7f"
    }
]