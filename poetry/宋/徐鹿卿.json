[
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "明堂庆成颂  其一",
        "preface": "",
        "paragraphs": [
            "穆穆圣皇，出震乘干。",
            "二十二载，如日中天。"
        ],
        "notes": "",
        "id": "05529ec735850cdd09fd6db4038ad445"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "明堂庆成颂  其二",
        "preface": "",
        "paragraphs": [
            "大祀有彝，亲享凡七。",
            "严父配天，昉自今日。"
        ],
        "notes": "",
        "id": "6cfa0932828912d141f49f24732ef018"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "明堂庆成颂  其三",
        "preface": "",
        "paragraphs": [
            "远稽前载，其在成周。",
            "皇皇宗祀，奕奕垂休。"
        ],
        "notes": "",
        "id": "5980c55d4ca1e6c2a26b35401c5aa81f"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "明堂庆成颂  其四",
        "preface": "",
        "paragraphs": [
            "近参家法，有若皇祐。",
            "一祖二宗，于焉并侑。"
        ],
        "notes": "",
        "id": "d731cebc5a4f0b90bafdb792ea8c563e"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "明堂庆成颂  其五",
        "preface": "",
        "paragraphs": [
            "时维秋季，涓吉中辛。",
            "本以忱敬，秩以仪文。"
        ],
        "notes": "",
        "id": "3c75b186f579c84ebd964ca56441e57e"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "明堂庆成颂  其六",
        "preface": "",
        "paragraphs": [
            "皇在原庙，推迹本始。",
            "锡庆储祥，仙源演迤。"
        ],
        "notes": "",
        "id": "8a7f8b662199acc714a39a38581c671c"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "明堂庆成颂  其七",
        "preface": "",
        "paragraphs": [
            "皇入太室，祼献必躬。",
            "列圣在天，时降于宗。"
        ],
        "notes": "",
        "id": "839991bb100cd4dd80c30be222d08b6d"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "明堂庆成颂  其八",
        "preface": "",
        "paragraphs": [
            "皇升玉辂，斋庄中御。",
            "一尘不惊，六飞如舞。"
        ],
        "notes": "",
        "id": "731e5ac2a785c10f42dde7a5d40f9561"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "明堂庆成颂  其九",
        "preface": "",
        "paragraphs": [
            "皇登阳馆，币玉交陈。",
            "伍位时序，徧于群神。"
        ],
        "notes": "",
        "id": "d10698d5eebf09c8e62f4a0af81bce9d"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "明堂庆成颂  其一○",
        "preface": "",
        "paragraphs": [
            "相维辟公，耆俊布列。",
            "珩璜锵鸣，笾豆丰洁。"
        ],
        "notes": "",
        "id": "2b95a3253443ffa1efabfb3b58b3ae20"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "明堂庆成颂  其一一",
        "preface": "",
        "paragraphs": [
            "乐既具奏，佾舞工歌。",
            "八音克谐，两间浃和。"
        ],
        "notes": "",
        "id": "d1198f7b6084032bd39761d97d3e06d4"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "明堂庆成颂  其一二",
        "preface": "",
        "paragraphs": [
            "秋空无滓，万里一碧。",
            "璧月珠星，瑞光浮溢。"
        ],
        "notes": "",
        "id": "f82a29e7c56062f1c56cdc7431c4fb68"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "明堂庆成颂  其一三",
        "preface": "",
        "paragraphs": [
            "曶焉低垂，非云非烟。",
            "若降若接，郁郁纷纷。"
        ],
        "notes": "",
        "id": "bac934d8deef46f570a8d372c3777def"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "明堂庆成颂  其一四",
        "preface": "",
        "paragraphs": [
            "肸蚃潜通，受胙饮福。",
            "移班紫宸，嵩呼三祝。"
        ],
        "notes": "",
        "id": "cbf9f7a1c6aa4cf95cc6ae8e800234d9"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "明堂庆成颂  其一五",
        "preface": "",
        "paragraphs": [
            "祭泽下流，肆眚端门。",
            "雷雨既作，草木皆春。"
        ],
        "notes": "",
        "id": "3231f198f252731686b0acb85ace6a45"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "明堂庆成颂  其一六",
        "preface": "",
        "paragraphs": [
            "人曰吾君，兼旬蔬食。",
            "孰知陟降，常在帝侧。"
        ],
        "notes": "",
        "id": "59e46f579d2f8baadb69ba6692158274"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "明堂庆成颂  其一七",
        "preface": "",
        "paragraphs": [
            "人曰吾君，精祷天章。",
            "孰知明德，日荐馨香。"
        ],
        "notes": "",
        "id": "5dcbb57e6d6df72d6c2bf8fae11be43f"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "明堂庆成颂  其一八",
        "preface": "",
        "paragraphs": [
            "凡皆可为，天不容伪。",
            "眡此休嘉，岂其力致。"
        ],
        "notes": "",
        "id": "0c144c95f08cd7f18caa8f4a5dcc80ef"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "明堂庆成颂  其一九",
        "preface": "",
        "paragraphs": [
            "一念之善，神人具懽。",
            "朝野传夸，中外镇安。"
        ],
        "notes": "",
        "id": "9fea8636bfd9f48f8bc6903277203267"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "明堂庆成颂  其二○",
        "preface": "",
        "paragraphs": [
            "流民可绥，夷狄可灭。",
            "天且弗违，人谁敢越。"
        ],
        "notes": "",
        "id": "8a57bd13b9f44dcf0a89921727545d06"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "明堂庆成颂  其二一",
        "preface": "",
        "paragraphs": [
            "前星必耀，年谷必丰。",
            "人所同欲，天宁弗从。"
        ],
        "notes": "",
        "id": "862ee985481b551100630efa1337c556"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "明堂庆成颂  其二二",
        "preface": "",
        "paragraphs": [
            "侔德周成，俪美仁祖。",
            "于万斯年，受天之祜。"
        ],
        "notes": "",
        "id": "ec71068c8cdab96eaa54c033da6d0134"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "明堂庆成颂  其二三",
        "preface": "",
        "paragraphs": [
            "若古有训，明命难谌。",
            "虽休勿休，惟单厥心。"
        ],
        "notes": "",
        "id": "a0f8933c9b35ccae4b86471fedf73c42"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "明堂庆成颂  其二四",
        "preface": "",
        "paragraphs": [
            "我将不作，臣窃其义。",
            "请诵末章，夙夜祇畏。"
        ],
        "notes": "",
        "id": "a7642fdd26b0f3f94c7128712e08d5a8"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "明堂庆成诗",
        "preface": "",
        "paragraphs": [
            "圣皇历服万斯年，今搆精禋第八番。",
            "配合二仪严太报，侑兼三后有常尊。",
            "纯心实德期先尽，缛典彝仪匪谩繁。",
            "淳祐本因皇祐制，民心所欲圣心存。",
            "季秋肇卜中辛吉，旦气深忧宿霭昏。",
            "罙月斋居忘肉味，寸丹靡日不天阍。",
            "阍临原庙清风穆，既驾銮舆晓日暾。",
            "明德馨香非黍稷，真机轩豁露乾坤。",
            "高空不夜天澄湛，大乐同和景晏温。",
            "福禄穰穰绵帝锡，本支奕奕庆文孙。",
            "诞敷解泽传鸡赦，环列臣工肃骏奔。",
            "河海晏清成巨典，神祇安乐衍璇源。",
            "无前休美方扬厉，持敬工夫重讨论。",
            "武帝中年惛内欲，明皇晚岁异开元。",
            "愿将英断充刚健，早正皇储立本根。",
            "骏骨广求来冀马，乌巢不毁集庭鹓。",
            "长存鲠亮为元气，痛绝阴柔杜幸门。",
            "肃正纪纲强国势，细分臂指镇侯藩。",
            "微臣何幸逢熈事，奏雅终篇罄瞽言。",
            "执戟从官今老矣，华封祝寿报君恩。"
        ],
        "notes": "",
        "id": "26cb09969d27096ffb8b03d7decebbd6"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "湛泉送客二绝句  其一",
        "preface": "",
        "paragraphs": [
            "吾生如寄耳，岭阯又三年。",
            "政自归心碎，那堪送客船。"
        ],
        "notes": "",
        "id": "878d536e343ce3d70908b3961dc08381"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "湛泉送客二绝句  其二",
        "preface": "",
        "paragraphs": [
            "中年怀易恶，更听断肠声。",
            "多谢两榕树，逢人管送迎。"
        ],
        "notes": "",
        "id": "e9438e2c626f69fdef5891f708b72e0b"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "护法寺劝农呈秘丞",
        "preface": "",
        "paragraphs": [
            "出郭嚣尘远，邵农德意宣。",
            "旌旗清赏地，蓑笠嫩晴天。",
            "犬吠柴门晓，牛肥草径鲜。",
            "殷勤觞父老，和气酿丰年。"
        ],
        "notes": "",
        "id": "66b7560d6a99465fe751e3c2fbef7b6a"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "赠曾司户",
        "preface": "",
        "paragraphs": [
            "君家螺江头，我家剑江边。",
            "千载会相望，饮水同一川。",
            "朅来古梅关，相识春风前。",
            "高义轧层汉，清谭响幽泉。",
            "努力效往哲，勿为时俗牵。"
        ],
        "notes": "",
        "id": "ffb3d8fbd36a51833942a075ed4d6967"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "咏兰",
        "preface": "",
        "paragraphs": [
            "丛兰抱幽姿，结根托山壤。",
            "所据良孤高，其下俯深广。",
            "云气接清润，雨露从资养。",
            "虽然翳深林，未肯群众莽。",
            "轮蹄纷紫陌，谁此事幽赏。",
            "幽赏纵不及，香风自来往。"
        ],
        "notes": "",
        "id": "636142ace0417f27e11ac445bac9272a"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "酬正录直学  其一",
        "preface": "",
        "paragraphs": [
            "我生惬幽寻，访古梅花边。",
            "道原渺无际，沧海汇群川。",
            "仰之叹弥高，立则参于前。",
            "为山始覆篑，掘井当及泉。",
            "端期会真意，可但窥陈编。",
            "再拜礼双趺，清风生诵弦。"
        ],
        "notes": "",
        "id": "03a4b7613538cc202125915f4b9f5d7d"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "酬正录直学  其二",
        "preface": "",
        "paragraphs": [
            "剑冰望梅关，山川接邻壤。",
            "前哲余典刑，多士德心广。",
            "曾子重而厚，朱张妙存养。",
            "吴子粹而雅，笔耕惩卤莽。",
            "有友五人焉，亦足共清赏。",
            "烱然玉韫椟，持此将安往。"
        ],
        "notes": "",
        "id": "7c3acf3f86805b877a33575a4c790156"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "酬众士友  其一",
        "preface": "",
        "paragraphs": [
            "行歌有妙趣，声满沧浪边。",
            "岱岳宗众山，渤澥倾百川。",
            "今人悉暗投，无因难至前。",
            "古人贵渐进，有本如原泉。",
            "周程不可作，三叹抚遗编。",
            "正音渺难听，蛛丝润鸣弦。"
        ],
        "notes": "",
        "id": "17b1f313f7278a87b556f16a58d7541e"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "酬众士友  其二",
        "preface": "",
        "paragraphs": [
            "大鹏息天地，蚯蚓洁槁壤。",
            "吾儒苟自适，心与天地广。",
            "受之不为泰，钟鼎备荣养。",
            "挽之或不留，林野歌浪莽。",
            "令誉妙文绣，片言荣爵赏。",
            "物理有乘除，大来斯小往。"
        ],
        "notes": "",
        "id": "6210d5cd00681b48302b95172f0aac03"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "次曾司户见贻之韵并饯其行",
        "preface": "",
        "paragraphs": [
            "闻道常苦迟，生世何用早。",
            "洛学此开端，文义富论讨。",
            "高山劳景仰，内境几回照。",
            "此心同古今，一理该众妙。"
        ],
        "notes": "",
        "id": "3a15a28a860eec36dc7f85264d18fc49"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "和黎丞梅关岭",
        "preface": "",
        "paragraphs": [
            "峭壁接高天，闲云淡横岭。",
            "稍便僧房静，未觉官曹冷。",
            "风月两闲人，山川一佳境。",
            "谁欤共兹乐，老仙白垂领。"
        ],
        "notes": "",
        "id": "9532a3672095ce7e749afbe968686dbc"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "判府罗郎中举似快阁佳篇辄次严韵",
        "preface": "",
        "paragraphs": [
            "此庵湖海士，心学富家传。",
            "德量擎天柱，功名下濑船。",
            "风流今尚尔，头角已崭然。",
            "蚤晚分清切，输忠雨露边。"
        ],
        "notes": "",
        "id": "91a9c3dc43a708d5c54710123a3469be"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "挽陈太庾  其一",
        "preface": "",
        "paragraphs": [
            "前身简斋老，今世令河阳。",
            "眼底功名小，胸中书传香。",
            "清谈了公事，余力到诗章。",
            "凫履今安在，清都侍紫皇。"
        ],
        "notes": "",
        "id": "f2d1189a7b28b07d6dd8386f1942366f"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "挽陈太庾  其二",
        "preface": "",
        "paragraphs": [
            "一病成疎隔，琴堂入见时。",
            "形癯已非昔，客至尚谈诗。",
            "手墨松烟湿，声歌薤露悲。",
            "春风谁管领，梅月重相思。"
        ],
        "notes": "",
        "id": "e45d4f24b09d191920ada798203d2bd1"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "再游梅关书呈黄干",
        "preface": "",
        "paragraphs": [
            "云边大庾岭，岭上一丛林。",
            "送往迎来路，升高望远心。",
            "年华今复古，人事古犹今。",
            "唯有关门石，相看岁月深。"
        ],
        "notes": "",
        "id": "73d8bdeef28f67a19adec0f7d111dce2"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "次黄干梅关韵  其一",
        "preface": "",
        "paragraphs": [
            "老卢行法地，千载复抽关。",
            "崖石横双翠，禅机漏一斑。",
            "两泉涵定慧，半榻卧云闲。",
            "着我谈风月，真成出世间。"
        ],
        "notes": "",
        "id": "c53517a11e64612bac707f26704cd917"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "次黄干梅关韵  其二",
        "preface": "",
        "paragraphs": [
            "相逢白莲社，失脚过前溪。",
            "野兴云横浦，禅心絮着泥。",
            "梅花大庾岭，钵石古招提。",
            "扰扰仕途梦，从前几个迷。"
        ],
        "notes": "",
        "id": "7a91c89849f734e32696add8db2b10fd"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "庐陵试院次陈明叔韵",
        "preface": "",
        "paragraphs": [
            "西风下黄叶，客里上新愁。",
            "许我联舟渡，从君借箸筹。",
            "坐縻三月久，宽作两旬留。",
            "聚散一场梦，邯郸鼻息齁。"
        ],
        "notes": "",
        "id": "cfa9e4cb27dfbb11a57e9f29d62b2972"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "快阁书呈吴宰",
        "preface": "",
        "paragraphs": [
            "千里江章路，登临独此雄。",
            "清波长夜月，落木又秋风。",
            "浪蕋浮花外，盟鸥狎鹭中。",
            "诗魂苏醒在，千载豫章公。"
        ],
        "notes": "",
        "id": "5accb8a8d4efb7dc1d637a522f062ef0"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "丙戌年新春偶成",
        "preface": "",
        "paragraphs": [
            "新年十许日，才有一篇诗。",
            "乡思风中乱，春心雨里知。",
            "病缘衰骤至，懒与睡相宜。",
            "暗想泉溪上，杜鹃啼故枝。"
        ],
        "notes": "",
        "id": "67d73920da3b6184946ef94e72b58fff"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "感兴  其一",
        "preface": "",
        "paragraphs": [
            "吹竽媚所好，乞墦厌其余。",
            "迩来效尤者，往往拾芥如。"
        ],
        "notes": "",
        "id": "eb4a6920c5c83635f623a375606a53cd"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "感兴  其二",
        "preface": "",
        "paragraphs": [
            "浮名岂不荣，遗道亦安忍。",
            "君看赵孟徒，千古同一尽。"
        ],
        "notes": "",
        "id": "f7262725cc36e6ff3d9c77d770208b1a"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "春日",
        "preface": "",
        "paragraphs": [
            "地冷春无力，野晴天有功。",
            "芝兰傲幽谷，蓬藋长东风。",
            "政以身为患，非关诗得穷。",
            "且求吾适意，敢拟众人同。"
        ],
        "notes": "",
        "id": "8f2d2c5c8a9a51aa33bf9284bc8be46e"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "小英石峰",
        "preface": "",
        "paragraphs": [
            "旧作英岩隠，今为庾峤行。",
            "虽然一拳许，有此数峰青。",
            "崷崒惊凡目，坚刚悖世情。",
            "墨卿相指似，只尺是蓬瀛。"
        ],
        "notes": "",
        "id": "44f8ad2035e463cc0a778b9e530d1585"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "送太庾黎丞  其一",
        "preface": "",
        "paragraphs": [
            "老矣黎夫子，拳拳只此书。",
            "万缘俱浅澹，一字不遗余。",
            "庾岭风烟句，石溪云水居。",
            "无人知此味，说似子非鱼。"
        ],
        "notes": "",
        "id": "d4b5b9545d08a630bebcdfa940307884"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "送太庾黎丞  其二",
        "preface": "",
        "paragraphs": [
            "客怀秋易恶，送客更当秋。",
            "薄宦相从久，孤征肯暂留。",
            "酒轻离思重，目短大江流。",
            "黄菊聊持赠，寒香晚不羞。"
        ],
        "notes": "",
        "id": "6ca0e71d0cbbdc7f77062bcea7698b9d"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "次瀛父诗",
        "preface": "",
        "paragraphs": [
            "青山闯门户，绿竹窥簷楹。",
            "岿然一亭石，境界涵幽清。",
            "季候昔经始，扁以横浦名。",
            "亭前两泓泉，吞吐寒蟾明。",
            "方员中规矩，曲水相纡萦。",
            "汲溉当瓶盎，观览骈簪缨。",
            "黄君静者徒，磊落千人英。",
            "朅来梅花边，一见眼为青。",
            "官居廉泉上，复此逢清冷。",
            "诗豪泻银汉，兴逸凌紫京。",
            "回首声潺潺，恍如醉翁亭。"
        ],
        "notes": "",
        "id": "783ef58e7b41629d2a41ab8c56e10efd"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "林判府和前韵见示且约暇日论茗次韵为谢",
        "preface": "",
        "paragraphs": [
            "昔我观西湖，碧瓦荫丹楹。",
            "冷泉一泓玉，占断钱塘清。",
            "南来溯西江，滩以十八名。",
            "出石访廉泉，醉眼增双明。",
            "平生山水性，不着尘俗萦。",
            "佳处辄留憩，竟日陪衿缨。",
            "薄宦落横浦，师友皆豪英。",
            "寻胜得湛泉，古甃莓苔青。",
            "上有石崖峻，下有沙水冷。",
            "近可俯贡川，远可企吴京。",
            "为公饮春茶，日日来新亭。"
        ],
        "notes": "",
        "id": "01d336b341ef0be9cbbc41d31b7b66fe"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "府判再示楹字韵诗再和之",
        "preface": "",
        "paragraphs": [
            "别驾宝横道，冷官槁代楹。",
            "谁令尘土姿，近映冰壶清。",
            "君家闽山阳，泉以蒙著名。",
            "平生养正功，烱烱心地明。",
            "我家古泉溪，四顾岩峦萦。",
            "日迂长者辙，来往纷振缨。",
            "湛泉偶趋风，嗽液咀流英。",
            "古榕憩阴阴，绿竹哦青青。",
            "泉鸣似唤客，盈耳清音泠。",
            "欢谣动海隅，温诏来宸京。",
            "只今游览地，回首真邮亭。"
        ],
        "notes": "",
        "id": "62ac68dc3b4d6f4c1b72088d6a7b0038"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "出滩赋滩石",
        "preface": "",
        "paragraphs": [
            "嵯峨聂都山，豫水兹发原。",
            "始者才滥觞，其流细涓涓。",
            "东行介南埜，章水西入焉。",
            "又东渐雄张，有州故名虔。",
            "贡水远来赴，融合为赣川。",
            "当其初合时，泓渟匪为渊。",
            "中通尺五流，玉虹卧蜿蜒。",
            "群山来左右，万石梗后前。",
            "初疑牧群羊，忽讶堕飞鸢。",
            "伏犀状魁桀，浮鴈影接联。",
            "阿河阵敢死，赴浴池连钱。",
            "下者宛蹲踞，上者将腾骞。",
            "或矫首欲鬭，或宛留安眠。",
            "或退然深伏，露尖大如掌。",
            "或竦然特起，俨立高齐肩。",
            "或两两为偶，或伍伍相连。",
            "此有一席平，彼有万窍穿。",
            "齿齿漱寒冽，眼眼开青圆。",
            "形模互驰骋，气势相吐吞。",
            "平坦十数丈，变怪纷百千。",
            "顾盼不暇给，算数畴能殚。",
            "天公轰震霆，力士推雷门。",
            "上下相舂撞，对语不得闻。",
            "众滩角巇崄，四滩独称专。",
            "其一曰天柱，竖立如登天。",
            "幽深下无际，涡盘矗回旋。",
            "其下为舞索，风索飞翩翩。",
            "绝流迤而东，蛇蚓相萦牵。",
            "大了与惶恐，殆见伯仲间。",
            "轻𫘝疾于箭，号怒沸若煎。",
            "下此得安流，衽席过舟船。",
            "我生苦萍梗，薄宦游梅关。",
            "三载两经过，每过心为寒。",
            "酹酒问长江，胚胎始何年。",
            "胡不事夷易，而乐从崄难。",
            "江神信灵异，恍惚若有言。",
            "吾来卜居此，肇自开混元。",
            "清兮伏尘滓，介如抱刚坚。",
            "一片朝宗心，万折无变迁。",
            "所乐在兼济，未始间愚贤。",
            "征人閙憧憧，鹢首浮翩翩。",
            "吾力所能任，登岸常相先。",
            "虽然有触啮，自取非吾愆。",
            "清献昔疏剔，不露斧凿痕。",
            "至今虎城下，滚滚流遗恩。",
            "坡仙逐海南，为世所弃捐。",
            "风帆一叶身，诗句万口传。",
            "滩石本非崄，人自以崄看。",
            "委蛇曲折间，道径自平平。",
            "子行但由中，坎窞居其边。",
            "子舟要适平，轻重防其偏。",
            "乘流亦良便，避碍须达权。",
            "五湖莹如镜，瞬息风涛掀。",
            "嬉笑或藏怒，至爱存笞鞭。",
            "滩石信非崄，崄处却万全。",
            "我闻说是义，心思俱豁然。",
            "一笑过滩去，落照衔山前。"
        ],
        "notes": "",
        "id": "c4e335d05bd32727c6dae800f01f88ac"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "杂兴  其一",
        "preface": "",
        "paragraphs": [
            "荒凉横浦郡，颇称冷官居。",
            "为甚更清睡，冬来不读书。"
        ],
        "notes": "",
        "id": "c158a9b2cc2356a619b8bf650cbf3125"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "杂兴  其二",
        "preface": "",
        "paragraphs": [
            "梅花亦何奇，偏便幽人爱。",
            "清寒风雪夜，一枝静相对。"
        ],
        "notes": "",
        "id": "ff8fd39c43beb3a6dac50bc5eea05f6a"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "杂兴  其三",
        "preface": "",
        "paragraphs": [
            "竹枝双翡翠，缩颈照寒水。",
            "蓦见渡溪人，一声忽飞起。"
        ],
        "notes": "",
        "id": "647efe013ca49e23934136c6e216eb8d"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "杂兴  其四",
        "preface": "",
        "paragraphs": [
            "庭兰尚牢落，庭草已勾萌。",
            "草与兰何似，东风亦世情。"
        ],
        "notes": "",
        "id": "493348b536407c632fc365b4a4edc938"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "杂兴  其五",
        "preface": "",
        "paragraphs": [
            "岂不谋数椽，吾力苦未足。",
            "破屋傥支撑，尚堪灯火读。"
        ],
        "notes": "",
        "id": "d93299254c433c6977d41dbd7b277daa"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "杂兴  其六",
        "preface": "",
        "paragraphs": [
            "学诗不能神，得句常草草。",
            "傥可寄吾怀，岂必人称好。"
        ],
        "notes": "",
        "id": "e7ec0159316a10a623ab976aa16d418a"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "月夜赴郡会归辗转不成寐触事感怀口占四古句  其一",
        "preface": "",
        "paragraphs": [
            "庾山高入云，章水清见骨。",
            "山高晚宜梅，水清寒浸月。",
            "美人天一方，云烟妙空阔。",
            "带月簪梅花，独起舞残雪。"
        ],
        "notes": "",
        "id": "8d3d178e19c2eddf35359e27b905cbab"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "月夜赴郡会归辗转不成寐触事感怀口占四古句  其二",
        "preface": "",
        "paragraphs": [
            "槎牙两榕木，偃蹇江之𣸣。",
            "虽缘拥肿废，幸免寻斧斤。",
            "东家不鸣鴈，喑默存其神。",
            "事固不一概，鴈烹木长春。"
        ],
        "notes": "",
        "id": "3a62d9868886fd70b97d3dedbbeb22ff"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "月夜赴郡会归辗转不成寐触事感怀口占四古句  其三",
        "preface": "",
        "paragraphs": [
            "连云峙华屋，东隅满荆棘。",
            "延缘耗地利，狼藉窥空壁。",
            "一朝火燎原，根枝荡无迹。",
            "蔓除亦可喜，火烈忧转剧。"
        ],
        "notes": "",
        "id": "33b7a84d5027ab4d552033a6a2797a50"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "月夜赴郡会归辗转不成寐触事感怀口占四古句  其四",
        "preface": "",
        "paragraphs": [
            "骑猎似为业，养鹰如养儿。",
            "人言鹰玩兔，主翁鼎镬之。",
            "玩兔信不忠，九死固其宜。",
            "万一疑似间，群鹰惊欲飞。"
        ],
        "notes": "",
        "id": "3687bae0c01312a1271567353b882d37"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "贺判府生子",
        "preface": "",
        "paragraphs": [
            "西江最上流，南安古名城。",
            "庾山蔚然秀，章水浏其清。",
            "异代得伟人，分此风月平。",
            "往者程伯温，关决烨有声。",
            "煌煌万金产，烱烱双珠明。",
            "四海名父子，一门佳弟兄。",
            "造诣极洙泗，叩击铿英茎。",
            "流风已百载，今日复一程。",
            "提屏东方来，宽令孚群甿。",
            "名门衍余庆，兰玉添新荣。",
            "山川萃神秀，穹垕储精英。",
            "仲律青阳熙，五夜璧月盈。",
            "天上双麒麟，刚欲逐队行。",
            "抱送者释氏，协梦兮长庚。",
            "昔为程氏子，俱以斯道鸣。",
            "今为陈家儿，岐嶷由天成。",
            "觅公洗儿钱，我不学世情。",
            "期公爱子深，视厥程先生。",
            "器质待涵养，门户须支撑。",
            "会看三世间，接踵当拒衡。"
        ],
        "notes": "",
        "id": "3e0979d1cbffec46a87d10b1a2fe574b"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "之官过赣滩  其一",
        "preface": "",
        "paragraphs": [
            "玉局诗中皇恐滩，闻之已为骨毛寒。",
            "那知舞索并天柱，更向前头作怒澜。"
        ],
        "notes": "",
        "id": "d19858851904825fdec4a39ad4656747"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "之官过赣滩  其二",
        "preface": "",
        "paragraphs": [
            "滩声嘈杂怒轰雷，顽石参差拨不开。",
            "行客尽言滩路崄，谁教君向崄中来。"
        ],
        "notes": "",
        "id": "75da76626234f7194c759c89824d2143"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "雨霁报谒见一鹭得鱼群鹭争食之  其一",
        "preface": "",
        "paragraphs": [
            "一鹭翩翩傍钓矶，隔汀群鹭已知机。",
            "空将辛苦供群吻，毕竟贪鱼罪有归。"
        ],
        "notes": "",
        "id": "d3c3ac952b7cae839fe7c3668fbf0bba"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "雨霁报谒见一鹭得鱼群鹭争食之  其二",
        "preface": "",
        "paragraphs": [
            "履崄窥鱼得几何，傍来攫取较多多。",
            "争如歛翼餐余粟，犹在人间洁白科。"
        ],
        "notes": "",
        "id": "26408a5c48f59cd3b85b684e0d098ef7"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "寿曾佥判  其一",
        "preface": "",
        "paragraphs": [
            "渐报星桥铁锁开，游仙失脚下蓬莱。",
            "一番春色归桃杏，半吐歌唇献寿杯。"
        ],
        "notes": "",
        "id": "09d69c5a5c66794e22373ca0966e2b47"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "寿曾佥判  其二",
        "preface": "",
        "paragraphs": [
            "陆地新开万朵莲，彩云拥出幙中仙。",
            "傅岩已入春宵梦，火急排云叶九天。"
        ],
        "notes": "",
        "id": "44a459cb96c75d9fa91b56a5853f9be3"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "和杜子野湛泉诗来诗有尘事分清事之句",
        "preface": "",
        "paragraphs": [
            "榕阴漠漠俯清泉，泉溜涓涓不计年。",
            "未必尘纷败佳思，凭栏得句却天然。"
        ],
        "notes": "",
        "id": "bcb953a2c0756d5b6ad78ca41f06b553"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "子野又以诗来言不画涪翁画李翁再和之",
        "preface": "",
        "paragraphs": [
            "太守一时留惠爱，诗仙万古自清风。",
            "寻常藻绘初何记，终是人心记此翁。"
        ],
        "notes": "",
        "id": "10791e1fe259e2c1159b4a6d283c9213"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "闻鸦有感",
        "preface": "",
        "paragraphs": [
            "鹊群饶舌本何功，鸦阵狂言却似忠。",
            "闻鹊忻然鸦辄唾，甘谀易售古来同。"
        ],
        "notes": "",
        "id": "bbae3da55ff9de374fd859632595ff38"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "读杨妃传",
        "preface": "",
        "paragraphs": [
            "六宫粉黛溢三千，一个中间宠爱专。",
            "自此世情生妄想，推排妃子作神仙。"
        ],
        "notes": "",
        "id": "bfe460cb1dc3ee405cd9e710deb199d7"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "曾氏清江亭",
        "preface": "",
        "paragraphs": [
            "想得当年月浸扃，诸公翰墨此纵横。",
            "亭荒久矣诗亡恙，一道长江万古清。"
        ],
        "notes": "",
        "id": "23066f3366a3e8904aee59f6a8724382"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "杜子野寄云山兰石四画且以近诗来和韵酬之  其一",
        "preface": "",
        "paragraphs": [
            "石瘦兰馨入骨寒，笔端往往带儒酸。",
            "河阳桃李春风满，此段烦君更画看。"
        ],
        "notes": "",
        "id": "a878a0d2fc7423c428bcafb7c3e35712"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "杜子野寄云山兰石四画且以近诗来和韵酬之  其二",
        "preface": "",
        "paragraphs": [
            "爱君标格碧峰清，为辍床头竹叶瓶。",
            "想得醉余锋颖健，群鹅端欲博黄庭。"
        ],
        "notes": "",
        "id": "dabb73db1ff0e2f33684f4ec70e9c196"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "和杜宰送茶韵  其一",
        "preface": "",
        "paragraphs": [
            "谁遣持书昼打门，茶魁有句牧之孙。",
            "煎调还我西江手，水茗相投自不浑。"
        ],
        "notes": "",
        "id": "a1865ba3989c9dfadaeb6e673bd9dec5"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "和杜宰送茶韵  其二",
        "preface": "",
        "paragraphs": [
            "月团不遣贡修门，却寄书痴闭户孙。",
            "若把焦坑分品第，濬功端合逊王浑。"
        ],
        "notes": "",
        "id": "31ae064826f37ed79d018390878d45f7"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "杜子野惠来禽内碧桃谢以一绝",
        "preface": "",
        "paragraphs": [
            "五色云牋到冷曹，更将果实饱诗饕。",
            "便应谱入来禽内，青李刊除着碧桃。"
        ],
        "notes": "",
        "id": "7bf50370986fb674bbbdffc51bdeb9f6"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "子野惠竹𪕋有感而赋二绝  其一",
        "preface": "",
        "paragraphs": [
            "玉局诗中曾识面，小山书后忽题名。",
            "鸱夷混沌俱慙逊，更胜河豚大瘦生。"
        ],
        "notes": "",
        "id": "6755512f5d0d6e51f253e8c2fc2949d7"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "子野惠竹𪕋有感而赋二绝  其二",
        "preface": "",
        "paragraphs": [
            "食根为𪕋肥腰腹，食实为凰长羽毛。",
            "同是此君供廪饩，居然地位判卑高。"
        ],
        "notes": "",
        "id": "23223414e2a9251ff60923f46b358e90"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "七月二十一日重过赣滩十绝句  其一",
        "preface": "",
        "paragraphs": [
            "矫矫雄张虎欲奔，低低蹲伏鴈成群。",
            "丁宁莫碍行舟过，唤作长生万石君。"
        ],
        "notes": "",
        "id": "35de90b65460ce75a19b0e64525954fb"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "七月二十一日重过赣滩十绝句  其二",
        "preface": "",
        "paragraphs": [
            "初疑万马立沙汀，又似临流簇戍兵。",
            "激怒滩声能许劣，终宵长泄不平鸣。"
        ],
        "notes": "",
        "id": "da2175b74142a78b4b161e9b7d040cba"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "七月二十一日重过赣滩十绝句  其三",
        "preface": "",
        "paragraphs": [
            "漱崖啮石出奇功，浴月涵风淡荡中。",
            "过者千帆閙如织，会心知有几人同。"
        ],
        "notes": "",
        "id": "e88b88a244280e863a654fa9c485e97e"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "七月二十一日重过赣滩十绝句  其四",
        "preface": "",
        "paragraphs": [
            "乘车山径苦崎倾，舟涉飞湍石胆惊。",
            "等是危途休计较，此心无碍尽堪行。"
        ],
        "notes": "",
        "id": "f73a5299f0a2e1e0266288ab6f77cb1b"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "七月二十一日重过赣滩十绝句  其五",
        "preface": "",
        "paragraphs": [
            "北来快顺一篙𫘝，南去间关百丈牵。",
            "世事从来且如许，下滩船看上滩船。"
        ],
        "notes": "",
        "id": "fb0b3157cb24b205cb604e9e7120223c"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "七月二十一日重过赣滩十绝句  其六",
        "preface": "",
        "paragraphs": [
            "岭海脂膏自古传，至今来往共长川。",
            "灵灵有眼还知道，几个归人月满船。"
        ],
        "notes": "",
        "id": "48772efad7d7c09f909512e62ffa4cb7"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "七月二十一日重过赣滩十绝句  其七",
        "preface": "",
        "paragraphs": [
            "江清端可乐朝饥，崄处行人尽得知。",
            "平陆波涛良叵测，崄中却自是平夷。"
        ],
        "notes": "",
        "id": "d3fa42174d98a1b8d07b6adb16cb9fc7"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "七月二十一日重过赣滩十绝句  其八",
        "preface": "",
        "paragraphs": [
            "闻道春江潋滟时，滩平如掌棹如飞。",
            "何时满却葵丘戍，流水桃花送客归。"
        ],
        "notes": "",
        "id": "ed285379a0faaabf9f355596a68e200d"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "七月二十一日重过赣滩十绝句  其九",
        "preface": "",
        "paragraphs": [
            "十八滩头一叶身，山川曾识旧词臣。",
            "诗魂百载犹苏醒，应笑风波解戏人。"
        ],
        "notes": "",
        "id": "d1ba480201ee0a2858ac4e083b74764e"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "七月二十一日重过赣滩十绝句  其一○",
        "preface": "",
        "paragraphs": [
            "储潭初发未朝餐，一日经行十八滩。",
            "不似来时推不进，吟诗把酒傲惊湍。"
        ],
        "notes": "",
        "id": "f9e9514f6da16d13f0ae63e194ad0b0a"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "庐陵试院次陈明叔韵",
        "preface": "",
        "paragraphs": [
            "晓看窗影过飞鸦，短发蓬松一半斜。",
            "两月不遨直瘦却，梦寻庾岭访梅花。"
        ],
        "notes": "",
        "id": "8e5074d3abb43b9b53057d16cb09715d"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "梅花",
        "preface": "",
        "paragraphs": [
            "旧传庾岭梅花好，及到梅关少见梅。",
            "唯有一般差可信，南枝长占小春开。"
        ],
        "notes": "",
        "id": "e5e31f8a7c8a6ac6ea08e0f3c60fb8ce"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "观钓",
        "preface": "",
        "paragraphs": [
            "热犹造请褦襶子，老未知休矍铄翁。",
            "立懦廉顽今几见，桐江梦想一丝风。"
        ],
        "notes": "",
        "id": "672d5939fa1c582335484d71a2f71ff6"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "府判社日招饮蒋园座中索赋诗三绝句  其一",
        "preface": "",
        "paragraphs": [
            "玉妃围坐簇娉婷，勾引阳和媚德星。",
            "洗尽凡花脂粉气，月香亭是雪香亭。"
        ],
        "notes": "",
        "id": "5ae06d627067b6b97493cc0829b5df91"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "府判社日招饮蒋园座中索赋诗三绝句  其二",
        "preface": "",
        "paragraphs": [
            "城西好事主人家，走送天香国色花。",
            "岭阯三年才见此，便应奴婢命山茶。"
        ],
        "notes": "",
        "id": "94b1ab849b2bbb5946e06bd6dd161a0d"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "府判社日招饮蒋园座中索赋诗三绝句  其三",
        "preface": "",
        "paragraphs": [
            "柳丝摇曳春风里，山色空蒙社雨中。",
            "领略韶华拚一醉，巴歌聊尔效南翁。"
        ],
        "notes": "",
        "id": "d1be7d5e5204b48ab7387f9387e6301b"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "再续前韵  其一",
        "preface": "",
        "paragraphs": [
            "鶑谷声喧雨乍晴，邦人引领望屏星。",
            "阳和一气元无际，小为寻花到野亭。"
        ],
        "notes": "",
        "id": "6318a83471084b093ba110aca7cc23d6"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "再续前韵  其二",
        "preface": "",
        "paragraphs": [
            "荷囊清白旧传家，来看溶溶月下花。",
            "不似寻常杀风景，也宜饮酒也宜茶。"
        ],
        "notes": "",
        "id": "1947dd98698509456c36e585b56d0676"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "再续前韵  其三",
        "preface": "",
        "paragraphs": [
            "笔端鸾凤诗千首，社下鸡豚酒一钟。",
            "九十日春今强半，典衣还忆少陵翁。"
        ],
        "notes": "",
        "id": "c06521a649a14b4b659b7cc3e6f7a995"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "依前韵呈府判  其一",
        "preface": "",
        "paragraphs": [
            "城南烟雨趁春耕，遥指屏星是福星。",
            "肯学晋人耽燕乐，只因修禊会兰亭。"
        ],
        "notes": "",
        "id": "77a05b218fad4b1a2fe26121e6101439"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "依前韵呈府判  其二",
        "preface": "",
        "paragraphs": [
            "占籍蓬莱第一家，劝农莳稻莫莳花。",
            "时和不但歌华黍，墙有柔桑焙有茶。"
        ],
        "notes": "",
        "id": "964b92595470f1f736b79136340efd29"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "依前韵呈府判  其三",
        "preface": "",
        "paragraphs": [
            "发舒生意烟花外，酝酿丰年雨意中。",
            "关决郡条知有助，故应千里化文翁。"
        ],
        "notes": "",
        "id": "9cc7a2ea842fd36d6c84aab4cdda84f9"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "月香亭主人送似牡丹座客作芍药品题  其一",
        "preface": "",
        "paragraphs": [
            "素粧芍药万花王，叶未全舒满国香。",
            "醉眼梦腾浑不醒，虎贲却似蔡中郎。"
        ],
        "notes": "",
        "id": "18b5322a328cc012344ac625461ec1aa"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "月香亭主人送似牡丹座客作芍药品题  其二",
        "preface": "",
        "paragraphs": [
            "玉容当配水仙王，压尽群花不敢香。",
            "昼困未苏酣宿雨，也疑汤餠试何郎。"
        ],
        "notes": "",
        "id": "719652d56d7fe2003df9046cc4ede587"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "爱山堂七绝句  其一",
        "preface": "",
        "paragraphs": [
            "横江江上四山环，少得当前面势宽。",
            "试上此堂舒远目，疎林尽处见峰峦。"
        ],
        "notes": "",
        "id": "7198402a15dfe9c6cc93269c8a85ba32"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "爱山堂七绝句  其二",
        "preface": "",
        "paragraphs": [
            "大峰舒肆小峰崷，帘幙中间坐五侯。",
            "立断斜阳吟不透，一声牧笛满林秋。"
        ],
        "notes": "",
        "id": "a9dac802bbf339b06271eff8bb41e1e2"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "爱山堂七绝句  其三",
        "preface": "",
        "paragraphs": [
            "竹篱茅店野人家，门外清流一带斜。",
            "小隠桃溪端的是，更须水上觅胡麻。"
        ],
        "notes": "",
        "id": "3add2d70294349fe7bca79be8e727dbd"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "爱山堂七绝句  其四",
        "preface": "",
        "paragraphs": [
            "比屋桑麻三月雨，夹溪桃李四时春。",
            "谁欤幻出山前景，指似堂中觅句人。"
        ],
        "notes": "",
        "id": "40eed322791d0ccc0d7c94d8b58f9f8b"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "爱山堂七绝句  其五",
        "preface": "",
        "paragraphs": [
            "自有堂来三换扁，官居贤否只山知。",
            "酴醾妩媚今何许，山色青妍宛旧时。"
        ],
        "notes": "",
        "id": "ac9c6ecb4bb7f7a91576c503476c5ffb"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "爱山堂七绝句  其六",
        "preface": "",
        "paragraphs": [
            "客问主人今暇否，主人心与水云闲。",
            "庭空吏散文书静，茗椀熏炉上爱山。"
        ],
        "notes": "",
        "id": "6f1056772a384a6bb096e9617810e882"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "爱山堂七绝句  其七",
        "preface": "",
        "paragraphs": [
            "坡谷经行久品题，顾令迂拙强搜诗。",
            "虽然何世无坡谷，山立孤高好自持。"
        ],
        "notes": "",
        "id": "d3dd5cbf65ad8aa345ff0a77cbe8b38f"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "赠琴士翁明远并简干教二黄丈  其一",
        "preface": "",
        "paragraphs": [
            "钟期不作伯牙死，琴堕云烟莽苍中。",
            "翠玉楼前几识子，山风吹散又西东。"
        ],
        "notes": "",
        "id": "c8660085a5dfbf904957aeeb064fbad9"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "赠琴士翁明远并简干教二黄丈  其二",
        "preface": "",
        "paragraphs": [
            "莫恨吾琴难入俗，俗人不听韵方高。",
            "𥱧筝耳畔休拈出，韶石亭前走一遭。"
        ],
        "notes": "",
        "id": "45b64927487dc46c5403ee12e6f68b62"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "赠琴士翁明远并简干教二黄丈  其三",
        "preface": "",
        "paragraphs": [
            "静寄琴中适意吟，鲁庵句里自然琴。",
            "琴诗苦要清如许，千古寥寥觅赏音。"
        ],
        "notes": "",
        "id": "0e64ffab45a8085549924f7c944f51c9"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "赠琴士翁明远并简干教二黄丈  其四",
        "preface": "",
        "paragraphs": [
            "我亦能琴妙不传，无琴无谱并无弦。",
            "客来问讯琴安在，指似孤鸿落日边。"
        ],
        "notes": "",
        "id": "0da065124adcd453a8a740c1dffb1751"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "章贡三咏 鬰孤台",
        "preface": "",
        "paragraphs": [
            "群山涌浪翠周遭，中峙层台气象豪。",
            "万里阙庭长在望，定应天眼照孤高。"
        ],
        "notes": "",
        "id": "9f7489096b87fb2b82991bd372abb6d7"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "章贡三咏 鬰孤洞天",
        "preface": "",
        "paragraphs": [
            "崇山修竹小兰亭，人在云烟深处行。",
            "环立千竿了清绝，中盘一径巧纡萦。",
            "纷纷鴈鹜庭堆案，扰扰蝇蜗市有声。",
            "洞里道人忘底事，小桥西畔句初成。"
        ],
        "notes": "",
        "id": "28599c4050d1c2d9c41cb6dc96e5473d"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "章贡三咏 翠玉楼",
        "preface": "",
        "paragraphs": [
            "梦跨长虹海上游，寒生肌骨一壶秋。",
            "好风吹得时魂醒，自寄云间翠玉楼。"
        ],
        "notes": "",
        "id": "1cc473bbabfc9ac9c049cf256b517c7d"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "上判府陈秘丞  其一",
        "preface": "",
        "paragraphs": [
            "斗大山州枕上流，蓬山仙客此遨游。",
            "读书竹屋公多暇，乐业江郊民有秋。",
            "泮藻丛边深长育，岭梅香里费赓酬。",
            "有人来问和羹味，太守忘言一笑休。"
        ],
        "notes": "",
        "id": "43c1902b511c506ddc6b36722a619285"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "上判府陈秘丞  其二",
        "preface": "",
        "paragraphs": [
            "向来一榻下南州，此事无传阅几秋。",
            "顾我风流非孺子，乃今天幸事王侯。",
            "颓波甚矣谁能返，砥柱岿然好镇浮。",
            "唤起东湖风月梦，请为榱桷备兼收。"
        ],
        "notes": "",
        "id": "60dbe7e53e410d98cd6ddb5985872f02"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "酬温户见和首篇",
        "preface": "",
        "paragraphs": [
            "南来冠盖总名流，契合全忘是宦游。",
            "清甚夜寒金井露，莹于霜晓玉壶秋。",
            "梅关景物诗陶写，莲幙风流酒劝酬。",
            "只恐乌罗留不住，汉庭山立看扬休。"
        ],
        "notes": "",
        "id": "5d4c9161d9ca27cb46df635611985d9a"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "酬陈太庾  其一",
        "preface": "",
        "paragraphs": [
            "后来令尹职承流，君亦牛刀岭阯游。",
            "和气满城桃醉雨，仁风四野麦先秋。",
            "陈玄谱在交逾固，毛颖功多赏未酬。",
            "抚字劳心古如此，不须为米便归休。"
        ],
        "notes": "",
        "id": "d46941223775c13b2913377ea2ea5e74"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "酬陈太庾  其二",
        "preface": "",
        "paragraphs": [
            "英声猎猎满山州，翠剡飞来鹗在秋。",
            "父母视民非俗吏，子男分土列诸侯。",
            "篇诗卷送骊珠烂，杯酒相从蜡味浮。",
            "不必即人人即我，定知瑚琏合当收。"
        ],
        "notes": "",
        "id": "a468f5f08d4aad41daf1b98950e4025a"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "酬何学宾  其一",
        "preface": "",
        "paragraphs": [
            "商山黄绮信清流，自合相从鹤禁游。",
            "邺架烂观三万轴，庄椿行老八千秋。",
            "高怀莫遣群儿觉，佳句那无半语酬。",
            "我亦诸侯老宾客，更将墨守问何休。"
        ],
        "notes": "",
        "id": "17e487eca93d3544fd10a2742fcc8184"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "酬何学宾  其二",
        "preface": "",
        "paragraphs": [
            "昔闻鼻祖在扬州，诗句清于玉露秋。",
            "奕世相承忻有后，在家还复胜封侯。",
            "观颐义熟灵龟见，祝寿杯深绿蚁浮。",
            "丹凤休衔丹诏下，黄冠已懒待黄收。"
        ],
        "notes": "",
        "id": "f410826c5f246aa4e34e19cded06ef4f"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "酬曾学录王掌祠  其一",
        "preface": "",
        "paragraphs": [
            "夫君砥柱屹中流，也肯来为泮水游。",
            "好句上摩周雅颂，褒词荣过鲁春秋。",
            "高山忽奏音逾古，美玉深藏价未酬。",
            "搜遍枯肠难论报，江淹聊欲拟阳休。"
        ],
        "notes": "",
        "id": "0d674f7c61d30fd83e57b849ed2449e8"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "酬曾学录王掌祠  其二",
        "preface": "",
        "paragraphs": [
            "去年射策古杭州，来到梅关岁已秋。",
            "德薄岂堪仪众俊，贫躯聊复客诸侯。",
            "一窗灯火味清苦，四座风流酒拍浮。",
            "弟子无非梁栋用，先生未必副先收。"
        ],
        "notes": "",
        "id": "0493c398097a1b4d3f4c11e8c8cfc9b7"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "酬张录南老  其一",
        "preface": "",
        "paragraphs": [
            "词源倾写峡江流，曾蹋槐花月里游。",
            "梅岭诗篇一瓯雪，芹宫书册四山秋。",
            "明珠小借枯崖润，美玉那无善价酬。",
            "再战定穿三级浪，丝鞭席帽拜新休。"
        ],
        "notes": "",
        "id": "bdc7b178a4e2c8af4cd9055efa41e7b4"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "酬张录南老  其二",
        "preface": "",
        "paragraphs": [
            "生长西江帝子州，蟪蛄强欲语春秋。",
            "溉根正喜逢张籍，拾芥宁堪拟夏侯。",
            "冷淡工夫千兔秃，飘零踪迹一萍浮。",
            "自量只合山林住，乌幙如何也见收。"
        ],
        "notes": "",
        "id": "988311598483518530bf001c6f4c650f"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "酬张直学  其一",
        "preface": "",
        "paragraphs": [
            "章水元通剑水流，朅来庠序得同游。",
            "自从快蹋梅花雪，一洗从前茆瘴秋。",
            "官况我今忘独冷，鸣声君合起相酬。",
            "龙光自有张华识，句不惊人未遽休。"
        ],
        "notes": "",
        "id": "69754ef9d4d310a56a33b2eb02c0b843"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "酬张直学  其二",
        "preface": "",
        "paragraphs": [
            "平生久愿识荆州，落落参辰几度秋。",
            "下榻有谁知孺子，运筹端合属留侯。",
            "吟成春草梦非梦，迹漾风萍浮自浮。",
            "见说桂枝消息近，广寒清彻片云收。"
        ],
        "notes": "",
        "id": "80c2ea35367499c73af2be526559cacd"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "酬吴直学  其一",
        "preface": "",
        "paragraphs": [
            "滚滚词源峡倒流，飘飘拟上广寒游。",
            "一编芹泮挑灯夜，两捷槐花得意秋。",
            "賸喜文盟堪共结，忽惊诗债未曾酬。",
            "数能相过征奇事，肯学渊明遣客休。"
        ],
        "notes": "",
        "id": "09ecf6149af8e8653bd9809ef2b723e9"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "酬吴直学  其二",
        "preface": "",
        "paragraphs": [
            "惭无健笔敌苏州，蜗蚓聊鸣子夜秋。",
            "问乐定应从季子，寻盟自许长滕侯。",
            "伫看腾踏飞黄去，小共徜徉大白浮。",
            "会有鸡林识风雅，一诗端把百金收。"
        ],
        "notes": "",
        "id": "683fd48507ee2df6a3ec77fbefb226bb"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "酬朱直学  其一",
        "preface": "",
        "paragraphs": [
            "儒官领袖得名流，子佩应无在阙游。",
            "只要松筠柰霜雪，须知兰菊自春秋。",
            "年龄五十当荣显，风月三千足唱酬。",
            "扬善推能需叶赞，有容心地尽休休。"
        ],
        "notes": "",
        "id": "763c12ef33ab3b73d57456c271f838ac"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "酬朱直学  其二",
        "preface": "",
        "paragraphs": [
            "南来草木半炎州，喜见冰壶一段秋。",
            "所学有原真父子，自前无种是王侯。",
            "传家肯羡金籯满，用世还知玉璞酬。",
            "人事尽时天理见，但勤耕耨候丰收。"
        ],
        "notes": "",
        "id": "d3f2844909168f4705e2b17e6aebe8d9"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "酬杨直学  其一",
        "preface": "",
        "paragraphs": [
            "人生遇坎与乘流，入则藏修出则游。",
            "风顺鹍鹏须击海，时来蟋蟀自吟秋。",
            "教经已胜金籯赠，遗锦惭无玉案酬。",
            "着脚兰台自今始，悬知下笔不能休。"
        ],
        "notes": "",
        "id": "4424648437f5468b0d8969c57282fcfa"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "酬杨直学  其二",
        "preface": "",
        "paragraphs": [
            "四海声名扬道州，亭亭心干凛高秋。",
            "耳孙自是千人杰，骨相当为万里侯。",
            "春入草堂清梦透，名登桂籍暗香浮。",
            "锦囊正恨新诗少，说与奚奴取次收。"
        ],
        "notes": "",
        "id": "a09fabc4550a52bf48f5b8246535b82e"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "赠太和曾机宜",
        "preface": "",
        "paragraphs": [
            "故家名姓塞乾坤，曾上欧苏涑水门。",
            "似此高风宁几个，至今流泽到诸孙。",
            "谭诗江上风烟圃，访我梅边竹石村。",
            "尚有典刑堪世守，会看溟海化鹏鹍。"
        ],
        "notes": "",
        "id": "9ba4d2edc4c8eb57be312fcc9053f9f4"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "寿陈太庾",
        "preface": "",
        "paragraphs": [
            "寿山辉彩照湖山，管领春光又一翻。",
            "动地名声太丘长，传家诗派简斋孙。",
            "梅关讯息羹调鼎，桃县风流酒满尊。",
            "里社逢时公事在，好施奇计复中原。"
        ],
        "notes": "",
        "id": "b1f5e9d038f7cf3b9a24eeba16e67882"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "去年修禊后三日得南宫捷报于家今年是日与同年赵簿同事泮宫感而赋诗",
        "preface": "",
        "paragraphs": [
            "淡烟疎雨杏花天，回首春光又一年。",
            "月桂香中方并驾，岭梅阴里竞扬鞭。",
            "觉来始悟他人梦，着罢傍观国手先。",
            "一动静间知造化，吟情浑寄柳丝边。"
        ],
        "notes": "",
        "id": "b8eec74b2f06099cea2af8227b9afd5f"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "赵簿见和复次韵",
        "preface": "",
        "paragraphs": [
            "一昨瞻依尺五天，青衫槐简是同年。",
            "飞腾影里寻芳躅，警跸声中响静鞭。",
            "夷路已看腾骥𫘝，竞风须逊画蛇先。",
            "宗臣底事犹栖棘，有策筹边不在边。"
        ],
        "notes": "",
        "id": "85e5bb6a8580cb8dcefbda7d002bef91"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "酬黎丞见和",
        "preface": "",
        "paragraphs": [
            "极目龙门峻接天，仕涂倾盖便忘年。",
            "太平官府闲吟竹，胜处园林笑举鞭。",
            "松柏凌霜知独后，楼台得月会居先。",
            "老臣忧国谁能识，飞雪飘飘上鬓边。"
        ],
        "notes": "",
        "id": "a8d5e758fc3381b424d4470d851f2ae0"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "酬曾教正",
        "preface": "",
        "paragraphs": [
            "襟怀潇洒浴沂天，家学相传几百年。",
            "外物莫贪苍玉佩，真才肯贾蜡黄鞭。",
            "不平未用鸣东野，懒读难为诮孝先。",
            "頼有濂溪衣钵在，满庭风月浩无边。"
        ],
        "notes": "",
        "id": "471f99a4db576c1696a43ab5e7e9660c"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "酬正录直学",
        "preface": "",
        "paragraphs": [
            "横浦虽然一角天，周程清化几经年。",
            "从前步武堪同辙，近里工夫好着鞭。",
            "自笑已居王勃后，相期常恐祖生先。",
            "地麟自此符佳谶，魁宿联辉庾岭边。"
        ],
        "notes": "",
        "id": "9ebad3b5a78cee2c8b4e3b892767947d"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "酬何学宾",
        "preface": "",
        "paragraphs": [
            "笑傲壶中别一天，德人端合享耆年。",
            "鸣鸠不栩堪供杖，老骥驰思渠假鞭。",
            "仪表特居终贾上，名声突出胜黄先。",
            "熊彨已入佳占未，明月清风渭水边。"
        ],
        "notes": "",
        "id": "9a3d5e3b8b1cda27ae1bcde01714c6da"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "去岁王监岳以诗饯行且求无垢语录次韵送之",
        "preface": "",
        "paragraphs": [
            "我来横浦访遗言，无垢先生有正传。",
            "双迹凄凉城下寺，一书泄露性中天。",
            "向来富贵俱荒草，今日风流尚湛泉。",
            "东谷有人知此意，平生耻售蜡黄鞭。"
        ],
        "notes": "",
        "id": "1b5b4fe133234946ea41c5be829dfab1"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "和张直学送新茶韵",
        "preface": "",
        "paragraphs": [
            "梦绕康王酌水帘，不知身世宦东南。",
            "苏仙忽饷焦坑品，子尚浑凝晓露甘。",
            "便遏鼻雷醒睡思，仍浇舌本发清谭。",
            "搜枯破闷功神速，数到卢仝椀两三。"
        ],
        "notes": "",
        "id": "fee120109e6e45834848d4672bca9db8"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "寿提举陈秘丞  其一",
        "preface": "",
        "paragraphs": [
            "南极星高月一弓，天将好事庆仙翁。",
            "朝中诏遣鲜于使，境上民争正献公。",
            "葵藿倾阳清瘴雾，旗幢盖海飏薰风。",
            "梅关南北俱和气，祝寿欢声两处同。"
        ],
        "notes": "",
        "id": "ec12c90d07b5b1089eb7df780ca8b328"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "寿提举陈秘丞  其二",
        "preface": "",
        "paragraphs": [
            "昔在兴隆岁甲申，文恭当轴秉鸿钧。",
            "如今休运重开宋，指日清朝再相陈。",
            "会有勋名偿小戊，肯将官职怨雌辰。",
            "百年盛事看层见，请颂中兴岳降神。"
        ],
        "notes": "",
        "id": "a427ee5b276bb6e6d697cea2a2c7de12"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "再用前韵送地图",
        "preface": "",
        "paragraphs": [
            "炎运中天岁甲申，谁令汉鼎重千钧。",
            "故家舆地伤瓜裂，真主城楼细指陈。",
            "今古一时如合券，明良千载庆逢辰。",
            "来年竹帛功名就，图绘云台笔有神。"
        ],
        "notes": "",
        "id": "c210a2b05cac30c4eb78ef11b922f713"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "至梅关书呈僚友",
        "preface": "",
        "paragraphs": [
            "栖迹梅花岭下州，梅关未到已神游。",
            "右江左广山分水，薄雾轻烟雨作秋。",
            "物是人非一今古，南来北往几公侯。",
            "就中认得禅机者，非锡非泉是道不。"
        ],
        "notes": "",
        "id": "43e87116f9047d1949aa04d5bedecb31"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "士友见和七月七日曝书依元韵谢之",
        "preface": "",
        "paragraphs": [
            "寒儒家世派南州，天遣芹宫并俊游。",
            "剑水章江千里月，天孙河鼓一番秋。",
            "晒书旧事聊同郝，联句新声恐类侯。",
            "隔岁槐黄频入梦，曾知山角已生不。"
        ],
        "notes": "",
        "id": "07c4225e22e27b7fea81ee3e7da8d0d9"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "送周干",
        "preface": "",
        "paragraphs": [
            "送客章江庾岭边，试将行止问苍天。",
            "虽然刖足终全璞，尚有知音莫断弦。",
            "仕路偶来云出岫，归装何有月随船。",
            "鼠肝虫臂冥心久，一笑掀髯对湛泉。"
        ],
        "notes": "",
        "id": "7bf8cde220aff88b6cd935b082bc8ca3"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "郭府判书友于堂榜谢之以诗  其一",
        "preface": "",
        "paragraphs": [
            "鸟篆开端不路锋，锥纱成画体逾工。",
            "中间三到屋漏雨，此后仍传壁坼风。",
            "羲献以来名绝学，徽章之外更明公。",
            "朝天此去承清问，一片丹心笔阵中。"
        ],
        "notes": "",
        "id": "5d9b06c2e2362fa980ed91eae321a664"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "郭府判书友于堂榜谢之以诗  其二",
        "preface": "",
        "paragraphs": [
            "堂碍云霄扁友于，黑蛟光射斗牛墟。",
            "细筋入骨藏棱外，妙手师心洒墨初。",
            "只为忠诚珍柳笔，多因节义重颜题。",
            "知君清德光前古，发露毫端直绪余。"
        ],
        "notes": "",
        "id": "c6fb82cd70ab6b8a20bed09e6a831f4b"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "庐陵曾省元求书见杜宰和韵饯其行",
        "preface": "",
        "paragraphs": [
            "夫君渐是买臣年，耻眩虚名贾蜡鞭。",
            "斗酒新丰无饮伴，宫袍采石诧诗仙。",
            "寒花傲节休嫌晚，蟠木为容不假先。",
            "更上诗坛参杜甫，清谭相对纸生烟。"
        ],
        "notes": "",
        "id": "e6761632a3f720bb63c22773fd0a1a06"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "三山周省元索诗依杜宰韵赋二章  其一",
        "preface": "",
        "paragraphs": [
            "清梦蘧蘧楚峡阳，镕成句法味悠长。",
            "栽桃小试经纶手，泛菊聊浇锦绣肠。",
            "逸思已堪凌贺白，高怀赢得傲羲皇。",
            "此中真趣人知么，爱酒陶潜不是狂。"
        ],
        "notes": "",
        "id": "b90f2d481c969b2fba77f5db003ebedf"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "三山周省元索诗依杜宰韵赋二章  其二",
        "preface": "",
        "paragraphs": [
            "闲呼斗酒醉斜阳，欲说还休此话长。",
            "笑我平生穷到骨，羡君万卷富撑肠。",
            "向来一见梅初白，别后重逢菊正黄。",
            "潘县主人如下问，为言不减向来狂。"
        ],
        "notes": "",
        "id": "9fe58a8c58c024bca40621b3fec576d3"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "林府判录示近制依韵和呈二首  其一",
        "preface": "",
        "paragraphs": [
            "奇宝宁容弃道傍，名藩赞理令飞霜。",
            "冀都便觉群空马，鲁市应无诈饮羊。",
            "岭阯云烟新入咏，天边日月趣依光。",
            "吾民疾痛谁医得，好试家传已效方。"
        ],
        "notes": "",
        "id": "8b4f8c2e571a3ced64be727fe2d90321"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "林府判录示近制依韵和呈二首  其二",
        "preface": "",
        "paragraphs": [
            "冷宦趋承木向阳，窥斑良觉愧真长。",
            "摩挲千里红尘脚，浣涤十年新学肠。",
            "小节自期冰皎洁，高吟满听月昏黄。",
            "青蝇附骥从兹始，底用行歌效楚狂。"
        ],
        "notes": "",
        "id": "e58bd25ff1d8888149d930cd8aa1ce7a"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "用羊字韵呈史君",
        "preface": "",
        "paragraphs": [
            "曾揩醒眼奕棋傍，松柏孤高耐雪霜。",
            "西蜀搜奇到金马，南邦颂德继羔羊。",
            "梅边生意传春信，笔底新诗灿夜光。",
            "运动枢衡当接踵，小烦千骑上东方。"
        ],
        "notes": "",
        "id": "c326e29b653fbe4017f42d5923a52713"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "侍林府判斋宿举似顷在海阳县斋丁祭诗依韵即席和呈",
        "preface": "",
        "paragraphs": [
            "文星今夕照儒宫，多士青云路已通。",
            "沾溉有原芹泮水，吹嘘无际杏坛风。",
            "温醇德意覃千里，教养规模肇一同。",
            "畴昔周程鸣道处，鸢飞鱼跃化钧中。"
        ],
        "notes": "",
        "id": "039295855b94984e573e12841fb5b54f"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "府判和答依韵上呈",
        "preface": "",
        "paragraphs": [
            "芹藻生春水绕宫，吉蠲祠祀意潜通。",
            "灯花飞舞看簷雨，词藻清新继国风。",
            "贰政坐令千里化，论文賸喜一樽同。",
            "彬彬执俎鸣鸾者，尽在明公和气中。"
        ],
        "notes": "",
        "id": "51343d71d27151eb4bd0b4d62d58c512"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "护法寺劝农呈史君",
        "preface": "",
        "paragraphs": [
            "半载分符江水西，几曾一日事游嬉。",
            "忽闻千骑传呼晓，正是三春劝相时。",
            "父老倚锄听号令，儿童骑竹望旌麾。",
            "东风归路欢声满，野草闲花索赋诗。"
        ],
        "notes": "",
        "id": "190bb302ff703680bfc0a05b3d79e183"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "史君宠和复依韵上呈",
        "preface": "",
        "paragraphs": [
            "禾生陇亩自东西，父老怡然市井嬉。",
            "列郡几人知此意，五风十雨尽如时。",
            "买牛已解田间剑，分虎难淹岭下麾。",
            "一任吏人来报事，不妨游戯作春诗。"
        ],
        "notes": "",
        "id": "707c9d1bc62ec27f1045d8c9050c4662"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "同日依斋宫韵呈府判",
        "preface": "",
        "paragraphs": [
            "屏星小驻梵王宫，草碧泉清一径通。",
            "细细秧针抽夜雨，盈盈麦浪泛东风。",
            "登临不为溪山胜，守助端期井里同。",
            "此去丰穰知有兆，百年父老笑声中。"
        ],
        "notes": "",
        "id": "40ced7ec358e007cdc057659e52e8fc1"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "寄题胡叔轸香山楼诗",
        "preface": "",
        "paragraphs": [
            "笑问香山似旧邪，风流宛是更词华。",
            "由江距洛路千驿，以宋继唐诗一家。",
            "今日重簷窥斗柄，向来遗趾面湖沙。",
            "莫忘先世规恢策，赢取芳名并冠霞。"
        ],
        "notes": "",
        "id": "6a4980061baf497cdf794a3dee61bb41"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "史君赠所临蜀本三苏入京图诗以谢之",
        "preface": "",
        "paragraphs": [
            "至和嘉祐正涂开，彩凤将雏出蜀来。",
            "父子名声天宇小，弟兄笔力海潮回。",
            "岷峨一气钟三杰，欧富诸公识异材。",
            "后百余年拜遗像，凛然高节尚崔嵬。"
        ],
        "notes": "",
        "id": "f28e0fb39e7170bb74184651528c53f7"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "黎丞传示史宰聋字诗走笔和之",
        "preface": "",
        "paragraphs": [
            "毛颖翻成一秃翁，文章苦欲诳盲聋。",
            "从前结实无非妄，胜处生涯好用工。",
            "天上高深关守虎，马前奔走背生虫。",
            "荣枯数定何须问，了却公家是奉公。"
        ],
        "notes": "",
        "id": "2c37d8894de94a913541c7be0eed2d32"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "再和聋字韵诗一谢史宰一呈黎丞  其一",
        "preface": "",
        "paragraphs": [
            "化感儿嬉七十翁，波余犹足活瘖聋。",
            "肯安恬退淡中味，大觉催科拙处工。",
            "及物坐看驯乳雉，苏民更欲骂尸虫。",
            "恢恢游刃浑余地，赢得赓酬伴赞公。"
        ],
        "notes": "",
        "id": "382fd64ea7edaeef4cecc77089d8f461"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "再和聋字韵诗一谢史宰一呈黎丞  其二",
        "preface": "",
        "paragraphs": [
            "修龄阆苑一仙翁，拜跪无妨岂是聋。",
            "松柏耐寒宜岁晚，池塘入梦泄春工。",
            "群趋摘尾浑行鹭，一见降心赋草虫。",
            "莫谓田园动归兴，渭滨垂老尚三公。"
        ],
        "notes": "",
        "id": "b28d8b780a08eb22bd4039824440fc19"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "林府判和前三苏图诗再依韵为谢",
        "preface": "",
        "paragraphs": [
            "蜀道山川鬼𣃁开，文星屡谪北中来。",
            "凌云赋客邀难住，捉月仙人唤不回。",
            "坡颍与泉同一姓，汉唐比宋孰多材。",
            "公诗状出眉州画，不学香山咏马嵬。"
        ],
        "notes": "",
        "id": "ca7553fd329d3f24df062e9aa405d452"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "张法示诗集为题其后",
        "preface": "",
        "paragraphs": [
            "闻名每恨不相识，相识梅关眼带青。",
            "雪干冰姿披宿雾，银钩玉唾丽繁星。",
            "居隣山谷传宗派，系出燕公有典刑。",
            "陶写风光吟咏了，更培勋业照青冥。"
        ],
        "notes": "",
        "id": "3a8acd057d499fd692f5d8311c4c194b"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "次韵史宰贺受荐",
        "preface": "",
        "paragraphs": [
            "玉立青规照眼新，封侯端合踵平津。",
            "公车久满三千牍，属国犹淹十九春。",
            "一覩雉驯知善政，双飞鹗荐爨陈人。",
            "焦桐会有知音在，未必终为爨下薪。"
        ],
        "notes": "",
        "id": "86a3392c4fe79276a50e1a4b37d454b4"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "送何生龚生归曲江",
        "preface": "",
        "paragraphs": [
            "肯为从师出岭来，三千子亦可人哉。",
            "文章要似风骚体，学问非为利禄媒。",
            "泥迹尚留鸿爪在，云程已报鹗书催。",
            "仪刑只在乡关近，前有张余后有崔。"
        ],
        "notes": "",
        "id": "257707e3b868bb8ebce8ff8174b04652"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "和南康赵簿赠诗",
        "preface": "",
        "paragraphs": [
            "瑞世词章响佩琚，过人学力更充余。",
            "盘空紫气难藏剑，照坐青藜趣校书。",
            "已脱尘埃辞矮屋，还将清泚映污渠。",
            "云霄此去功名逼，诗酒生涯莫作疎。"
        ],
        "notes": "",
        "id": "069bf21c7822945cf1b89b380ffe8010"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "次史君喜雨韵并呈府判",
        "preface": "",
        "paragraphs": [
            "明公闵雨志平民，祈祷无他只一真。",
            "万里天高随感应，半空雷震忽亨屯。",
            "挽回庾峤生生意，化作商霖处处均。",
            "归斡元功调玉烛，从今三过续丝纶。"
        ],
        "notes": "",
        "id": "b295ab9ef1eda689b51b913d80d5d5f6"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "次史君喜雨偈韵  其一",
        "preface": "",
        "paragraphs": [
            "朱轓临莅甫经秋，已报民庸总若畴。",
            "剩有心思图惠养，更无毫末事诛求。",
            "操存对越神明久，应祷旋销旱魃忧。",
            "天意念功殊未别，且将甘露略相酬。"
        ],
        "notes": "",
        "id": "4dd20bd1d22f240d46bc90e486b0ccb7"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "次史君喜雨偈韵  其二",
        "preface": "",
        "paragraphs": [
            "田里懽传岁有秋，已占休证叶龟畴。",
            "连朝霪雨忻从欲，一念通神只反求。",
            "暂向岭边宣主泽，每先天下为民忧。",
            "藩方久袖为霖手，百万苍生愿未酬。"
        ],
        "notes": "",
        "id": "243ac2990276a66ec3b98e3a62ddb076"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "追挽监簿李公",
        "preface": "",
        "paragraphs": [
            "谁将伪学涴忠良，满眼脂韦时样粧。",
            "敢斥弘羊苏岁旱，始惊鸣凤见朝阳。",
            "生前运蹇官三品，死后流传纸一张。",
            "前辈遗风今寂寞，狂歌聊复吊清湘。"
        ],
        "notes": "",
        "id": "6a348062e1a72aa18083983840214245"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "送表伯朱丞尉  其一",
        "preface": "",
        "paragraphs": [
            "瘴岚窟里抱琴归，髭鬓青青只旧时。",
            "人道器之真铁汉，我疑方朔到瑶池。",
            "从前日月忙中过，此去山林分外宜。",
            "晚岁栽培无别计，万金良产在孙枝。"
        ],
        "notes": "",
        "id": "f26d26bb40571c56873a55c7da109aea"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "送表伯朱丞尉  其二",
        "preface": "",
        "paragraphs": [
            "十年踪迹两相望，邂逅崆峒喜欲狂。",
            "见说桥成鞭巨石，忽看水𫘝舞归艎。",
            "面无惭色言何恤，民有遗思味最长。",
            "故国莼鲈劳梦想，从公鸥浦弄斜阳。"
        ],
        "notes": "",
        "id": "47bf922347f898ac2a96d64c8155a719"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "黎丞命饮辞之以诗",
        "preface": "",
        "paragraphs": [
            "湛泉问讯十分春，安得搘筇踵后尘。",
            "不是稽山无贺老，定应坐客畏陈遵。",
            "凫飞渤岛姑容我，马系堂阶解笑人。",
            "重约焦坑新茗熟，一瓯相对话情亲。"
        ],
        "notes": "",
        "id": "c4d84ef16f707cc7ca572b33872874e8"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "为曾佥喜雨",
        "preface": "",
        "paragraphs": [
            "隔年亢旱到初春，才挂征帆雨浥尘。",
            "谅得靖共神所介，更留约束后来遵。",
            "今朝南浦悲行子，明日阳关忆故人。",
            "老我滞留归未得，斗升全为白头亲。"
        ],
        "notes": "",
        "id": "0177dc65d66cc8edea562121ad88842b"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "史宰见和依韵为谢",
        "preface": "",
        "paragraphs": [
            "巧酿河阳满县春，居然尽洗簿书尘。",
            "桑间驯雉诚为异，渚畔飞鸥祇渐遵。",
            "良玉自应求即我，明珠宁肯暗投人。",
            "冷官窃笑诗情浅，无计能令子建亲。"
        ],
        "notes": "",
        "id": "379a1baf996d190f3f15ea96bc96bc8c"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "依韵戏呈诸丈",
        "preface": "",
        "paragraphs": [
            "云萍邂逅总青春，意气飘飘足绝尘。",
            "酒有盈罇聊共醉，食无重味恐难遵。",
            "浮生百岁风和月，官路连年我送人。",
            "自此弹冠知有喜，莫言非故亦非亲。"
        ],
        "notes": "",
        "id": "caf32317c8a42d9e300be4d289bfc63e"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "再呈曾佥",
        "preface": "",
        "paragraphs": [
            "去去荣观上国春，几人𥩟立望车尘。",
            "如星于北常怀拱，自海而南不必遵。",
            "簷雨挑灯三益友，锦帆载酒一诗人。",
            "勋名自致男儿事，莫倚金张肺腑亲。"
        ],
        "notes": "",
        "id": "e94babea922e71298007a2bfbae11b3c"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "诸公约会县中观灯不克赴既又见趣座中赋一章",
        "preface": "",
        "paragraphs": [
            "上元花市明如昼，良会应知臭味同。",
            "自笑无殽似坡老，岂能载酒过扬雄。",
            "寒盟如我颜生赤，烧烛输君坐照红。",
            "莫忆遶梁声未断，且将诗酒谢春风。"
        ],
        "notes": "",
        "id": "ee6c8b77752ed7caaabf42b6aa6b4505"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "即席次府判韵",
        "preface": "",
        "paragraphs": [
            "梨园胜日问春光，细细飘来满院香。",
            "色缟半空天与洁，花翻六出雪呈祥。",
            "月华巧幻溶溶景，风韵偏宜淡淡粧。",
            "深夜霓裳欲飞举，篝灯何惜共徜徉。"
        ],
        "notes": "",
        "id": "22d5da6300b7a65d8f6a8cd9da0d2d26"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "兴教寺劝农呈史君",
        "preface": "",
        "paragraphs": [
            "自从豳雅无传后，汉有龚黄宋有罗。",
            "夙驾朱轓勤劝相，奉宣黄纸放催科。",
            "一犂烟雨郊原晓，千里春风岭峤和。",
            "看取便民桥下水，满江浓绿涨恩波。"
        ],
        "notes": "",
        "id": "3aa485f3afa528bc7ae41b3fd1c143b2"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "挽安人陈氏",
        "preface": "",
        "paragraphs": [
            "节义千年一缇萦，复因缓急见高情。",
            "风霜凛凛欺行役，天地昭昭监此诚。",
            "羞藻敬恭宗祀重，空花了悟世缘轻。",
            "归时认得来时路，暗想蓬莱是故程。"
        ],
        "notes": "",
        "id": "8fb487792de0c80061c0cb676577e580"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "别倅车",
        "preface": "",
        "paragraphs": [
            "圣朝疎网示宽平，鞫谳烦公六月行。",
            "穿屋可嗟嚚讼险，持衡只在此心明。",
            "苏冤去释五原旱，了事归看快阁晴。",
            "检点旧游章世美，甘棠蔽芾满江城。"
        ],
        "notes": "",
        "id": "5ee2393b75d359dd9cc4e16136892e92"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "饯罗史君二首  其一",
        "preface": "",
        "paragraphs": [
            "圣朝选表作公卿，如此才猷合要津。",
            "上亦知公能体国，心乎济物不谋身。",
            "梅花岭下忽千里，荷橐班中添一人。",
            "民愿借留留不得，多应留与十分春。"
        ],
        "notes": "",
        "id": "45853eafac53e36f70dad35f31eaf07c"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "饯罗史君二首  其二",
        "preface": "",
        "paragraphs": [
            "西邻有女出深闺，十二楼中奉盥匜。",
            "大德爱怜知有造，小心庄肃但无欺。",
            "请为公祝千年寿，耻学人填半额眉。",
            "旧著衣裳今好在，芳心暗逐锦帆移。"
        ],
        "notes": "",
        "id": "d5a8d6510246221aacbb773e2b688df9"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "令佐约登息梅岭不克赴次来韵",
        "preface": "",
        "paragraphs": [
            "撑空一岭镇东隅，未遂登临且按图。",
            "城雉峥嵘归眼界，径蛇盘屈透云衢。",
            "句中风月天无尽，物外亭台山不孤。",
            "令佐才高当办此，稍容拙者自嬉娱。"
        ],
        "notes": "",
        "id": "63e0eeb1958a63ef7f56180dd5819ecf"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "喜雨上史使君冯宫讲",
        "preface": "",
        "paragraphs": [
            "平田秋水高潺湲，大府宽条俶布宣。",
            "不旱犹应言有旱，省諐敢自谓无諐。",
            "倒翻云外菩提水，幻出人间摆柳天。",
            "阡陌晓来传好语，作霖人在岭梅边。"
        ],
        "notes": "",
        "id": "dbed0044dfa3939c967d6239a642f7e1"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "湛泉酌饯黎有诗壁间遂次其韵",
        "preface": "",
        "paragraphs": [
            "几人林下赋归休，公独翩然汗漫游。",
            "味道不妨寒似水，入时须用曲如钩。",
            "从来邻父邀皆去，底事官曹挽不留。",
            "后夜相从那复得，月明千里故山秋。"
        ],
        "notes": "",
        "id": "e11f96009e6f152957711bbae8ff9a0a"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "寿冯宫教  其一",
        "preface": "",
        "paragraphs": [
            "子月阳从律管囘，刚明钟聚济时材。",
            "出当圣世千龄会，小为横江百姓来。",
            "生意无穷仓有粟，春工不择地宜梅。",
            "从今拈出经纶手，吾道辉光寿域开。"
        ],
        "notes": "",
        "id": "24394023e301114139c36ae6540fdf21"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "寿冯宫教  其二",
        "preface": "",
        "paragraphs": [
            "文星照耀大江滨，春色无边上藻芹。",
            "千载鲁宫覃美化，百年洛学嗣清芬。",
            "但同南国歌申伯，敢效东坡寿卯君。",
            "谁谓广文官舍冷，眼前突兀厦连云。"
        ],
        "notes": "",
        "id": "e871e00e2393512a7613f98033eb76ec"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "寿冯宫教  其三",
        "preface": "",
        "paragraphs": [
            "公占金华宝婺躔，我生剑气斗牛边。",
            "云山阔远一千里，岁纪参差三十年。",
            "初度谩言同日月，荣枯相去异天渊。",
            "香山不鄙兼謩少，名节当参九老传。"
        ],
        "notes": "",
        "id": "0615076db30f8fde8b32c7d976db7e10"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "送游同年赴增城征官  其一",
        "preface": "",
        "paragraphs": [
            "蹋雪南征靡惮劳，此公端不为锥刀。",
            "能行所学官无小，苟利于民誉自高。",
            "鞭算何须穷孔穴，荆班且共说风骚。",
            "吏奸民蠹浑闲事，临政先教立脚牢。"
        ],
        "notes": "",
        "id": "9102e5aea7c1dcc1760b78ef7adfcaab"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "送游同年赴增城征官  其二",
        "preface": "",
        "paragraphs": [
            "君行岭海独贤劳，我念乡关折大刀。",
            "心事有如江水白，谊风端共庾山高。",
            "理财只合从周礼，饮酒何妨读楚骚。",
            "客至无毡相谅得，请将诗句当共牢。"
        ],
        "notes": "",
        "id": "6b402e77f8a4f950a482d66ad41b7ab7"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "次宫教六斋庆成韵  其一",
        "preface": "",
        "paragraphs": [
            "鲁侯修泮几千年，盛事相符易地然。",
            "夏屋渠渠高插斗，诲言历历暖于毡。",
            "简编有味芸香细，风月无边草色鲜。",
            "乐道箪瓢亦人耳，安居何惮士希贤。"
        ],
        "notes": "",
        "id": "08d108d5d6128c7336e79fbf33d5d270"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "次宫教六斋庆成韵  其二",
        "preface": "",
        "paragraphs": [
            "邪倾枝柱费三年，革故图新有待然。",
            "凌雨千间骈紫佩，濂溪一派宝青毡。",
            "韶鸣已觉俱忘味，鼎养何妨更击鲜。",
            "师帅作成真有道，诜诜弟子信皆贤。"
        ],
        "notes": "",
        "id": "a33d528de73255adb8d99198c6468d72"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "宫教再以诗来复次韵",
        "preface": "",
        "paragraphs": [
            "蚤负才名四十年，胸中成室总天然。",
            "承流且建偏州学，谈道终分广厦毡。",
            "椽笔发挥春藻丽，鸾旗照映雪花鲜。",
            "几人鱼跃鸢飞下，黄卷生涯对圣贤。"
        ],
        "notes": "",
        "id": "fd0cecd24913a98806c4c689787721ac"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "陈府判邀游梅关",
        "preface": "",
        "paragraphs": [
            "庾岭苍苍古复今，公余杖履惬幽寻。",
            "两崖峭壁风霜骨，一片清泉佛祖心。",
            "静浣世缘挥酒椀，更添春色上梅林。",
            "冥搜翻觉诗情拙，满眼皆诗祇用吟。"
        ],
        "notes": "",
        "id": "074eb5bd8306c767e488a9f6b8dfcbca"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "劝农上宫教",
        "preface": "",
        "paragraphs": [
            "竹马儿童喜欲狂，循良太守似龚黄。",
            "仓庚百啭蚕桑启，布谷一声稉稻香。",
            "耕馌尽陶豳国化，游嬉已遍舜民乡。",
            "文书便合登高阁，为说东郊入务忙。"
        ],
        "notes": "",
        "id": "7a7353f9f8935f5ae967c4562d7a224b"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "中秋对月有怀",
        "preface": "",
        "paragraphs": [
            "前年今日文闱里，鏖战纷纷酣万蚁。",
            "去年归去浙江头，尘满征衫未曾洗。",
            "今年又对梅花岭，日味虀盐翻故纸。",
            "乾坤一季两中秋，兄弟三人各千里。",
            "伯兄恍作期年别，夏口武昌几山水。",
            "季弟秋初辞母去，去日不堪重倒指。",
            "孔怀一念我既然，伯季念吾亦如此。",
            "天涯海角渺相望，蓬转萍浮无定止。",
            "古言秋月只愁人，人自关心何预此。",
            "阴晴圆缺岁复岁，离合悲欢固其理。",
            "何时当有二顷田，归卧云山漱清泚。",
            "烹茶煨栗对秋辉，老穉团栾相尔汝。",
            "此心烱烱明月知，一醉狂吟聊复尔。",
            "诗成乡梦透泉溪，人物山川亦良是。",
            "殷勤多谢桂花风，忽遣清香唤人起。"
        ],
        "notes": "",
        "id": "cb5edcbaa4313b8e14f7ff768a5b910d"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "溪泉命客",
        "preface": "",
        "paragraphs": [
            "湛泉泉水镜样明，清溪溪水玉似清。",
            "是中风物俱可人，一尘不到世累轻。",
            "诗家者流修水裔，笔头春工不择地。",
            "川君水灵圣得知，争遣酒兵互招致。",
            "泉声似喜嘉客到，㶁㶁琴鸣徐弄操。",
            "两榕伛偻巧逢迎，万竹敲铿当呵导。",
            "清溪忽走间使来，言传号涣驱风雷。",
            "鼻祖校文游览旧，对垒者谁人姓柳。",
            "百年遗事傥可征，今夕寻盟一杯酒。",
            "客闻斯言但唯唯，熊掌固奇鱼亦美。",
            "赏心乐事古难并，到此如何决行止。",
            "凭栏会意梦非梦，止者静兮流者动。",
            "嗟嗟此水真吾师，去流皆可随所之。",
            "挥手谢泉归路晚，风雨潇潇溪上馆。",
            "明朝收拾入新诗，两处溪泉皆意满。"
        ],
        "notes": "",
        "id": "d51671ec81d8f75779b0d9acfc163843"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "独坐",
        "preface": "",
        "paragraphs": [
            "长江酿碧山滴蓝，书堂枕北户启南。",
            "无人与言略为二，邀月对影聊成三。",
            "澄清万虑了无摅，鱼猎百氏几如贪。",
            "观兰玩石亦何好，平生嗜好有所耽。",
            "沉烟纷郁醒宿醉，松风清越供幽谈。",
            "反观静照默有契，森然众理俱包涵。",
            "覊穷纷纷叹荼苦，真味往往如饴甘。",
            "客来问讯主人处，春风轩下榻睡酣。"
        ],
        "notes": "",
        "id": "0f023887e2323b6d25a880655f2e168a"
    },
    {
        "author": "徐鹿卿",
        "dynasty": "宋",
        "type": "诗",
        "rhythmic": "",
        "title": "春补揭榜史君为诗以农谕学次韵为谢",
        "preface": "",
        "paragraphs": [
            "东郊前日劝农民，泮宫今日劝诸生。",
            "劝农直欲使家给，劝士讵止隆鼎烹。",
            "新诗随寓有规益，笔势滚滚今长庚。",
            "芹藻生春鹄袍肃，听说笔耕同铁耕。",
            "情田锄治付编简，儒藻溉灌须陶泓。",
            "善根深培恐未固，恶念痛绝犹潜萌。",
            "因农谕学良切至，一理通贯昭然明。",
            "下民蚩蚩每难悟，不劝安得千仓盈。",
            "读书为士岂待劝，劝且弗勉真眩名。",
            "本然之天我固有，践履须蹋实地行。",
            "要知为仁在乎熟，本无内外无将迎。",
            "岁犹有歉道常富，士实为重农为轻。",
            "贤侯之文菽粟味，虽出游戏皆真情。",
            "居穷勿但作鱼蠹，官达还戒专蝇营。",
            "信能行此乃有获，不负鲁泮鸣鸾声。"
        ],
        "notes": "",
        "id": "b6010c02d6c755ad1d6edaa0a2418103"
    }
]