[
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "以鉴赠赵制置",
        "preface": "",
        "paragraphs": [
            "吁嗟此鉴，惟铜之精。",
            "磨之治之，莹乎其明。",
            "其明维何，洞烛毫发。",
            "非由外至，实自中发。",
            "我有良友，天支之英。",
            "雄镇江淮，为时长城。",
            "我宝此鉴，持以赠之。",
            "此鉴此心，昭晰无疑。",
            "鉴揭于斯，中涵万象。",
            "物自不逃，初非鉴往。",
            "人心至神，无体无方。",
            "有如斯鉴，应而不藏。",
            "鉴以尘昏，心以欲翳。",
            "欲全其明，盍去其累。",
            "经武折冲，厥任匪轻。",
            "勿贪小利，勿徇虚名。",
            "律身惟谨，上功必实。",
            "欺心不萌，精忠贯日。",
            "选择僚佐，为己强助。",
            "众明翼之，厥光弥著。",
            "昔者武侯，发教群下。",
            "孜孜求益，不自满假。",
            "陆抗摧敌，东还乐乡。",
            "貌无矜色，谦冲如常。",
            "两贤之心，惟其罔蔽。",
            "千载凛然，犹有生气。",
            "惟君天资，无歉古人。",
            "愿如斯鉴，光景常新。"
        ],
        "notes": "",
        "id": "e93d53954c9842d393d474c6c472e540"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "丁未之冬营房告成有亭翼然名之曰劝功且为歌训迪有众",
        "preface": "",
        "paragraphs": [
            "维此江壖，控扼之所。",
            "居安思危，可无备御。",
            "维彼强狡，巧于乘隙。",
            "萌蘗弗除，其欲罔极。",
            "孰堪制之，维汝弓兵。",
            "猛虎在山，百兽震惊。",
            "勇无坚敌，谋无遗虑。",
            "如彼猎师，靡逸狐兔。",
            "亦如农夫，稂莠是芟。",
            "寇盗斯戢，善良斯安。",
            "吾民膏血，为汝衣食。",
            "可不念此，为民除慝。",
            "国用方窘，于汝常给。",
            "可不念此，竭诚报国。",
            "无或徇私，贪求肆虐。",
            "无或荒嬉，酣饮蒱博。",
            "强汝志气，精汝武艺。",
            "习汝行陈，昭汝果毅。",
            "我闻在昔，元勋茂烈。",
            "发迹弧矢，登坛授钺。",
            "反观此身，均一丈夫。",
            "彼既能然，我岂不如。",
            "黾勉从事，不辞险阻。",
            "风餐露宿，含辛茹苦。",
            "汝身则劳，民获安堵。",
            "肝胆忠义，神其福汝。",
            "我作营房，亦既劳止。",
            "用集尔众，缓急有备。",
            "营房之居，义均弟兄。",
            "务在和睦，毋或纷争。",
            "营房之居，法如军旅。",
            "什伍相长，其传自古。",
            "以大总小，先正其身。",
            "以小承大，期于率循。",
            "我筑斯亭，名曰劝功。",
            "尔有勤劳，是奖是崇。",
            "尔或有罪，吾不汝贷。",
            "鞭扑斥逐，其耻为大。",
            "凡尔有众，各敬尔德。",
            "习此歌诗，持循罔失。"
        ],
        "notes": "",
        "id": "2ece1e8046fce596aa85d7e8ff0fc3e0"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "安边",
        "preface": "",
        "paragraphs": [
            "安边在良将，至矣晁生语。",
            "边疆无良臣，胡能固吾圉。",
            "孰为国之良，四德贵兼取。",
            "智能制勍敌，仁能抚军旅。",
            "勇足任爪牙，忠足寄心膂。",
            "信哉人中杰，勋名在王府。",
            "斯人世不乏，感会待明主。",
            "艺祖英睿资，一剑定区宇。",
            "愤彼敌人骄，求我万虎侣。",
            "三边十四将，人人奋材武。",
            "威名被草木，折冲自樽俎。",
            "当年宠遇隆，哙等莫为伍。",
            "关市擅征榷，金帛丰赐予。",
            "机要时面陈，延见虚当宁。",
            "天颜对咫尺，殿坐得容与。",
            "等级忘尊卑，亲爱均肺腑。",
            "久戍二十载，近亦十寒暑。",
            "汉超守关南，贩鬻如巨贾。",
            "法令安有此，优诏特听许。",
            "进也治居第，𤭁瓦覆其宇。",
            "有司每坠执，视进等儿女。",
            "府库有余蓄，捐弃如粪土。",
            "犒赏饫牛酒，骁雄率鼓舞。",
            "贪夫冒绝险，敌情毕亲覩。",
            "阴谋数侵犯，先事严备御。",
            "师徒虽不多，勇悍莫予侮。",
            "攻伐虽不闻，威德自周普。",
            "乃知安疆策，保境功最巨。",
            "汉高岂不伟，平城亦良苦。",
            "卑词结和亲，金缯奉骄虏。",
            "何如我宋兴，主圣群龙辅。",
            "北人先屈膝，兹事掩前古。",
            "方今虽治平，彻桑未阴雨。",
            "和好宁可恃，人材要多贮。",
            "古来蕞尔国，拔十且得五。",
            "蜀有关及张，吴用周与鲁。",
            "多士今如林，错薪刈其楚。",
            "勿由权要门，要以公论举。",
            "会当略细苛，毋使畏网罟。",
            "深宏植本根，周密固牖户。",
            "恩荣有感激，施设无龃龉。",
            "闻昔淳化中，有臣曰承矩。",
            "方田遏敌骑，塘泺深险阻。",
            "当其建策初，群议亦交沮。",
            "皇心断不惑，边城迄按堵。",
            "往事可为则，明时岂无处。",
            "规模要经久，废阙要纫补。",
            "器械要习熟，人民要生聚。",
            "委任果不疑，谗言敢轻吐。",
            "守卫果得人，成功要有叙。",
            "孰为当今时，视我开基祖。"
        ],
        "notes": "",
        "id": "09f0a565eab407cad3ce4ba226b9b4ee"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "上中书陈舍人三首  其一",
        "preface": "",
        "paragraphs": [
            "鸣玉青琐闼，挥毫紫微垣。",
            "仰参鸾鹄翔，俯视燕雀喧。",
            "异时忧世士，才学穷根源。",
            "亦有济时策，无因通旁阍。",
            "公居清切班，日对龙颜温。",
            "嘉会千一遇，论思毋惮烦。"
        ],
        "notes": "",
        "id": "62aceb9a01040824963b9245699e313c"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "上中书陈舍人三首  其二",
        "preface": "",
        "paragraphs": [
            "士方负材业，高价敌璠玙。",
            "一朝声称减，碌碌盆盎如。",
            "贵名岂不欲，名盛复难居。",
            "所以古君子，谨终如厥初。",
            "自公到京国，闻望倾万夫。",
            "愿言益进德，名与天壤俱。"
        ],
        "notes": "",
        "id": "e2951ba44ba48cd27eb4042056e112a9"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "上中书陈舍人三首  其三",
        "preface": "",
        "paragraphs": [
            "重明丽宸极，万国熙王春。",
            "翘首望德政，从今斯一新。",
            "当年羽翼客，休戚一体均。",
            "致主欲尧舜，规模戒因循。",
            "古来王佐才，宇宙归经纶。",
            "期公继前作，百世称伟人。"
        ],
        "notes": "",
        "id": "3b22eec0113ab2164f4cbe658e471863"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "与范总干",
        "preface": "",
        "paragraphs": [
            "贤士未达时，怀宝混尘境。",
            "得志行所为，泽民效伊尹。",
            "常深纳沟念，疾苦勤访问。",
            "所期培殖丰，肯诧裁决敏。",
            "所以龚黄辈，仁声达幽隠。",
            "是时民气乐，鱼跃快于牣。",
            "高躅欲追攀，是心先戒谨。",
            "日怜老钝资，不敢污兰省。",
            "朅来楚江边，宣布宽大令。",
            "牧养乃其职，此事无穷尽。",
            "孳孳抚凋瘵，凛凛忧饥馑。",
            "今岁雨意悭，斋心罄三请。",
            "甘泽幸滂沱，良田稍膏润。",
            "杂种亦复熟，穷闾庶安枕。",
            "亭平富词学，春华灼千品。",
            "贻我喜雨篇，仁心极矜轸。",
            "源流自介庵，句法深以稳。",
            "扰扰淫哇中，闻此古歌咏。",
            "我无为霖手，丹阙何由觐。",
            "兀坐哦君诗，字字堪企敬。"
        ],
        "notes": "",
        "id": "ec04f4c369cf75382cff28e24113a4f0"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "送黄畴若尚书",
        "preface": "",
        "paragraphs": [
            "轩裳本外物，轻重非所关。",
            "俗子不识真，贪荣强跻攀。",
            "苟求既得志，巧计仍朋奸。",
            "谁知国士胸，取舍超人寰。",
            "不忧节不高，任重忧力孱。",
            "公家太史氏，阅世多险艰。",
            "无心羡尊显，名塞穹壤间。",
            "尚书续正脉，清泉泻潺潺。",
            "操修不敢怠，粹美无可删。",
            "垂垂蹑政途，念念思江山。",
            "上欲登绝顶，下欲临碧湾。",
            "勇退得所愿，喜见冰雪颜。",
            "是中有真趣，景贶天所悭。",
            "一朝归领略，拔萃玉笋班。",
            "岂若嗜进徒，终身堕荒菅。",
            "家声遂复振，旧观欣重还。",
            "平生万事足，只欠素与蛮。",
            "美官非我愿，宁复怜绿鬟。",
            "却须富篇什，丽锦争斓斑。",
            "九重念耆德，讵许长清闲。",
            "强敌未殄灭，罢甿正恫瘝。",
            "譬如建大厦，运斧无输般。",
            "愿公勉加餐，暂归随赐环。"
        ],
        "notes": "",
        "id": "2ad6777a7f3c59f420b8db2b84e9c817"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "寄武冈使君表兄",
        "preface": "",
        "paragraphs": [
            "符竹剖千里，休戚系一方。",
            "田里息愁叹，民安由吏良。",
            "方今重兹选，俾近天子光。",
            "临遣重丁宁，考察何精详。",
            "吾兄富才业，敏锐锋莫当。",
            "论事切时务，玉音屡褒扬。",
            "都梁虽远郡，于今为边防。",
            "帝曰惟汝谐，专城頼纪纲。",
            "吾兄勤布宣，德意达穷乡。",
            "朝夕念此民，启处几不遑。",
            "世方急催科，下令严秋霜。",
            "罢癃因鞭笞，男女失耕桑。",
            "财货岂不足，众弊实蠹伤。",
            "但能澄其源，府库有余藏。",
            "无告深可悯，盻盻将流亡。",
            "根本不护惜，忍以斤斧戕。",
            "吾兄独反是，属邑頼小康。",
            "愿言坚此志，益使仁风翔。",
            "此邦介荆蛮，其俗气禀刚。",
            "宜以宽治之，驯扰狡与强。",
            "用法人固畏，中心要易忘。",
            "十步有茂草，多士咏思皇。",
            "况有贤师儒，德行侔珪璋。",
            "薰陶亦既久，济济观趋跄。",
            "儒风果大振，邹鲁相颉颃。",
            "为政有先务，本固末乃昌。",
            "规模欲传后，计虑宜深长。",
            "天下久无事，武备弛不张。",
            "干戈朽且钝，卒伍骄而狂。",
            "教习不可缓，常若赴敌场。",
            "军阵日修明，奸宄敢陆梁。",
            "塞下忧空虚，积粟乃金汤。",
            "郡事无不宜，休誉寖以彰。",
            "吾君不忘远，大明烛无疆。",
            "承宣有如此，促召归周行。",
            "嗟予寡所合，幽居空激昂。",
            "每怀济川志，自愧非艅艎。",
            "吾兄舍我去，矫首遥相望。",
            "我怀不能已，作诗述肺肠。",
            "微尘裨高山，可笑不自量。",
            "相期配古人，岂徒出寻常。",
            "努力进此道，千古垂芬芳。",
            "罔俾循吏传，专美龚与黄。"
        ],
        "notes": "",
        "id": "4251e4d50298134a189ce7828e36433b"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "送李鸣凤使君",
        "preface": "",
        "paragraphs": [
            "道山群玉府，密迩日月光。",
            "夐与尘世隔，恍如白云乡。",
            "李侯好古士，来自天一方。",
            "峩冠英俊林，掉鞅翰墨场。",
            "著庭秉直笔，省户推望郎。",
            "高情遽勇退，远业真难量。",
            "黎庶多困穷，抚摩仗循良。",
            "鹰鹯岂不鸷，凤鸟乃嘉祥。",
            "生财固有道，视民当如伤。",
            "宁乏强敏称，毋令本根戕。",
            "仁圣子万姓，迩遐如一堂。",
            "贤牧著声绩，玺书随褒扬。",
            "我归伏茅荆，翘首观高翔。"
        ],
        "notes": "",
        "id": "8fc50db6c2c79fde26757d25f9426bd7"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "送李左藏三首  其一",
        "preface": "",
        "paragraphs": [
            "中都衣冠地，振羽良独难。",
            "美材副时须，步武随鹓鸾。",
            "平生根柢学，万卷胸中蟠。",
            "清规照冰玉，健笔翻波澜。",
            "宦游聊复尔，荣利不可干。",
            "去去展壮图，士友拭目看。"
        ],
        "notes": "",
        "id": "b6e1765f70ca93a956392e4259364c02"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "送李左藏三首  其二",
        "preface": "",
        "paragraphs": [
            "忆昔议和日，权门机穽深。",
            "平居自好者，亦或丧其心。",
            "伟哉人中杰，独立山万寻。",
            "佐时岂不欲，枉己非所钦。",
            "蔚然岁寒姿，肯受霜雪侵。",
            "愿言继前作，冠冕英俊林。"
        ],
        "notes": "",
        "id": "f11b1f0ec2f28d5338bae81540f9428f"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "送李左藏三首  其三",
        "preface": "",
        "paragraphs": [
            "人生贵得友，胜己我所求。",
            "搜寻穷怪珍，逢此荆山璆。",
            "虚怀略辈行，倾盖均交游。",
            "许赓清绝句，每叹风雅俦。",
            "中年畏作别，握手如隠忧。",
            "尺素烦警策，慰我思悠悠。"
        ],
        "notes": "",
        "id": "4a8724efd1ef90d7dc42662bba9b3ceb"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "送治中杨司直",
        "preface": "",
        "paragraphs": [
            "岷蜀古多士，声名争颉颃。",
            "近代推三苏，奋发眉之阳。",
            "君侯亦眉人，源委故深长。",
            "少日随游宦，中年擅词场。",
            "笑谈掇高科，步武联周行。",
            "蟠胸富筹策，振羽方翺翔。",
            "一朝遽勇退，万里还故乡。",
            "名邦赞佳政，海沂还复康。",
            "无计留君行，临分徒自伤。",
            "我亦归旧隠，后会殊渺茫。",
            "小儿获同升，此好固难忘。",
            "流俗久颓敝，枨也焉得刚。",
            "期君懋远业，志气常坚彊。"
        ],
        "notes": "",
        "id": "4938342e8354ecb8120cf50fedb64995"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "送姜子谦丞於潜",
        "preface": "",
        "paragraphs": [
            "磻溪有君子，玉壶贮寒冰。",
            "一朝辞旧隠，去为畿邑丞。",
            "畿邑天下剧，赞府须贤能。",
            "才刃肯尝试，心源先自澄。",
            "古来人中杰，进德如川增。",
            "规模百年后，感慨中夜兴。",
            "终焉不碌碌，泰华高崚嶒。",
            "君侯资敏达，而以古自绳。",
            "嗜书殆成癖，几载鸡窗灯。",
            "词场贾余勇，先取蝥弧登。",
            "成功不自伐，得善勤服膺。",
            "筌蹄宁复顾，堂奥从今升。",
            "时哉佐裁决，行矣蜚声称。",
            "吾民久憔悴，德政先哀矜。",
            "宁书考下下，莫忘心兢兢。",
            "俯仰无愧怍，正直神所凭。",
            "相期志远大，可但观飞腾。",
            "久要忽语别，惨戚不自胜。",
            "我无锦绣段，何以赠良朋。",
            "一言布心腹，旧贯古所仍。"
        ],
        "notes": "",
        "id": "49d2c8887507aa385f3ea9ea163c6a07"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "送楼叔韶尉东阳三首  其一",
        "preface": "",
        "paragraphs": [
            "吾乡多贤士，我友更伟奇。",
            "见之立衰懦，不见令人思。",
            "暂别已作恶，况乃三岁暌。",
            "踌躇西郊外，此意谁能知。",
            "刚强不可恃，柔弱难自恃。",
            "愿君日进德，古人以为期。"
        ],
        "notes": "",
        "id": "6af190b719f4e58b3e5a03059a8acfd0"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "送楼叔韶尉东阳三首  其二",
        "preface": "",
        "paragraphs": [
            "古人重世家，非为世其禄。",
            "世禄非不朽，风流要相续。",
            "君家富才杰，海内仰名族。",
            "岂徒衣冠盛，要使操履笃。",
            "迩来益光华，君其继高躅。"
        ],
        "notes": "",
        "id": "838e552758e979e45358d1fa42c2bf57"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "送楼叔韶尉东阳三首  其三",
        "preface": "",
        "paragraphs": [
            "尉职最亲民，亦足行所学。",
            "吾民苟安枕，微官有余乐。",
            "尝闻长老言，人性原不恶。",
            "迷涂偶忘返，见善宁不怍。",
            "君能复其初，治行乃超卓。"
        ],
        "notes": "",
        "id": "4a5b132216be4ac69f34af9fd403094d"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "送路德章芾三首  其一",
        "preface": "",
        "paragraphs": [
            "穷途分愚贤，是非少复真。",
            "圭璧委道侧，轮囷为国珍。",
            "由来磊落士，处世多邅迍。",
            "对越我无歉，幽居志常伸。",
            "丰城有利剑，紫气干星辰。",
            "终然不埋没，龙化延平津。"
        ],
        "notes": "",
        "id": "8bb311b4a8657d3096c8aea4ae5573ea"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "送路德章芾三首  其二",
        "preface": "",
        "paragraphs": [
            "后学寡师承，私知妄穿凿。",
            "缅怀东莱公，天才负超卓。",
            "英词粲星斗，伟量包海岳。",
            "宽平复谨严，精密更恢廓。",
            "哀哉梁木摧，谁欤继前作。",
            "幸有二三友，潜心味博约。",
            "相期在不朽，与道为郛郭。"
        ],
        "notes": "",
        "id": "7f16618f3c273173b3aaac61b50c8d18"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "送路德章芾三首  其三",
        "preface": "",
        "paragraphs": [
            "贤哉子路子，德性兼刚柔。",
            "险难极变态，志节凛高秋。",
            "访我大江滨，亟别挽莫留。",
            "问子将何之，长淮理扁舟。",
            "主人得仁贤，欲为经远谋。",
            "男儿处斯世，器业追前修。",
            "努力建硕画，勿贻师门羞。"
        ],
        "notes": "",
        "id": "40e35d42aa82e54df1669522c5c3e241"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "送赵大冶晦之",
        "preface": "",
        "paragraphs": [
            "谢公中年后，畏与亲友别。",
            "岁月苦不长，交情固难辍。",
            "况于桑榆景，抚事心欲折。",
            "一朝舍我去，遂恐成永诀。",
            "感君遇我厚，肝胆每倾竭。",
            "惓惓念斯时，言论多激烈。",
            "忆君哦松日，志操已超越。",
            "庾台欲推荐，风之使来谒。",
            "耻于呈其身，保此端以洁。",
            "君今宰壮县，便道理舟楫。",
            "不骑京国鲸，不改岁寒节。",
            "升沈分自定，义理我所说。",
            "黎甿久困穷，恩惠思周浃。",
            "奸欺巧蒙蔽，精神要昭彻。",
            "邻境犹绎骚，武备不可阙。",
            "弓兵暨保甲，阅习贵严切。",
            "悬赏劝之射，人人艺精绝。",
            "莫言一邑小，振作在贤杰。",
            "士气苟奋扬，威声必震叠。",
            "自怜老且病，羡君健而决。",
            "老病保余生，健决广贤业。",
            "自期素不浅，有志终炜烨。",
            "日诵论孟书，端如明鉴揭。",
            "圣贤以为法，今古同一辙。",
            "便邮频寄音，解我寸心结。",
            "他年再觌面，伟论起衰怯。"
        ],
        "notes": "",
        "id": "0b20b68cc78b0ea21541ecd5892e47f5"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "赠蒋德言昆仲三首  其一",
        "preface": "",
        "paragraphs": [
            "平生无所嗜，耽玩惟古今。",
            "以我浅陋质，期于江海深。",
            "万事不挂胸，须臾惜光阴。",
            "五夜常自起，简牍勤披寻。",
            "清风递晨钟，铿然感予心。",
            "年来因多事，力弱不自任。",
            "丛书未暇读，尘埃积中襟。",
            "何当脱鞅绊，归欤松竹林。"
        ],
        "notes": "",
        "id": "fde5c52e69211b0f913438e3b66eccd0"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "赠蒋德言昆仲三首  其二",
        "preface": "",
        "paragraphs": [
            "平生寡所谐，疎拙以自守。",
            "天钟凿枘性，人弃我独取。",
            "世道方荆榛，营利不绝口。",
            "我欲挽衰俗，每每掣其肘。",
            "仕版谓假途，何用医国手。",
            "再拜谢诲言，古人贵不苟。",
            "乘田与委吏，勤勤鲁中叟。",
            "吾心不可昧，岂问人知否。",
            "此意当与谁，寄我二三友。"
        ],
        "notes": "",
        "id": "064f4982d1ae8629954be5fb3aa3bfd5"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "赠蒋德言昆仲三首  其三",
        "preface": "",
        "paragraphs": [
            "我生亦何幸，佳友在邻墙。",
            "道义共讲贯，心亲形迹忘。",
            "迩来忽问阔，千里遥相望。",
            "为别似未久，炎赫变飞霜。",
            "岁月易因循，志士宜自强。",
            "良心虞放逸，古人严范防。",
            "及此闲暇日，书林撷其芳。",
            "他年恢远业，云路观腾骧。"
        ],
        "notes": "",
        "id": "bb385ac16f3d4caff9ddbd5d8f4b3272"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "赠游宣教",
        "preface": "",
        "paragraphs": [
            "连日雨滂沱，闾阎应甚苦。",
            "慨念乐隠翁，萧然坐环堵。",
            "术业岂不精，一寒乃如许。",
            "请君姑置之，对妇酌芳醑。"
        ],
        "notes": "",
        "id": "9f211f2e81cf43ce78472144fcf122a2"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "赠吴氏甥二首  其一",
        "preface": "",
        "paragraphs": [
            "男儿何所急，为学要立志。",
            "此志苟坚彊，天下无难事。",
            "超然贵于物，万善无不备。",
            "厥初本高明，有过则昏蔽。",
            "但能改其过，辉光照无际。",
            "厥初本笃实，有过则虚伪。",
            "但能改其过，金玉等精粹。",
            "改过贵乎勇，不勇真自弃。",
            "有过如坑穽，改过如平地。",
            "平地可安行，坑穽宜急避。",
            "事亲贵乎孝，事长贵乎弟。",
            "是为立身本，奉承无失坠。",
            "门户久衰颓，盍作兴起计。",
            "是心通神明，勿使形骸累。",
            "持之久而纯，百福如川至。"
        ],
        "notes": "",
        "id": "77796333733b8224f2d41103ef10216e"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "赠吴氏甥二首  其二",
        "preface": "",
        "paragraphs": [
            "农夫力耕耘，岁功必倍收。",
            "吾儒用心苦，学业亦有秋。",
            "圣贤有遗训，好古敏以求。",
            "韦编至三绝，发愤穷深幽。",
            "寝食俱相忘，此志何时休。",
            "矧今后生辈，未脱童丱俦。",
            "刻苦犹不足，讵可思悠悠。",
            "而母早孀居，其穷未易瘳。",
            "殷勤抚二子，不暇为身谋。",
            "杂然万马群，望尔为骅骝。",
            "翕如众乐奏，望尔为天球。",
            "勿云年尚幼，岁月如川流。",
            "及今不加鞭，壮大徒包羞。",
            "轻璧惜寸阴，前哲勤进修。",
            "勉尔务谨重，戒尔无轻浮。",
            "人百己千之，庶解而母忧。"
        ],
        "notes": "",
        "id": "d3767e17c5a5ca22b06945536540e343"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "夏日早起",
        "preface": "",
        "paragraphs": [
            "举世惮炎赫，当暑思高秋。",
            "秋高岂不好，萧瑟令人愁。",
            "何如三伏中，五夜风飕飕。",
            "遥空淡月落，将旦群阴收。",
            "却嫌𫄨绤薄，转觉林塘幽。",
            "出门任所适，清与耳目谋。",
            "借问尘埃人，知此佳致不。"
        ],
        "notes": "",
        "id": "be2570b618b06fcccd1a8e4992b71f64"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "枕上有感呈吕子约",
        "preface": "",
        "paragraphs": [
            "俗学浅无源，涧谷才咫尺。",
            "志士务广深，沧溟渺难测。",
            "俗子一作吏，书几尘土积。",
            "志士虽涖官，群书玩无斁。",
            "废书固俗子，既俗又奚责。",
            "嗜书苟不已，无乃旷厥职。",
            "臧谷均亡羊，孰为失与得。",
            "古人有大端，后学宜取则。",
            "有余不可尽，不足在所益。",
            "努力求至当，毋蹈一偏失。"
        ],
        "notes": "",
        "id": "e5e5247f066e03eb1415d2f22622eeb4"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "和吕子约霜月有感二首  其一",
        "preface": "",
        "paragraphs": [
            "寒松饱霜雪，冉冉翠光湿。",
            "万物困波流，砥柱独中立。",
            "比德有君子，逸气难拘絷。",
            "平生忧世心，如彼救焚急。",
            "朅来席未温，冥鸿去何适。",
            "劝君且淹留，斯民待安辑。",
            "小试活国手，腠理犹可及。"
        ],
        "notes": "",
        "id": "5db21283aa61c279b5431dd3f50b9188"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "和吕子约霜月有感二首  其二",
        "preface": "",
        "paragraphs": [
            "顽夫禅作窟，狂士醉为乡。",
            "谁知名教中，悠悠滋味长。",
            "嗟余学无穷，勺水浅可扬。",
            "讲习得益友，丽泽期交相。",
            "风月古犹今，时序燠与凉。",
            "一笑聊复尔，片心到羲皇。",
            "乾坤入吾怀，始信居中央。"
        ],
        "notes": "",
        "id": "d343eb8f092145a93a7192d73bfdc00e"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "喜雪谢东林",
        "preface": "",
        "paragraphs": [
            "去冬雪意悭，稍稍腊三白。",
            "飞霙才到地，转盼已消释。",
            "缅怀大有年，兆见琼玉积。",
            "今兹杳难期，春信亦已迫。",
            "天公岂不仁，拙政难感格。",
            "何时惬人意，四顾苦无策。",
            "东林惠佳句，似庆平地尺。",
            "见戏唯何甚，余方自刻责。",
            "东林达余心，精祷觊有获。",
            "沈水烟未收，冰花已如席。",
            "皓皓埋群山，霏霏连数夕。",
            "郊原迷畔岸，径畛失分画。",
            "儿童见未曾，耆老记畴昔。",
            "几年无此瑞，惊喜欲折屐。",
            "皆云穷腊中，得此夜光璧。",
            "莫言不坚牢，究竟多利益。",
            "端能殄遗蝗，亦复滋宿麦。",
            "欢声沸闾里，和气蠲疠疫。",
            "老守差自慰，足寄孤危迹。",
            "小己不足道，吾民幸安宅。",
            "作诗谢东林，至诚动金石。"
        ],
        "notes": "",
        "id": "2b95a298bd50d85a29607b56ab03e672"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "游宝方山",
        "preface": "",
        "paragraphs": [
            "幽岩如高人，气骨天所赋。",
            "凛然超尘寰，不受俗气污。",
            "湖湘饶峰峦，往往穷僻处。",
            "城郭去之远，谁能蹑芒屦。",
            "安知古都梁，爽垲有真趣。",
            "徜徉东郊外，青山在指顾。",
            "山中八洞列，天巧于此觑。",
            "蜿蜒老螭蟠，崭岩怒虎踞。",
            "如屏亦如龛，一起复一仆。",
            "卷阿坐良稳，狭径足难措。",
            "帝观若险隘，中道本宏裕。",
            "叠翠常回环，寒泉日倾注。",
            "石乳一何粲，和气知有聚。",
            "所见皆可人，十步目九寓。",
            "造物不能秘，奇诡遂呈露。",
            "奎画贲精舍，鬼神昔呵护。",
            "古称小有天，仇池乃其附。",
            "甬东有胜境，豁然四窗具。",
            "玲珑皆自然，匪以雕镌故。",
            "谁谓宝方小，是亦洞天数。",
            "谁谓此邦陋，有景即可慕。",
            "我本烟波徒，雅性厌驰骛。",
            "搜寻得所欲，心境顿明悟。",
            "赏玩有余味，跻攀了不怖。",
            "得意或忘归，苍然迫曛暮。",
            "兹山虽可乐，用之乃成路。",
            "有径不能用，茅塞大可惧。",
            "对此发深省，岁月勿虚度。",
            "俗态易湮没，清游莫辞屡。",
            "援笔述鄙怀，愧乏惊人句。"
        ],
        "notes": "",
        "id": "0fa5a8275a1aca1e4b0737af3cf99a57"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "峡水",
        "preface": "",
        "paragraphs": [
            "峡石险而怪，峡水清且湍。",
            "伊谁剪蒙密，发此奇伟观。",
            "两龙会为一，激烈不可干。",
            "蜿蜒潄鸣玉，千古甘以寒。",
            "谁云岩扉窄，亦复气象宽。",
            "我生嚣尘中，区区缚微官。",
            "一见爽心目，古井生波澜。",
            "同游二三子，清赏有余欢。",
            "虽非暮春日，便作舞雩看。"
        ],
        "notes": "",
        "id": "fd062212fdfa6368024e49363ac221cc"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "含清亭",
        "preface": "",
        "paragraphs": [
            "累石为层峰，而以水环之。",
            "所贵超俗累，潇洒含幽姿。",
            "却虞穷腊中，四顾阴云垂。",
            "飞霙冷彻骨，智巧无所施。",
            "督彼执役者，努力无迟迟。",
            "果然霰先集，六出争效奇。",
            "缤纷一昼夜，翦刻非人为。",
            "丰登自此兆，疫疠宁复滋。",
            "明朝便晴朗，工作无愆期。",
            "二事古难全，今也都不亏。",
            "天公念下土，所欲皆相随。",
            "我山既嵚岑，我沼仍涟漪。",
            "频游不知倦，清坐堪忘饥。",
            "追怀舞雩风，童冠俱怡怡。",
            "岂徒耳目玩，要是无瑕疵。",
            "此乐未易得，天意扶吾衰。",
            "宿恙不再作，康宁当自兹。"
        ],
        "notes": "",
        "id": "8c1e226d2564ec5a3c65e62b8cda2fe1"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "题庸斋",
        "preface": "",
        "paragraphs": [
            "人生一世间，当为一世杰。",
            "琐琐混常流，有愧古明哲。",
            "努力求至道，毫发无差别。",
            "伟哉平常心，光明配日月。"
        ],
        "notes": "",
        "id": "15fc12e234d6541616445e34991ed64a"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "题习斋",
        "preface": "",
        "paragraphs": [
            "寓形宇宙间，所至习乃成。",
            "事以习故熟，艺以习故精。",
            "婴儿始匍匐，习之能自行。",
            "南人初学没，习惯如履平。",
            "承蜩有余巧，解牛新发硎。",
            "是皆习熟故，见者为之惊。",
            "矧惟君子学，吾道深而宏。",
            "欲穷圣贤域，精微故难明。",
            "圣贤与愚鄙，何啻莛与楹。",
            "愚夫堕恶习，自蹈谷与坑。",
            "善恶分舜跖，毫厘当细评。",
            "莫将朱夺紫，无使渭浊泾。",
            "根源见端的，履践严度程。",
            "容貌必齐庄，坐立无倚倾。",
            "视听一于礼，言语纯于诚。",
            "百行孝为本，战战如奉盈。",
            "操行洁冰玉，宇量涵沧溟。",
            "经德岂干禄，为善非近名。",
            "方其学习初，是非交战争。",
            "见义勇必为，有过时自抨。",
            "造次必致察，思虑防始萌。",
            "恶念痛扫除，用力如用兵。",
            "善端谨护持，保己如保城。",
            "新功生者熟，旧习熟处生。",
            "一心湛不挠，四体明且清。",
            "平居寡悔尤，处困心亦亨。",
            "谁知人寰中，有此天爵荣。",
            "嗟予资浅薄，役于蕞尔形。",
            "主宰未纯一，气血时纵横。",
            "岁月不我与，循省敢遑宁。",
            "以习名其斋，为我座右铭。"
        ],
        "notes": "",
        "id": "1b680b76ffe13fd5231add951bb12b25"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "谢吴察院惠建茶",
        "preface": "",
        "paragraphs": [
            "佳茗世所珍，声名竞驰逐。",
            "建溪拔其萃，余品皆臣仆。",
            "先春撷灵芽，妙手截玄玉。",
            "形模正而方，气韵清不俗。",
            "故将比君子，可敬不可辱。",
            "御史万夫特，刚肠憎软熟。",
            "味此道之腴，清泠肺肝沃。",
            "精新味多得，烹啜不忍独。",
            "磊落分贡包，殷勤寄心曲。",
            "斯时属徂暑，低头困烦溽。",
            "一瓯瀹花乳，精神惊满腹。",
            "此物雪昏滞，敏妙如破竹。",
            "谁知霜台杰，功用更神速。",
            "莫辞风采凛，要使班列肃。",
            "一朝奋孤忠，万代仰高躅。"
        ],
        "notes": "",
        "id": "0b0ba232f20a140c23abc828a69d8741"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "题豢龙图",
        "preface": "",
        "paragraphs": [
            "良马苦羁馽，巨鱼畏网罟。",
            "神龙独超轶，威燄莫能御。",
            "嘘为寒空云，散作无边雨。",
            "能幽复能明，可敬不可侮。",
            "如何豢龙氏，狎玩等儿女。",
            "巍然受其朝，劲气金石沮。",
            "龙兮丧其魄，听命无敢拒。",
            "矧复察秋毫，洞见龙肺腑。",
            "饮食不强致，嗜好随所取。",
            "日日饱甘滋，驯伏固其所。",
            "谁谓有余知，拘牵乃如许。",
            "人生天地间，良心实为主。",
            "利欲汩其真，甘与俗子伍。",
            "胡不鉴此图，保养虚明府。",
            "道义有真乐，不羡圭与组。",
            "于我如浮云，服膺圣师语。",
            "吾家素风在，辛苦立门户。",
            "勇决早抽身，从我涉幽圃。"
        ],
        "notes": "",
        "id": "947dc774de25af86de4afb1d84c7e8ef"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "题朝鲤图",
        "preface": "",
        "paragraphs": [
            "鱼品不胜多，而鲤为之宗。",
            "曷为此独贵，无乃能为龙。",
            "一跃浪千级，一嘘云万重。",
            "变化须臾间，神妙无终穷。",
            "其他点额辈，不敢攀高踪。",
            "维人亦如是，拔萃斯为雄。",
            "圣师名其子，勉以德业崇。",
            "我作朝鲤图，一鲤居其中。",
            "众鲤竞趋之，若效臣子恭。",
            "巨鳜独不朝，悍然欲争锋。",
            "可怜汝无识，不揆资凡庸。",
            "一生只为鱼，鲤岂汝可同。",
            "我亦不如鲤，年老无成功。",
            "时时展此卷，著鞭期变通。"
        ],
        "notes": "",
        "id": "5bbfdf4c011a1aa833144be575eeb2f1"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "凤仙花",
        "preface": "",
        "paragraphs": [
            "凤仙窈窕姿，阶前为谁容。",
            "浅深十八本，形貌纷不同。",
            "或饶鲜明色，巧笑双颊丰。",
            "或作掩抑态，擡举差且慵。",
            "忧彼积雨摧，爱此晴日烘。",
            "施粉聊自喜，夺朱巧争雄。",
            "荧荧似得意，惨惨如无悰。",
            "妍媸孰与分，我欲为青铜。",
            "西子信姝丽，无盐敢希踪。",
            "并育亦已难，我欲为老农。",
            "美者倍丰殖，恶者加蕴崇。",
            "花神夜见梦，君何太匆匆。",
            "正复容颜殊，等是紫与红。",
            "何贵复何贱，有淡还有浓。",
            "气类岂相绝，涂泽间不工。",
            "胡为妄憎爱，襟度殊未洪。",
            "君看宇宙间，物象无终穷。",
            "化工大𬬻鞴，一一归陶溶。",
            "而君独褊心，不少垂帡幪。",
            "强分青白眼，力辨雌雄风。",
            "物情固参差，宇宙要扩充。",
            "一笑谓花神，嗟尔何颛蒙。",
            "品汇岂无别，畛域固有封。",
            "有生分美恶，异路生西东。",
            "如何暗且劣，并彼昌而丰。",
            "剪伐咸自取，裁培本无功。",
            "形声及影响，天然巧相从。",
            "人才有邪正，用舍归至公。",
            "不闻堪与猛，下比显与宫。",
            "包含贵周徧，能否难混融。",
            "花神闻是语，竦听鞠尔躬。",
            "再拜谢诲言，坚垒不敢攻。"
        ],
        "notes": "",
        "id": "cafbea2e39e37514d8a193b45ac02693"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "桂花上侯使君",
        "preface": "",
        "paragraphs": [
            "秋雨洗残暑，秋空渺寥廓。",
            "秋清入花骨，风致殊洒落。",
            "何人剪瑠璃，被以宝璎络。",
            "英英妙点缀，细细疑纷错。",
            "谁知一粟中，十里香喷礴。",
            "自便金气爽，不赴东皇约。",
            "黄裳得中正，无心羡丹雘。",
            "我欲纵幽赏，村醪不堪酌。",
            "攀折不辞劳，相对空索寞。",
            "风流贤使君，襟怀富丘壑。",
            "敬为使君寿，芳菲两相若。"
        ],
        "notes": "",
        "id": "6950bc8b2cb2c2e1fa16945ba68a8404"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "咏竹二首  其一",
        "preface": "",
        "paragraphs": [
            "去年种苍玉，今岁抽华簪。",
            "初萌节已具，欲奋力未任。",
            "雷风驱急雨，滂沱三日霖。",
            "箨龙不许蛰，倏起腾深林。",
            "遶径初戢戢，穿篱俄森森。",
            "吾观植物性，渐长岁月深。",
            "此君独超轶，生来气骎骎。",
            "伟哉岁寒种，有此特达心。",
            "大勇久不作，进尺退复寻。",
            "对此发幽兴，作诗因自箴。"
        ],
        "notes": "",
        "id": "005b15c64ca4149bc8297a6e042b2bb8"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "咏竹二首  其二",
        "preface": "",
        "paragraphs": [
            "野性与俗违，澹然都无营。",
            "窗前水苍玉，未能独忘情。",
            "对之三伏中，爽气高秋横。",
            "数竿亦已好，况此繁阴成。",
            "中虚洞无物，节劲老更清。",
            "霜雪自凌厉，柯叶长敷荣。",
            "物意有相合，人心原自明。",
            "僻居寡朋侪，命汝为友生。",
            "虽无切磋语，而有清越声。",
            "入耳久亦佳，此意不可名。"
        ],
        "notes": "",
        "id": "50b04fefe38c4af0c4c1c0201cbfdeb4"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "竹几",
        "preface": "",
        "paragraphs": [
            "深林碧琅玕，直节空其中。",
            "截为小曲几，贯以青丝总。",
            "自然光莹质，不费髹漆工。",
            "偃仰隠背稳，提挈才指从。",
            "儿曹莫轻毁，此物便老翁。"
        ],
        "notes": "",
        "id": "a133a29daec48b9c31f11a1f4aef82dd"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "病目",
        "preface": "",
        "paragraphs": [
            "年年苦目眚，过午眊不明。",
            "治之昏转甚，不治无由平。",
            "何如闭目坐，湛然万虑清。",
            "非治非不治，无思亦无营。",
            "不劳薰与沐，神全明自生。",
            "勿忘勿助长，此理真至精。"
        ],
        "notes": "",
        "id": "724cb8f1a3cb9686bea8398682ca07b3"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "白髭",
        "preface": "",
        "paragraphs": [
            "人生恶白髭，镊去恨不速。",
            "欲留少年容，藻饰欺盲俗。",
            "欺人实自欺，举世迷不复。",
            "黄叶陨秋风，明年会重绿。",
            "髭白不再黑，白白长相续。",
            "光阴驹过隙，转盼黄粱熟。",
            "青春挽不住，暮景暗相促。",
            "古人少壮时，耳目万夫瞩。",
            "今我忽已老，事业未丝粟。",
            "蒲柳不禁秋，抚己堪恸哭。",
            "成功固有分，进德岂不足。",
            "忽将六尺躯，终身甘退缩。",
            "白髭谨勿摘，留以警录录。",
            "勇奋千里骥，懈怠辕下跼。",
            "人生百种病，厥根在多欲。",
            "芟夷蕴崇之，庶使茂嘉谷。",
            "每怀风木感，悲痛缠心曲。",
            "立身扬令名，此罪傥可赎。",
            "旦旦鉴白髭，进进毋自辱。"
        ],
        "notes": "",
        "id": "7f93e79af34a1661f445737400e56af1"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "他山之石",
        "preface": "",
        "paragraphs": [
            "他山之石能攻玉，诗人此意宜三复。",
            "莫嫌山骨太坚峭，足使国珍充韫匮。",
            "磨砻砥砺功日新，圭璧琮璜光可烛。",
            "人生行己良独难，昼夜营营昏利欲。",
            "欲为全德古君子，莫弃忠规甘谄曲。",
            "忠规未必皆我友，言是人非亦可录。",
            "彼虽蒙蔽不自知，察人过差穷隠伏。",
            "圣人阃域未易到，责我谓我追遐躅。",
            "观渠待我最深厚，我听其言当佩服。",
            "端知良药苦难堪，已我沈疴功甚速。",
            "古人闻过每欣喜，要令忠告来相续。",
            "今我昏怠不自强，逆耳阔疎亲软熟。",
            "嗟予未免世俗病，每读古书知不足。",
            "今朝偶诵攻玉诗，从此闻善三薰沐。"
        ],
        "notes": "",
        "id": "1cbfc414c9f6fd5ed84fa089f6974409"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "昭君祠",
        "preface": "",
        "paragraphs": [
            "昭君天赋倾城色，何事君王未曾识。",
            "徘徊顾影无计留，一朝远嫁匈奴国。",
            "匈奴风日暗飞尘，昭君绝艳惊国人。",
            "单于骇叹昔未覩，甘心保塞为藩臣。",
            "从来败德由女美，褒妲骊姬及西子。",
            "玉环飞燕更绝佳，遗臭千载堪咨嗟。",
            "毛生善画古无有，强把丹青倒妍丑。",
            "却教尤物摈绝域，能为君王罄忠益。",
            "闻说昭君出塞初，朔风萧飒吹衣裾。",
            "聊将琵琶寄离恨，痛绝玉颜嫔老胡。",
            "老胡死矣义当返，慷慨怀归曾上书。",
            "君王有诏从胡俗，恸哭薄命终穹庐。",
            "自古佳人多命薄，亦如才士多流落。",
            "人才有益尚疏外，佳人无补何可怼。",
            "君不见萧生堪猛岂不忠，君王疑信相半终不容。"
        ],
        "notes": "",
        "id": "a5e402956a428973011973f64aed0bc1"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "题吴参议达观斋",
        "preface": "",
        "paragraphs": [
            "朱公胸次清绝尘，吴公当日心相亲。",
            "风流蕴藉接前辈，寥寥斯世能几人。",
            "达观名斋深有意，欲把前修相警厉。",
            "只今吴公德弥劭，始信磨砻成伟器。",
            "古人心广体亦胖，纷纷世俗争豪端。",
            "己私未克欲求道，窥见一二皆童观。",
            "达人大观观底事，天地为物原不贰。",
            "痒疴疾痛皆吾身，彼我胡为分贱贵。",
            "达观主人心地明，分符赞幕无亏成。",
            "每言此身非我有，年来直欲非死生。",
            "白发红颜难老态，福禄方隆殊未艾。",
            "愿君善保千金躯，归觐紫宸锵剑佩。"
        ],
        "notes": "",
        "id": "f93fc442aeac85005c2b590b67b34c13"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "和傅大卿喜雪",
        "preface": "",
        "paragraphs": [
            "人情谁不爱飞雪，腊中再见尤奇绝。",
            "对雪吟哦色即空，仙翁洞照无生灭。",
            "既积既消还复飞，且飞且积俄又非。",
            "了然不是坚牢玉，缅怀有感苏公诗。",
            "谁知润泽工夫远，须索诗家为明辨。",
            "香风天上亦飞花，较之穷腊功犹浅。",
            "绿窗怯寒颦翠娥，穷儒忍冻不能歌。",
            "何如制阃贤师帅，賸喜嘉祥重婆娑。",
            "鄮山妆点千岩白，全胜轻花飘细麦。",
            "气和之应非偶然，善政端由老邦伯。"
        ],
        "notes": "",
        "id": "9424d4e4cfac2b98ea3839408e765b4c"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "林寺丞许惠桂花",
        "preface": "",
        "paragraphs": [
            "羡君仙隠占龙山，爱君风度超人寰。",
            "手移仙葩第一品，布列竹篱松径间。",
            "秋来月色转清好，秋半花蕊方斓斑。",
            "对花如在月宫里，谁道人境非天关。",
            "彻骨浓薰真酷烈，可人佳态原幽闲。",
            "虽复施朱未嫌赤，定知邻女难同班。",
            "闻说名园富奇丽，芬芳次第如循环。",
            "丹心自与君子合，琼枝更许诸郎攀。",
            "我亦生来有花癖，每逢绝艳一解颜。",
            "知君百金重然诺，和根遣送应不悭。"
        ],
        "notes": "",
        "id": "36624a355535329edb93b2b30c0a8afe"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "和李左藏荔支",
        "preface": "",
        "paragraphs": [
            "姑射山中冰雪姿，凛然标格欺寒威。",
            "一经蒙庄品题后，使人起敬如宾尸。",
            "仙风道骨今何有，韶颜丰颊夸绝奇。",
            "闽中有美信姝丽，衣被五色光参差。",
            "荧煌已讶色夺目，柔滑更喜香浮肌。",
            "天工著意破炎毒，故遣佳实生繁滋。",
            "旨哉悦口众所嗜，岂闻来去分招麾。",
            "其他所产亦有取，游女敢自同宫妃。",
            "我家甬东萃闽舶，胜事屡入骚人辞。",
            "有时根拔信宿至，风枝露叶殊未衰。",
            "杂然红绿间陈紫，图牒所在生致之。",
            "始知河豚与江柱，诗人取譬聊滑稽。",
            "宾朋恣食水晶颗，残膏賸馥沾群儿。",
            "年来吏役困奔走，此志不展常低垂。",
            "轻红酽白不易得，西风每起莼鲈思。",
            "忽蒙杰句警偷懦，一洗尘虑忘渴饥。",
            "此中滋味甚不薄，吾曹哜嚅当及时。",
            "挥毫咏物聊复尔，相待莫负平生期。"
        ],
        "notes": "",
        "id": "9d2ebce268b6669204e9c8bbdc45dd91"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "谢毗陵使君惠画",
        "preface": "",
        "paragraphs": [
            "都尉风流贵公子，结交海内知名士。",
            "磨砻禁脔骄侈习，雅意登山与临水。",
            "十幅烟江叠嶂图，当时展玩忘朝晡。",
            "老仙一顾叹奇绝，落笔妙语春华敷。",
            "此诗千载传不朽，此画如今宁复有。",
            "我来薄宦大江滨，无价之珍俄入手。",
            "一山雄特倚天立，下视群峰如拱揖。",
            "断崖飞出玉虬龙，元气淋漓鬼神泣。",
            "山中乔木堪栋梁，山外烟波凝翠光。",
            "数间野店傍林樾，一叶扁舟浮淼茫。",
            "往时只诵苏公句，想像都尉图中趣。",
            "岂期今日见逼真，端与前辈同机杼。",
            "自怜老大无他求，尘劳羁绊空悠悠。",
            "安得千岩万壑里，寻幽择胜逍遥游。",
            "我心欲往足无力，纵观此画如亲历。",
            "毗陵使君真可人，嘉惠不啻千金直。",
            "平生辞受关钥严，兹焉讵敢伤于廉。",
            "毗陵万口皆归重，道义相与吾何嫌。"
        ],
        "notes": "",
        "id": "fa995b6814c7c8cf1524c1ecfa2fec00"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "蜀海棠",
        "preface": "",
        "paragraphs": [
            "海棠自是花中杰，西蜀此花尤胜绝。",
            "濯锦江边艳欲然，浣花溪上繁于缬。",
            "畴昔闻名未识面，对之顿解忧心结。",
            "东皇著意欲开时，不许芳心轻漏泄。",
            "风前醉态真嫣媚，雨过啼妆更鲜洁。",
            "格高不受尘点污，韵胜须那香酷烈。",
            "东南颜色岂不佳，甲乙品题终少劣。",
            "我公胸次秋水莹，海内人人颂清节。",
            "世间珍玩一物无，独此妖娆费提挈。",
            "墀间堂下不胜春，頳颊丹唇俨成列。",
            "嫣然尤物不移人，未害广平心似铁。",
            "几年隔绝剑阁外，拔擢孤忠自明哲。",
            "愿公持此坐庙堂，天下妍媸要区别。"
        ],
        "notes": "",
        "id": "6de35866a5676c4f1a23fa2448ad7dab"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "挽丞相忠定公",
        "preface": "",
        "paragraphs": [
            "孝皇龙飞策多士，宗英第一天颜喜。",
            "力言万事实为原，要与邦家立基址。",
            "堂堂硕望耸中外，耿耿丹心贯终始。",
            "绍熙之末天步艰，忠臣义士肝胆寒。",
            "元枢扶日上黄道，指顾宗社磐石安。",
            "亿万生灵疑虑释，转移愁叹为欣懽。",
            "帝谓忠劳无与并，爰立作相专魁柄。",
            "大开公道延时髦，相与同心究民病。",
            "区分玉石殊薰莸，贤人得志𪫺人忧。",
            "不堪狂云巧妬月，何意积羽能沈舟。",
            "衡阳道上霜松劲，日色惨澹风飕飕。",
            "行路咨嗟泪相续，兴怀安靖恩难酬。",
            "皇情怆然思旧德，辨诬雪谤分白黑。",
            "诛锄元恶氛翳扫，昭揭殊勋鼎彝勒。",
            "由来物理屈必伸，况此柱石真伟人。",
            "莱公获谴死海上，至今勋绩摩苍旻。",
            "中兴赵李二人杰，亦复身后褒忠纯。",
            "嗟尔谗夫太无识，徒把巧言污硕德。",
            "正人摧折不妨荣，尔辈羞愧宁有极。",
            "蚤知此事悔难追，当年讵敢怀奸欺。",
            "我作此诗慰忠烈，因为人间息邪说。"
        ],
        "notes": "",
        "id": "ce2e209147eefb7fc023a1e93b8baaad"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "渡江",
        "preface": "",
        "paragraphs": [
            "浮天传自昔，万古一澄清。",
            "月耿光犹烂，风号势欲倾。",
            "滔滔原不竭，漠漠却无声。",
            "便欲乘槎去，临风试濯缨。"
        ],
        "notes": "",
        "id": "c2a68fbf5f97790b335bab2d1b06c601"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "送楼尚书赴诏",
        "preface": "",
        "paragraphs": [
            "听履辞荣反旧庐，高堂燕坐每申如。",
            "肯随流俗趋邪径，要使吾身宅广居。",
            "告老未能三阅月，趣归已奉十行书。",
            "愿公努力扶皇极，展尽胸中万卷余。"
        ],
        "notes": "",
        "id": "7e8ba718f0357179a34f93c4fe04a863"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "和孙吉父登第二首  其一",
        "preface": "",
        "paragraphs": [
            "几载英名表一乡，今年仙籍始浮香。",
            "恩隆云汉颁宸翰，燕赐韶钧出教坊。",
            "父子同登尤炜煜，诗骚为贶转铿锵。",
            "愿言努力酬天造，勉使吾君冠百王。"
        ],
        "notes": "",
        "id": "937e1ff515152a883d8a9e17cc5af1fb"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "和孙吉父登第二首  其二",
        "preface": "",
        "paragraphs": [
            "生平心事渺无涯，老去情悰岂复嘉。",
            "便合扁舟归故隠，却寻小圃种幽花。",
            "痴儿侥幸居前列，朴学流传本故家。",
            "第一不宜贪显宦，更烦师友护兰芽。"
        ],
        "notes": "",
        "id": "d09fde85b8e9f5a8dd69ef3010c6a01e"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "倚天阁",
        "preface": "",
        "paragraphs": [
            "西川剑阁伟冈峦，虽得峥嵘苦未宽。",
            "岂意危栏临楚望，获瞻乔岳峙江干。",
            "雌雄并立排锋刃，紫翠相萦绣帨鞶。",
            "珍重主人贪好景，邀宾揽秀俯林端。"
        ],
        "notes": "",
        "id": "70a1f7627c2c3ff113019fb4d3e492e6"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "和治中雪后",
        "preface": "",
        "paragraphs": [
            "名利那须较有无，登临乐处即吾庐。",
            "兴浓不觉朔风劲，景好贪看晴雪余。",
            "竟日送青娱座客，先春解冻跃潜鱼。",
            "与君不但分风月，水色山光总一如。"
        ],
        "notes": "",
        "id": "b3cb33523adc7c305f0b268ab51a8e41"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "大雪与俞少卿二首  其一",
        "preface": "",
        "paragraphs": [
            "由来腊雪兆年丰，新岁还应与腊同。",
            "可喜三阳才应律，便看六出骤漫空。",
            "缄藏挚兽安林下，约束遗蝗入地中。",
            "积至尺余犹未已，始知嘉政与天通。"
        ],
        "notes": "",
        "id": "095725317410b7ea04f18dedf5e75ee7"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "大雪与俞少卿二首  其二",
        "preface": "",
        "paragraphs": [
            "歉岁隆冬水不冰，铃斋谁与破愁城。",
            "缤纷忽作纤腰舞，照曜俄添老眼明。",
            "玉不坚牢终可贵，花非剪刻自然成。",
            "大田来岁应多稼，看取仓箱处处盈。"
        ],
        "notes": "",
        "id": "c84d26bbf4be395887e319c95f5fb457"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "寄陈伯耕二首  其一",
        "preface": "",
        "paragraphs": [
            "风梳雨沐厌驰驱，我马虺𬯎我仆痡。",
            "惟有风流髯主簿，才高不肯混泥涂。"
        ],
        "notes": "",
        "id": "1e2f2ee05bac0457ab19f3d679519eb9"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "寄陈伯耕二首  其二",
        "preface": "",
        "paragraphs": [
            "阡陌周旋约已成，妓围才合更渝盟。",
            "宴安有毒君休恋，亟为苍生决此行。"
        ],
        "notes": "",
        "id": "a21230ea91ba4411a47338c7270692bf"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "赠毛希元二首  其一",
        "preface": "",
        "paragraphs": [
            "浮世尘劳堕渺茫，真儒器业要韬藏。",
            "谁知寂寞空山里，修省工夫未易量。"
        ],
        "notes": "",
        "id": "5266ecdcc00029022d0be7d756c035c0"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "赠毛希元二首  其二",
        "preface": "",
        "paragraphs": [
            "当年骂贼真忠激，今日藏身似隠沦。",
            "抱负如君岂无用，会看膏泽润斯民。"
        ],
        "notes": "",
        "id": "125843b458cc04d93f2163e83b58711d"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "赠史坑冶二首  其一",
        "preface": "",
        "paragraphs": [
            "吾儒根本在修身，恬淡无为乐性真。",
            "此性本无尘可去，去尘犹是未离尘。"
        ],
        "notes": "",
        "id": "cc1374ff11ba970b15a41663493b5fe6"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "赠史坑冶二首  其二",
        "preface": "",
        "paragraphs": [
            "公子词锋莫敢当，更兼世故饱更尝。",
            "区区残寇犹侵侮，愿试胸中却敌方。"
        ],
        "notes": "",
        "id": "c5fc3e3693b49849c192cf4195e30e20"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "再用前韵二首  其一",
        "preface": "",
        "paragraphs": [
            "乞取刀圭救病身，韩公于此枉天真。",
            "何如夜坐忘躯壳，但有纤毫俱是尘。"
        ],
        "notes": "",
        "id": "a851e5583f88a34f4ec4ce1306db8ef3"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "再用前韵二首  其二",
        "preface": "",
        "paragraphs": [
            "无味之中味最长，东湖居士独先尝。",
            "迺知此药真良药，何必求他肘后方。"
        ],
        "notes": "",
        "id": "d238634723884b8d376d3de9534dc342"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "赠陆伯微三首  其一",
        "preface": "",
        "paragraphs": [
            "胜士由来挽不前，肯临高兴复翩然。",
            "浮云可𥬞真天马，应笑驽骀走市廛。"
        ],
        "notes": "",
        "id": "e0a75726df9262ac64d26c49e58326a0"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "赠陆伯微三首  其二",
        "preface": "",
        "paragraphs": [
            "斗大书斋以絜名，冰壶表里要清明。",
            "如今尘土填胸臆，幸挽沧浪为濯缨。"
        ],
        "notes": "",
        "id": "748ad0f43fe3f42cab08f4372347d328"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "赠陆伯微三首  其三",
        "preface": "",
        "paragraphs": [
            "自古真才多命薄，欣闻同志不长贫。",
            "堪嗟世道今如许，愿为吾君致此身。"
        ],
        "notes": "",
        "id": "4bf59c9a87457d2f9bee665b8017d6b4"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "赠京尹八首  其一",
        "preface": "",
        "paragraphs": [
            "妙年志气已超然，不肯随群苟目前。",
            "才美骤为当世用，青云直上蹑天躔。"
        ],
        "notes": "",
        "id": "1778c2a490eefb5a52300ee41b7166db"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "赠京尹八首  其二",
        "preface": "",
        "paragraphs": [
            "弹压工夫妙入神，能令晋盗总奔秦。",
            "盘根错节游余刃，奏课当为第一人。"
        ],
        "notes": "",
        "id": "d700bf5b59b550744ad2d27c10adaa1a"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "赠京尹八首  其三",
        "preface": "",
        "paragraphs": [
            "儒学当年究指归，服劳王事不言疲。",
            "遥知今日张京尹，不瑕闺房画妇眉。"
        ],
        "notes": "",
        "id": "5de3427c55f80343968dba6bcdac1d98"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "赠京尹八首  其四",
        "preface": "",
        "paragraphs": [
            "年才六十已为卿，际会明时蚤显荣。",
            "禄厚恩深何以报，惟当努力罄忠诚。"
        ],
        "notes": "",
        "id": "213c53be4e36f52e44aacc9f9620616f"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "赠京尹八首  其五",
        "preface": "",
        "paragraphs": [
            "吾徒切己无他事，万善根源一片心。",
            "外若峥嵘中有愧，何殊麋鹿强冠襟。"
        ],
        "notes": "",
        "id": "7e4f8133b2d7d4722f2014ec47726a65"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "赠京尹八首  其六",
        "preface": "",
        "paragraphs": [
            "美名畴昔蔼循良，重任今兹典浩穰。",
            "挚若苍鹰非不健，何如鸾凤效嘉祥。"
        ],
        "notes": "",
        "id": "03d2a0e9f036795c54af6eb9fd31e7a4"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "赠京尹八首  其七",
        "preface": "",
        "paragraphs": [
            "前古哲人端可法，遗编遐躅尚堪寻。",
            "公余莫厌频繙阅，要使胸中广且深。"
        ],
        "notes": "",
        "id": "43af9aec3681131a11bbffe6b19e3b5c"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "赠京尹八首  其八",
        "preface": "",
        "paragraphs": [
            "上医医国岂无方，谠论扶持弱必强。",
            "屹若中流为砥柱，男儿如此是真刚。"
        ],
        "notes": "",
        "id": "5a3309e9a5294355cd17cf4769a53fe7"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "与韩抚干大伦八首  其一",
        "preface": "",
        "paragraphs": [
            "故国由来重世臣，芬芳累叶镇如新。",
            "中兴第一功臣裔，卓荦如君信有人。"
        ],
        "notes": "",
        "id": "87b32d65b6821be8dca6b1ce7c2c20e4"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "与韩抚干大伦八首  其二",
        "preface": "",
        "paragraphs": [
            "肯随流俗慕纷华，闭户观书遍五车。",
            "器业要为当世用，直须渟蓄渺无涯。"
        ],
        "notes": "",
        "id": "034f8fba3b93d18098073e4f39b0a0b7"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "与韩抚干大伦八首  其三",
        "preface": "",
        "paragraphs": [
            "等闲援笔赋新篇，句法新奇思涌泉。",
            "绝胜唐人作诗苦，推敲一字强雕镌。"
        ],
        "notes": "",
        "id": "17f8ed918e93fbd85326908303df94f9"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "与韩抚干大伦八首  其四",
        "preface": "",
        "paragraphs": [
            "几年惯踏软红尘，终日眉攒气不伸。",
            "每到山斋闻好语，令人胸臆便生春。"
        ],
        "notes": "",
        "id": "578ffd5e24056a7b31191c648240de29"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "与韩抚干大伦八首  其五",
        "preface": "",
        "paragraphs": [
            "剧谈时事言皆验，筹略知非小丈夫。",
            "独恨人微言不效，未能推挽上亨衢。"
        ],
        "notes": "",
        "id": "66f6683fd050d36c16f777229ac3da05"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "与韩抚干大伦八首  其六",
        "preface": "",
        "paragraphs": [
            "思君风度心如结，何日从容迭献酬。",
            "凉入郊墟能过我，奉陪童育两山游。"
        ],
        "notes": "",
        "id": "c11ff64afbb355d0292ae5b4043f8129"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "与韩抚干大伦八首  其七",
        "preface": "",
        "paragraphs": [
            "年几五十无知己，乘兴将为剑阁行。",
            "从此与君尤隔绝，兴怀畴昔若为情。"
        ],
        "notes": "",
        "id": "af08d5e1b15ed4cd236bfc3051db1172"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "与韩抚干大伦八首  其八",
        "preface": "",
        "paragraphs": [
            "作诗真欲挽君留，蜀道平宁倚运筹。",
            "他日功名成遂后，犹能枉顾絜翁不。"
        ],
        "notes": "",
        "id": "81f45637c8b664dbaac5246c69b7db23"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "和圆通禅老韵二首  其一",
        "preface": "",
        "paragraphs": [
            "浮世营营只自私，谁参落叶与枯枝。",
            "西来面壁原无语，却费圆通几首诗。"
        ],
        "notes": "",
        "id": "5b9eb5ee44193fa8a674385bb25eafc4"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "和圆通禅老韵二首  其二",
        "preface": "",
        "paragraphs": [
            "新诗的皪缀明玑，道行清通照碧溪。",
            "尘绊无因到兰若，聊将两绝当留题。"
        ],
        "notes": "",
        "id": "5052c7d2f8215021e6c91cd783e0760b"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "赠天童监寺",
        "preface": "",
        "paragraphs": [
            "平生朴拙本无奇，珍重高人不我遗。",
            "自顾原无一滴水，何能复有两篇诗。"
        ],
        "notes": "",
        "id": "645a7d7207e717b6dd0bf33b00069310"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "赠卜道人二首  其一",
        "preface": "",
        "paragraphs": [
            "道人徧阅世间人，休咎先知若有神。",
            "多少媸妍归藻鉴，祇缘唐许是前身。"
        ],
        "notes": "",
        "id": "5b887a666afa0c5eac83afdca212d7b3"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "赠卜道人二首  其二",
        "preface": "",
        "paragraphs": [
            "道人怪我年如许，宿债胡为未尽偿。",
            "宁识吾心烈于火，得归林下便清凉。"
        ],
        "notes": "",
        "id": "9831abfba05137d848fd918a0d2c8c8c"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "郊外即事七首  其一",
        "preface": "",
        "paragraphs": [
            "春风簸雨湿郊原，春水沄沄复旧痕。",
            "寂寞道傍堪叹处，柴门茅屋数家村。"
        ],
        "notes": "",
        "id": "3cabd2756b55f15427d6aef816a42ca8"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "郊外即事七首  其二",
        "preface": "",
        "paragraphs": [
            "舟中无事阅陈编，千古高风挹圣贤。",
            "奔走徒劳竟何补，兴怀旧隠思凄然。"
        ],
        "notes": "",
        "id": "ae8a87cd1222414cbc09174ae143b9c8"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "郊外即事七首  其三",
        "preface": "",
        "paragraphs": [
            "雨声初断暮云横，天意欲晴犹未晴。",
            "好向长空施巨手，扫除氛翳见清明。"
        ],
        "notes": "",
        "id": "1d8591e95280b88f991139da2e342cbb"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "郊外即事七首  其四",
        "preface": "",
        "paragraphs": [
            "清香忽向暗中来，应为梅花取次开。",
            "爱汝风标真绝俗，何当环绕百千回。"
        ],
        "notes": "",
        "id": "067b5606236812d5b7e31503287732d2"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "郊外即事七首  其五",
        "preface": "",
        "paragraphs": [
            "几处汪汪成巨浸，传闻昔日尽良田。",
            "兴除利害宁无策，忍把膏腴久弃捐。"
        ],
        "notes": "",
        "id": "e2a24f941f7aad8a59a83afea6ac8932"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "郊外即事七首  其六",
        "preface": "",
        "paragraphs": [
            "阴云解駮晴光好，藜杖逍遥足自怡。",
            "月色渐迟风力细，初春便是浴沂时。"
        ],
        "notes": "",
        "id": "a65680c9ad664e17d14ef1016eb50033"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "郊外即事七首  其七",
        "preface": "",
        "paragraphs": [
            "乍从尘土俯澄泓，莹彻心神眼倍明。",
            "天下渊泉有如此，流清端的自源清。"
        ],
        "notes": "",
        "id": "e97c30a153693265f5ec52aff8af4d86"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "游灵山二首  其一",
        "preface": "",
        "paragraphs": [
            "何人题作一灵山，千古佳名不可刊。",
            "欲识此声非浪得，试于高处一凭栏。"
        ],
        "notes": "",
        "id": "f43bbd76d5664ba06395ef7306596ffc"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "游灵山二首  其二",
        "preface": "",
        "paragraphs": [
            "湖山秀美冠东南，况此山椒枕碧潭。",
            "眼界宽平无限景，个中好处不容参。"
        ],
        "notes": "",
        "id": "46f9791a15b713bd352b6e2353709f91"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "雨中度东湖",
        "preface": "",
        "paragraphs": [
            "宿霭埋山未肯收，晚风吹雨湿衣裘。",
            "渔舠一叶烟波里，添我胸中万斛愁。"
        ],
        "notes": "",
        "id": "3163d57f68270ec23576d2456709bf74"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "望东湖五首  其一",
        "preface": "",
        "paragraphs": [
            "澄泓万顷浸冰轮，千尺惊看玉塔新。",
            "满目辉光相照耀，乾坤何处不精神。"
        ],
        "notes": "",
        "id": "b10f97c3876d42c5de18b79e0cb529dc"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "望东湖五首  其二",
        "preface": "",
        "paragraphs": [
            "天上金波印水心，心中波浪亦成金。",
            "小舟荡漾金波里，陡觉广寒宫殿深。"
        ],
        "notes": "",
        "id": "9de4259a3f1ae3929de81500aadcd3bf"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "望东湖五首  其三",
        "preface": "",
        "paragraphs": [
            "世故纷纷赚白头，何如良夜一扁舟。",
            "霜风拂面心神肃，尘虑宁容一发留。"
        ],
        "notes": "",
        "id": "8e90c96ba4af8241651e7cde4d81d1a4"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "望东湖五首  其四",
        "preface": "",
        "paragraphs": [
            "五十颓然一秃翁，湖山清兴渺无穷。",
            "扁舟欲学鸱夷子，未有平吴霸越功。"
        ],
        "notes": "",
        "id": "d94b090dc7e6600c339ce5644e2602a3"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "望东湖五首  其五",
        "preface": "",
        "paragraphs": [
            "世上功名姑置之，微茫心事要深思。",
            "水光月色精神好，长使襟怀似此时。"
        ],
        "notes": "",
        "id": "9dedf1df2c8206bb842a7e459aa369d3"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "又二首  其一",
        "preface": "",
        "paragraphs": [
            "重峦叠嶂巧萦纡，中有汪汪万顷湖。",
            "山色水光相映发，清辉含处妙难摹。"
        ],
        "notes": "",
        "id": "65b3a5d4bcaa6fb23681a43541f07146"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "又二首  其二",
        "preface": "",
        "paragraphs": [
            "平生酷爱水浮天，每到东湖意豁然。",
            "要识此湖功利溥，旱时无限荫民田。"
        ],
        "notes": "",
        "id": "44a6580185ef74ef86c5a5a04a061fb2"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "天童道上二首  其一",
        "preface": "",
        "paragraphs": [
            "嶪岌崭岩太白峰，高名千古独称雄。",
            "放怀拟向山头立，宇宙都归一望中。"
        ],
        "notes": "",
        "id": "041648d840fa80418fb79a0fdf37cb2c"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "天童道上二首  其二",
        "preface": "",
        "paragraphs": [
            "太白峰前三十里，古松夹道奏竽笙。",
            "清辉秀色交相映，未羡山阴道上行。"
        ],
        "notes": "",
        "id": "b1384b45d6c858e0309b001f754085e4"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "登塔二首  其一",
        "preface": "",
        "paragraphs": [
            "尘俗区区咫尺间，著身高处眇人寰。",
            "平生望塔今登塔，聊向风前一解颜。"
        ],
        "notes": "",
        "id": "8994c25e8d702823d64164e52e30434c"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "登塔二首  其二",
        "preface": "",
        "paragraphs": [
            "远望巍峩耸百寻，今朝特达快登临。",
            "最高未是真高处，无尽应须更尽心。"
        ],
        "notes": "",
        "id": "5bf9ba6ac2412a2c1806a77c7bfc855e"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "百步尖",
        "preface": "",
        "paragraphs": [
            "一山屹立万山朝，壮观棱棱倚碧霄。",
            "惆怅故交埋玉处，高名千古共岧峣。"
        ],
        "notes": "",
        "id": "2bb0200114b1ee2022da74e386672e4b"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "山中",
        "preface": "",
        "paragraphs": [
            "古松奇石水潺潺，小小茅庵一两间。",
            "野性自知难适俗，山林僻处且偷闲。"
        ],
        "notes": "",
        "id": "e7e7c9c4f4456bdeffe4d080c8c8dc5e"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "山居二首  其一",
        "preface": "",
        "paragraphs": [
            "舍北巑岏万叠青，门前列岫巧相迎。",
            "天公有意怜寒士，锡与公侯百雉城。"
        ],
        "notes": "",
        "id": "e5054934794271555d10528ac00cb5dd"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "山居二首  其二",
        "preface": "",
        "paragraphs": [
            "城居未免嚣尘役，野处闲观德性初。",
            "究竟孰为清与浊，此心安处即吾庐。"
        ],
        "notes": "",
        "id": "b18986424e82ef64555caf32b185101f"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "和姜子谦游晁景迂祠",
        "preface": "",
        "paragraphs": [
            "百年风节仰英游，喜见新诗为点头。",
            "微诋大贤虽可恨，不妨千载略同流。"
        ],
        "notes": "",
        "id": "2c759b81c52fd4607243e2be9a3f104a"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "题景范堂",
        "preface": "",
        "paragraphs": [
            "曾子才高事事能，就中一事最堪称。",
            "前贤拯救苍生意，頼有斯人解服膺。"
        ],
        "notes": "",
        "id": "faadee9513e13c6d80c97bb4c52f9538"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "书先茔二首  其一",
        "preface": "",
        "paragraphs": [
            "我卜山冈亩百金，家贫自叹力难任。",
            "杉松尽是亲栽植，寄与樵人念此心。"
        ],
        "notes": "",
        "id": "f1ad20beef35375883fb5b8bc836ce95"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "书先茔二首  其二",
        "preface": "",
        "paragraphs": [
            "杖藜数数款松关，岂为多情酷爱山。",
            "痛念慈颜隔泉壤，此心那得片时闲。"
        ],
        "notes": "",
        "id": "eb4d4b93656f27053e289450a38a73f0"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "览镜二首  其一",
        "preface": "",
        "paragraphs": [
            "朝来览镜一何衰，发秃容枯半白髭。",
            "老态侵寻光景促，著鞭从此勿迟迟。"
        ],
        "notes": "",
        "id": "1c06d45b12524af55cdd4925f4dbcb0d"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "览镜二首  其二",
        "preface": "",
        "paragraphs": [
            "工夫一日不专精，面目尘埃已可憎。",
            "何必鉴人明得失，青铜相对即良朋。"
        ],
        "notes": "",
        "id": "20b00d014e55459bcfec6c617ee81b78"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "闻鶑",
        "preface": "",
        "paragraphs": [
            "春晓园禽百族鸣，未知黄鸟可人心。",
            "闲中静听緜蛮语，绝胜歌喉要眇音。"
        ],
        "notes": "",
        "id": "aa5ca2ccdd7737751dd81929dfb33712"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "观鱼",
        "preface": "",
        "paragraphs": [
            "波清日暖足优游，去去来来总自由。",
            "只为贪心除未得，竟随香饵上金钩。"
        ],
        "notes": "",
        "id": "5e163028aac01cd24108ca63a04c7901"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "桔橰",
        "preface": "",
        "paragraphs": [
            "谁作机关巧且便，十寻绕指汲清泉。",
            "往来济物非无用，俯仰由人亦可怜。"
        ],
        "notes": "",
        "id": "002a85b526dfb97345c8c1b9bdd18a23"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "织妇",
        "preface": "",
        "paragraphs": [
            "列屋闲居曳绮罗，霜刀裁剪竞新磨。",
            "那知红女经营苦，轧轧寒机几万梭。"
        ],
        "notes": "",
        "id": "ae64c841c5b56ba6cc82c21a597c3962"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "梅雨",
        "preface": "",
        "paragraphs": [
            "江乡梅熟雨如倾，茅屋低头困鬰蒸。",
            "小小闷人人莫厌，解教禾稼勃然兴。"
        ],
        "notes": "",
        "id": "39294bd61018efd74cceaeb77be0f573"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "秋霁",
        "preface": "",
        "paragraphs": [
            "怪底中秋尚鬰蒸，滂沱三日势如倾。",
            "今朝雨霁新凉入，始信清秋本自清。"
        ],
        "notes": "",
        "id": "2acb24a64c284b5fbb0ed3e6347ab34d"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "霜",
        "preface": "",
        "paragraphs": [
            "肃肃严威不可干，剑铓莫作等闲看。",
            "丈夫砥砺平生节，到此孤忠激肺肝。"
        ],
        "notes": "",
        "id": "72578a1d51c53b3deb24c1697e6c2bfb"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "新月二首  其一",
        "preface": "",
        "paragraphs": [
            "昨夜璇霄素魄沦，一痕初复便精神。",
            "辉光万里从兹始，今夕端倪即是真。"
        ],
        "notes": "",
        "id": "e53dc4f0252b7bc77a06605e3330283c"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "新月二首  其二",
        "preface": "",
        "paragraphs": [
            "至精那得久沈沦，造化回环自有神。",
            "满意只须三五夜，十分全体见天真。"
        ],
        "notes": "",
        "id": "0854ed0a264f54e872702ad90e9495c8"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "霜月",
        "preface": "",
        "paragraphs": [
            "霜气横空月色明，寒侵肌骨不胜清。",
            "支筇忍冻游山径，胸次都无世俗情。"
        ],
        "notes": "",
        "id": "9b1395a17a30efd3d479fb711c8bc9bf"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "山月",
        "preface": "",
        "paragraphs": [
            "好风吹雨到山前，月与山翁故有缘。",
            "静夜相看两寥寂，水流岩下泻潺潺。"
        ],
        "notes": "",
        "id": "84e72d932fec10c5f8a17d1f3a5b1d59"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "冬至二首  其一",
        "preface": "",
        "paragraphs": [
            "朝来云物效嘉祥，和气初萌日渐长。",
            "相庆纷纷缘底事，由来人道贵阳刚。"
        ],
        "notes": "",
        "id": "6cb342b60f38d6c3c37884eec3bc1e4f"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "冬至二首  其二",
        "preface": "",
        "paragraphs": [
            "阳刚初复一何微，万汇亨嘉肇此时。",
            "只此胚胎须护惜，要教宇宙总熙熙。"
        ],
        "notes": "",
        "id": "c80f462961cd9d0f60c0ea30d4c5955f"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "冬日",
        "preface": "",
        "paragraphs": [
            "茅簷穷腊负朝暾，不羡红炉兽炭温。",
            "始信太阳和气别，拟将此味献金门。"
        ],
        "notes": "",
        "id": "f4390a2d40dc885715be7b0d579e66ce"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "和东林湛堂禅师喜雪韵五首  其一",
        "preface": "",
        "paragraphs": [
            "去岁寒云久积阴，四郊雪片腊中深。",
            "今年一稔民安业，老守区区慰此心。"
        ],
        "notes": "",
        "id": "be633050dd67e89a8e57c9511475d9f5"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "和东林湛堂禅师喜雪韵五首  其二",
        "preface": "",
        "paragraphs": [
            "祈祷精诚觊上通，嘉祥未与去年同。",
            "老怀日夜忧无奈，安得寒花屡舞风。"
        ],
        "notes": "",
        "id": "73e5a47922b9133f9f5d9349de39c498"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "和东林湛堂禅师喜雪韵五首  其三",
        "preface": "",
        "paragraphs": [
            "恨无佳政布民间，赋敛犹繁狱未宽。",
            "来岁若非禾稼熟，穷檐何以免饥寒。"
        ],
        "notes": "",
        "id": "35b4c6eda5171124ae122239e6c645c0"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "和东林湛堂禅师喜雪韵五首  其四",
        "preface": "",
        "paragraphs": [
            "皇皇有若救头然，为计无聊只吁天。",
            "歼厥遗蝗须尺瑞，由来积玉兆丰年。"
        ],
        "notes": "",
        "id": "9a1bf93e91d3848bdd11c84eb5e1cbdc"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "和东林湛堂禅师喜雪韵五首  其五",
        "preface": "",
        "paragraphs": [
            "寂寞东林一老禅，殷勤念我惠佳篇。",
            "敢烦见在慈悲佛，为我投诚过去僊。"
        ],
        "notes": "",
        "id": "21282fa21e0a2cc9611bdae6d8720f32"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "玉簪",
        "preface": "",
        "paragraphs": [
            "琉璃为叶玉为葩，妙质天然不汝瑕。",
            "精彩照人香绝俗，遗簪端的自仙家。"
        ],
        "notes": "",
        "id": "94751799bae7e1348b1a29c7076bd351"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "紫薇花二首  其一",
        "preface": "",
        "paragraphs": [
            "蒙茸曲径紫薇花，几载藤萝巧蔽遮。",
            "暂借斧斤还旧观，依前万蘂吐新葩。"
        ],
        "notes": "",
        "id": "759f6efa8049a71136453af1471b1a90"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "紫薇花二首  其二",
        "preface": "",
        "paragraphs": [
            "紫微花对紫薇郎，何事斋前一树芳。",
            "造物似教人努力，他年准拟侍君王。"
        ],
        "notes": "",
        "id": "2af56c99930ca27ae3243c9866d76faf"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "芙蓉",
        "preface": "",
        "paragraphs": [
            "浅深红穗遶汀洲，笑舞西风体力柔。",
            "雅意陂塘非玩物，令人却忆蓼花游。"
        ],
        "notes": "",
        "id": "f6be5f87babd494e398d61349ed830ce"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "久不见竹堂高篇辄以湘窣索之两诗继至因用其韵  其一",
        "preface": "",
        "paragraphs": [
            "壶中老子兴不浅，丰颊樽前胜玉梅。",
            "肯为莼羹下犀箸，聊凭催促好诗来。"
        ],
        "notes": "",
        "id": "519016c3b13d2d9dedd5cad0f9fab650"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "久不见竹堂高篇辄以湘窣索之两诗继至因用其韵  其二",
        "preface": "",
        "paragraphs": [
            "往时賸喜亲标格，今日无因款话言。",
            "兀坐书斋饱蔬食，想公饮客厌熊蹯。"
        ],
        "notes": "",
        "id": "0bbb65afa668eff39df532cd72f01fee"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "咏凌霄花",
        "preface": "",
        "paragraphs": [
            "松柏扳援有女萝，红英亦复蔓高柯。",
            "侵寻纵上云霄去，究竟依凭未足多。"
        ],
        "notes": "",
        "id": "02de41b81d5f009bf430f48ccc352640"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "拒霜花",
        "preface": "",
        "paragraphs": [
            "谁将名字强称扬，弱质区区敢傲霜。",
            "霜陨叶枯红粉落，元来枨也未为刚。"
        ],
        "notes": "",
        "id": "2f23fb783f38800e8d2b0637e7a70fe0"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "园蔬六首  其一",
        "preface": "",
        "paragraphs": [
            "携锄抱瓮不辞劳，要使霜根足土膏。",
            "我去艰难生理窄，却疑学圃属吾曹。"
        ],
        "notes": "",
        "id": "4c0458e66f91bbe4280382ba402919c9"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "园蔬六首  其二",
        "preface": "",
        "paragraphs": [
            "白菘肥脃真佳品，紫芥蒙茸亦可人。",
            "环舍满畦多且旨，寒儒专享未为贫。"
        ],
        "notes": "",
        "id": "279677a41cb9a205d30edc447d0a325d"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "园蔬六首  其三",
        "preface": "",
        "paragraphs": [
            "深林十月饱清霜，寒气侵凌味转长。",
            "世上甘腴有如此，拟排闾阖献君王。"
        ],
        "notes": "",
        "id": "fad3d509e2c967d3c97e1e646988c765"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "园蔬六首  其四",
        "preface": "",
        "paragraphs": [
            "良朋过我食无鱼，茅屋相寻只茹蔬。",
            "莫道藜羹滋味薄，要知瓜祭必齐如。"
        ],
        "notes": "",
        "id": "cb4f9679ea61d7b45ffa69b9b56e1a1d"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "园蔬六首  其五",
        "preface": "",
        "paragraphs": [
            "朱门终日饫甘肥，绮绣盘筵鲙缕飞。",
            "宁识山林枯槁士，清风千古首阳薇。"
        ],
        "notes": "",
        "id": "c37b2a38a00f8e659876720e87be176a"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "园蔬六首  其六",
        "preface": "",
        "paragraphs": [
            "荤膻屏去忽三年，筋力扶持老尚坚。",
            "所养固知先大体，人生何苦嗜肥鲜。"
        ],
        "notes": "",
        "id": "b7786ec69d75cbbd23542d288377bdc4"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "黄叶",
        "preface": "",
        "paragraphs": [
            "黄叶纷纷舞劲风，反膏收液岁成功。",
            "明年满眼春容好，却在今时索寞中。"
        ],
        "notes": "",
        "id": "01e8d8e422b472673854a8ced67c22ca"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "咏橘",
        "preface": "",
        "paragraphs": [
            "风劲霜清木落时，金丸粲粲压枝垂。",
            "贫家不作千奴计，一树庭前也自奇。"
        ],
        "notes": "",
        "id": "0a5aea488245ab01243e0a65dda88124"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "谢王恭父惠石岩花二首  其一",
        "preface": "",
        "paragraphs": [
            "岩畔移来漫一丛，鲜鲜忽发十分红。",
            "细看颇与鬷明类，言善方知美在中。"
        ],
        "notes": "",
        "id": "b3c5df551f2e2293540021045e6ed264"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "谢王恭父惠石岩花二首  其二",
        "preface": "",
        "paragraphs": [
            "生平悃愊了无华，投老胡为也爱花。",
            "家酿朋壶助清兴，会看落笔吐天葩。"
        ],
        "notes": "",
        "id": "290488fb008761ef5b46f87034eeda4e"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "梅花四首  其一",
        "preface": "",
        "paragraphs": [
            "百卉芳菲二月时，先春梅萼著疎枝。",
            "只缘姑射风姿别，不怕寒威损玉肌。"
        ],
        "notes": "",
        "id": "0882b21605f807707a73fa45671854fa"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "梅花四首  其二",
        "preface": "",
        "paragraphs": [
            "清香妙质总宜人，老干青枝更绝尘。",
            "彻骨风流真我友，竹篱茅屋故相亲。"
        ],
        "notes": "",
        "id": "070d8e9a49adafab7d55e6ac67b74b0a"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "梅花四首  其三",
        "preface": "",
        "paragraphs": [
            "寒花得水或成仙，体素含香亦可怜。",
            "韶嫩有余清不足，此花独步信无前。"
        ],
        "notes": "",
        "id": "c2410b7624dbd30d6ffe5ab18eb79db3"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "梅花四首  其四",
        "preface": "",
        "paragraphs": [
            "其间妙处不容评，玉洁冰清亦强名。",
            "要识此花高绝处，解成佳实作和羹。"
        ],
        "notes": "",
        "id": "c2e10ea18a501e2f21e88de2858b8b96"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "病起见梅花有感四首  其一",
        "preface": "",
        "paragraphs": [
            "不费春工巧剪裁，自然精彩粲琼瑰。",
            "也知受命如松柏，故向隆冬取次开。"
        ],
        "notes": "",
        "id": "6eeb29592592a4edf619a0fe294b2911"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "病起见梅花有感四首  其二",
        "preface": "",
        "paragraphs": [
            "霜月交辉色愈明，风标高节圣之清。",
            "谛观毫发无遗恨，始信名花集大成。"
        ],
        "notes": "",
        "id": "9e8280fcecbbf555e938da34a1c7700e"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "病起见梅花有感四首  其三",
        "preface": "",
        "paragraphs": [
            "古涧荒郊人迹少，几枝摘索为谁芳。",
            "因思陋巷甘岑寂，为己工夫味更长。"
        ],
        "notes": "",
        "id": "b094432b960f18b14bf48a2cb3c5344f"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "病起见梅花有感四首  其四",
        "preface": "",
        "paragraphs": [
            "病余百念不关心，偶见幽芳只自惊。",
            "世故纷纷易湮没，会须借此涤尘襟。"
        ],
        "notes": "",
        "id": "65d12ff96ea39a58d4f901255056da17"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "蜡梅",
        "preface": "",
        "paragraphs": [
            "金相玉质旧同科，暗里清香万斛多。",
            "绝俗风流宁不似，调羹功用竟如何。"
        ],
        "notes": "",
        "id": "32cc79ab8e180c935fee3632eaa65913"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "小松二首  其一",
        "preface": "",
        "paragraphs": [
            "琐琐新松杂穉杉，青青数寸倚崭岩。",
            "牛冈自有神呵护，未怕林间走鹿馋。"
        ],
        "notes": "",
        "id": "3da5f83f7e7cb0238e5b67a5971c7a1f"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "小松二首  其二",
        "preface": "",
        "paragraphs": [
            "初栽准拟雨如膏，无奈晴暄思鬰陶。",
            "造物见怜甘泽霈，倚天会见百寻高。"
        ],
        "notes": "",
        "id": "a6bccef99e70e4c8d77ddf471bda91bb"
    },
    {
        "author": "袁燮",
        "dynasty": "宋",
        "type": "诗",
        "rhythmic": "",
        "title": "咏竹",
        "preface": "",
        "paragraphs": [
            "此君林下静无尘，苗裔生来便逸群。",
            "头角崭然圆玉峙，养成直节要凌云。"
        ],
        "notes": "",
        "id": "ce4c75e8c2a6c13b3138b3c9581c5041"
    }
]