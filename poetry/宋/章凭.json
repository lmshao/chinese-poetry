[
    {
        "author": "章凭",
        "dynasty": "宋",
        "type": "诗",
        "rhythmic": "",
        "title": "题山宫法安院",
        "preface": "",
        "paragraphs": [
            "山家门迳锁寒松，更向烟萝第几重。",
            "幽鸟啼花归旧谷，应龙飞雨过前峰。",
            "分持皂盖歌千骑，入冠黄扉禄万锺。",
            "一见高吟重兴感，清名长在木阴浓。"
        ],
        "notes": "",
        "id": "6dcd8072b6b4b797aac9771dc3f1b8e8"
    },
    {
        "author": "章凭",
        "dynasty": "宋",
        "type": "诗",
        "rhythmic": "",
        "title": "题灵康庙",
        "preface": "",
        "paragraphs": [
            "山边清气拥祥氛，遗迹流传汉史存。",
            "金殿已颁新号美，剑崖犹隠旧痕昏。",
            "据簷焚鼎惊鱼市，浮盖呼风过海门。",
            "千里阴功诚不浅，纷纷余事岂须论。"
        ],
        "notes": "",
        "id": "ead65efb43f9f5b725bdae3f8e2ac77a"
    },
    {
        "author": "章凭",
        "dynasty": "宋",
        "type": "诗",
        "rhythmic": "",
        "title": "凝真宫",
        "preface": "",
        "paragraphs": [
            "昔人腾碧落，余地扫岩隈。",
            "石壁云长在，松梢风自来。",
            "暗扉通浩荡，古蔓接崔嵬。",
            "更欲穷幽隠，仙源路已回。"
        ],
        "notes": "",
        "id": "1e1c96fac73d4948b2b4645b8538b70c"
    },
    {
        "author": "章凭",
        "dynasty": "宋",
        "type": "诗",
        "rhythmic": "",
        "title": "流花亭",
        "preface": "",
        "paragraphs": [
            "亭榜得佳名，山鬟拥翠𬮱。",
            "风流传晋客，谈笑忆秦人。",
            "水出桃源路，花浮洞府春。",
            "未应迷俗驾，行处是通津。"
        ],
        "notes": "",
        "id": "c6e93f128bc56ec1a594661cb37c3e9c"
    },
    {
        "author": "章凭",
        "dynasty": "宋",
        "type": "诗",
        "rhythmic": "",
        "title": "石桥",
        "preface": "",
        "paragraphs": [
            "昔闻天台山，方广寺尤胜。",
            "石梁元自成，茶花随所应。",
            "见此绝世踪，嗟我拘三乘。",
            "更听寒泉声，不独发清兴。"
        ],
        "notes": "",
        "id": "f4f425708f051060a0fccf3af662d197"
    }
]