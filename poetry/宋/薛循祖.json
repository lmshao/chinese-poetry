[
    {
        "author": "薛循祖",
        "dynasty": "宋",
        "type": "诗",
        "rhythmic": "",
        "title": "秋园咏物  其一",
        "preface": "",
        "paragraphs": [
            "怪尔知时节，逢时辄自鸣。",
            "空阶一夜响，短榻几人惊。",
            "唧唧催寒色，萧萧助叶声。",
            "无人悲物意，徒语不堪情。"
        ],
        "notes": "",
        "id": "d0c02fa385a355636835369269f41153"
    },
    {
        "author": "薛循祖",
        "dynasty": "宋",
        "type": "诗",
        "rhythmic": "",
        "title": "秋园咏物  其二",
        "preface": "",
        "paragraphs": [
            "风急翅纷纷，遥空自作群。",
            "到来秋塞月，鸣入暮江云。",
            "乱起千行字，俱飞一片文。",
            "高楼有思妇，嘹呖岂堪闻。"
        ],
        "notes": "",
        "id": "912e520867f94c156dfde8e453f77b88"
    },
    {
        "author": "薛循祖",
        "dynasty": "宋",
        "type": "诗",
        "rhythmic": "",
        "title": "题采药图",
        "preface": "",
        "paragraphs": [
            "江山奇峰雨后多，千层飞瀑洒青萝。",
            "扶筇亦觉溪桥滑，尚有幽人采药过。"
        ],
        "notes": "",
        "id": "acaf4b600bd2b43edae80c98bc4a7b10"
    }
]