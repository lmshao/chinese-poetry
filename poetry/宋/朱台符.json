[
    {
        "author": "朱台符",
        "dynasty": "宋",
        "type": "诗",
        "rhythmic": "",
        "title": "赠淳于公归养",
        "preface": "",
        "paragraphs": [
            "通籍悬车不待年，彩衣归去奉晨昏。",
            "倚门且慰慈亲望，恋阙空衔圣主恩。",
            "天上芝泥新诰敕，海边芜没旧田园。",
            "会须引退追高躅，宦路悠悠岂足论。"
        ],
        "notes": "",
        "id": "d2e42e4783b1f5de62790c88b0031425"
    },
    {
        "author": "朱台符",
        "dynasty": "宋",
        "type": "诗",
        "rhythmic": "",
        "title": "咏华林书院",
        "preface": "",
        "paragraphs": [
            "白云深处旧生涯，东指名都百里赊。",
            "万卷诗书惟曲槛，四方宾客到儒家。",
            "峰峦卓立多奇石，草木丛芳半异花。",
            "胜概无由一寻访，只凭幽梦绕烟霞。"
        ],
        "notes": "",
        "id": "ae8d863e6f2a25384eef69e2cf7b1715"
    }
]