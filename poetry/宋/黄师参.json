[
    {
        "author": "黄师参",
        "dynasty": "宋",
        "type": "诗",
        "rhythmic": "",
        "title": "李咸谷歌",
        "preface": "",
        "paragraphs": [
            "李咸谷，真诗人，无枝可栖云水身。",
            "去年县官为架屋，才有数枝堪寄宿。",
            "朝厨无烟眠正高，痴儿叫怒吟转豪。",
            "人间六月尽𫄨服，独著春衫凉自足。",
            "黄鸡白酒东家留，西家欲留还住休。",
            "凿池养鱼未盈掌，有客过门须举网。",
            "网收鱼尽镜奁空，菜羹作供尤春风。",
            "谷之山，窈复深，谁其友之紫芝民。",
            "谷之水，清且泚，谁其似之巢父耳。",
            "再拜号君咸谷子，白头结交从此始。"
        ],
        "notes": "",
        "id": "ba356e22ef3db5c432a42d1936e3ee1b"
    },
    {
        "author": "黄师参",
        "dynasty": "宋",
        "type": "诗",
        "rhythmic": "",
        "title": "过庐陵",
        "preface": "",
        "paragraphs": [
            "昔年楼迹处，今访不知门。",
            "华屋半尘土，故人余子孙。",
            "少留谁共语，欲去转销魂。",
            "落日江楼望，江山空复存。"
        ],
        "notes": "",
        "id": "2c1fab1b65cca76457bf8199501104a4"
    },
    {
        "author": "黄师参",
        "dynasty": "宋",
        "type": "诗",
        "rhythmic": "",
        "title": "咏怀",
        "preface": "",
        "paragraphs": [
            "南国有佳人，不数阴丽华。",
            "长年事𫄨葛，无语吟柳花。",
            "平生父母心，岂不愿有家。",
            "纷纷轻薄儿，媒氏空自哗。",
            "失身死堪羞，失时未须嗟。"
        ],
        "notes": "",
        "id": "56febd6d3ebd0978c9592c1b9324d13f"
    },
    {
        "author": "黄师参",
        "dynasty": "宋",
        "type": "诗",
        "rhythmic": "",
        "title": "小楼即事",
        "preface": "",
        "paragraphs": [
            "病起懒拈酒盏，衣单顿怯春寒。",
            "独把东坡诗卷，立残西日阑干。"
        ],
        "notes": "",
        "id": "10d154b2413107b22a2e46751ed6e759"
    },
    {
        "author": "黄师参",
        "dynasty": "宋",
        "type": "诗",
        "rhythmic": "",
        "title": "玉岩有感",
        "preface": "",
        "paragraphs": [
            "游山苦无侣，独行亦自佳。",
            "不羡篮舆稳，软草供蒲鞋。",
            "小僧倚门问，客从何处来。",
            "长啸不复答，露坐面山隈。",
            "往谒玉岩翁，缟衣绝纤埃。",
            "祠宫蔽风雨，碑碣荒莓苔。",
            "四山壮幽闲，百感撄我怀。",
            "先生竟何之，山猿朝夕哀。",
            "出处非有意，于道相萦回。",
            "翁看岭表人，白骨漫成堆。",
            "所见明且哲，屡表乞归骸。",
            "伫立三太息，归思落日催。"
        ],
        "notes": "",
        "id": "6fee8b45290300351e9fe7d677367c27"
    }
]