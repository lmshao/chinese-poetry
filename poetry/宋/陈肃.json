[
    {
        "author": "陈肃",
        "dynasty": "宋",
        "type": "诗",
        "rhythmic": "",
        "title": "瀑布泉",
        "preface": "",
        "paragraphs": [
            "山高激迅湍，清振林下响。",
            "飞雪溅千岩，白虹垂万丈。",
            "来此坐移时，森然毛髪爽。"
        ],
        "notes": "",
        "id": "b865f7e1c0510daf30050c28cc889b6b"
    },
    {
        "author": "陈肃",
        "dynasty": "宋",
        "type": "诗",
        "rhythmic": "",
        "title": "桃源洞",
        "preface": "",
        "paragraphs": [
            "轻烟绿满溪，夭桃红夹岸。",
            "春风吹百花，香逐春风散。",
            "花落与花开，年光不知换。"
        ],
        "notes": "",
        "id": "1db66dde38fced5e10fa438ea6db56b7"
    },
    {
        "author": "陈肃",
        "dynasty": "宋",
        "type": "诗",
        "rhythmic": "",
        "title": "半山亭",
        "preface": "",
        "paragraphs": [
            "蹑屐上高山，亭在半山侧。",
            "猿鸟戏层台，烟霞含秀色。",
            "复知名利心，到此堪俱息。"
        ],
        "notes": "",
        "id": "64870ae750fd6eb300360c4dbb3b2a7c"
    },
    {
        "author": "陈肃",
        "dynasty": "宋",
        "type": "诗",
        "rhythmic": "",
        "title": "投龙潭",
        "preface": "",
        "paragraphs": [
            "流瀑落深潭，叠响如惊雷。",
            "跳波夹乱石，突兀寒如堆。",
            "潭上片云起，千山风雨来。"
        ],
        "notes": "",
        "id": "bac9f12f0cb6f2b33a64df0c8ac6b7de"
    },
    {
        "author": "陈肃",
        "dynasty": "宋",
        "type": "诗",
        "rhythmic": "",
        "title": "七星杉",
        "preface": "",
        "paragraphs": [
            "峭石七星杉，凌云势森耸。",
            "月照林影寒，风起龙势动。",
            "高低松桧枝，环如众星拱。"
        ],
        "notes": "",
        "id": "84f24deea8331d0ff31a328177ffb350"
    },
    {
        "author": "陈肃",
        "dynasty": "宋",
        "type": "诗",
        "rhythmic": "",
        "title": "蔡经宅",
        "preface": "",
        "paragraphs": [
            "岩扉生翠霭，石壁凌朱霞。",
            "草木状多怪，鸾鹤归如家。",
            "谁嫌狡狯心，满地投丹砂。"
        ],
        "notes": "",
        "id": "c0d03f0ef06ad70551a69b32155b789b"
    },
    {
        "author": "陈肃",
        "dynasty": "宋",
        "type": "诗",
        "rhythmic": "",
        "title": "碧莲池",
        "preface": "",
        "paragraphs": [
            "爱此东南池，澄湛通泉脉。",
            "昔日碧莲根，香英今变白。",
            "颜色本神仙，霞衣无定格。"
        ],
        "notes": "",
        "id": "eecab5f18a7f5c4de27b97e04bbcb15f"
    },
    {
        "author": "陈肃",
        "dynasty": "宋",
        "type": "诗",
        "rhythmic": "",
        "title": "流水池",
        "preface": "",
        "paragraphs": [
            "积水环巨石，石面如砥平。",
            "当知达者心，来此浮杯觥。",
            "酒中有贤圣，常愿娱闲情。"
        ],
        "notes": "",
        "id": "88c3e35a4fefa3b48f1219c5297a3383"
    }
]