[
    {
        "author": "张杲之",
        "dynasty": "宋",
        "type": "诗",
        "rhythmic": "",
        "title": "题迎薰阁",
        "preface": "",
        "paragraphs": [
            "虚阁势峥嵘，高陵涿鹿城。",
            "前瞻青巀嶭，下阚碧澄泓。",
            "弊宇随时去，雕甍不日成。",
            "佳莲供夏景，乔木送秋声。",
            "乳鹭欣双入，北鸿想万程。",
            "风生舜弦古，月射庾楼清。",
            "隠隠分行客，憧憧悯细氓。",
            "凭高愁自失，怀远恨难平。",
            "赏纵棋兼酒，吟羞石对瑛。",
            "炎蒸登览者，方爱此嘉名。"
        ],
        "notes": "",
        "id": "b551c93e0f452d0b82b4ded75de21de6"
    }
]