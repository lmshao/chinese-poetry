[
    {
        "author": "释楚峦",
        "dynasty": "宋",
        "type": "诗",
        "rhythmic": "",
        "title": "青城山观",
        "preface": "",
        "paragraphs": [
            "静见门庭紫气生，前山岚霭入楼青。",
            "玉坛醮罢鬼神喜，金鼎药成鸡犬灵。",
            "岩下水光分五色，壶中人寿过千龄。",
            "何当一日抛凡骨，骑取苍龙上杳冥。"
        ],
        "notes": "",
        "id": "be3b08efc7a22e748b2f980d8ea45742"
    },
    {
        "author": "释楚峦",
        "dynasty": "宋",
        "type": "诗",
        "rhythmic": "",
        "title": "春",
        "preface": "",
        "paragraphs": [
            "滩漱金沙过枕前，雨丝斜织面尘烟。",
            "绿杨红杏宜寒食，紫燕黄鹂聒昼眠。"
        ],
        "notes": "",
        "id": "03a5148012e1755e918d202a4dd656e1"
    },
    {
        "author": "释楚峦",
        "dynasty": "宋",
        "type": "诗",
        "rhythmic": "",
        "title": "隠逸",
        "preface": "",
        "paragraphs": [
            "杖屦独游栽药圃，琴樽多在钓鱼船。",
            "晚来花下敲门者，不是神仙即酒仙。"
        ],
        "notes": "",
        "id": "5b1dc31321466bd3a34a5ba0e67e9a49"
    },
    {
        "author": "释楚峦",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "临水鹤窥行道影，隔云僧认读书声。"
        ],
        "notes": "",
        "id": "a8e8a20242113389a6ce1027bdd00ce1"
    }
]