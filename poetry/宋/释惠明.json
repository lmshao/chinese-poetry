[
    {
        "author": "释惠明",
        "dynasty": "宋",
        "type": "诗",
        "rhythmic": "",
        "title": "手影戏",
        "preface": "",
        "paragraphs": [
            "三尺生绡作戏台，全凭十指逞诙谐。",
            "有时明月灯窗下，一笑还从掌握来。"
        ],
        "notes": "",
        "id": "c395a0cb376e093f807fdf25690e4aa7"
    },
    {
        "author": "释惠明",
        "dynasty": "宋",
        "type": "诗",
        "rhythmic": "",
        "title": "咏菖蒲",
        "preface": "",
        "paragraphs": [
            "根下尘泥一点无，性便泉石爱清孤。",
            "当时不惹湘江恨，叶叶如何有泪珠。"
        ],
        "notes": "",
        "id": "1d223fda6d9c7414c98b0c236bbeb4ed"
    }
]