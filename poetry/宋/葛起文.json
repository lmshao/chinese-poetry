[
    {
        "author": "葛起文",
        "dynasty": "宋",
        "type": "诗",
        "rhythmic": "",
        "title": "游黄山寺",
        "preface": "",
        "paragraphs": [
            "偶为寻幽出，扶筇亦懒拈。",
            "鹳巢依古塔，燕语入虚栏。",
            "笔下诗初就，樽中酒屡添。",
            "此游堪喜处，膝上一掀髯。"
        ],
        "notes": "",
        "id": "1c81a16bece7f57fdb5e3e6e161decf8"
    },
    {
        "author": "葛起文",
        "dynasty": "宋",
        "type": "诗",
        "rhythmic": "",
        "title": "咏竹阁",
        "preface": "",
        "paragraphs": [
            "岁寒编竹阁，蜗缩度穷年。",
            "日暴南窗纸，风垂北户帘。",
            "𬬻深全火气，铛小聚茶烟。",
            "为索梅花笑，微醺步矮簷。"
        ],
        "notes": "",
        "id": "b47f08b3f51c48e86018f83a33b6173f"
    },
    {
        "author": "葛起文",
        "dynasty": "宋",
        "type": "诗",
        "rhythmic": "",
        "title": "窖岭道中",
        "preface": "",
        "paragraphs": [
            "屦穿苍藓滑，水复更山重。",
            "有圃春偏晚，无人碓自舂。",
            "乱云生峭壁，一鸟没高峰。",
            "随处桃花发，仙源似可逢。"
        ],
        "notes": "",
        "id": "4c72e4ded3ab1b17363891c830381aac"
    },
    {
        "author": "葛起文",
        "dynasty": "宋",
        "type": "诗",
        "rhythmic": "",
        "title": "深院",
        "preface": "",
        "paragraphs": [
            "深院人闲酒浅斟，日长帘幕自沉沉。",
            "梅花可是因春瘦，洗雨梳风太不禁。"
        ],
        "notes": "",
        "id": "631b4776c282a67c3f1e14c23cb2a563"
    },
    {
        "author": "葛起文",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "止水澄胸次，萧然远俗氛。",
            "静求徽外趣，时策酒中勋。",
            "风马簷前乐，香猊帐底云。",
            "破黄临小草，咄咄逼鹅群。"
        ],
        "notes": "",
        "id": "fb1ca7e1246f444004d5cf242e3d3c28"
    }
]