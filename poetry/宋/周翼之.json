[
    {
        "author": "周翼之",
        "dynasty": "宋",
        "type": "诗",
        "rhythmic": "",
        "title": "西里翁宅",
        "preface": "",
        "paragraphs": [
            "诗人风致别，卜筑寓烟霞。",
            "一圃分三迳，无时不有花。",
            "苔痕留鹤迹，松色在檐牙。",
            "细酌北窗下，逶迤到日斜。"
        ],
        "notes": "",
        "id": "83ef5e81e2e85f2ab1c925cd55c04da5"
    },
    {
        "author": "周翼之",
        "dynasty": "宋",
        "type": "诗",
        "rhythmic": "",
        "title": "春雨",
        "preface": "",
        "paragraphs": [
            "青阳播物时，云气暗天涯。",
            "点滴听无厌，丰登喜有期。",
            "池幽生活水，花落长空枝。",
            "载酒行春屐，何忧入兴迟。"
        ],
        "notes": "",
        "id": "039d4b1f97670dbef7fbd9b0629665db"
    },
    {
        "author": "周翼之",
        "dynasty": "宋",
        "type": "诗",
        "rhythmic": "",
        "title": "京口江亭",
        "preface": "",
        "paragraphs": [
            "不忍凭阑久，边愁随望生。",
            "如何万马壮，不比一江横。",
            "落日明金屿，高风撼铁城。",
            "寒涛触沙渚，天意苦难平。"
        ],
        "notes": "",
        "id": "639f0fd330f2377d07e9dded42b9bd93"
    },
    {
        "author": "周翼之",
        "dynasty": "宋",
        "type": "诗",
        "rhythmic": "",
        "title": "道傍祠",
        "preface": "",
        "paragraphs": [
            "荒祠古道边，乔木翠森然。",
            "叠石为香案，攀藤挂纸钱。",
            "一时灵有迹，千载祀犹传。",
            "草草陈牛酒，深期大有年。"
        ],
        "notes": "",
        "id": "0d0e652efd773989250dbea4f1f0da50"
    },
    {
        "author": "周翼之",
        "dynasty": "宋",
        "type": "诗",
        "rhythmic": "",
        "title": "初夏",
        "preface": "",
        "paragraphs": [
            "入夏庭中雀可罗，闲僧闲客间相过。",
            "鶑声不得蛙声接，杨柳池塘寂寞多。"
        ],
        "notes": "",
        "id": "8fe99ab397c9336a35b01bb68914992f"
    }
]