[
    {
        "author": "张子龙",
        "dynasty": "宋",
        "type": "诗",
        "rhythmic": "",
        "title": "客居岭南",
        "preface": "",
        "paragraphs": [
            "天风吹白波，归客欲如何。",
            "炎国逢花早，春船载雨过。",
            "畏蛇焚瘿木，防蛊种衰荷。",
            "洞口商人妇，时时送夜歌。"
        ],
        "notes": "",
        "id": "212b439802a4f55fa4125db11169718a"
    },
    {
        "author": "张子龙",
        "dynasty": "宋",
        "type": "诗",
        "rhythmic": "",
        "title": "碧筒",
        "preface": "",
        "paragraphs": [
            "翠作浮漥玉作觞，连蜷浮动玉生香。",
            "手中风露分炎国，窍里乾坤入醉乡。",
            "满座争夸赛鹦鹉，可人曾忆盖鸳鸯。",
            "江长月白空痕在，一夜花神怨索郎。"
        ],
        "notes": "",
        "id": "28c7427471ed2553f3d92434c017e2d0"
    },
    {
        "author": "张子龙",
        "dynasty": "宋",
        "type": "诗",
        "rhythmic": "",
        "title": "白鸡冠花图",
        "preface": "",
        "paragraphs": [
            "鹿葱花尽凤仙空，一种奇葩色不同。",
            "似带冰霜归老笔，肯随篱落鬬群雄。",
            "太平瑞映园林外，清白名归草木中。",
            "留向山窗伴幽独，半绡斜月五更风。"
        ],
        "notes": "",
        "id": "d6b1a44d88764b32648cfd8b0322b7ae"
    }
]