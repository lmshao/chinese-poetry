[
    {
        "author": "叶秀发",
        "dynasty": "宋",
        "type": "诗",
        "rhythmic": "",
        "title": "题龙吟寺",
        "preface": "",
        "paragraphs": [
            "晓色明征辔，疎钟忽断林。",
            "谭经惊虎伏，说法引龙吟。",
            "竹影残镫暗，苔痕落叶深。",
            "客怀无处适，欹枕听霜砧。"
        ],
        "notes": "",
        "id": "0b24f95cd575339a8cc1d9f296433e2b"
    },
    {
        "author": "叶秀发",
        "dynasty": "宋",
        "type": "诗",
        "rhythmic": "",
        "title": "广福寺",
        "preface": "",
        "paragraphs": [
            "细问黄山事，荒唐半不传。",
            "诸峰几林壑，十日九云烟。",
            "笙断空中籁，丹留涧底泉。",
            "相招媿猿鹤，何日谢尘缘。"
        ],
        "notes": "",
        "id": "a1b3d033d2a8f769e465f5c39842be4f"
    },
    {
        "author": "叶秀发",
        "dynasty": "宋",
        "type": "诗",
        "rhythmic": "",
        "title": "登古城山观",
        "preface": "",
        "paragraphs": [
            "飞观干霄出，疎松隔坞闻。",
            "水声高下涧，山色去来云。",
            "露舄行秋杪，天花落叶分。",
            "小窗吟不就，清杀病休文。"
        ],
        "notes": "",
        "id": "35271d1e9a3d4fd64517ab109de9696f"
    },
    {
        "author": "叶秀发",
        "dynasty": "宋",
        "type": "诗",
        "rhythmic": "",
        "title": "黄山喜晴即事",
        "preface": "",
        "paragraphs": [
            "一春鸠妇不停鸣，远岫云归喜得晴。",
            "水拍秧田钗股细，风吹麦陇浪纹轻。",
            "天应怜我倦行役，山亦多情互送迎。",
            "三十六峰如好客，相逢便觉眼增明。"
        ],
        "notes": "",
        "id": "a71d0ef59ac12403e8f3b0d64b031b4d"
    },
    {
        "author": "叶秀发",
        "dynasty": "宋",
        "type": "诗",
        "rhythmic": "",
        "title": "兴国寺",
        "preface": "",
        "paragraphs": [
            "虽无酒令与诗筹，喜约新盟访旧游。",
            "寒露正催黄菊晚，断云不锁碧山秋。",
            "机于空处鸥方下，节到寒时蝶也愁。",
            "聚散抟沙多少恨，一诗三叹寄汤休。"
        ],
        "notes": "",
        "id": "bc39493e46b13502e523107cdb8cfa2b"
    },
    {
        "author": "叶秀发",
        "dynasty": "宋",
        "type": "诗",
        "rhythmic": "",
        "title": "翠微寺",
        "preface": "",
        "paragraphs": [
            "茫茫宇宙几分离，晚识真人历数归。",
            "五闰都无半抔土，清风千古一麻衣。"
        ],
        "notes": "",
        "id": "aad03b3dc70ce7f6104be82112bf4f60"
    }
]