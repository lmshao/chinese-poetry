[
    {
        "author": "宋翔",
        "dynasty": "宋",
        "type": "诗",
        "rhythmic": "",
        "title": "赋灯",
        "preface": "",
        "paragraphs": [
            "景景照幽房，荧荧吐焰长。",
            "昔年江上女，曾向乞余光。"
        ],
        "notes": "",
        "id": "b4e4cb454ac00e19955e3762dc11ebc9"
    },
    {
        "author": "宋翔",
        "dynasty": "宋",
        "type": "诗",
        "rhythmic": "",
        "title": "绍兴乐府",
        "preface": "",
        "paragraphs": [
            "天意回，皇母归。",
            "戢烽燧，敞宫闱，朝阳赫奕明鞠衣。",
            "惟皇之孝，惟母之慈。",
            "陈仙仗，荐寿巵。",
            "从之冢后与庶妃，奏之九成与咸池。",
            "沓珍瑞，骈福祺，山陬水裔咸熙熙。",
            "惟天之象，与帝之宜。",
            "千万年，无穷期。"
        ],
        "notes": "",
        "id": "4e84af83fccec58edee7279bceba97c5"
    }
]