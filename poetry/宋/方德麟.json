[
    {
        "author": "方德麟",
        "dynasty": "宋",
        "type": "诗",
        "rhythmic": "",
        "title": "春日田园杂兴",
        "preface": "",
        "paragraphs": [
            "绕畦晴绿弄潺湲，倚杖东风却黯然。",
            "往梦更谁怜秀麦，闲愁空自托啼鹃。",
            "犁鉏相种地力尽，花柳无私春色偏。",
            "白髪老农犹健在，一蓑牛背听鸣泉。"
        ],
        "notes": "",
        "id": "57662dad50902bbda555f7b4f30d2f5e"
    },
    {
        "author": "方德麟",
        "dynasty": "宋",
        "type": "诗",
        "rhythmic": "",
        "title": "题郑所南老子推蓬竹图",
        "preface": "",
        "paragraphs": [
            "雅操端如金铁，几度凌霜傲雪。",
            "风前略露烟梢，未许人窥全节。"
        ],
        "notes": "",
        "id": "487750e50771266684d7a133bd26ecae"
    }
]