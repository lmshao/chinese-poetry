[
    {
        "author": "陈祖仁",
        "dynasty": "宋",
        "type": "诗",
        "rhythmic": "",
        "title": "释宗显重修宝梵院",
        "preface": "",
        "paragraphs": [
            "身浮沤□草头露，实见卓立中流柱。",
            "世网走逃如脱兔，菩提了了无他路。",
            "迷人捐躯大火聚，自灼自焚甘自苦。",
            "诸佛菩萨慈悯故，教以一舍无复取。",
            "显公超然知落处，功德销磨赀万数。",
            "一箪一钵朝昏度，佛事日富贫非虑。",
            "如是降心如是住，呕哕自蓄与虫蠹。",
            "风清松竹相尔汝，谁其嗣之需一悟。"
        ],
        "notes": "",
        "id": "37a8a4f7a32c911008c8a9fed9813176"
    }
]