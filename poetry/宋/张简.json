[
    {
        "author": "张简",
        "dynasty": "宋",
        "type": "诗",
        "rhythmic": "",
        "title": "赠徐月道士",
        "preface": "",
        "paragraphs": [
            "病骨癯然鹤一般，相陪夜坐万松间。",
            "乾坤清气皆归月，湖海高人半在山。",
            "吟苦心从天汉转，琴清身与岭云闲。",
            "杯茶预约中秋节，五老峰头说大还。"
        ],
        "notes": "",
        "id": "e348ad07a9337f6bc762e9ddb902f17a"
    },
    {
        "author": "张简",
        "dynasty": "宋",
        "type": "诗",
        "rhythmic": "",
        "title": "寄浙西仓曹东甽",
        "preface": "",
        "paragraphs": [
            "骨凡缘欠大还丹，饱食人间行路难。",
            "灯火半生诗鬓老，江湖九月客衣单。",
            "拈将红叶书愁思，摘得黄花当晚餐。",
            "莫向吴松江上宿，梦魂偏怯雁声寒。"
        ],
        "notes": "",
        "id": "b60c9445dfdbb5307df6f2428500e298"
    },
    {
        "author": "张简",
        "dynasty": "宋",
        "type": "诗",
        "rhythmic": "",
        "title": "读刘阮传",
        "preface": "",
        "paragraphs": [
            "俗缘未断念家乡，回首仙源竟渺茫。",
            "野鸟自啼春自好，桃花应是怨刘郎。"
        ],
        "notes": "",
        "id": "8ad861f071e6adde679a1ee15b7cc462"
    },
    {
        "author": "张简",
        "dynasty": "宋",
        "type": "诗",
        "rhythmic": "",
        "title": "禅窝",
        "preface": "",
        "paragraphs": [
            "草窝双树下，借与定僧居。",
            "会得虚空境，坐卧总从渠。"
        ],
        "notes": "",
        "id": "d1963158a72b4f20e8859f75dba44d2d"
    },
    {
        "author": "张简",
        "dynasty": "宋",
        "type": "诗",
        "rhythmic": "",
        "title": "天津桥月夜",
        "preface": "",
        "paragraphs": [
            "行阙独崔嵬，垂杨夹道栽。",
            "河通桃叶渡，门对雨花台。",
            "世事棋千变，人生梦一回。",
            "谁知今夜月，曾照六朝来。"
        ],
        "notes": "",
        "id": "f2117dc4f390003c896744d6bd5746ec"
    }
]