[
    {
        "author": "李周",
        "dynasty": "宋",
        "type": "诗",
        "rhythmic": "",
        "title": "华清怀古  其一",
        "preface": "",
        "paragraphs": [
            "胡雏铁骑正纵横，环上罗衣血染腥。",
            "蜀道归来应悔祸，香囊特地泣娉婷。"
        ],
        "notes": "",
        "id": "f134e7df049535421984e7f9a6775775"
    },
    {
        "author": "李周",
        "dynasty": "宋",
        "type": "诗",
        "rhythmic": "",
        "title": "华清怀古  其二",
        "preface": "",
        "paragraphs": [
            "吾家居处本关西，旧记遗踪事不迷。",
            "屡过华清无一字，恐人笑我不留题。"
        ],
        "notes": "",
        "id": "dea632b153c21720ae171f6470f56bb7"
    },
    {
        "author": "李周",
        "dynasty": "宋",
        "type": "诗",
        "rhythmic": "",
        "title": "双桧联句",
        "preface": "",
        "paragraphs": [
            "古宇列双桧，森鬰欹檐角。",
            "高干若偃盖，低枝罗翠幄。",
            "叶硬攒猬毛，子圆如雀壳。",
            "盘根虽轮囷，呈才终卓荦。",
            "枯冬傲霜雪，炎夏宜雨雹。",
            "苍皮绕龙蛇，危巅巢𬸚𬸦。",
            "岁寒知后凋，清风到先觉。",
            "月涵烟影孤，雨溜苔藓驳。",
            "愿逢繁辂用，勿使为榱桷。",
            "春姿笔工偷，风韵溪虎学。",
            "松筠比节操，虫鸟敢蠹啄。",
            "黛色晚山分，清香朝露濯。",
            "桃李耻妖饶，椅梧羞龌龊。",
            "俗名强雌雄，奇胜重古朴。",
            "气势已千寻，栽培从一握。",
            "五松惭忝位，秦封受殊渥。"
        ],
        "notes": "",
        "id": "86e00e80b1e852edce1df8556ff8fc36"
    }
]