[
    {
        "author": "石建见",
        "dynasty": "宋",
        "type": "诗",
        "rhythmic": "",
        "title": "武夷",
        "preface": "",
        "paragraphs": [
            "拂散征尘曳素袍，小鞍乘兴过林臯。",
            "溪山九曲云烟合，宫阙万年星斗高。",
            "天柱插空留鹤驾，仙船横石待鲸涛。",
            "玉笙吹彻金鸡叫，落尽岩前几树桃。"
        ],
        "notes": "",
        "id": "ecd9a193ca05f8c3aee285dba12bfb60"
    },
    {
        "author": "石建见",
        "dynasty": "宋",
        "type": "诗",
        "rhythmic": "",
        "title": "集峰名",
        "preface": "",
        "paragraphs": [
            "大王高住碧云间，玉女风鬟相对看。",
            "画鹤有年游瀚海，钓鱼何日起波澜。",
            "工添一线仙机就，酒尽三杯茶灶干。",
            "醉听鼓楼声已远，幔亭环珮响珊珊。"
        ],
        "notes": "",
        "id": "982c2d5242c6e457826cb500cec36511"
    }
]