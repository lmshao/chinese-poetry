[
    {
        "author": "吴某",
        "dynasty": "宋",
        "type": "诗",
        "rhythmic": "",
        "title": "天柱峰",
        "preface": "",
        "paragraphs": [
            "孤峰斗绝矗云浮，俯视群山若蚁丘。",
            "倚住东南天一角，笑它芑国谩多忧。"
        ],
        "notes": "",
        "id": "aa671ba0a9f8421556ad00968a895069"
    },
    {
        "author": "吴某",
        "dynasty": "宋",
        "type": "诗",
        "rhythmic": "",
        "title": "云根石",
        "preface": "",
        "paragraphs": [
            "白云触石起油然，倏忽从龙遍九天。",
            "多谢丰隆留一叶，至今遗迹在岩前。"
        ],
        "notes": "",
        "id": "3b330de3d74161fb9914ff1993c613e0"
    },
    {
        "author": "吴某",
        "dynasty": "宋",
        "type": "诗",
        "rhythmic": "",
        "title": "翠蛟亭",
        "preface": "",
        "paragraphs": [
            "苍崖决水下雷霆，掉尾蜿蜒不暂停。",
            "榜作翠蛟犹未称，不如唤作舞蛟亭。"
        ],
        "notes": "",
        "id": "cd45abc9881e092beeba9f9ad551d109"
    }
]