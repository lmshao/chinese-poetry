[
    {
        "author": "陈嘉言",
        "dynasty": "宋",
        "type": "诗",
        "rhythmic": "",
        "title": "蒋洋道中望太姥山四首  其一",
        "preface": "",
        "paragraphs": [
            "问俗驱王事，斋宫耐可期。",
            "寒花明绛节，孤月映摩尼。",
            "缥渺浮虚廓，苍茫弄晚曦。",
            "三山如可接，莫遣汉臣归。"
        ],
        "notes": "",
        "id": "ef0bd431d36d8d78dcce523a39a65dcd"
    },
    {
        "author": "陈嘉言",
        "dynasty": "宋",
        "type": "诗",
        "rhythmic": "",
        "title": "蒋洋道中望太姥山四首  其二",
        "preface": "",
        "paragraphs": [
            "望里仙踪渺，烟霞沧海东。",
            "迳迷丹灶外，人转大还中。",
            "虬偃千林日，鸾吹一夕风。",
            "停骖迟太姥，蓝水洗尘容。"
        ],
        "notes": "",
        "id": "4b5a0464207fb37fbb8d6800f239e8e6"
    },
    {
        "author": "陈嘉言",
        "dynasty": "宋",
        "type": "诗",
        "rhythmic": "",
        "title": "蒋洋道中望太姥山四首  其三",
        "preface": "",
        "paragraphs": [
            "绝𪩘云霄外，嵯峨杳霭间。",
            "云将山岫湿，鹤伴月华闲。",
            "流水溪溪静，琪花树树殷。",
            "攀跻犹未得，清梦遶禅关。"
        ],
        "notes": "",
        "id": "27d79f99fa3abd6d8ecca8675f5b0567"
    },
    {
        "author": "陈嘉言",
        "dynasty": "宋",
        "type": "诗",
        "rhythmic": "",
        "title": "蒋洋道中望太姥山四首  其四",
        "preface": "",
        "paragraphs": [
            "层崖缘石涧，孤树耸危桥。",
            "海色侵衣袂，松风破泬寥。",
            "佛门苔藓古，山寺薜萝饶。",
            "回首斜阳外，神仙未可招。"
        ],
        "notes": "",
        "id": "dfc3f6afd887a1e0f4ef82acb1313428"
    },
    {
        "author": "陈嘉言",
        "dynasty": "宋",
        "type": "诗",
        "rhythmic": "",
        "title": "题太姥墓",
        "preface": "",
        "paragraphs": [
            "吾闻尧时种蓝妪，世代更移那可数。",
            "帝尧朽骨无微尘，此闲犹有尧时墓。",
            "墓中老妪知不知，五帝三王奚以为。",
            "狼贪鼠窃攫尺士，窾木未枯已易主。",
            "君不见仙人掌，分明指取青天上。",
            "骑龙谒帝大罗天，不逐华虫挂尘网。",
            "又不见石棋盘，人去盘空局已残。",
            "当时胜负此何有，争先夺劫摧心肝。",
            "请君绝顶试飞舄，左望东瓯右东冶。",
            "山川不见无诸君，但见烽烟徧郊野。",
            "野老吞声掩泪哀，茫茫沧海生蓬莱。"
        ],
        "notes": "",
        "id": "8ef267e033c70026d55163d06eddc12a"
    },
    {
        "author": "陈嘉言",
        "dynasty": "宋",
        "type": "诗",
        "rhythmic": "",
        "title": "游霍童  其一",
        "preface": "",
        "paragraphs": [
            "洞寻黄鹤白鹤，峰过大童小童。",
            "杖底泉声滴沥，水边树色空蒙。"
        ],
        "notes": "",
        "id": "a6ed728523eee0f68a0c426eab8ac13d"
    },
    {
        "author": "陈嘉言",
        "dynasty": "宋",
        "type": "诗",
        "rhythmic": "",
        "title": "游霍童  其二",
        "preface": "",
        "paragraphs": [
            "藤上老猿欲堕，松间野鹿相随。",
            "苔藓绿埋丹灶，桃花红染金锤。"
        ],
        "notes": "",
        "id": "18af73b65fef8466a69753b50fe2692d"
    },
    {
        "author": "陈嘉言",
        "dynasty": "宋",
        "type": "诗",
        "rhythmic": "",
        "title": "游霍童  其三",
        "preface": "",
        "paragraphs": [
            "瀑声深涧浅涧，峰势烟笼雾笼。",
            "仿佛身游海上，须臾觉上山中。"
        ],
        "notes": "",
        "id": "b195c718166a173bd01defb0ddb90ce1"
    },
    {
        "author": "陈嘉言",
        "dynasty": "宋",
        "type": "诗",
        "rhythmic": "",
        "title": "游霍童  其四",
        "preface": "",
        "paragraphs": [
            "翠筿轻挑绿酒，紫芝闲对黄冠。",
            "半醉风回铁笛，中宵冷露瑶坛。"
        ],
        "notes": "",
        "id": "c6b9a3215ffbabcd145e52e429c59bf4"
    }
]