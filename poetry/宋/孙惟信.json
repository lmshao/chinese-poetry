[
    {
        "author": "孙惟信",
        "dynasty": "宋",
        "type": "诗",
        "rhythmic": "",
        "title": "垂丝海棠",
        "preface": "",
        "paragraphs": [
            "袅袅垂丝不自持，更禁日炙与风吹。",
            "仙家见惯浑闲事，乞与人间看一枝。"
        ],
        "notes": "",
        "id": "bf552f1f8c88640ba794bac3e79a92b0"
    },
    {
        "author": "孙惟信",
        "dynasty": "宋",
        "type": "诗",
        "rhythmic": "",
        "title": "赋女冠还俗",
        "preface": "",
        "paragraphs": [
            "叠却霞绡上醮衣，女童髽髻绿杨垂。",
            "重调蛾黛为眉浅，再试弓鞋与步迟。",
            "紫府烟花鶑唤醒，僊房云雨鹤通知。",
            "帘低红杏春风暖，清梦应曾见旧师。"
        ],
        "notes": "",
        "id": "358f9c6d111666ac65f5e31855ee4a78"
    },
    {
        "author": "孙惟信",
        "dynasty": "宋",
        "type": "诗",
        "rhythmic": "",
        "title": "禅寂之所有卖花声出廊庑间清婉动耳",
        "preface": "",
        "paragraphs": [
            "曲巷深房忆帝州，卖花庭宇最风流。",
            "窗纱破晓斜开扇，帘绣笼阴半上钩。",
            "少日喜拈春在手，暮年羞戴雪盈头。",
            "泉南寺裹潇潇雨，婉婉一声无限愁。"
        ],
        "notes": "",
        "id": "d685ffc7fe6f281c249c324d6ad2c46d"
    },
    {
        "author": "孙惟信",
        "dynasty": "宋",
        "type": "诗",
        "rhythmic": "",
        "title": "题载雪录",
        "preface": "",
        "paragraphs": [
            "诗字峥嵘照眼开，人随尘劫挽难回。",
            "清苕载雪流寒碧，老我扁舟独自来。"
        ],
        "notes": "",
        "id": "bf0c8384a93bae46d1a7c7828c0db13b"
    },
    {
        "author": "孙惟信",
        "dynasty": "宋",
        "type": "诗",
        "rhythmic": "",
        "title": "题崇寿院",
        "preface": "",
        "paragraphs": [
            "未欲鞭龙上玉京，赤城来炼八霞精。",
            "松风浩荡吹秋暑，偶到弥陀寺里行。"
        ],
        "notes": "",
        "id": "39542270feb2eb1b14e47f5341175753"
    },
    {
        "author": "孙惟信",
        "dynasty": "宋",
        "type": "诗",
        "rhythmic": "",
        "title": "秦村午炊",
        "preface": "",
        "paragraphs": [
            "饭熟羹香客寐残，秦村山水树阴寒。",
            "古今一样邯郸枕，觉后方才做梦看。"
        ],
        "notes": "",
        "id": "8083bd356b9ceafafc60899626958573"
    },
    {
        "author": "孙惟信",
        "dynasty": "宋",
        "type": "诗",
        "rhythmic": "",
        "title": "深院",
        "preface": "",
        "paragraphs": [
            "深院清明冷凤箫，梨花寂寂雨潇潇。",
            "秋千一架红墙角，终日无人影自摇。"
        ],
        "notes": "",
        "id": "df10a5aeb6a38de414253f1a774ccb6f"
    },
    {
        "author": "孙惟信",
        "dynasty": "宋",
        "type": "诗",
        "rhythmic": "",
        "title": "小院",
        "preface": "",
        "paragraphs": [
            "小院无人竹簟铺，昼眠难稳客心孤。",
            "窗前嫌怕惊残梦，自掷青梅打鹧鸪。"
        ],
        "notes": "",
        "id": "7bc88aa3de6f7c51cd4628416f087bce"
    },
    {
        "author": "孙惟信",
        "dynasty": "宋",
        "type": "诗",
        "rhythmic": "",
        "title": "玲珑山",
        "preface": "",
        "paragraphs": [
            "晋汉高人迹已陈，同君仙屐叩山灵。",
            "涧悬白练流云液，路夹苍虬耸石屏。",
            "鸟下老藤摇翠木，僧归寒屋钥秋扃。",
            "萧萧落日闻笙鹤，满耳天风聒醉醒。"
        ],
        "notes": "",
        "id": "5c1294f2d59dae5aeef27ceb35bcc345"
    },
    {
        "author": "孙惟信",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "柳外细听鶑燕语，声声似度鞠花新。"
        ],
        "notes": "",
        "id": "932399a27511e7c6021a0f6cf9c0773b"
    }
]