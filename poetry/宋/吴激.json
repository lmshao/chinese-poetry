[
    {
        "author": "吴激",
        "dynasty": "宋",
        "type": "诗",
        "rhythmic": "",
        "title": "山中见桃花李花",
        "preface": "",
        "paragraphs": [
            "锦里春风徧海棠，别时无计奈红芳。",
            "山中桃李浑疑晚，犹有残红断客肠。"
        ],
        "notes": "",
        "id": "556e3926579fb12cff95fe8c70b51c82"
    },
    {
        "author": "吴激",
        "dynasty": "宋",
        "type": "诗",
        "rhythmic": "",
        "title": "长安怀古",
        "preface": "",
        "paragraphs": [
            "佳气犹能想欝葱，云间双湾峙苍龙。",
            "春风十里灞陵树，晓月一声长乐钟。",
            "小苑花开红漠漠，曲江波涨碧溶溶。",
            "眼前叠嶂青如画，借问南山共几峰。"
        ],
        "notes": "",
        "id": "42978fe6698ac810231702c191f73fda"
    },
    {
        "author": "吴激",
        "dynasty": "宋",
        "type": "诗",
        "rhythmic": "",
        "title": "宿湖城簿厅",
        "preface": "",
        "paragraphs": [
            "日迟风暖燕飞飞，古柳高槐面翠微。",
            "卷上疏帘无一事，满池春水照蔷薇。"
        ],
        "notes": "",
        "id": "e6e29f58020b04378a36586f64b49f61"
    },
    {
        "author": "吴激",
        "dynasty": "宋",
        "type": "诗",
        "rhythmic": "",
        "title": "穷巷",
        "preface": "",
        "paragraphs": [
            "穷巷无来辙，贫家有旧醅。",
            "窗明怜雪在，睡美觉春回。",
            "菜甲方齐拆，梅花亦半开。",
            "茅簷鸣好鸟，节物莫相催。"
        ],
        "notes": "",
        "id": "c194a40c464a52d2d58671d13e408b5e"
    },
    {
        "author": "吴激",
        "dynasty": "宋",
        "type": "诗",
        "rhythmic": "",
        "title": "偶成二首  其一",
        "preface": "",
        "paragraphs": [
            "一番瘦笋羽林枪，松架阴阴尽日凉。",
            "绕屋云烟无定态，连山草木有真香。"
        ],
        "notes": "",
        "id": "ba42b6db299fe3effed42a500de41124"
    },
    {
        "author": "吴激",
        "dynasty": "宋",
        "type": "诗",
        "rhythmic": "",
        "title": "偶成二首  其二",
        "preface": "",
        "paragraphs": [
            "蟹汤兔盏鬭旗枪，风雨山中枕簟凉。",
            "学道穷年何所得，只工扫地与焚香。"
        ],
        "notes": "",
        "id": "5cd53929346ca32d855f6058048ea372"
    },
    {
        "author": "吴激",
        "dynasty": "宋",
        "type": "诗",
        "rhythmic": "",
        "title": "病后寄开甫",
        "preface": "",
        "paragraphs": [
            "暗蛩咽幽响，隙月漏微光。",
            "溪上风雨过，翛然有余凉。",
            "病瘦鹤骨立，低垂不能翔。",
            "怀我中山兄，开经焚道香。",
            "猿啸耿清夜，钟鸣悠夕阳。",
            "商秋早晚至，梦寐松楸苍。"
        ],
        "notes": "",
        "id": "077033d993cb53501ab8ab03813d30db"
    },
    {
        "author": "吴激",
        "dynasty": "宋",
        "type": "诗",
        "rhythmic": "",
        "title": "过南湖偶成",
        "preface": "",
        "paragraphs": [
            "杏山松桧紫坡陀，湖面无风亦自波。",
            "绿鬓朱颜嗟老矣，落花啼鸟奈春何。",
            "诗人未必皆憔悴，世事从来有折磨。",
            "列坐流觞能几日，知谁对酒爱新鹅。"
        ],
        "notes": "",
        "id": "4ec800f3b07d9dba454a2764ccaac9c7"
    },
    {
        "author": "吴激",
        "dynasty": "宋",
        "type": "诗",
        "rhythmic": "",
        "title": "夜泛涡河龙潭",
        "preface": "",
        "paragraphs": [
            "轻舟弄素月，静夜横清涡。",
            "天风毛发乱，疏星灿明河。",
            "图经记父老，冥寞年岁多。",
            "渊沈三千丈，湛碧寒无波。",
            "微流带文藻，绝岸无柔莎。",
            "炯如帝鸿镜，可鉴不可磨。",
            "中蟠至神物，役使群蛟鼍。",
            "蜿蜿头角古，劲鬛谁敢劘。",
            "深宫照珠贝，颇费蚌与螺。",
            "何时葛陂竹，化作陶公梭。"
        ],
        "notes": "",
        "id": "a0b6dd50ad15cae7da173e888f9b8fe4"
    },
    {
        "author": "吴激",
        "dynasty": "宋",
        "type": "诗",
        "rhythmic": "",
        "title": "秋兴",
        "preface": "",
        "paragraphs": [
            "后园杂树入云高，万里长风夜怒号。",
            "忆向钱塘江上寺，松窗竹阁瞰秋涛。"
        ],
        "notes": "",
        "id": "af8c10301581f3c5b0aa67bc01b6f5e4"
    },
    {
        "author": "吴激",
        "dynasty": "宋",
        "type": "诗",
        "rhythmic": "",
        "title": "晚春言怀寄燕中知旧",
        "preface": "",
        "paragraphs": [
            "闲云泄泄日晖晖，林斧谿舂响翠微。",
            "天气乍晴花满树，人家久住燕双飞。",
            "邻村社后容借酒，客舍新来未绽衣。",
            "遥忆东郊亭畔柳，归时相见亦依依。"
        ],
        "notes": "",
        "id": "201f38acafef6aaa43172e97628cd8e2"
    },
    {
        "author": "吴激",
        "dynasty": "宋",
        "type": "诗",
        "rhythmic": "",
        "title": "岁莫江南四忆  其一",
        "preface": "",
        "paragraphs": [
            "瘦梅如玉人，一笑江南春。",
            "照水影如许，怕寒粧未匀。",
            "花中有仙骨，物外见天真。",
            "驿使无消息，忆君清涙频。"
        ],
        "notes": "",
        "id": "6784c0e0b1c0421074d028a52945d77b"
    },
    {
        "author": "吴激",
        "dynasty": "宋",
        "type": "诗",
        "rhythmic": "",
        "title": "岁莫江南四忆  其二",
        "preface": "",
        "paragraphs": [
            "天南家万里，江上橘千头。",
            "梦绕阊门迥，霜飞震泽秋。",
            "秋深宜映屋，香远解随舟。",
            "怀袖何时献，庭闱底处愁。"
        ],
        "notes": "",
        "id": "e602ffd06c6a15cad2e6e8c6e8c3e172"
    },
    {
        "author": "吴激",
        "dynasty": "宋",
        "type": "诗",
        "rhythmic": "",
        "title": "岁莫江南四忆  其三",
        "preface": "",
        "paragraphs": [
            "吴淞潮水平，月上小舟横。",
            "旋斫四腮鲙，未输千里羮。",
            "捣虀香不厌，照箸雪无声。",
            "几见秋风起，空悲白髪生。"
        ],
        "notes": "",
        "id": "f1a84bee9ad50b035fcf31ab50db64e2"
    },
    {
        "author": "吴激",
        "dynasty": "宋",
        "type": "诗",
        "rhythmic": "",
        "title": "岁莫江南四忆  其四",
        "preface": "",
        "paragraphs": [
            "平生把螯手，遮日负垂竿。",
            "浩渺渚田熟，青荧渔火寒。",
            "忆看霜菊艶，不放酒杯干。",
            "比老垂涎处，糟脐个个团。"
        ],
        "notes": "",
        "id": "defd74834312d68f7ee12ae244d04f1f"
    },
    {
        "author": "吴激",
        "dynasty": "宋",
        "type": "诗",
        "rhythmic": "",
        "title": "述怀",
        "preface": "",
        "paragraphs": [
            "旅食空弹铗，归休合挂冠。",
            "烟尘榆塞远，风雨麦秋寒。",
            "巢燕长如客，鸣蛙不属官。",
            "柴门江涨到，落日下渔竿。"
        ],
        "notes": "",
        "id": "85f1170004677206be6c89e82166ce0a"
    },
    {
        "author": "吴激",
        "dynasty": "宋",
        "type": "诗",
        "rhythmic": "",
        "title": "喜晴和张鲁瞻",
        "preface": "",
        "paragraphs": [
            "原野怳新沐，丰隆宁世情。",
            "鸟归林霭暝，楼射涧虹明。",
            "春草牛羊远，人家机杼鸣。",
            "惨舒长有命，谁复问阴晴。"
        ],
        "notes": "",
        "id": "e75d820ada450b5a64e733e44d890639"
    },
    {
        "author": "吴激",
        "dynasty": "宋",
        "type": "诗",
        "rhythmic": "",
        "title": "国公女生日席上命赋",
        "preface": "",
        "paragraphs": [
            "雪射瑶阶月，春回玉女扉。",
            "云中三秀草，石上六铢衣。",
            "酒熟鹅儿色，身轻燕子飞。",
            "客槎还泛斗，谁解卜搘机。"
        ],
        "notes": "",
        "id": "7b0b1a980474b8af79710b935bf3a280"
    },
    {
        "author": "吴激",
        "dynasty": "宋",
        "type": "诗",
        "rhythmic": "",
        "title": "秋夜",
        "preface": "",
        "paragraphs": [
            "岂有涓埃补盛明，强扶衰病厕豪英。",
            "夜窗灯火青相对，晓镜髭须白几茎。",
            "年去年来还似梦，江南江北若为情。",
            "石田茅舍君家近，借与林泉送此生。"
        ],
        "notes": "",
        "id": "d0ddf8bb07874d26946376063f0c52b3"
    },
    {
        "author": "吴激",
        "dynasty": "宋",
        "type": "诗",
        "rhythmic": "",
        "title": "招赵资深拾遗",
        "preface": "",
        "paragraphs": [
            "别久貌逾壮，道同心更亲。",
            "移居近韦杜，相对邈参辰。",
            "雪少似饶客，鸟喧知得春。",
            "归期淹几日，莫厌马蹄频。"
        ],
        "notes": "",
        "id": "7e2fff056ae87b03984773882dbd7a2e"
    },
    {
        "author": "吴激",
        "dynasty": "宋",
        "type": "诗",
        "rhythmic": "",
        "title": "同儿曹赋芦花",
        "preface": "",
        "paragraphs": [
            "天接苍苍渚，江涵袅袅花。",
            "秋声风似雨，夜色月如沙。",
            "泽国几千里，渔村三两家。",
            "翻思杏园路，鞭袅帽簷斜。"
        ],
        "notes": "",
        "id": "2acbda6df5bc9f78d908d8577f037199"
    },
    {
        "author": "吴激",
        "dynasty": "宋",
        "type": "诗",
        "rhythmic": "",
        "title": "张戡北骑",
        "preface": "",
        "paragraphs": [
            "张生鞍马客幽都，却笑灵光笔法粗。",
            "祗今白首风沙里，忆向江南见画图。"
        ],
        "notes": "",
        "id": "9e11b2193f9e4cd61f1847ef22bd0f53"
    },
    {
        "author": "吴激",
        "dynasty": "宋",
        "type": "诗",
        "rhythmic": "",
        "title": "早春",
        "preface": "",
        "paragraphs": [
            "寂寂重寂寂，出门春草齐。",
            "晚芳犹著树，江涨欲平溪。",
            "山暝有时雨，村深何处鸡。",
            "远山缘底恨，故作傍人低。"
        ],
        "notes": "",
        "id": "bb5ee7a0b023d46f2546de53d76fb5ec"
    },
    {
        "author": "吴激",
        "dynasty": "宋",
        "type": "诗",
        "rhythmic": "",
        "title": "鸡林书事",
        "preface": "",
        "paragraphs": [
            "箕子朝鲜僻，蓬丘弱水寛。",
            "儒风通百粤，旧史记三韩。",
            "邑聚从衡接，民居质朴安。",
            "犹存古笾豆，兼用汉衣冠。",
            "兔颖家工缚，鲑腥俗嗜餐。",
            "骑兵腰玉具，府卫挟金丸。",
            "长袖鸢窥肉，都场狖挂竿。",
            "琴中蔡氏弄，指下祝家弹。",
            "主礼分庭抗，宾筵百拜难。",
            "渍橙粇酿旨，滋桂鹿修干。",
            "泼墨松如栉，𬯎墙石似丹。",
            "地偏先日出，天迫众山攒。",
            "鹏翼云帆远，羊肠石磴盘。",
            "由来异文轨，休讶变暄寒。",
            "事可资谈柄，谁能记笔端。",
            "聊将诗貌取，归作画图看。"
        ],
        "notes": "",
        "id": "80d60f1c87b1ad5fbef8fea6b4e80fa2"
    },
    {
        "author": "吴激",
        "dynasty": "宋",
        "type": "诗",
        "rhythmic": "",
        "title": "题宗之家初序潇湘图",
        "preface": "",
        "paragraphs": [
            "江南春水碧于酒，客子往来船是家。",
            "忽见画图疑是梦，而今鞍马老风沙。"
        ],
        "notes": "",
        "id": "c845355e48f5cef89f82e62d2a05b484"
    },
    {
        "author": "吴激",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "春风蜀栈青山尽，晓日秦川绿树平。"
        ],
        "notes": "",
        "id": "c6f9c286e818c4e00004d9cd836431ec"
    },
    {
        "author": "吴激",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "烟拂柳梢留淡白，云蒸山腹出深青。"
        ],
        "notes": "",
        "id": "e558edb476cb34b748c1102a7390384c"
    },
    {
        "author": "吴激",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "山侵平野高低树，水接晴空上下星。"
        ],
        "notes": "",
        "id": "e5d0003798fe5ad4e9df53505953aa3d"
    },
    {
        "author": "吴激",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "玉座烟霞春寂寂，石坛星斗夜苍苍。"
        ],
        "notes": "",
        "id": "a968de1c2866970203f079fa847916ec"
    },
    {
        "author": "吴激",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "手版西山聊复尔，角巾东第定何时。"
        ],
        "notes": "",
        "id": "c5aa6bccfa7159fe24c593f04cc2e7b2"
    },
    {
        "author": "吴激",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "竹院鸣钟疑物外，画桥流水似江南。"
        ],
        "notes": "",
        "id": "433d7589fcf0f06ec4de3b9516272864"
    },
    {
        "author": "吴激",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "数树残花喜春在，一声啼鸟觉山深。"
        ],
        "notes": "",
        "id": "8b51e21ad56db51850f798de81500fb5"
    },
    {
        "author": "吴激",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "玉雪自知尘不涴，丹青难写酒微醺。"
        ],
        "notes": "",
        "id": "d25d30d8ea00179eb120d6b1c8384e7a"
    },
    {
        "author": "吴激",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "四海苍生谢安石，一言宣室贾长沙。"
        ],
        "notes": "",
        "id": "de8694e2388496376aaf7c4f6d5f10a3"
    },
    {
        "author": "吴激",
        "dynasty": "宋",
        "type": "诗",
        "rhythmic": "",
        "title": "句  其一○",
        "preface": "",
        "paragraphs": [
            "海东绝域皇华使，天上仙官碧落卿。"
        ],
        "notes": "",
        "id": "006bf35093f0371f8e8466ce8a4b8741"
    },
    {
        "author": "吴激",
        "dynasty": "宋",
        "type": "诗",
        "rhythmic": "",
        "title": "句  其一一",
        "preface": "",
        "paragraphs": [
            "江湖欹枕梦，风雪打窗时。"
        ],
        "notes": "",
        "id": "7390490b825ba4af0f27d93d3be38f90"
    }
]