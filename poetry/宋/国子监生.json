[
    {
        "author": "国子监生",
        "dynasty": "宋",
        "type": "诗",
        "rhythmic": "",
        "title": "题韩侂胄旧第  其一",
        "preface": "",
        "paragraphs": [
            "掀天声势祗冰山，广厦空余十万间。",
            "若使早知明哲计，肯将富贵博清闲。"
        ],
        "notes": "",
        "id": "f712d7cec1ec096ddfbdaae186208887"
    },
    {
        "author": "国子监生",
        "dynasty": "宋",
        "type": "诗",
        "rhythmic": "",
        "title": "题韩侂胄旧第  其二",
        "preface": "",
        "paragraphs": [
            "花柳依然弄晚风，才郎袖手去无踪。",
            "不知郿坞金多少，争似卢门席不重。"
        ],
        "notes": "",
        "id": "1ed05fa559251764015ce4375b973613"
    }
]