[
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "季春",
        "preface": "",
        "paragraphs": [
            "初篁欲迸箨，晚风微过之。",
            "斑苞初委地，永与琅玕辞。",
            "篁生五丈高，凤吹鸣参差。",
            "陨箨膜已朽，不恨见竹迟。",
            "物成亦大艰，搔绝谁当奇。",
            "誓同初生竹，长护幽贞姿。"
        ],
        "notes": "",
        "id": "00a1d26341f3213af845e562b890f8b6"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "暮春",
        "preface": "",
        "paragraphs": [
            "兹辰如翻车，其行靡脱毂。",
            "春无十日妍，见此条蔓绿。",
            "苍苔拾落花，天膏尚如沐。",
            "足身岂不好，反复看已熟。",
            "惟有白石子，粲粲菖蒲斛。"
        ],
        "notes": "",
        "id": "85bfbbdd10b028b3a124aa401380b03d"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "八月七日与吴沈二道人同过书坞时山堂初成",
        "preface": "",
        "paragraphs": [
            "暋阳收晶荧，清舫度林汇。",
            "坡陀认槿篱，屋角初涂塈。",
            "入门露荫竹，走鞭土为沸。",
            "橘栾尚小涩，菊柄已幽毅。",
            "少纾趺坐筋，渐出穹隙味。",
            "疎丛石贞瘦，密樾尘髣髴。",
            "成余独往愿，劳我慈亲费。",
            "亲年合几何，倏已近喜畏。",
            "我发白满把，晚食迟下胃。",
            "一岁能几来，每来时自慰。",
            "不雨已经旬，长道熠饥蜚。",
            "竹檐出山泉，草根坌土气。",
            "长愿居此劳，州里未为贵。"
        ],
        "notes": "",
        "id": "9ff15ed815e5930d31997a87d692b778"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "咏史",
        "preface": "",
        "paragraphs": [
            "客婴义主臣，销骨事未竟。",
            "臼友雠诺责，斯义在项领。",
            "惟臼秉纯心，遑恤身后事。",
            "惟婴抱遗育，不以后死愧。",
            "嗟乎古人达，树德见衷则。",
            "并驱不同逵，存殁事愿毕。",
            "兹事亦大难，义竭斯近仁。",
            "孤成死不死，太息难重陈。"
        ],
        "notes": "",
        "id": "afc84e86b3782e7e5de3ac616d8b5ef1"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "博鸡",
        "preface": "",
        "paragraphs": [
            "庆元夏四月，所至喧博鸡。",
            "小市车不通，引首望其逵。",
            "鸡笼三尺高，鸡价千钱提。",
            "苦云输钱少，取取鬭样归。",
            "小儿博手短，颠走歌呼齐。",
            "搜携遍村墅，往往空其栖。",
            "或买鹅代之，亦取鸡为辞。",
            "仆夫告我言，官人那未知。",
            "聚呶已跨日，来初知为谁。",
            "余无五行学，觉有纤芥疑。",
            "老距不可臛，利觜长安施。",
            "更讶十钱片，一博多得之。",
            "归寻故老问，始云眼见希。",
            "因之互猜愕，传来又夸毗。",
            "或谓近鸡祸，或言鸡者饥。",
            "岁行将在酉，事应恐在兹。",
            "圣明攸好德，百祲潜光辉。",
            "蠢兹朱衣者，万万不关时。",
            "但疑一种类，争雄无兼雌。",
            "更恐坊市内，相望野鸡啼。",
            "岂将有微沴，神者预启其。",
            "乖风感乖气，朗鉴尚表微。",
            "人言良过矣，邦禁亦未非。",
            "我欲效风人，聊赋博鸡诗。"
        ],
        "notes": "",
        "id": "2030ffa30a2e56d450b52f7c2d6b62c1"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "呈赵蹈中",
        "preface": "",
        "paragraphs": [
            "赵子面白如玉傞，定须逃得文儒饿。",
            "经年忆破古人心，近日妹夫初病可。",
            "忽然到门已惊骇，令我失喜多两拜。",
            "君来看我还看亲，我顾不能君莫怪。",
            "自云曾见杭州火，说著红湖先泪堕。",
            "水衡支散新铸钱，诏书未御正朝坐。",
            "向来送我龙泉器，秋色新蔬恰相似。",
            "且将浊酒慰营魂，多留几日论文字。",
            "取诗须取杜正传，寻到岑参高适边。",
            "转处正须宽一步，只今且向晚唐前。"
        ],
        "notes": "",
        "id": "5e3886655edb977b57135c61d1fd61fe"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "卓文君",
        "preface": "",
        "paragraphs": [
            "旷代佳人十六七，肤如凝脂发抹漆。",
            "芙蓉为脸玉为容，淡拂眉尖远山色。",
            "夜梧月落秋夜长，孤鸾三叠传高堂。",
            "琐窗认得琴心怨，直恐韶华不得当。",
            "瑶环潜送慇懃意，只今犹记来时事。",
            "杀身不赎父兄羞，图得岁寒成共蒂。",
            "阳昌市里鹔鹴裘，鸾鉴相看未白头。",
            "试拈玉轸拢金拨，新声比似旧声愁。",
            "世间恩爱何时尽，流水落花皆往恨。",
            "不愁归避茂陵人，羞逢往日临邛令。",
            "鸳鸯并翅双飞宿，欲话衷肠歌不足。",
            "古来应有白头吟，谁念妾身今再辱。"
        ],
        "notes": "",
        "id": "f56926f317640b3fb16faef0fe7685a5"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "十月十日立冬",
        "preface": "",
        "paragraphs": [
            "立冬前一夕，聒地起寒风。",
            "律吕看交会，衣裳出褚中。",
            "骭疡时作尰，怀抱岁将终。",
            "汗手污牙笔，晴簷共秃翁。"
        ],
        "notes": "",
        "id": "8e59272ce29d2add115dc001f1bd05cc"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "入梅",
        "preface": "",
        "paragraphs": [
            "地湿衣生醭，天凉葛未裁。",
            "暴暄偏坏药，微洒似成梅。",
            "苦笋相将尽，良朋久不来。",
            "若无书作伴，那得好怀开。"
        ],
        "notes": "",
        "id": "7c60078ce0d4efe1ad052d311cc65d6f"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "石湖",
        "preface": "",
        "paragraphs": [
            "作者看胸臆，泠然接大荒。",
            "云溪收浩荡，海观度沧凉。",
            "故国余丘壑，春船落艳阳。",
            "百年看俯仰，越燕又空梁。"
        ],
        "notes": "",
        "id": "54ac4aa06e5f466f788b9ffde340465e"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "姑苏台",
        "preface": "",
        "paragraphs": [
            "辍杵余千禩，丛台此旧都。",
            "冰花销窳瓦，组练入弥湖。",
            "浩荡春风在，荒亡霸业芜。",
            "往来吴父老，藉草话城郛。"
        ],
        "notes": "",
        "id": "fd55bbb805a57c89b100d15838749281"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "庭燎",
        "preface": "",
        "paragraphs": [
            "种发看如约，松明又送寒。",
            "颇哀黧老健，慨我获薪干。",
            "小市街声沸，明河小雾漫。",
            "卖痴儿女唤，更作夜来看。"
        ],
        "notes": "",
        "id": "4acbc36e5bab8e644d5d48aa846bee15"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "读史",
        "preface": "",
        "paragraphs": [
            "条综都遗忘，繙收乱贮储。",
            "据梧甘觝滞，抚卷涉伸歔。",
            "老去从萤槁，昏来著茗祛。",
            "缅怀千载上，知读几年书。"
        ],
        "notes": "",
        "id": "8f7e837f9592eed0496891f0c88769ff"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "登阊阖城",
        "preface": "",
        "paragraphs": [
            "阊阖开城郭，东南见此州。",
            "尊安山体奠，柔静土田收。",
            "易野曾兴国，崩台早得秋。",
            "闲民无职事，力食愧锄耰。"
        ],
        "notes": "",
        "id": "4749c739786c82798bed08baf0ec41d2"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "秋日步至湖桑埭西",
        "preface": "",
        "paragraphs": [
            "伏枕衰方剧，搘筇气忽增。",
            "细泉鸣暗窦，疎树映孤灯。",
            "断鴈寒依渚，长鱼健脱罾。",
            "行缠已无用，却作在家僧。"
        ],
        "notes": "",
        "id": "96df353aeeee71ceb0263e50761e873e"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "赋里人亭前三立石",
        "preface": "",
        "paragraphs": [
            "昔人藏巧拙，收拾老亭云。",
            "雨溜漫天凿，年侵见石心。",
            "支撑非尔力，秉执俨如临。",
            "亦有浑浑气，唯嗟骨未任。"
        ],
        "notes": "",
        "id": "60c06d9e204a6e17aa67365f5107a3ad"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "山居晚步  其一",
        "preface": "",
        "paragraphs": [
            "蔬肠消谷暖，拄杖出林深。",
            "犊背斜阳在，蛩声暮气侵。",
            "岗峦舒伏脉，松菊会归心。",
            "墟落函寒早，山曛日未沉。"
        ],
        "notes": "",
        "id": "5dd25bba7ae13191350498fd36a26ece"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "山居晚步  其二",
        "preface": "",
        "paragraphs": [
            "步担腰镰急，平畴沥稻稀。",
            "水云漫白道，烓灶起青霏。",
            "缝塔随烟暝，巢乌择木飞。",
            "年丰闲正少，乘屋匠人归。"
        ],
        "notes": "",
        "id": "ff74ba7a9aeccc783e83fd8a7e1092dc"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "山居",
        "preface": "",
        "paragraphs": [
            "燏火烧乌桕，敲冰煮石楠。",
            "烈风冬日夜，短褐野人庵。",
            "麦地宜秧谷，香栾记接柑。",
            "山中无槷具，日影渐移南。"
        ],
        "notes": "",
        "id": "d1bc7bd80c5ae1812186aca7bd010973"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "山家",
        "preface": "",
        "paragraphs": [
            "小麦连湖熟，黄梅作弹飞。",
            "穿林青犊过，触柁白鱼肥。",
            "子男输绢急，姑妇插秧归。",
            "枳花茶似雪，留客共湘瓷。"
        ],
        "notes": "",
        "id": "c3f012a12ae83443896f4c17235dbedd"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "驱傩",
        "preface": "",
        "paragraphs": [
            "高明纾鬼责，奥渫费谁何。",
            "儿女今无恙，街坊又进傩。",
            "流年荧惑过，队仗史巫多。",
            "求福吾能记，门前不用呵。"
        ],
        "notes": "",
        "id": "ef6303c06015a35c95e7534dbb91d177"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "奉问座主丘侍郎  其一",
        "preface": "",
        "paragraphs": [
            "早岁虚仁鉴，频年阔素书。",
            "斯文谁后死，甲子正安居。",
            "公馆初阳动，江沙海气淤。",
            "近传肝液少，岁晚更何如。"
        ],
        "notes": "",
        "id": "8129e212412183840f4c00610964fe4d"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "奉问座主丘侍郎  其二",
        "preface": "",
        "paragraphs": [
            "故老凄其甚，嗟余尚庶几。",
            "勋庸迟琬琰，顾盼有晶威。",
            "伯氏供为子，诸生记摄衣。",
            "凄凉葑菲恨，图得诲言归。"
        ],
        "notes": "",
        "id": "06b700ddfda2da323807612f0116103e"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "送邻守邂逅祭酒李公",
        "preface": "",
        "paragraphs": [
            "早作将吴守，临分御李侯。",
            "清醇瞻耈老，省素共晨羞。",
            "乡里终全活，人家更小留。",
            "腐儒疎懒意，白水看行舟。"
        ],
        "notes": "",
        "id": "7fc5823bf98e22a2ff4626c2a9ff1f5a"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "怀友人赵蹈中  其一",
        "preface": "",
        "paragraphs": [
            "妙质端能劲，除官正尔迟。",
            "和歌谁与共，掺别可无饥。",
            "俗学訾豪夺，家人怨绝痴。",
            "相看又秋暮，未敢叹余衰。"
        ],
        "notes": "",
        "id": "793e85fb3430792fb9f270ff9c315184"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "怀友人赵蹈中  其二",
        "preface": "",
        "paragraphs": [
            "虚想怜神怒，端颐护暑侵。",
            "父兄宽众责，寝饭验初心。",
            "夜气收肝膈，晨窗得笑吟。",
            "生年推我长，蓺殖可能深。"
        ],
        "notes": "",
        "id": "71c74a5c4c169e4c4d0a87efe1fc847c"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "孟良甫别一岁无书有怀寄之",
        "preface": "",
        "paragraphs": [
            "孟氏好兄弟，相从隣巷居。",
            "一穷吾得忍，千里意何如。",
            "夜雨看僵仆，家儿不詈予。",
            "丰年民瘼少，莫厌故人书。"
        ],
        "notes": "",
        "id": "7afadf2676000315bf622352da38f66c"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "示子",
        "preface": "",
        "paragraphs": [
            "编轴初黏饰，窗堂略净蠲。",
            "师前无脱履，弟幼与随肩。",
            "苦柰休多食，精𫄨不耐撋。",
            "迟明吾语汝，欲睡更来前。"
        ],
        "notes": "",
        "id": "dc48f1644abfb44f88932bd95c26d979"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "闻馆客病侵晓得小马亟归",
        "preface": "",
        "paragraphs": [
            "蒙蒙露气白，耿耿东方明。",
            "马捉步犹碎，乌营食又鸣。",
            "倏过黄岘岭，遥见阖闾城。",
            "欲问儿曹懒，前虞禄命轻。"
        ],
        "notes": "",
        "id": "78cf3a3cffed2ff86ea5b08300037d8c"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "哭同年友冯校书  其一",
        "preface": "",
        "paragraphs": [
            "叔常双骭骨，客死汉江中。",
            "忆昨烦忧甚，知吾友道穷。",
            "远游那知已，即愿得纯终。",
            "他日论巴产，东西有二冯。"
        ],
        "notes": "",
        "id": "0cce5cf29ae56a60a3668e996d3119d6"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "哭同年友冯校书  其二",
        "preface": "",
        "paragraphs": [
            "病父沈挛久，扶行未有孙。",
            "寡妻持酹酒，巴月旅归魂。",
            "摧落收威暑，兢危过峡门。",
            "铭旌今远近，到日败垣存。"
        ],
        "notes": "",
        "id": "f39f2450652b24cffab321733616bee9"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "偕蹈中过书坞归二十韵",
        "preface": "",
        "paragraphs": [
            "我坞须君到，兹行说几时。",
            "喜来衣裹少，勇出岸头维。",
            "篙节探渠溜，灯笼上酒瓻。",
            "乱蛙嘈沮洳，警犬候笆篱。",
            "阙白瞻林罅，排苍架月规。",
            "澣𫄨櫺易透，洁榻帚难施。",
            "落弹如梅熟，抛簪似笋遗。",
            "橘包收夕润，杉彩漾朝曦。",
            "漆椀湖鱼莹，瓷瓯釜粥糜。",
            "弛肩高木荫，安膝下亭茨。",
            "散地今兹见，荒蹊过者谁。",
            "诡求诸老记，留下故人诗。",
            "惫干宵中复，佳眠旦起迟。",
            "衣篝宽女送，药剂切兄医。",
            "仆点昏来窊，船桩泊定移。",
            "句材当面逼，天巧古人窥。",
            "还往枫桥路，低徊泰伯祠。",
            "比君多数岁，把卷忆吾师。",
            "八月登秔稻，西风理钓丝。",
            "未嫌墟曲小，来赴野塘期。"
        ],
        "notes": "",
        "id": "503f83056bdbe8dc1f57d4dda6605239"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "余杜门兀坐三年壬申六月九日出吊平望归途阻风第四桥余曰是特偶相值尔不然岂造物者出门即相料理耶舟人曰然因识之",
        "preface": "",
        "paragraphs": [
            "地借沮龙宅，隄横海蜃楼。",
            "马蹄翻震雹，沙觜更生洲。",
            "云壑悬绳渡，天风激箭抽。",
            "湿霖平衍沃，暗井灭夫沟。",
            "蹴起争桥齿，撺来似海䲡。",
            "浪花将岸飐，塔影听桴浮。",
            "却忆衔枚地，曾驱缟练舟。",
            "谩云天设险，岂是水为柔。",
            "无事人千古，逃荣茗一瓯。",
            "川灵工阅世，翻覆几时休。"
        ],
        "notes": "",
        "id": "c1f6e8f6f4bc536ecf4a81fc0d1fc5d8"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "春日即事",
        "preface": "",
        "paragraphs": [
            "料理清明天气催，搀先几日柁船开。",
            "六朝事往余簪塔，百草春回上舞台。",
            "巢燕争迎华屋去，海潮犹傍故城来。",
            "主人两鬓千丝雪，更𣃁青冥出稚栽。"
        ],
        "notes": "",
        "id": "9175041ce7898e26128cc6586772b123"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "后过书坞夜坐",
        "preface": "",
        "paragraphs": [
            "下驾官桥黄岘东，二十五里名新丰。",
            "慈竹色如芦苇白，石楠顶结樱朱红。",
            "纸灰养火冬将尽，趺坐看书暖渐融。",
            "且蓄春雷归地底，放令晴雪满山中。"
        ],
        "notes": "",
        "id": "0a77eb044bd82a2e7fd1c74aef1acd8b"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "九日祁城外",
        "preface": "",
        "paragraphs": [
            "清晨驱马出重𬮱，渐有狂花似小春。",
            "草市丰年声泄泄，官河霁色水粼粼。",
            "山林送老无予罪，物色愁人逐岁新。",
            "便拟移家去城郭，可无萸菊慰慈亲。"
        ],
        "notes": "",
        "id": "c2bed2cf14d566c31a356c87652d68c4"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "泛舟游虎丘",
        "preface": "",
        "paragraphs": [
            "水遶朱门宿海槎，山沉海月上晨霞。",
            "鸟啼烟树雨初歇，钟度云楣日未斜。",
            "僧俯剑池看贝叶，人追寒食衮杨花。",
            "西子年侵丘谷换，女墙还有旧宫鸦。"
        ],
        "notes": "",
        "id": "ac6fe2bd9152b5e7b5143e096d926d3a"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "过虎丘  其一",
        "preface": "",
        "paragraphs": [
            "勾吴霸业竟谁成，留得崇丘岁一登。",
            "玉鴈已随黄壤尽，铁花空向碧潭凝。",
            "空中有塔掀铃语，台上无僧唤石应。",
            "踏尽苍苔春老去，但余落日与寒藤。"
        ],
        "notes": "",
        "id": "d707abda2264bb0e7021ec35cc1091d9"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "过虎丘  其二",
        "preface": "",
        "paragraphs": [
            "狐埋狐搰已无成，春去春来几度登。",
            "海涌名山真幻出，酒酣看剑已尘凝。",
            "鸥陂人远台空在，鶑谷声残鸟倦应。",
            "越绝兴亡俱一梦，为君同吊剡溪藤。"
        ],
        "notes": "",
        "id": "b7cbbc3249c385cc06a19638880f8bd7"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "晚出至湖桑埭",
        "preface": "",
        "paragraphs": [
            "残年孤寂不堪言，时唤平头驾短辕。",
            "老气犹能作罴卧，壮怀谁复记鸿轩。",
            "櫂歌缥缈城西路，烟树参差埭北村。",
            "堪笑怪奇消未尽，夜来还梦属櫜鞬。"
        ],
        "notes": "",
        "id": "06ca9201f4ec34369c6217a8c1baa9e0"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "送林潮州",
        "preface": "",
        "paragraphs": [
            "谁把科名误寘君，不教献纳近华勋。",
            "一麾暂远长安日，六月先清瘴海氛。",
            "马首喜无泷吏问，笔端应有鳄鱼文。",
            "明年胜日知无限，还记江东日暮云。"
        ],
        "notes": "",
        "id": "eea8b2c982e80192a45e2cb2542ff47b"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "乙卯之秋送项秘书倅池阳是时教官之阙尚在来春",
        "preface": "",
        "paragraphs": [
            "诸老纷纷去不留，之人也作翠微游。",
            "要看绿字封苍藓，须趁黄花插满头。",
            "秋水隔人犹有恨，春山得伴更何求。",
            "九华楼上新风月，不学诗人赋隠忧。"
        ],
        "notes": "",
        "id": "288fdcd0abe57cb53478575a0c04d764"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "送项倅  其一",
        "preface": "",
        "paragraphs": [
            "衡岳山头唤下来，高人不肯住蓬莱。",
            "先秋手得平分月，当暑身无半点埃。",
            "世事相逢休挂口，吾侪一见且衔杯。",
            "夜阑约立银河表，阊阖天门次第开。"
        ],
        "notes": "",
        "id": "3bc8e832e1c401499194cd560dd69a07"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "送项倅  其二",
        "preface": "",
        "paragraphs": [
            "昨者搜贤诏下来，旌蒲纷遝起蒿莱。",
            "谁人肯厌承明直，我辈世俗埃。",
            "天近须回宣室召，时难倍怆渭城杯。",
            "殷勤为诵江湖句，少立斜阳舟未开。"
        ],
        "notes": "",
        "id": "8abe4128d5c39c8009db3bcc16239397"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "送江陵牧次对贰卿",
        "preface": "",
        "paragraphs": [
            "梦断江湖绝寄声，不图犹见老成人。",
            "白头未觉相从晚，青眼何繇此会频。",
            "自古荆襄俱重镇，今公羊陆是前身。",
            "六千里地无非郢，宽著恩波浸远人。"
        ],
        "notes": "",
        "id": "33ce0cb070c43ef2d898bec65f50295b"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "岁杪送同官趋朝",
        "preface": "",
        "paragraphs": [
            "异县飘零兴已阑，更来楼上说加餐。",
            "不知壮日消磨已，也似中年赋别难。",
            "酒尽沙头悲夜永，书来日脚是春残。",
            "人生涂辙嗟何限，好在分携恰岁寒。"
        ],
        "notes": "",
        "id": "3c773658fc3547fa62651cc29a5f0825"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "谢友人见过",
        "preface": "",
        "paragraphs": [
            "岁暮寒风易中人，对床谁与话情真。",
            "平生知我无如子，此度相看又隔旬。",
            "世味惯看如嚼蜡，寒窗痴坐正痴尘。",
            "只今便拟高轩过，饮水毋嫌仲叔贫。"
        ],
        "notes": "",
        "id": "2df175c7ec5e5f071204e7414530c687"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "和史君喜雨  其一",
        "preface": "",
        "paragraphs": [
            "通宵奠玉乞移灾，阊阖天门午夜开。",
            "屏翳不随风伯住，雷车争逐阿香来。",
            "送神曲奏争加额，喜雨诗成巧夺胎。",
            "闻说阪田犹未插，更须精意斡天囘。"
        ],
        "notes": "",
        "id": "b0d89dabfc7cf4af29259eec3d0d7f77"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "和史君喜雨  其二",
        "preface": "",
        "paragraphs": [
            "蚕筐无叶不成眠，瞇眼黄沙障麦天。",
            "谁遣炉烟生湿雾，立翻江水沃桑田。",
            "雹飞邻壤同时事，春入民襦頼吏贤。",
            "欲把丰年占覆斗，寸心应向碧霄悬。"
        ],
        "notes": "",
        "id": "a1fc4ddaf56ed67187abc65b7a15922d"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "和史君喜雨  其三",
        "preface": "",
        "paragraphs": [
            "百万疲氓饥欲啼，阴灵一夕靡云旗。",
            "谷芒绿润沾天泽，梅子黄肥带雨时。",
            "薄宦经时谁举手，丰年重见且信眉。",
            "诸生未用歌华黍，得熟民贫未可知。"
        ],
        "notes": "",
        "id": "fbd084cb00bcb8a864f6a61bf2f63353"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "挽耿侍郎",
        "preface": "",
        "paragraphs": [
            "给事初为畿县令，姓名直彻阜陵前。",
            "后来佩尽名藩印，死去家无数顷田。",
            "留与道涂歌长者，未调鼎铉合长年。",
            "龚黄只取优称去，更有云台论百篇。"
        ],
        "notes": "",
        "id": "5c60e7a5a579260dd783ecb4e0f219eb"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "同年葛签挽章  其一",
        "preface": "",
        "paragraphs": [
            "杏园张饮上晴湖，忆在团司识面初。",
            "二纪年光何忽忽，五更春梦已蘧蘧。",
            "彯缨曾识飞凫舄，折狱争驰荐鹗书。",
            "可惜佳城萦蔓草，只教绿水泛红蕖。"
        ],
        "notes": "",
        "id": "09a223bb1ff0b0d73fe854ea097a47b7"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "同年葛签挽章  其二",
        "preface": "",
        "paragraphs": [
            "少年并马曲江游，曾到慈恩塔上头。",
            "过眼流光真露电，惊心宦海半沉浮。",
            "君今又隔重泉梦，世事嗟伤逝水流。",
            "独立东风数华发，不堪春草起离愁。"
        ],
        "notes": "",
        "id": "b0f81a50e8b6a294874c7c419e0c7e8e"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "挽秘撰赵郡运子固",
        "preface": "",
        "paragraphs": [
            "旧学虚蒙一字褒，暮年曾得拜江臯。",
            "丹砂雅意成前约，玩印连章避左曹。",
            "事业略曾随手见，死生应叹有身劳。",
            "只今蜕迹西林去，始得先生蚤退高。"
        ],
        "notes": "",
        "id": "4c99324bbf9fa8236ad86c880e8cb5d1"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "阙题  其一",
        "preface": "",
        "paragraphs": [
            "天怜羁迹寄诸侯，付与危栏早得秋。",
            "相见便知悬榻意，阚亡时得挟书游。",
            "山容老去苍崖在，水潦痕存浅碧收。",
            "高我儒冠无用世，不应更蹑九华楼。"
        ],
        "notes": "",
        "id": "6226bb704f049d6f2fea473310b4a836"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "阙题  其二",
        "preface": "",
        "paragraphs": [
            "天怜羁迹寄诸侯，差近危栏付与秋。",
            "风物卷帘都在眼，湖山如画恰当头。",
            "征鸿已作随阳计，社燕能为几日留。",
            "頼有楚天凉夜月，二年相伴上谯楼。"
        ],
        "notes": "",
        "id": "6226bb704f049d6f2fea473310b4a836"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "皇帝合春帖子  其一",
        "preface": "",
        "paragraphs": [
            "路寝朝元早，条风应律初。",
            "八荒跻寿域，一札下宽书。"
        ],
        "notes": "",
        "id": "34d9dd7fca07b5c2ee39a869e98ad364"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "皇帝合春帖子  其二",
        "preface": "",
        "paragraphs": [
            "玉烛天时正，金穰岁兆丰。",
            "华封遥上祝，圣德与天通。"
        ],
        "notes": "",
        "id": "c76392a524fd25aa524173f698aa9293"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "皇帝合春帖子  其三",
        "preface": "",
        "paragraphs": [
            "禁籞希临幸，宵衣戒未明。",
            "余闲寓弧矢，劝讲只儒生。"
        ],
        "notes": "",
        "id": "003769ac04e3817cbfd38107532578b3"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "皇太后合春帖子  其一",
        "preface": "",
        "paragraphs": [
            "迟日回苍陆，祥霏下庆霄。",
            "灵椿储寿嘏，宝册迨琼瑶。"
        ],
        "notes": "",
        "id": "bc73a9636a1a5f097ff21d51d90ee785"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "皇太后合春帖子  其二",
        "preface": "",
        "paragraphs": [
            "官梅犹注萼，御柳渐垂丝。",
            "太母如任姒，深居宝俭慈。"
        ],
        "notes": "",
        "id": "59d5d46b1623aa3c08ba65d4f68bb5ca"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "皇太后合春帖子  其三",
        "preface": "",
        "paragraphs": [
            "内殿家人礼，猩袍奉玉巵。",
            "椒盘勤盥馈，百世有孙支。"
        ],
        "notes": "",
        "id": "70f9f65b35826675fc73a0aa8e022096"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "阻风",
        "preface": "",
        "paragraphs": [
            "野鸡尘掠起，大舶势方张。",
            "客子双篙弱，回风得岸当。"
        ],
        "notes": "",
        "id": "814185ffc14a99b7242c753dc05b2b41"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "皇帝合春帖子  其一",
        "preface": "",
        "paragraphs": [
            "晓漏催班拱至尊，千官绮胜簇金旛。",
            "紫皇恭俭忧民切，未祝椒盘祝兽樽。"
        ],
        "notes": "",
        "id": "5d1b20adab000c6ada2af3b92f10ba94"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "皇帝合春帖子  其二",
        "preface": "",
        "paragraphs": [
            "玉宇朝来变好春，都传塞上已和亲。",
            "中天日月无私照，万国耕桑雨露均。"
        ],
        "notes": "",
        "id": "f3d1193c3fbccc67ba4c92ddb4549b4e"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "皇帝合春帖子  其三",
        "preface": "",
        "paragraphs": [
            "万里长城汉有人，羽书渐少捷书频。",
            "君王轸念春寒重，更解貂裘赐将臣。"
        ],
        "notes": "",
        "id": "4c116e3057927fd464d16a0f0493f6b1"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "皇太后合春帖子  其一",
        "preface": "",
        "paragraphs": [
            "三朝备福尊寿乐，七秩修龄古更稀。",
            "问寝龙楼家法在，鸡鸣步辇过慈帏。"
        ],
        "notes": "",
        "id": "57d9dc7fa3ef7c7e5939bfa01b3d56ab"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "皇太后合春帖子  其二",
        "preface": "",
        "paragraphs": [
            "当年三殿瑶池会，天仗将回乐未央。",
            "献岁东朝还大内，仙韶迟上万年觞。"
        ],
        "notes": "",
        "id": "493c9a7ede768ebc2ffc376f225a7662"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "皇太后合春帖子  其三",
        "preface": "",
        "paragraphs": [
            "濯龙宫馆漏声徐，闲把黄庭味道腴。",
            "侍女不持珠玉玩，争传文母澣衣图。"
        ],
        "notes": "",
        "id": "4a1ff307a26192bd3bbf35429693deef"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "九日有菊",
        "preface": "",
        "paragraphs": [
            "此花每岁须霜后，素节今年置闰深。",
            "流转风光须好在，只愁人老鬓毛侵。"
        ],
        "notes": "",
        "id": "d029f654320c7d9aa79ad2e41b7dd2cb"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "咏梅  其一",
        "preface": "",
        "paragraphs": [
            "此君一日不可欠，独尔梅花动隔年。",
            "更有晦冥风雨在，可能相见不依然。"
        ],
        "notes": "",
        "id": "acc4a6f9ca2f6d46bbb5dc2d20e7cd19"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "咏梅  其二",
        "preface": "",
        "paragraphs": [
            "此花高是少人知，步到乔林始见之。",
            "老我怕风并怕雨，一年过了又无诗。"
        ],
        "notes": "",
        "id": "70428394a475f172e250a92b5ff6265b"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "咏梅  其三",
        "preface": "",
        "paragraphs": [
            "不是冲寒欲避春，古来辞富不辞贫。",
            "高之孤竹求仁辈，卑是羊裘钓雪人。"
        ],
        "notes": "",
        "id": "c60f76315c542ad3d05e9aff7cd58e7c"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "咏梅  其四",
        "preface": "",
        "paragraphs": [
            "诗在溪桥兴在人，年来遶树费追寻。",
            "何人炼得冰霜骨，调出孤山韶濩音。"
        ],
        "notes": "",
        "id": "3c028fb07a6f9afe3715842b4476723d"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "过霅溪",
        "preface": "",
        "paragraphs": [
            "晴溪帆卷𫇛声柔，两岸青红湿未收。",
            "欲问三吴清绝处，碧澜堂下采莲舟。"
        ],
        "notes": "",
        "id": "c0524b628e093c27feb00277bcf32432"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "宿春谷",
        "preface": "",
        "paragraphs": [
            "猘儿总角交孙策，牛渚明年得小乔。",
            "邂逅英雄谁似此，向来州县岂徒劳。"
        ],
        "notes": "",
        "id": "9585587c90f04c074dc6656ea89753fb"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "游石湖",
        "preface": "",
        "paragraphs": [
            "晓日曈眬水雾开，自吹清管过湖来。",
            "阖闾城下青青草，又染裙腰上舞台。"
        ],
        "notes": "",
        "id": "d69cb4380435a181b54c2f15ad1c37d7"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "观钓鱼",
        "preface": "",
        "paragraphs": [
            "凑饵惊跳去复回，直疑芒粒是浮埃。",
            "江湖多少潜渊地，何事持身水面来。"
        ],
        "notes": "",
        "id": "1a4964e59783fa5d656fbd1b198efcc1"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "南仲将至荷叶浦舟人忧鼠窃不敢宿浦下迨晓方渡闻久无荷矣",
        "preface": "",
        "paragraphs": [
            "晴波绿净渺如湖，认得荷花似子都。",
            "疑是天孙憎俗驾，急收云锦长萑蒲。"
        ],
        "notes": "",
        "id": "7202dc8c557e0556f49c76f44e9f98fd"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "过齐门友人居",
        "preface": "",
        "paragraphs": [
            "药栏园户是邻家，破板门开两髻丫。",
            "瓦斛子中柑落尽，腊前寻访白山茶。"
        ],
        "notes": "",
        "id": "55143e2c6eccc6b94a378512d2e95e15"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "过青阳齐丘旧隠  其一",
        "preface": "",
        "paragraphs": [
            "旧学纵横术已精，不妨高卧且辞荣。",
            "可怜三别秦淮路，不得终南处士名。"
        ],
        "notes": "",
        "id": "aef84ebb42fc0a20675dc48e6a8116f4"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "过青阳齐丘旧隠  其二",
        "preface": "",
        "paragraphs": [
            "利尽渔民五季年，谁蠲丁口亩输钱。",
            "不将公量收家邑，漫把征贤改应天。"
        ],
        "notes": "",
        "id": "7002d4daa268228f41062adbfe839b41"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "赠上人",
        "preface": "",
        "paragraphs": [
            "上人梦里营诗思，比似看经僧更忙。",
            "包山寺里秋晴后，霜未浓时橘正香。"
        ],
        "notes": "",
        "id": "f87bcd97ce537fbee521c8ab41020723"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "又赠上人  其一",
        "preface": "",
        "paragraphs": [
            "八十诗僧岁莫闲，又随白浪上包山。",
            "青霜四面橙栾熟，独步三门独自还。"
        ],
        "notes": "",
        "id": "1348e133f8ee09056b62d2746c8ab633"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "又赠上人  其二",
        "preface": "",
        "paragraphs": [
            "八十高僧不诵经，挑单又发洞庭程。",
            "包山雪里三门上，吟就橙诗立又行。"
        ],
        "notes": "",
        "id": "fb184ba896142733bd0de5b307a23697"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "又赠上人  其三",
        "preface": "",
        "paragraphs": [
            "橙橘青时最有香，包山架后两番霜。",
            "上人梦里营诗思，比似看经僧更忙。"
        ],
        "notes": "",
        "id": "e305c96a09991ec6739cbf4b0f150b55"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "酌第四桥水有怀陆羽",
        "preface": "",
        "paragraphs": [
            "未必茶瓯胜酒醒，且将衰发戴寒星。",
            "太湖西与松江接，不碍幽人第水经。"
        ],
        "notes": "",
        "id": "60a9bda17a6900090db75070d9c37d85"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "横山寺楞伽塔诗  其一",
        "preface": "",
        "paragraphs": [
            "白傅游春得几回，寺门还对海门开。",
            "行人莫问横山塔，曾见开皇混一来。"
        ],
        "notes": "",
        "id": "65f7824df54184b68379c7b863bfa4e7"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "横山寺楞伽塔诗  其二",
        "preface": "",
        "paragraphs": [
            "姑苏台畔千年土，𣃁作牛羊出没行。",
            "惟有江山怀故国，五湖犹遶越东城。"
        ],
        "notes": "",
        "id": "ca781f0f365c389cca0632a32797d8a6"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "横山寺楞伽塔诗  其三",
        "preface": "",
        "paragraphs": [
            "吴越台池大业城，如今花鸟故时春。",
            "思量却是楞伽塔，曾见苏州六代人。"
        ],
        "notes": "",
        "id": "f293348dee0cc31d66b18ade4e5dcb9d"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "寒食怀游诚之",
        "preface": "",
        "paragraphs": [
            "清溪寒食水弥漫，忆在齐山约共观。",
            "便著窄衫鞭马去，路傍惊讶是文官。"
        ],
        "notes": "",
        "id": "e7de26938cf7060d1c669bc4369e577a"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "十九日初程至青阳赵令尹遣妓出迎自至池不赴乐饮至此望见令却之",
        "preface": "",
        "paragraphs": [
            "飘泊寒城两岁年，巧粧那记紫微篇。",
            "毛嫱不用惊飞鸟，买药韩休更可怜。"
        ],
        "notes": "",
        "id": "6a74cefc853af0db8d25176b890d9df4"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "重赋三高  其一",
        "preface": "",
        "paragraphs": [
            "著就农夫谷不收，江湖著我系虚舟。",
            "渔樵拍手应相笑，不得长鲸取次休。"
        ],
        "notes": "",
        "id": "aaef713ef8f819e8b73017e3db5f4504"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "重赋三高  其二",
        "preface": "",
        "paragraphs": [
            "儿女呻吟岁又穷，也应无语对西风。",
            "向来一箸鲈鱼意，赢得寒亭四壁空。"
        ],
        "notes": "",
        "id": "e4501d52aa32a56ecdb8b4b4004ff541"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "重赋三高  其三",
        "preface": "",
        "paragraphs": [
            "千金孰与此身多，惭愧君王用已过。",
            "乞得头颅江海去，一生辛苦几渔蓑。"
        ],
        "notes": "",
        "id": "be1c0da6fe9fc60e25e9d0e0e9184055"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "寄友人",
        "preface": "",
        "paragraphs": [
            "生前何事苦收身，身后浮名底样荣。",
            "只得太湖三万顷，与君亭下作真清。"
        ],
        "notes": "",
        "id": "fa8458f9c91790643ffac21f6ac29626"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "怀友人赵蹈中",
        "preface": "",
        "paragraphs": [
            "水宿山行可煞劳，山川应是怕才豪。",
            "诗人只好游湘水，上却巴陵恐是骚。"
        ],
        "notes": "",
        "id": "98446a3e17f6392686ffa4322997394b"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "读信州赵昌甫诗",
        "preface": "",
        "paragraphs": [
            "斯文世不收，未绝仅如缕。",
            "哦君古律诗，思君用心苦。",
            "廪钱能几何，茅舍月有取。",
            "怀哉斯人欤，被褐止衡堵。"
        ],
        "notes": "",
        "id": "1357431e3091d7523de34c5714fe650f"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "蚕妇怨",
        "preface": "",
        "paragraphs": [
            "去年蹉却沤麻时，寒女卒岁号无衣。",
            "今年无叶蚕眠迟，五月簇茧方缲丝。",
            "丝成那望衣儿女，且织霜缣了官赋。",
            "不愁织尽杼轴空，只恐精麤不中度。",
            "寒女寒女无重叹，且将败缕缝新绽。",
            "愿得明年蚕叶平，剜肉医疮为汝办。"
        ],
        "notes": "",
        "id": "9fd32b9ed3b8d9d85f91fa50787aba96"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "呈南安孟使君",
        "preface": "",
        "paragraphs": [
            "使君四十铜虎符，一矢曾识金仆姑。",
            "唐三百年进士举，不再鼓之终非夫。",
            "西风笼槐桂扶疎，笔势汹如涛江驱。",
            "知君三昧等游戏，我欲一言口嗫嚅。",
            "元凯登庸用谱系，稷契虽贤名第无。",
            "当时未有明光赋，致君大略到唐虞。",
            "君家六戟联椒涂，身无一点薰香污。",
            "颇疑膏粱逼寒畯，顾欲场屋争分铢。",
            "高山深林百年余，大夏生殖雨露濡。",
            "其间吾疑有栝柏，根蟠拟作轮囷株。",
            "尚能尔雅注虫鱼，下同年少争得途。",
            "极知文章君之余，何爱漏刻收桑榆。",
            "但疑入山见成鐻，可惜弹雀烦明珠。",
            "大夫当据要地居，仕宦须作执金吾。",
            "治经博士苟无命，不妨饿死同侏儒。",
            "君不见德裕生无不读书，死不肯与诸生俱。",
            "期君事业如韩吕，何嫌门地用崔卢。",
            "我尝一掷色得卢，盘中双陆万人呼。",
            "只今欲学支离疏，徒嗟七十战匈奴。"
        ],
        "notes": "",
        "id": "4f55a763f81418fe97719b60c034c733"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "过田家",
        "preface": "",
        "paragraphs": [
            "得麦儿今喜，无梅雨又愆。",
            "翁身今七十，眼见几般年。",
            "连年增口数，再世种人田。",
            "机上畸零绢，今当数百钱。"
        ],
        "notes": "",
        "id": "af034b0e955e6d4c23658c776aadff81"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "扫地",
        "preface": "",
        "paragraphs": [
            "滑几悬游气，磨砖出寸光。",
            "及时须敝帚，措影见胡床。",
            "拱揖延书入，澄收得虑庄。",
            "苍头拥箕袂，持礼老夫旁。"
        ],
        "notes": "",
        "id": "8840a022b6bc27359337f206a1c1bf6d"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "追送友人李季允归蜀三首并寄所怀  其一",
        "preface": "",
        "paragraphs": [
            "独往知心在，晨风忆缆开。",
            "江涛宽屡涉，山鬼讯重来。",
            "甲子悲麟去，林庐有鴈囘。",
            "赠言吾岂敢，遗药可无猜。"
        ],
        "notes": "",
        "id": "3a48c4585af285bf454b544e36f0dd1b"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "追送友人李季允归蜀三首并寄所怀  其二",
        "preface": "",
        "paragraphs": [
            "保终无智力，丽泽慨重湖。",
            "白水当门户，清秋送舳舻。",
            "他山藏实录，稚子狎长途。",
            "自古多零落，空悲永夜徂。"
        ],
        "notes": "",
        "id": "461b7840383d7d133ad311c407c8643d"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "追送友人李季允归蜀三首并寄所怀  其三",
        "preface": "",
        "paragraphs": [
            "西州余一老，六月上穷山。",
            "仲子何时到，三吴说鬓斑。",
            "土风添药费，圣代有生还。",
            "归梦商于近，音书报是间。"
        ],
        "notes": "",
        "id": "82dd35042259173014bcdde2be34112e"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "伍相庙",
        "preface": "",
        "paragraphs": [
            "封域依神保，遗哀记属镂。",
            "荒庭垂白露，古屋换爰乌。",
            "配食虚神果，除坛欠阖闾。",
            "向来存二庙，犹得慰三吴。"
        ],
        "notes": "",
        "id": "fda4543d3dc5102253fa38423dff7631"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "又题伍相庙",
        "preface": "",
        "paragraphs": [
            "废堞披榛旧，羁臣毕命心。",
            "江湖吞故壑，貌相匪斯今。",
            "激烈功名在，低徊岁月深。",
            "胥门沙衍浅，碑首未应沉。"
        ],
        "notes": "",
        "id": "43a42042dbbfdc24720936aa06dc0423"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "夏中兄病关心复了一二小书稍凉薾然有白发坐念力衰而学晚慨然有感",
        "preface": "",
        "paragraphs": [
            "凉飔侵病榻，鬒发减玄膏。",
            "长得承亲健，宁辞煮药劳。",
            "书程贪昼永，心量怯年高。",
            "艾耋犹知礼，昏明在所操。"
        ],
        "notes": "",
        "id": "de214f654693e9288fb128eff571c934"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "刮釜",
        "preface": "",
        "paragraphs": [
            "刮釜嗟邻母，经旬值湿薪。",
            "煎磨知物性，丰大转民贫。",
            "康食心知愧，哀嚣听颇亲。",
            "稻花伤昼雨，愁杀看书人。"
        ],
        "notes": "",
        "id": "11fb7a74cbb6da011ef440ff9f6e4fde"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "夏日游太湖  其一",
        "preface": "",
        "paragraphs": [
            "荒莽残唐寺，前通霸越江。",
            "茭芦私井税，钟鼓助舂撞。",
            "大壑容渔户，残碑寄石幢。",
            "好山三四十，浮入两僧窗。"
        ],
        "notes": "",
        "id": "7b79507eb78cbbd43c26589be50736a3"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "夏日游太湖  其二",
        "preface": "",
        "paragraphs": [
            "气逼梅天溽，衣沾溜雨篷。",
            "暗潮留地灢，阔水架天风。",
            "黯黑初星出，颠狂一瓠空。",
            "孙翁无片纸，说得五湖同。"
        ],
        "notes": "",
        "id": "fadc867de8968ca3e5fd2cfd40284cd3"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "随太守送神归而有感",
        "preface": "",
        "paragraphs": [
            "泌水洋洋可乐饥，强寻囊粟止儿啼。",
            "自怜蠹简为儒误，也逐鸣笳到佛祠。",
            "文字不堪供吏役，姓名渐喜少人知。",
            "一廛未办归耕计，坐看槐堂绿荫移。"
        ],
        "notes": "",
        "id": "4d8aae8167bdcd016d6a3e130fca4cd0"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "太平州陈大监挽章  其一",
        "preface": "",
        "paragraphs": [
            "老去无成久索居，尚能林下听除书。",
            "百年门地推鸿绪，三月春江照隼旟。",
            "云路修程惊折轴，昔游风谊记囘车。",
            "绿阴春草佳城暮，无计亲陈野客蔬。"
        ],
        "notes": "",
        "id": "a28ac5d21150307f4e0948434f8a9d65"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "太平州陈大监挽章  其二",
        "preface": "",
        "paragraphs": [
            "人称扁画更传诗，飞到青冥却自迟。",
            "今代人门能有几，伤心年寿遽如斯。",
            "百年乔木虬枝在，千里棠阴晓角悲。",
            "日暮佳城春草碧，生刍遥奠野人巵。"
        ],
        "notes": "",
        "id": "e394220ca7cb6b99198b94425aec7c1a"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "丘都督枢密挽章  其一",
        "preface": "",
        "paragraphs": [
            "曩时威凤览辉初，独对丹霄耸万夫。",
            "千载阜陵嗟见晚，百年乔木有神扶。",
            "只将囊底安江左，不见天中运斗枢。",
            "圣主恩深臣命薄，悔今强敌尚逋诛。"
        ],
        "notes": "",
        "id": "6d0f39025f9ae4b8f625d5989707cedc"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "丘都督枢密挽章  其二",
        "preface": "",
        "paragraphs": [
            "淮水尘清小使归，坏梁俄叹哲人萎。",
            "江山收泪还风景，草木知名怖鼓旗。",
            "生惜勋庸专管葛，死余忠信压边陲。",
            "南州十月停砧杵，料得闻丧处处悲。"
        ],
        "notes": "",
        "id": "db2bec206a317eace124402fb18886be"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "二月五日发舟",
        "preface": "",
        "paragraphs": [
            "此行休羡得闲高，也莫徘徊过二毛。",
            "破砚无由赊一饭，且携黄牒拜南曹。"
        ],
        "notes": "",
        "id": "467a8012320f5a1c74e9740107fa8942"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "春日迓新使君  其一",
        "preface": "",
        "paragraphs": [
            "半生穷巷抱遗经，多谢诸公说姓名。",
            "四十头颅成底事，五更炊黍学将迎。"
        ],
        "notes": "",
        "id": "f449709071c6fb065da2a2bd3c5406f2"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "春日迓新使君  其二",
        "preface": "",
        "paragraphs": [
            "云幕初收未肯晴，又将风雨做清明。",
            "阴沉天气浑无頼，更兀篮舆梦里行。"
        ],
        "notes": "",
        "id": "d2c3f0d8102f72ffc93f2f0feb05d51e"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "池阳春日迓新使君",
        "preface": "",
        "paragraphs": [
            "东风卷地滚尘沙，扶起垂杨损尽花。",
            "留意野棠无意度，淡红疎蕾当年华。"
        ],
        "notes": "",
        "id": "fdbf705d057232361c64e90cf164532e"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "读唐诗  其一",
        "preface": "",
        "paragraphs": [
            "一日勾消两卷诗，趁忙抄得是灯时。",
            "隔窗一哄狂风雨，无数啁啾冻雀儿。"
        ],
        "notes": "",
        "id": "5b95c588c232e162982864b375d45147"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "读唐诗  其二",
        "preface": "",
        "paragraphs": [
            "自分余工督小儿，更抄两卷晚唐诗。",
            "勾消日力跏趺坐，欲写凄凉神已疲。"
        ],
        "notes": "",
        "id": "a3795303276b9f89a5e1bcad2d5819f5"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "读唐诗  其三",
        "preface": "",
        "paragraphs": [
            "一般生态几人描，砑尽吴牋秃尽毫。",
            "却是晚唐工状物，手调烟露染天膏。"
        ],
        "notes": "",
        "id": "f67ee80b48deda8f066fc51570fa9602"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "听湖州歌",
        "preface": "",
        "paragraphs": [
            "十五隣家女末行，棹歌端的诉衷情。",
            "试将月出株林比，应有齐风檃未成。"
        ],
        "notes": "",
        "id": "df9b977ed124016a316cc7196632a754"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "柬龚立道",
        "preface": "",
        "paragraphs": [
            "不课木奴千树入，却夸蠹简百年余。",
            "先生不要金花帖，只借耕田觅饭书。"
        ],
        "notes": "",
        "id": "03f97bd039d7aeddafc3d697ba183bb8"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "筇竹杖",
        "preface": "",
        "paragraphs": [
            "四十龙钟欠一年，不应鹤骨会乘轩。",
            "杖头无用燃藜烛，倚向荒畦印屐痕。"
        ],
        "notes": "",
        "id": "b0e9e26bf5aef9bebb13411a7767008b"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "答静翁并以筇竹杖一枝赠行颂  其一",
        "preface": "",
        "paragraphs": [
            "南鸿北鴈年年客，有个生涯主不知。",
            "撼动从来忧乐事，夜窗风叶响棠梨。"
        ],
        "notes": "",
        "id": "1f4d18bbf635254e70e35303f0cf75b7"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "答静翁并以筇竹杖一枝赠行颂  其二",
        "preface": "",
        "paragraphs": [
            "栽松道者身先老，放下锄头好再来。",
            "八万四千关捩子，与公一个锁匙开。"
        ],
        "notes": "",
        "id": "f3620b8ee55f550a07e020dd71e02c01"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "答静翁并以筇竹杖一枝赠行颂  其三",
        "preface": "",
        "paragraphs": [
            "一筇九节添行李，用得人间处处尊。",
            "只要上山行饱饭，莫将风雪打人门。"
        ],
        "notes": "",
        "id": "424089266bfe8218bd5ae396a042321c"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "答静翁并以筇竹杖一枝赠行颂  其四",
        "preface": "",
        "paragraphs": [
            "万事实头方稳当，十分足陌莫跷除。",
            "困来展席日里睡，读尽空中鸟迹书。"
        ],
        "notes": "",
        "id": "8cf6e4a256d3e86e3aab8f75a6c4feaf"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "途中赋落梅",
        "preface": "",
        "paragraphs": [
            "一段幽奇破腊忙，只将迟暮了年光。",
            "从教篱落飘零尽，也胜房栊半面粧。"
        ],
        "notes": "",
        "id": "f9daf9b1c6ec007b2b481be43e92f1d7"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "冻藕",
        "preface": "",
        "paragraphs": [
            "雪藕前身玉井莲，与泥俱出又经年。",
            "长卿渴杀郫筒酿，乞与春塘范堰船。"
        ],
        "notes": "",
        "id": "68ed26dccdea5daff284b2b3be219629"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "游山寺",
        "preface": "",
        "paragraphs": [
            "山寺清明蛱蝶飞，中庭古佛供琉璃。",
            "僧房也有追游市，瓦狗泥车诳小儿。"
        ],
        "notes": "",
        "id": "a68a88154f1b4b74479d3e4218ca0b6a"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "喜鹊  其一",
        "preface": "",
        "paragraphs": [
            "簷牙唤起前时梦，远信凭君便有期。",
            "岁暮柴门今事少，寒暄音问不须知。"
        ],
        "notes": "",
        "id": "04c7ff0bd10d0b67497cbfd340ab267e"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "喜鹊  其二",
        "preface": "",
        "paragraphs": [
            "火龟已食幽贞墨，干鹊犹将吉语传。",
            "高处营巢君自好，张罗门外尔徒喧。"
        ],
        "notes": "",
        "id": "d4731c06b97bdcd605a51a7f4cc76516"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "瓶中花",
        "preface": "",
        "paragraphs": [
            "清晓铜瓶沃井华，青葱绿玉紫兰芽。",
            "鬓毛白尽心情在，不分看花学养花。"
        ],
        "notes": "",
        "id": "3a059b659924c184145ee113f1813739"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "咏史 郭汾阳女许桥神",
        "preface": "",
        "paragraphs": [
            "汾阳蒲镇造浮桥，女许桥神水患消。",
            "河渎亲家从此号，正人夫岂自兴妖。"
        ],
        "notes": "",
        "id": "4b3cd4210054c3e2f9de57ac5e9d484c"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "咏史 陈茂呵水神",
        "preface": "",
        "paragraphs": [
            "东都陈茂航海时，藐尔阳侯敢肆欺。",
            "拔剑一呼风浪息，大贤行处有天随。"
        ],
        "notes": "",
        "id": "b91184036cb5564bd6e6cd19d0faa6e8"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "孔村",
        "preface": "",
        "paragraphs": [
            "辙环死只欠居夷，此地传讹且阙疑。",
            "坏屋无烟桑柘少，绝怜犹似厄陈时。"
        ],
        "notes": "",
        "id": "33ad68c40165f5616d48aab887fec0db"
    },
    {
        "author": "周南",
        "dynasty": "宋",
        "type": "诗",
        "rhythmic": "",
        "title": "千金村",
        "preface": "",
        "paragraphs": [
            "种豆燃萁地力劳，更将菜甲压豨膏。",
            "豪家粔籹消多少，切莫煎熬到老饕。"
        ],
        "notes": "",
        "id": "e21f24ba760d2d12964e0e230a53063e"
    }
]