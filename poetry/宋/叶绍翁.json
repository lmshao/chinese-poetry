[
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "登谢屐亭赠谢行之",
        "preface": "",
        "paragraphs": [
            "君家灵运有山癖，平生费却几緉屐。",
            "从人唤渠作山贼，内史风流定谁识。",
            "西窗小憩足力疲，梦赋池塘春草诗。",
            "只今屐朽诗不朽，五字句法谁人追。",
            "天台览遍兴未已，天竺山前听流水。",
            "秦人称帝鲁连耻，宁向苍苔留屐齿。",
            "乙庵是渠几世孙，登山认得屐齿痕。",
            "摩挲苔石坐良久，便欲老此岩之根。",
            "吾侬劝渠且归去，请君更学遥遥祖。",
            "遥遥之祖定阿谁，曾出东山作霖雨。",
            "乙庵未省却问侬，莫是当年折屐翁。"
        ],
        "notes": "",
        "id": "8f91aa7da6f667eb74c3c584a1c746b6"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "西湖秋晚",
        "preface": "",
        "paragraphs": [
            "爱山不买城中地，畏客长撑屋后船。",
            "荷叶无多秋事晚，又同鸥鹭过残年。"
        ],
        "notes": "",
        "id": "350a03090e29ae84d1baedbf3e97481c"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "题鄂王墓",
        "preface": "",
        "paragraphs": [
            "万古知心只老天，英雄堪恨复堪怜。",
            "如公更缓须臾死，此虏安能八十年。",
            "漠漠凝尘空偃月，堂堂遗像在凌烟。",
            "早知埋骨西湖路，学取鸱夷理钓船。"
        ],
        "notes": "",
        "id": "7ca624b264f51784fb67f2004cb5a109"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "闻顶山徐道人改卜",
        "preface": "",
        "paragraphs": [
            "先生新卜宅，只许白云知。",
            "野蜜和蜂割，岩花带蝶移。",
            "坐谙苔石稳，醉忘木桥危。",
            "屋后寒梅放，因风寄一枝。"
        ],
        "notes": "",
        "id": "853493de31b0ba5001fd0dbcb9bad42f"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "游园不值",
        "preface": "",
        "paragraphs": [
            "应嫌屐齿印苍苔，十扣柴门九不开。",
            "春色满园关不住，一枝红杏出墙来。"
        ],
        "notes": "",
        "id": "3047659c2de99ea1ffe1b486a29679d8"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "仙兴",
        "preface": "",
        "paragraphs": [
            "金书宫殿玉阑干，雪瀑泉飞洞口寒。",
            "日暮仙翁骑鹤去，碧桃花满石棋盘。"
        ],
        "notes": "",
        "id": "8e34ffca4916a24676211a68184bd001"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "秋日游龙井",
        "preface": "",
        "paragraphs": [
            "引道烦双鹤，携囊倩一童。",
            "竹光杯影里，人语水声中。",
            "不雨云常湿，无霜叶自红。",
            "我来何所事，端为听松风。"
        ],
        "notes": "",
        "id": "162bc13eccf9607c07055d1fb9d2924a"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "出北关二里",
        "preface": "",
        "paragraphs": [
            "脱衣命仆洗尘埃，篱落人家未见梅。",
            "出得城门能几步，船头便有白鸥来。"
        ],
        "notes": "",
        "id": "30353c6490bbcdb6ef13696b8df54b72"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "野蝶",
        "preface": "",
        "paragraphs": [
            "银为须翅粉为肌，驱役春风不解肥。",
            "桃李上林无分到，可怜却傍菜花飞。"
        ],
        "notes": "",
        "id": "86a8aa74356eb4a79d6b3e7929736567"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "嘉兴界",
        "preface": "",
        "paragraphs": [
            "平野无山见尽天，九分芦苇一分烟。",
            "悠悠绿水分枝港，撑出南邻放鸭船。"
        ],
        "notes": "",
        "id": "9f9217a6c31bdbe5e5f7976d112abee1"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "烟村",
        "preface": "",
        "paragraphs": [
            "隠隠烟村闻犬吠，欲寻寻不见人家。",
            "只于桥断溪回处，流出碧桃三数花。"
        ],
        "notes": "",
        "id": "39b24968c46d359acb9ac49c661d29b9"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "石头感古",
        "preface": "",
        "paragraphs": [
            "夷甫诸人者，龟趺已故丘。",
            "但能挥玉麈，不解冠兜鍪。",
            "正朔从江左，经营仅石头。",
            "中原虽可望，不忍上层楼。"
        ],
        "notes": "",
        "id": "53e5dfd0391c3280848d7460b5831b9d"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "葛天民隠居",
        "preface": "",
        "paragraphs": [
            "种竹成新列，移兰即旧阴。",
            "老铛犹有耳，古柳已无心。",
            "得句添杯满，贪炉到夜深。",
            "篝灯聊点校，春水没衣砧。"
        ],
        "notes": "",
        "id": "92bbd6ed6f386f4f9b7b32e4d685923a"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "九日呈真直院",
        "preface": "",
        "paragraphs": [
            "秋风吹客客思家，破帽从渠自在斜。",
            "肠断故山归未得，借人篱落种黄花。"
        ],
        "notes": "",
        "id": "118f56f09ab190f87a233af957cadd24"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "贵游",
        "preface": "",
        "paragraphs": [
            "五陵年少尽风流，十日安排一日游。",
            "林下幽人差省事，笔床茶灶便登舟。"
        ],
        "notes": "",
        "id": "916378f8a0e24c4534f0d6f7c0fe7b1a"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "寓居  其一",
        "preface": "",
        "paragraphs": [
            "云补青山缺，琴销白日长。",
            "鸥从雨外没，蛇入树间藏。",
            "客久衣常黑，童蛮发半黄。",
            "萤多邻舍少，此意自凄凉。"
        ],
        "notes": "",
        "id": "17a5deafc7d461ff8c89a82ee62ccbd7"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "寓居  其二",
        "preface": "",
        "paragraphs": [
            "无酒难留客，借书方入城。",
            "洗衣知水落，贪睡畏窗明。",
            "野竹藤纒杀，枯枝草寄生。",
            "十年林下隠，差觉世缘轻。"
        ],
        "notes": "",
        "id": "c10e942b9658d9f799f930c563dbfa08"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "田家三咏  其一",
        "preface": "",
        "paragraphs": [
            "织篱为界编红槿，排石成桥接断塍。",
            "野老生涯差省事，一间茅屋两池菱。"
        ],
        "notes": "",
        "id": "eb7e6ccb0248dbb291eb5b24b797c17e"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "田家三咏  其二",
        "preface": "",
        "paragraphs": [
            "田因水坏秧重插，家为蚕忙户紧关。",
            "黄犊归来莎草阔，绿桑采尽竹梯闲。"
        ],
        "notes": "",
        "id": "e7ef918ac62599458e159d184f6f4a10"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "田家三咏  其三",
        "preface": "",
        "paragraphs": [
            "抱儿更送田头饭，画鬓浓调灶额烟。",
            "争信春风红袖女，绿杨庭院正秋千。"
        ],
        "notes": "",
        "id": "e5ff6299e9b060af411be08fb53b0889"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "送冯济川归蜀",
        "preface": "",
        "paragraphs": [
            "勇唤东吴万里船，皂囊来奏九重天。",
            "一官岂为苏洵冗，诸老宁容贾谊先。",
            "满载月归应有命，便耕云去岂无田。",
            "竹枝歌罢篷窗掩，到此相思倍黯然。"
        ],
        "notes": "",
        "id": "c27a178a6606b006abad3cf6fd98558b"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "赋葛天民栽苇",
        "preface": "",
        "paragraphs": [
            "叶碍渔舟入，丛分水国宽。",
            "低回藏鹭渚，仿佛钓鱼竿。",
            "荡户和萍送，溪翁当竹看。",
            "所怜如许节，不耐雪霜寒。"
        ],
        "notes": "",
        "id": "7d74bcd88af2bf65949d5dc2d25e8446"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "田舍小憩",
        "preface": "",
        "paragraphs": [
            "犬驯迎且吠，儿小笑还啼。",
            "樱熟施鱼网，桑空卧竹梯。",
            "枯枝禽啄折，野草鹿眠低。",
            "屋后登山路，牛栏更向西。"
        ],
        "notes": "",
        "id": "1a5c1596b8c46d3e0871e244e006a003"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "青溪阁",
        "preface": "",
        "paragraphs": [
            "江总能文士，空贻狎客名。",
            "旧基荒草占，废圃野人耕。",
            "古柳无多树，新蝉第一声。",
            "青溪固亡恙，依旧与孤城。"
        ],
        "notes": "",
        "id": "671d18a02d092b020d3ae2f410649c3b"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "访隠者",
        "preface": "",
        "paragraphs": [
            "不作王门梦，来敲隠者关。",
            "童先孤鹤化，云伴一身闲。",
            "碍笋新移路，低墙为看山。",
            "几回松下去，锄得茯苓还。"
        ],
        "notes": "",
        "id": "449a07d8179fd576d6f2465a006054a1"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "幽居书事",
        "preface": "",
        "paragraphs": [
            "窗开双佛塔，水遶数鱼家。",
            "酒剩沾邻里，时平买钓车。",
            "童闲唯伴鹤，树老自成槎。",
            "枕上关心事，侵晨扫落花。"
        ],
        "notes": "",
        "id": "18d0670bfbaae3b93f6f54025b196ebd"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "访龙井山中村叟",
        "preface": "",
        "paragraphs": [
            "雨打荒篱豆荚垂，柴门未启立多时。",
            "客来自掘蹲鸱煮，旋拾枯松三数枝。"
        ],
        "notes": "",
        "id": "b59deb481296c06ecaec9432acf12e40"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "西溪",
        "preface": "",
        "paragraphs": [
            "一条横木过前溪，村女齐登采叶梯。",
            "独立衡门春雨细，白鸡飞上树梢啼。"
        ],
        "notes": "",
        "id": "e7aa178958a6ecba578fdad7023cba01"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "和葛天民呈吴韬仲韵赋其庭馆所有",
        "preface": "",
        "paragraphs": [
            "江远潮痕细，城回路势斜。",
            "竹行穿砌笋，风堕过墙花。",
            "篆叶虫留字，衔泥燕理家。",
            "主人清到骨，相对只杯茶。"
        ],
        "notes": "",
        "id": "8ab2929c534bccfd37a0f40e7fbbcdaa"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "敬陪直院右史上巳后一日西斋之集",
        "preface": "",
        "paragraphs": [
            "清时天上诏书稀，曲水从游许布衣。",
            "插羽满浮寒食酒，倚栏同忆故山薇。",
            "碧桃绕观春风静，柔樐摇汀夕照微。",
            "慨想兰亭如昨日，沙鸥飞下钓鱼矶。"
        ],
        "notes": "",
        "id": "a7a413cc4cb654841f30e8455f5265a4"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "赠陈宗之  其一",
        "preface": "",
        "paragraphs": [
            "官河深水绿悠悠，门外梧桐数叶秋。",
            "中有武林陈学士，吟诗销遣一生愁。"
        ],
        "notes": "",
        "id": "baf459ba19c421892eefd45d3a838899"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "赠陈宗之  其二",
        "preface": "",
        "paragraphs": [
            "十载京尘染布衣，西湖烟雨与心违。",
            "随车尚有书千卷，拟向君家卖却归。"
        ],
        "notes": "",
        "id": "696a945e13642a3220c974137fa3c6c4"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "题山间老友壁",
        "preface": "",
        "paragraphs": [
            "山间虽寂静，未得事全无。",
            "锄地留莎草，添泉养石蒲。",
            "庭除风自扫，身世月同孤。",
            "老去知禅味，松间试结趺。"
        ],
        "notes": "",
        "id": "e360df8f6a1239fdf1135cefa6504dd5"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "寄湖上黄教",
        "preface": "",
        "paragraphs": [
            "门幽缘近寺，官冷未成家。",
            "楼借山为障，风吹水作花。",
            "诗方酬北磵，经又节南华。",
            "闻说新雏凤，宾来解唤茶。"
        ],
        "notes": "",
        "id": "f427203b8446fe92abe77054c547107f"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "表忠观韩小官人",
        "preface": "",
        "paragraphs": [
            "观里韩风子，无心似有灵。",
            "绕廊时自语，扪虱故忘形。",
            "午暴松簷暖，晨餐柏叶青。",
            "客来知有馈，迎笑立中庭。"
        ],
        "notes": "",
        "id": "93f2443ee4b9677386dd3a54c2016847"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "夜书所见",
        "preface": "",
        "paragraphs": [
            "萧萧梧叶送寒声，江上秋风动客情。",
            "知有儿童挑促织，夜深篱落一灯明。"
        ],
        "notes": "",
        "id": "31e7253a512837cd235bb544b0e2f48e"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "访隠者",
        "preface": "",
        "paragraphs": [
            "开门迎客着山袍，井畔猕猴一树桃。",
            "儿向草间寻落果，妻从墙角过香醪。",
            "旧栽松子今能大，新起茅堂不甚高。",
            "历遍贵游无此味，韭和春雨笋和糟。"
        ],
        "notes": "",
        "id": "350a01e62ecf850bec720a3515571fbe"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "题孙端甫别墅",
        "preface": "",
        "paragraphs": [
            "幽居地僻少人知，野水春风枳树篱。",
            "检历预寻移竹日，题墙闲记种花时。",
            "堪嗤狡兔须三窟，只学鹪鹩占一枝。",
            "净扫绿苔斟浊酒，邻家吹过野棠梨。"
        ],
        "notes": "",
        "id": "5bcd5af484cfc438512c83e3a8cf30e0"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "寄赵眉翁二首  其一",
        "preface": "",
        "paragraphs": [
            "两度驰书未报音，温陵尺纸定千金。",
            "多应驿使曾相访，短艇烟波无处寻。"
        ],
        "notes": "",
        "id": "33f9989b7d5687828f3b8941e5b6a966"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "寄赵眉翁二首  其二",
        "preface": "",
        "paragraphs": [
            "君王未肯赐西湖，鸥鹭丛中借地居。",
            "憔悴风姿今钓叟，痴心犹望故人书。"
        ],
        "notes": "",
        "id": "c01ab44091ea390bd87593827eecbc7f"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "纸帐",
        "preface": "",
        "paragraphs": [
            "五色流苏不用垂，楮衾木枕更相宜。",
            "高眠但许留禅客，低唱应难着侍儿。",
            "白似雪窗微霁后，暖于酒力半醺时。",
            "蒲团静学观身法，岁晚工夫要自知。"
        ],
        "notes": "",
        "id": "0561122dfa964aaa736663e475611eca"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "谒半山祠",
        "preface": "",
        "paragraphs": [
            "归去田畴问老农，力行新法竟何功。",
            "已知供佛追前过，尚惜修书谢数公。",
            "塑像难陪夫子壁，古祠谁访觉王宫。",
            "都来二百年间事，燕麦戎葵几度风。"
        ],
        "notes": "",
        "id": "96bff81f8d046f37602ac2c10a70b03e"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "过崇德",
        "preface": "",
        "paragraphs": [
            "野塍泉自注，断岸柳空存。",
            "雨霁云开塔，船过犬吠门。",
            "柴扉斜着水，草迳别通村。",
            "翻羡田家乐，盈盈老瓦盆。"
        ],
        "notes": "",
        "id": "b86cf97e56fca33968259208c80d7d9d"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "鹭",
        "preface": "",
        "paragraphs": [
            "无事时来立葑田，几回惊去为归船。",
            "霜姿不特他人爱，照影沧波亦自怜。"
        ],
        "notes": "",
        "id": "b34126ae979a6f347571fca17a72d059"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "咏先牌",
        "preface": "",
        "paragraphs": [
            "相随万里途，汝岂被名驱。",
            "挂壁疑何用，辞家不可无。",
            "店翁先洒扫，津吏认称呼。",
            "举子无钱刻，惟将□纸糊。"
        ],
        "notes": "",
        "id": "9ec48f6418b10b4444b31765bce60b72"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "舟次崇德",
        "preface": "",
        "paragraphs": [
            "倦身只合卧家林，客里消磨感慨心。",
            "水国逢春梅未见，山城到午雾犹深。",
            "地名不记维舟问，酒味曾谙入巷寻。",
            "泛宅浮家何日了，庄头栽竹已成阴。"
        ],
        "notes": "",
        "id": "c914840b21357576aae845f980262c50"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "发长安堰",
        "preface": "",
        "paragraphs": [
            "夏老虫声切，晨兴草气香。",
            "买瓜依绿树，出水𣵡青秧。",
            "船聚知村近，牛闲觉昼长。",
            "双凫莲叶荡，无雨故生凉。"
        ],
        "notes": "",
        "id": "e0ed5000561ffe6c8b68b77268d31059"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "苔钱",
        "preface": "",
        "paragraphs": [
            "家贫地上却钱流，朽贯年深不可收。",
            "若使用之堪买爵，等闲门巷亦封侯。"
        ],
        "notes": "",
        "id": "02dd4a1bc0f49274c1088f89c0e2268f"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "汉武帝",
        "preface": "",
        "paragraphs": [
            "殿号长秋花寂寂，台名思子草茫茫。",
            "尚无人世团𪢮乐，枉认蓬莱作帝乡。"
        ],
        "notes": "",
        "id": "ac8a00f6d48ce953727850fe9d51a8a5"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "大涤山",
        "preface": "",
        "paragraphs": [
            "倦身祇欲卧林丘，羽客知心解款留。",
            "泉溜涓涓中夜雨，天风凛凛四时秋。",
            "虎岩月澹迷仙路，龙洞云深透别州。",
            "九锁青山元不锁，碧桃开后更来游。"
        ],
        "notes": "",
        "id": "6fa095a7bbc8c1142ed8dad09f450090"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "宜对亭",
        "preface": "",
        "paragraphs": [
            "讲罢闲来立矮阑，袈裟衣薄翠光寒。",
            "请师莫起云屏想，只作当年面壁看。"
        ],
        "notes": "",
        "id": "1ea235a796f7b6ad8ca731c92d2bee38"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "猫图",
        "preface": "",
        "paragraphs": [
            "醉薄荷，扑蝉蛾。",
            "主人家，奈鼠何。"
        ],
        "notes": "",
        "id": "398402b5d92b01c9413e5b543b591da8"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "赞洞宾像",
        "preface": "",
        "paragraphs": [
            "撚吟髭，剑在前。",
            "心中月，天上圆。"
        ],
        "notes": "",
        "id": "4ca4e80bcbe96f5a9872c2a0045cacbd"
    },
    {
        "author": "叶绍翁",
        "dynasty": "宋",
        "type": "诗",
        "rhythmic": "",
        "title": "赏梅",
        "preface": "",
        "paragraphs": [
            "梅花宜雪犹宜月，水畔山边更自奇。",
            "十四字传和靖后，又传君际五言诗。"
        ],
        "notes": "",
        "id": "024dd360decd1c47d4984bcd971be627"
    }
]