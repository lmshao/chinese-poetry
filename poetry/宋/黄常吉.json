[
    {
        "author": "黄常吉",
        "dynasty": "宋",
        "type": "诗",
        "rhythmic": "",
        "title": "游洞霄宫  其一",
        "preface": "",
        "paragraphs": [
            "山锁清溪溪锁峰，溪光山色两怡融。",
            "松枝点滴衣夹雨，云叶飘扬岩际风。",
            "玉室金堂端好坐，石坛乳窦自相通。",
            "我生已幸尘缘薄，拟结茅庐天柱东。"
        ],
        "notes": "",
        "id": "a343c18a8937f9ffe7d5dca6ea4c2111"
    },
    {
        "author": "黄常吉",
        "dynasty": "宋",
        "type": "诗",
        "rhythmic": "",
        "title": "游洞霄宫  其二",
        "preface": "",
        "paragraphs": [
            "乔松苍竹带烟霏，木拱彤簷蔼翠微。",
            "虚谷玲珑遗凤响，行云蒙密护龙归。",
            "繁花结绣迷樵径，灵飘药香满客衣。",
            "更欲搘筇遍诸顶，可怜无策驻残晖。"
        ],
        "notes": "",
        "id": "16811d8ae2abc575db068c0bc12486f2"
    },
    {
        "author": "黄常吉",
        "dynasty": "宋",
        "type": "诗",
        "rhythmic": "",
        "title": "游洞霄",
        "preface": "",
        "paragraphs": [
            "我厌城市喧，故作林泉游。",
            "十事思九错，一笑忘百忧。",
            "道念岂不定，俗累良未休。",
            "安得弄泉石，味道老一丘。"
        ],
        "notes": "",
        "id": "67e927d197c31b4ce2ef08d8d7984d87"
    }
]