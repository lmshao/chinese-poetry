[
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其一",
        "preface": "",
        "paragraphs": [
            "定光金地遥招手，智者江陵暗点头。",
            "已是白云千万里，那堪于此未知休。"
        ],
        "notes": "",
        "id": "54237b86f28f8b2406d56889b3d3a957"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其二",
        "preface": "",
        "paragraphs": [
            "谈玄说妙，撒屎撒尿。",
            "行棒行喝，将盐止渴。",
            "立主立宾，花擘宗乘。"
        ],
        "notes": "",
        "id": "77a06db35b3e8055b0feb80fcd889a09"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其三",
        "preface": "",
        "paragraphs": [
            "传来铁钵盛猫饭，摩衲袈裟入墨盆。",
            "祖翁活计都坏了，不知将底付儿孙。"
        ],
        "notes": "",
        "id": "18671e556e26806404851e9eba9d6ac5"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其四",
        "preface": "",
        "paragraphs": [
            "堂前露柱久怀胎，长下婴儿颇俊哉。",
            "未解语言先作赋，一操直取状元来。"
        ],
        "notes": "",
        "id": "5aba5f492814d5a95b4a7b7a680c7780"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其五",
        "preface": "",
        "paragraphs": [
            "文殊普贤谈理事，临济德山行棒喝。",
            "东禅一觉到天明，偏爱风从凉处发。"
        ],
        "notes": "",
        "id": "6af3c37ab2c60fe7844d6da000251ee4"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其六",
        "preface": "",
        "paragraphs": [
            "一念得心，顿超三界。",
            "得无所得，贪瞋烂坏。",
            "野草闲花满地愁，将军战马今何在。"
        ],
        "notes": "",
        "id": "19776666bfc79e88d89ac27392346b56"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其七",
        "preface": "",
        "paragraphs": [
            "九夏炎炎火热，木人汗流不辍。",
            "夜来一雨便凉，莫道山僧不说。"
        ],
        "notes": "",
        "id": "0c5395a846833a2235430d68add4141d"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其八",
        "preface": "",
        "paragraphs": [
            "正炊折脚铛安隐，无奈公文抵死催。",
            "硬把死蛇头不得，随时之义大矣哉。"
        ],
        "notes": "",
        "id": "92bedbba991ccb3262b060882e8d58ea"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其九",
        "preface": "",
        "paragraphs": [
            "大兄杜口毗耶，小兄掩室摩竭。",
            "恰好和我三人，大家证龟作鳖。"
        ],
        "notes": "",
        "id": "3da3171db41272325d5fcf47cfc6d299"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其一○",
        "preface": "",
        "paragraphs": [
            "石门深且幽，好住不肯住。",
            "翻身入城隍，却向闹市去。",
            "闹浩浩处冷湫湫，冷湫湫处看杨州。",
            "四五百条花柳巷，二三千处管弦楼。"
        ],
        "notes": "",
        "id": "30168a2489f5c8c9cc0de446222539a9"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其一一",
        "preface": "",
        "paragraphs": [
            "慧不厌修，福不厌作。",
            "福慧双收，如虎戴角。",
            "作既无作，修亦无修。",
            "青山绿水，短棹孤舟。",
            "格外之谈，迥出常流。"
        ],
        "notes": "",
        "id": "c86d423925efdfa7cb57e974477f09bb"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其一二",
        "preface": "",
        "paragraphs": [
            "不用立雪庭下，不用断臂师前。",
            "须信当人分上，已与佛祖齐肩。",
            "会得朝打八百，不会暮打三千。"
        ],
        "notes": "",
        "id": "0deb692106eb06abe94f0d5c63131f06"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其一三",
        "preface": "",
        "paragraphs": [
            "瞿昙鼓动三寸舌，四十九年无法说。",
            "达磨不立一字脚，列派分枝无处著。",
            "青山不锁长飞势，沧海合知来处高。"
        ],
        "notes": "",
        "id": "6c3d650a0cc3c779e59fda29bd0bd4ee"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其一四",
        "preface": "",
        "paragraphs": [
            "念念舍离诸恶趣，心心克取佛菩提。",
            "取舍二途如脱得，永嘉元不识曹溪。"
        ],
        "notes": "",
        "id": "20f1f87d44db533826effcbfa972c3ed"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其一五",
        "preface": "",
        "paragraphs": [
            "佛祖顶𩕳上，有破天大路。",
            "未透生死关，如何敢进步。",
            "不进步，大千没遮护。",
            "一句绝言诠，那咤擎铁柱。"
        ],
        "notes": "",
        "id": "6ca69f06add78ceb5b431fda4b40970e"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其一六",
        "preface": "",
        "paragraphs": [
            "流水下山非有意，片云归洞本无心。",
            "人生若得如云水，铁树开花遍界春。"
        ],
        "notes": "",
        "id": "5b35388ba57316c1fdd4fd5124d72807"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其一七",
        "preface": "",
        "paragraphs": [
            "我有折脚铛，三子共提掇。",
            "一著一著高，一步一步阔。",
            "从此活业兴，清风动寥泬。",
            "夜半放乌鸡，头上一点雪。"
        ],
        "notes": "",
        "id": "e5d887f27cfe82fac37d1fd1433c4ffb"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其一八",
        "preface": "",
        "paragraphs": [
            "今朝十二，鼓声动地。",
            "云水上来，讨甚巴鼻。",
            "直饶天雨四花，争似归堂打睡。"
        ],
        "notes": "",
        "id": "df48803e16719592801e00d0396d097a"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其一九",
        "preface": "",
        "paragraphs": [
            "达磨不来东土，二祖不往西天。",
            "老卢不识五祖，谁云夜半衣传。"
        ],
        "notes": "",
        "id": "8a557cf311f4f9a9a1e4d480beeae563"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其二○",
        "preface": "",
        "paragraphs": [
            "日日波波走，夜夜不曾停。",
            "走到岁穷夜，依旧定盘星。"
        ],
        "notes": "",
        "id": "c5a796e4a68d28583d88046513f2e9cb"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其二一",
        "preface": "",
        "paragraphs": [
            "三十六旬穷此夕，定盘星上转风车。",
            "放开结角罗纹处，须信风流出当家。"
        ],
        "notes": "",
        "id": "6328faaedb2d1a3dbdd7be092472b01e"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其二二",
        "preface": "",
        "paragraphs": [
            "我有懒庵兄，夤缘真有在。",
            "从东复过西，两处成交代。",
            "去矣无遗恨，所欠唯睡债。",
            "难忘手足情，特来为渠赛。"
        ],
        "notes": "",
        "id": "7ce2726197a416174e3f95877bc65aa4"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其二三",
        "preface": "",
        "paragraphs": [
            "常州有，福州无，江风作恶浪花粗。",
            "不用刻舟徒记剑，片帆已过洞庭湖。"
        ],
        "notes": "",
        "id": "4f66ace895ac06f69e2ae8bcd3c357a9"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其二四",
        "preface": "",
        "paragraphs": [
            "三分光阴二早过，灵台一点不揩磨。",
            "贪生逐日区区去，唤不回头争奈何。"
        ],
        "notes": "",
        "id": "a3c67385f2d59ab182f202b61e0b4f52"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其二五",
        "preface": "",
        "paragraphs": [
            "一叶落，便知秋，颟顸佛性。",
            "一尘起，大地收，儱侗真如。",
            "若是衲僧门下客，不用更踌躇。",
            "曾向华山图上看，又添潘阆倒骑驴。"
        ],
        "notes": "",
        "id": "8b02a93e30aa6ad7831e259cfa4cf3a8"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其二六",
        "preface": "",
        "paragraphs": [
            "梦幻空花，六十七年。",
            "白鸟烟没，秋水连天。"
        ],
        "notes": "",
        "id": "2891f7b587fa8fb40d264db1116f2beb"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其二七",
        "preface": "",
        "paragraphs": [
            "梦幻空花六十七，临行犹自老婆心。",
            "鸳鸯绣出与人看，谁知元不犯金针。"
        ],
        "notes": "",
        "id": "2891f7b587fa8fb40d264db1116f2beb"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "颂古四首  其一",
        "preface": "",
        "paragraphs": [
            "析尽尸骸没一些，从兹遍界是那咤。",
            "直饶见得无纤翳，未免重添眼里花。"
        ],
        "notes": "",
        "id": "208702d230892bf19e314d229123df31"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "颂古四首  其二",
        "preface": "",
        "paragraphs": [
            "普请开田力已齐，纷纷带水又拖泥。",
            "展开两手人休问，昨夜三更月落西。"
        ],
        "notes": "",
        "id": "6b32c8fa523fa305a487f61a49d907b8"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "颂古四首  其三",
        "preface": "",
        "paragraphs": [
            "不知此土何为验，拈起新罗人草鞋。",
            "汉祖殿前樊哙怒，鸿门一踏为谁开。"
        ],
        "notes": "",
        "id": "f5aada0f70b889fc52760d6871038abf"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "颂古四首  其四",
        "preface": "",
        "paragraphs": [
            "涅槃偿债更无殊，劈破长沙肘后符。",
            "一句全提无话会，钱塘八月浪花粗。"
        ],
        "notes": "",
        "id": "e2984d6345531e8c7bd3514cbde1436c"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈三首  其一",
        "preface": "",
        "paragraphs": [
            "坐断毗卢顶𩕳，须是没量大人。",
            "若是没量大人，不坐毗卢顶𩕳。"
        ],
        "notes": "",
        "id": "37f069b63418011067eabefc66b3fe5e"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈三首  其二",
        "preface": "",
        "paragraphs": [
            "今朝腊月九，穷汉外边走。",
            "虽然不还家，却是他好手。",
            "陋巷不骑金色马，回途却著破襕衫。"
        ],
        "notes": "",
        "id": "d0576f3e49d25577e9e0dbe865f68c26"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈三首  其三",
        "preface": "",
        "paragraphs": [
            "若欲正提纲，直须大地荒。",
            "欲来冲雪刃，未免露锋铓。"
        ],
        "notes": "",
        "id": "68b501335fd331446b5ab57a693f506e"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈一首",
        "preface": "",
        "paragraphs": [
            "闭却口，时时说。",
            "截却舌，无间歇。",
            "无间歇，最奇绝。",
            "最奇绝，眼中屑。",
            "了了了时无可了，玄玄玄处亦须呵。"
        ],
        "notes": "",
        "id": "40fc9fd000d3eaa271b85796fc49613d"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "颂古",
        "preface": "",
        "paragraphs": [
            "比谓拈来伸一问，如何举众尽茫然。",
            "不因一扑百杂碎，定作人间丑妇寃。"
        ],
        "notes": "",
        "id": "91913ec85ee60d165284173161a94246"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "调空首座",
        "preface": "",
        "paragraphs": [
            "山龟有壳藏头尾，七十二钻不奈何。",
            "恰似秀峰空首座，嘉招不肯出烟萝。"
        ],
        "notes": "",
        "id": "10c23938c34bf4187e74a6328b2a775f"
    }
]