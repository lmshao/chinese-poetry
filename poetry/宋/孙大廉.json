[
    {
        "author": "孙大廉",
        "dynasty": "宋",
        "type": "诗",
        "rhythmic": "",
        "title": "浄土院  其一",
        "preface": "",
        "paragraphs": [
            "流水元依涧，孤云不著山。",
            "万缘机虑断，一点浄明还。",
            "立雪人何在，衔花鸟自闲。",
            "群昏疑网破，雄论落人间。"
        ],
        "notes": "",
        "id": "3b6cb6823c3b8920cf97e87fd2034ea2"
    },
    {
        "author": "孙大廉",
        "dynasty": "宋",
        "type": "诗",
        "rhythmic": "",
        "title": "浄土院  其二",
        "preface": "",
        "paragraphs": [
            "白莲开绿水，佛子旧家山。",
            "浄境无南北，尘心有去还。",
            "林深天籁远，风定水云闲。",
            "何日逢旌骑，重来翠𪩘间。"
        ],
        "notes": "",
        "id": "a75a8c8c97f4c7d719164f2e53384879"
    }
]