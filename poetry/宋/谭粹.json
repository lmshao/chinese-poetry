[
    {
        "author": "谭粹",
        "dynasty": "宋",
        "type": "诗",
        "rhythmic": "",
        "title": "景泰禅阁",
        "preface": "",
        "paragraphs": [
            "二山相传成，禅阁出山半。",
            "仰观青冥逼，俯见白石粲。",
            "锡杖涌玉泉，铁桥通银汉。",
            "巍然概诸天，恍若登彼岸。",
            "无人解菩提，松涛自昏旦。"
        ],
        "notes": "",
        "id": "950bfc6b25c7bd3d07984833a9e14cd2"
    },
    {
        "author": "谭粹",
        "dynasty": "宋",
        "type": "诗",
        "rhythmic": "",
        "title": "建中靖国辛巳八月十日独游碧落洞遂成拙句",
        "preface": "",
        "paragraphs": [
            "碧落嵯峨石室幽，到难嗟我未尝游。",
            "两崖卷束云霞满，一水通流秋色浮。",
            "宛矣壶中延日驭，凝然乳窦滴泉旒。",
            "徘徊注目孱颜久，疑有真仙在上头。"
        ],
        "notes": "",
        "id": "131129179263c4fd6043aa18bdaea396"
    },
    {
        "author": "谭粹",
        "dynasty": "宋",
        "type": "诗",
        "rhythmic": "",
        "title": "望仙亭成再书一绝",
        "preface": "",
        "paragraphs": [
            "一亭新构耸崔嵬，水墨屏图四面开。",
            "洞口白云无锁钥，州人寻胜任频来。"
        ],
        "notes": "",
        "id": "f4231fd8bbf77ad48a779bb858843480"
    },
    {
        "author": "谭粹",
        "dynasty": "宋",
        "type": "诗",
        "rhythmic": "",
        "title": "重建南山亭辄成小诗迺建中靖国元年孟冬五日也",
        "preface": "",
        "paragraphs": [
            "南山亭榭复修完，上枕苍崖下碧澜。",
            "此景诗人吟不尽，丹青图写也应难。"
        ],
        "notes": "",
        "id": "d37f879361c5be93400f3e05ca788c5a"
    }
]