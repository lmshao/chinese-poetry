[
    {
        "author": "颜颐仲",
        "dynasty": "宋",
        "type": "诗",
        "rhythmic": "",
        "title": "庆元府人日乡饮酒礼",
        "preface": "",
        "paragraphs": [
            "王春人日喜阴晴，文物衣冠萃四明。",
            "礼乐几年今一见，主宾百拜酒三行。",
            "人心天理须兴起，士习民风悉变更。",
            "太守自惭才德薄，纲维全頼老先生。"
        ],
        "notes": "",
        "id": "234be0a214f28ee9ee4cafb6c9ce8d33"
    },
    {
        "author": "颜颐仲",
        "dynasty": "宋",
        "type": "诗",
        "rhythmic": "",
        "title": "柳花",
        "preface": "",
        "paragraphs": [
            "柳渐成阴万缕斜，无腰柔弱弄韶华。",
            "一庭春色无人管，簷雨声中飞尽花。"
        ],
        "notes": "",
        "id": "4478ec88be374b2e83f5ba911b5ad2a0"
    },
    {
        "author": "颜颐仲",
        "dynasty": "宋",
        "type": "诗",
        "rhythmic": "",
        "title": "桐",
        "preface": "",
        "paragraphs": [
            "庭梧惊秋风，叶叶雕萎红。",
            "行人何不归，委魂逐孤鸿。",
            "去日良已赊，客身转飘蓬。",
            "千里各一涯，关山月明中。",
            "两臂恨不羽，飞逐君西东。"
        ],
        "notes": "",
        "id": "9de74e4350a9c3d7124e67e2da5a8d80"
    },
    {
        "author": "颜颐仲",
        "dynasty": "宋",
        "type": "诗",
        "rhythmic": "",
        "title": "和碧玉千峰诗",
        "preface": "",
        "paragraphs": [
            "道在穹壤间，如日照万国。",
            "淳干再中天，斯文荷申锡。",
            "惟时朱夫子，一柱擎天力。",
            "勉斋妙心传，月印寒潭碧。",
            "东野正始音，绝唱未易续。",
            "昕庭万言对，珠玑灿盈掬。",
            "一麾压南州，寒谷回春燠。",
            "煌煌漳水珠，照燿昆山玉。",
            "美哉巽斋守，杰构捐金钱。",
            "横经踞臯比，冠剑来三千。",
            "贤侯揭新扁，伟观还当年。",
            "孰能踵公武，名盖东南天。",
            "经畬望有秋，譬彼田舍翁。",
            "学道犹学医，百脉期疏通。",
            "立身尚名节，峻峙千仞峰。",
            "勉哉蹈前修，毋与流俗同。"
        ],
        "notes": "",
        "id": "c1655d09005c64556a625fed40ce4b88"
    }
]