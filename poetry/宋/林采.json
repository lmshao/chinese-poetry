[
    {
        "author": "林采",
        "dynasty": "宋",
        "type": "诗",
        "rhythmic": "",
        "title": "黄陵题咏二首  其一",
        "preface": "",
        "paragraphs": [
            "舣棹黄陵岸，虔趋帝女祠。",
            "奠椒随楚俗，拂石读韩碑。",
            "北渚来何远，南巡事莫追。",
            "凄然鼓灵瑟，起舞想冯夷。"
        ],
        "notes": "",
        "id": "00831067ecb3e1634ef0428098da6abc"
    },
    {
        "author": "林采",
        "dynasty": "宋",
        "type": "诗",
        "rhythmic": "",
        "title": "黄陵题咏二首  其二",
        "preface": "",
        "paragraphs": [
            "地接熊湘尾，天开龙寿山。",
            "精蓝依石峡，远岫点烟鬟。",
            "青草渺茫外，黄陵顾盼间。",
            "攀缘寻古迹，足倦不知还。"
        ],
        "notes": "",
        "id": "a020ea4c018932b44136353b43966012"
    },
    {
        "author": "林采",
        "dynasty": "宋",
        "type": "诗",
        "rhythmic": "",
        "title": "劝耕",
        "preface": "",
        "paragraphs": [
            "钓螺江上一耕夫，误挂簪裳计已疎。",
            "来此劝农申告诫，要渠僇力事耕锄。",
            "田畴耒耜能无倦，禾稼收成自有余。",
            "户晓更烦诸父老，俾知太守意劝渠。"
        ],
        "notes": "",
        "id": "9ed345b242e15b95c6838cb0e0ef9478"
    },
    {
        "author": "林采",
        "dynasty": "宋",
        "type": "诗",
        "rhythmic": "",
        "title": "登览",
        "preface": "",
        "paragraphs": [
            "二十四峰排玉苍，天开岩洞若堂堂。",
            "坛星七点夜横斗，石佛三身时放光。",
            "神护奎文常炳焕，仙遗丹灶久凄凉。",
            "登临不觉江村暮，归旗翩翩渡野航。"
        ],
        "notes": "",
        "id": "c215c2ba4a84bd85de469ba71eac8f44"
    },
    {
        "author": "林采",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "江浙东头六劝耕，随缘却到古南平。"
        ],
        "notes": "",
        "id": "527f2a771500f41cc89004595e1fc3d5"
    }
]