[
    {
        "author": "林淳",
        "dynasty": "宋",
        "type": "诗",
        "rhythmic": "",
        "title": "风光阁",
        "preface": "",
        "paragraphs": [
            "万个琅玕照碧溪，翠萝苍木与云齐。",
            "山南山北皆春色，岂特风光在水西。"
        ],
        "notes": "",
        "id": "c12bb78dab474a88455a6f66987e1080"
    },
    {
        "author": "林淳",
        "dynasty": "宋",
        "type": "诗",
        "rhythmic": "",
        "title": "秋霜阁吟",
        "preface": "",
        "paragraphs": [
            "烟霞鬰林峦，天地横机轴。",
            "天巧出经纬，织来云锦簇。",
            "木杪见浮屠，突兀隠渠屋。",
            "夕照含幽微，曛红间深绿。",
            "可望不可亲，白鸟时往复。",
            "飞阁凌秋霜，危槛倚修竹。",
            "崖阴分白昼，飒爽变幽谷。",
            "隙地清绝处，他年犹可卜。",
            "山水固依然，为我留苍木。"
        ],
        "notes": "",
        "id": "0be9a05954c1c5ed230b7a19c422f420"
    },
    {
        "author": "林淳",
        "dynasty": "宋",
        "type": "诗",
        "rhythmic": "",
        "title": "清心堂",
        "preface": "",
        "paragraphs": [
            "好山佳水照晴簷，时鼓瑶琴颂雅南。",
            "吏散庭空无个事，一轮明月印寒潭。"
        ],
        "notes": "",
        "id": "34b11c578fbce8a12747d690cafc6622"
    },
    {
        "author": "林淳",
        "dynasty": "宋",
        "type": "诗",
        "rhythmic": "",
        "title": "锦照堂",
        "preface": "",
        "paragraphs": [
            "溪西受日云山丽，乞与溪东作锦屏。",
            "好把生绢写归去，光华清昼烂门庭。"
        ],
        "notes": "",
        "id": "ba08a5197bdd9e20b9bde740ea7560f0"
    },
    {
        "author": "林淳",
        "dynasty": "宋",
        "type": "诗",
        "rhythmic": "",
        "title": "蒸霞亭",
        "preface": "",
        "paragraphs": [
            "种桃人去岁华更，依旧红霞照月明。",
            "但见浓云环百里，谁知春色满寰瀛。"
        ],
        "notes": "",
        "id": "0fd763bf27c0caf8d16a7b9cf42bf3a3"
    },
    {
        "author": "林淳",
        "dynasty": "宋",
        "type": "诗",
        "rhythmic": "",
        "title": "旵山",
        "preface": "",
        "paragraphs": [
            "昔来因梼雨，祝旱却重游。",
            "洞里龙何在，山前水自流。",
            "黄杨厄闰岁，白菊殿残秋。",
            "正好看云起，朱帘莫下钩。"
        ],
        "notes": "",
        "id": "6c2e1f402a99bdf421540e8bf21cfe94"
    },
    {
        "author": "林淳",
        "dynasty": "宋",
        "type": "诗",
        "rhythmic": "",
        "title": "琴溪",
        "preface": "",
        "paragraphs": [
            "湛湛长溪水，飞桥远近通。",
            "客喧墟市合，仙去钓台空。",
            "欲辨磨崖字，忽闻遵渚鸿。",
            "僧无赞公趣，谁与论崖中。"
        ],
        "notes": "",
        "id": "059fbf77c9523ef7647b0db3c3d480fb"
    }
]