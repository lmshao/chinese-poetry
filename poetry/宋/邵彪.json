[
    {
        "author": "邵彪",
        "dynasty": "宋",
        "type": "诗",
        "rhythmic": "",
        "title": "古上方",
        "preface": "",
        "paragraphs": [
            "凌云细路险可遵，稍从飞锡攀嶙峋。",
            "乌巢崔嵬寄林莽，蚁穴细碎严君臣。",
            "震开楼阁一弹指，俯览世界千微尘。",
            "人间劫火变灭尽，此地独与湖山新。"
        ],
        "notes": "",
        "id": "cea88a0dab0278cdeae43cf16da16cfa"
    },
    {
        "author": "邵彪",
        "dynasty": "宋",
        "type": "诗",
        "rhythmic": "",
        "title": "丹阳怀古",
        "preface": "",
        "paragraphs": [
            "故里诗人去，湖山最寂寥。",
            "草深张祜宅，花暗许浑桥。",
            "凤髓何时续，蓬萍触处飘。",
            "鸿冥杳难及，霜鬓两萧萧。"
        ],
        "notes": "",
        "id": "0ce0b0ab044dfe902fe2bc2b9a9a6cae"
    },
    {
        "author": "邵彪",
        "dynasty": "宋",
        "type": "诗",
        "rhythmic": "",
        "title": "赋丹阳县治沧浪台",
        "preface": "",
        "paragraphs": [
            "秦凿断𪩘崿，晋圃亡町畦。",
            "事古迹茫昧，天高水渺弥。",
            "缅怀褚季野，清坐行四时。",
            "仓黄挤兴公，无乃醉魂迷。",
            "不如颜中书，藻舟赋新诗。",
            "芜废今几年，黄鹄怨坏陂。",
            "令尹古循良，见利勇有为。",
            "如云拥万锸，矢矫出大隄。",
            "蛟龙鼓洪涛，鸥鹭舞寒漪。",
            "危台俯回渚，长怀旷遐睎。",
            "乃知高世心，宜与湖山期。",
            "下注万顷田，水田数斗泥。",
            "民乐我亦乐，举觞淡忘归。"
        ],
        "notes": "",
        "id": "ad82dcdb2c567608689297fdca14256f"
    },
    {
        "author": "邵彪",
        "dynasty": "宋",
        "type": "诗",
        "rhythmic": "",
        "title": "压云轩",
        "preface": "",
        "paragraphs": [
            "绝顶地平易，轩窗风怒号。",
            "半空垂象纬，四面涌波涛。",
            "洞僻封苔藓，泉深冷骨毛。",
            "登临欲忘返，城市厌烦劳。"
        ],
        "notes": "",
        "id": "e7e4c7cc3c1c12a922e72dc78c9a24e4"
    }
]