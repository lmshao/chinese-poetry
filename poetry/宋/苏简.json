[
    {
        "author": "苏简",
        "dynasty": "宋",
        "type": "诗",
        "rhythmic": "",
        "title": "访涌泉吴文叟隐居",
        "preface": "",
        "paragraphs": [
            "水绕庭除屋近山，居人六月自清寒。",
            "平时不起轩裳念，此去真输岩穴安。",
            "书富五车成活计，樽开千日慰艰难。",
            "径谋百亩从君隐，凭借林泉寄一箪。"
        ],
        "notes": "",
        "id": "3b88136639826a09cd650ce5f237d64e"
    },
    {
        "author": "苏简",
        "dynasty": "宋",
        "type": "诗",
        "rhythmic": "",
        "title": "次韵张正民游智者寺",
        "preface": "",
        "paragraphs": [
            "养拙何所诣，白昼门常关。",
            "剥啄有好怀，绕郭横秋山。",
            "佛庐占山麓，清净非人间。",
            "曳杖得晤语，幽寻为怡颜。",
            "三峰耸而秀，群𪩘抱以环。",
            "寺同乔木古，僧与白云闲。",
            "一鸟不复鸣，流泉自潺湲。",
            "山林足胜践，世路羊肠艰。"
        ],
        "notes": "",
        "id": "7372304858b207fa7b9d7361f16583f8"
    },
    {
        "author": "苏简",
        "dynasty": "宋",
        "type": "诗",
        "rhythmic": "",
        "title": "至后书事",
        "preface": "",
        "paragraphs": [
            "岁尽意不尽，日长愁更长。",
            "将士介生虮，黔黎疻复疮。",
            "拊膺念江夏，掩面向山阳。",
            "大隐未高枕，巨鼇仍望洋。",
            "旧闻死可祷，或以酒自戕。",
            "废卷三太息，抚时徒感伤。"
        ],
        "notes": "",
        "id": "fcd40b5c7a44499ec82fb12bdeb01308"
    },
    {
        "author": "苏简",
        "dynasty": "宋",
        "type": "诗",
        "rhythmic": "",
        "title": "赋雪梨寄二孙",
        "preface": "",
        "paragraphs": [
            "梨乃北方来，东阳有遗种。",
            "开花如雪洁，结实论斤重。",
            "似闻风霜来，采摘不旋踵。",
            "肤莹玉在手，剖之醴泉涌。",
            "甘凉宜解酲，席上贾余勇。",
            "甚美非耐久，糜溃失前宠。",
            "长安疑父祖，压沙岂伯仲。",
            "时方禁苞苴，林下喜得共。",
            "老人齿颊寒，食指难为动。",
            "邻墙有酒仙，双苞可持送。"
        ],
        "notes": "",
        "id": "28b4dd010e3ed9c09754aaa0c3fd6881"
    },
    {
        "author": "苏简",
        "dynasty": "宋",
        "type": "诗",
        "rhythmic": "",
        "title": "同诸孙赋冰筯",
        "preface": "",
        "paragraphs": [
            "雪堆屋背已崔巍，沟瓦垂冰冻不摧。",
            "乳石骈罗疑在谷，遗簪璀璨俨成堆。",
            "沍寒侵被怜衰老，咀嚼鸣牙忆尚孩。",
            "自是中原验时令，江南春候亦难裁。"
        ],
        "notes": "",
        "id": "58aa6fb40fe42f2c9d0fd1cfc6fc5873"
    },
    {
        "author": "苏简",
        "dynasty": "宋",
        "type": "诗",
        "rhythmic": "",
        "title": "次韵徐惇济久不食肉",
        "preface": "",
        "paragraphs": [
            "举家食肉迹虽陈，端有寒儒继后尘。",
            "杜老长镵聊卒岁，颜生陋巷不逢辰。",
            "啖毡窃喜全高节，食肉从来鄙要津。",
            "扪腹祇应多愧负，天教吾党合清贫。"
        ],
        "notes": "",
        "id": "108f779431f4f34219f6ccbba09bf121"
    },
    {
        "author": "苏简",
        "dynasty": "宋",
        "type": "诗",
        "rhythmic": "",
        "title": "咏金橘",
        "preface": "",
        "paragraphs": [
            "小小根栽出近□，□□繁实傲秋天。",
            "恍如列宿挂庭树，几误饥儿逐弹圆。",
            "荔子甘香欲争席，赤心粗俗敢差肩。",
            "饮仙嚼□□□赏，赋客寡闻犹未编。"
        ],
        "notes": "",
        "id": "500fd6d4b145d61105136edc2d4d00c8"
    }
]