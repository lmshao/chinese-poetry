[
    {
        "author": "文及翁",
        "dynasty": "宋",
        "type": "诗",
        "rhythmic": "",
        "title": "和太傅平章贾魏公咸淳庚午冬大雪遗安抚潜侍郎",
        "preface": "",
        "paragraphs": [
            "身游廊庙意山林，六出花开一寸心。",
            "平地尺书叨载史，瞻天班贺齿诸任。",
            "屡丰岁事常如昔，太素风光直到今。",
            "收敛神功放晴景，白河半夜扫层阴。"
        ],
        "notes": "",
        "id": "5275b935bb54ee00eb472b4815440027"
    },
    {
        "author": "文及翁",
        "dynasty": "宋",
        "type": "诗",
        "rhythmic": "",
        "title": "山中夜坐",
        "preface": "",
        "paragraphs": [
            "悠悠天地间，草木献奇怪。",
            "投老一蒲团，山中大自在。"
        ],
        "notes": "",
        "id": "62f44a65671f9ffc1f829b555d663c20"
    },
    {
        "author": "文及翁",
        "dynasty": "宋",
        "type": "诗",
        "rhythmic": "",
        "title": "和东坡韵二首  其一",
        "preface": "",
        "paragraphs": [
            "万寿山藏不二中，九峰峰下善财童。",
            "敲门问竹机锋触，倚槛看花色界空。",
            "汝坐蒲团曾有梦，我来刍牧媿无功。",
            "吴天蜀地元来近，月照峨嵋日又东。"
        ],
        "notes": "",
        "id": "24467a909baafcc621c987786fd16093"
    },
    {
        "author": "文及翁",
        "dynasty": "宋",
        "type": "诗",
        "rhythmic": "",
        "title": "和东坡韵二首  其二",
        "preface": "",
        "paragraphs": [
            "身满华严法界中，香厨底事感天童。",
            "那知本觉从何觉，才悟真空自不空。",
            "若有相时元说梦，到无言处却收功。",
            "一钩月上星三点，汝向西床我面东。"
        ],
        "notes": "",
        "id": "8b42550c2fdd8d71e950eeed2441166d"
    },
    {
        "author": "文及翁",
        "dynasty": "宋",
        "type": "诗",
        "rhythmic": "",
        "title": "次回仙韵  其一",
        "preface": "",
        "paragraphs": [
            "开山凿石天无际，钓水耕云地有余。",
            "金鼎莫传添汞法，墨池且问太玄书。"
        ],
        "notes": "",
        "id": "9cd99b6b22e1ffc41d3fe85b22f4941b"
    },
    {
        "author": "文及翁",
        "dynasty": "宋",
        "type": "诗",
        "rhythmic": "",
        "title": "次回仙韵  其二",
        "preface": "",
        "paragraphs": [
            "形栖枯槁元寂寞，迹寄榴皮特有余。",
            "欲唤回仙谈往事，直须瘿相认天书。"
        ],
        "notes": "",
        "id": "5fa0b0c49f52229e86fd11cf7638879c"
    }
]