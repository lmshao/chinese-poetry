[
    {
        "author": "范子奇",
        "dynasty": "宋",
        "type": "诗",
        "rhythmic": "",
        "title": "送程给事知越州",
        "preface": "",
        "paragraphs": [
            "宠命光辉出九重，夕郎捧诏未央宫。",
            "辍从近侍优耆德，暂殿名邦抚浙东。",
            "道过故乡观昼绣，政成载路播仁风。",
            "岂惟越俗欣渐惠，即看延登起茂功。"
        ],
        "notes": "",
        "id": "aed5913c810b2113e87230f80aad9f66"
    },
    {
        "author": "范子奇",
        "dynasty": "宋",
        "type": "诗",
        "rhythmic": "",
        "title": "承诸公酌别西郊分韵赋诗得戎字",
        "preface": "",
        "paragraphs": [
            "西戎未解严，置帅滥及蒙。",
            "自揣非长才，尚使制羌戎。",
            "仰赖庙堂算，庶几或成功。",
            "此行春已晚，柳丝华正红。",
            "联辔向名圃，四筵皆巨公。",
            "高韵薄虹霓，笑谈生清风。",
            "顾予实何似，有愧参其中。",
            "遽然千里别，不辞一樽空。",
            "浮云聚与散，临歧西复东。",
            "无以报礼意，举目攀飞鸿。"
        ],
        "notes": "",
        "id": "d59c4742b3b3da55fcb7ab8b73824b6d"
    }
]