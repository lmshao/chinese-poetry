[
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "正月二十四日侍亲游罗浮道院栖禅山寺",
        "preface": "",
        "paragraphs": [
            "淡云晓葱茏，野水清可揭。",
            "山明草木秀，使里见琐细。",
            "人闲境愈静，地暖春先逝。",
            "桃李已青枝，落花空覆砌。",
            "凉风稍可爱，习习来衣袂。",
            "赤日虽未苦，炎炎逼裘毳。",
            "道人疑有道，襟裳弊。",
            "晨斋爨无烟，含糗聊卒岁。",
            "空阶指荜拨，破屋缘薜荔。",
            "拄杖挑笋蕨，折柳樊兰蕙。",
            "居夷信何陋，即此可遁世。",
            "敢师浴乎沂，不数山阴禊。",
            "人生行乐耳，四海皆兄弟。",
            "何必怀故乡，吾驾随所税。"
        ],
        "notes": "",
        "id": "68e0596fec572d5d439b2dfcf5271cb5"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "人参",
        "preface": "",
        "paragraphs": [
            "草木异所禀，甘苦分炎凉。",
            "人参独中和，群药敢雁行。",
            "虽微瞑眩力，颇著难老方。",
            "譬之古循吏，有益初无伤。",
            "安神补五脏，自使精魄强。",
            "罗浮仙者居，灵质不自藏。",
            "移根植膏壤，桠叶粲以长。",
            "东南虽异产，辽海谁能航。",
            "誓将北归日，从我涉汉湘。",
            "种之眉山阴，得与伯仲尝。"
        ],
        "notes": "",
        "id": "58cb5d3577b5b880a5af22ef500973cf"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "枸杞",
        "preface": "",
        "paragraphs": [
            "春槃撷新芽，秋篚得红实。",
            "霜根醸我醪，色味两奇绝。",
            "老人鬓已丝，处子何由得。",
            "早佩斯人言，百岁真瞬息。",
            "今我幸未衰，妙药况咫尺。",
            "食前得珍蔬，新醸扫故疾。",
            "瘴海风土恶，地气侵腰膝。",
            "玄鬓或伛偻，襁褓颜已墨。",
            "西河安可冀，北归愿如昔。",
            "区区摘苍耳，麤陋非所敌。"
        ],
        "notes": "",
        "id": "1c15e66cdfc0f33213d110c8d2ceb86a"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵叔父俗罢",
        "preface": "",
        "paragraphs": [
            "黄门昔万机，下士勤握沐。",
            "今已与世疏，雅志追沂浴。",
            "丹田有宿火，如比阳来复。",
            "辘轳自转水，离坎俱实腹。",
            "谪居使事乏，惟喜薪水足。",
            "时濯西风尘，一寓归鸿目。",
            "勿惊髀肉少，衣褐真怀玉。",
            "明镜虽无垢，新苗良待沃。",
            "雨余餐岩岫，露重膏松竹。",
            "更观云入山，心与境同熟。",
            "珍重耆城言，妙解何须读。",
            "洁香非外求，清净常返瞩。",
            "物初信可游，傥来非所卜。",
            "益师庄叟言，养生贵缘督。"
        ],
        "notes": "",
        "id": "843820229379b5d9b6783d6c22fb6867"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次陶渊明正月五日游斜川韵",
        "preface": "",
        "paragraphs": [
            "岁丰田野欢，客子亦少休。",
            "糟床有新注，何事不出游。",
            "春云翳薄日，磻石俯清流。",
            "心目两自闲，醉戗不惊鸥。",
            "茅蒋谁氏居，鸡鸣隔林丘。",
            "曳杖叩其门，恐是沮溺俦。",
            "但苦𫛞舌谈，尔汝不相酬。",
            "筑室当为邻，往来无惮不。",
            "澄江可寓目，长啸忘千忧。",
            "傥遂北海志，余事复何求。"
        ],
        "notes": "",
        "id": "c664c6414954c778eda0ae36cacfab45"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "五色雀和大人韵",
        "preface": "",
        "paragraphs": [
            "神雀来何从，飞鸣自为徒。",
            "尊卑有定分，众色敢乱朱。",
            "与公作新年，禬禳陋桃符。",
            "南迁不见𫛳，屡集升平乌。",
            "翩然自灵物，岂惟眷庭梧。",
            "年来翟公门，寂寞谁与娱。",
            "瓜田岂故侯，环堵真前儒。",
            "虽知非天穷，险阻殆切肤。",
            "海南夷獠窟，安得此异雏。",
            "似为三足使，仙子傥见呼。",
            "定知隐几人，嗒焉非昔吾。",
            "不愿宴西瑶，东华返旧都。"
        ],
        "notes": "",
        "id": "dad97ba9ab00303903865351aa6b1ec6"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "冬夜怀诸兄弟",
        "preface": "",
        "paragraphs": [
            "霜风连日恶，霜月连夜苦。",
            "青灯寒无光，翳翳昏复吐。",
            "念我手足爱，相望若秦楚。",
            "两兄寄阳羡，耕稼事农圃。",
            "箪瓢有余乐，菽水未为窭。",
            "两兄客颍川，耿耿怀去鲁。",
            "近闻营菟裘，稍亦葺环堵。",
            "有弟虽咫尺，相逢犹龃龉。",
            "黄湾隔小海，孤岭度大庾。",
            "今年厄陈蔡，夫子嗟兕虎。",
            "惟我二兄弟，颇亦尝险阻。",
            "忆昔居大梁，共结慈明侣。",
            "晨窗惟六人，夜榻到三鼓。",
            "岂知聚散事，翻手如云雨。",
            "我今处海南，日与渔樵伍。",
            "黄茅蔽涧谷，白雾昏庭宇。",
            "风高翔鸱枭，月黑号鼯鼠。",
            "舟居杂蛮蜑，卉服半夷虏。",
            "下床但药饵，遣瘴烦樽俎。",
            "何须鸢堕时，方念平联系语。"
        ],
        "notes": "",
        "id": "b84828d229bd2d19dbecf8300d930f0e"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵大人与藤守游东山",
        "preface": "",
        "paragraphs": [
            "滩声已悲秋，涧色犹藏春。",
            "驾言东山游，缅彼千载人。",
            "使君平阳意，客至但饮醇。",
            "风松作鼓吹，迎送长江滨。",
            "尔来乘桴翁，归路物色新。",
            "高情寓箕颍，绝意登麒麟。",
            "三吴有负郭，𥝧䅉秋盈囷。",
            "瘴茅喜欲脱，下泽还当巾。",
            "缥缈九疑行，此生定知津。",
            "故人傥见思，尺书凭素鳞。"
        ],
        "notes": "",
        "id": "5a0e705ee33c7f225e7445e5a05fb319"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "将至五羊先寄伯达仲豫二兄",
        "preface": "",
        "paragraphs": [
            "人皆有离别，我别不忍道。",
            "惟应付梦幻，事已共一笑。",
            "忆昔与仲别，秦淮汇秋潦。",
            "相望一叶舟，目断飞鸿杳。",
            "伯兄阳羡来，万里逾烟峤。",
            "未温白鹤席，已饯罗浮晓。",
            "江边空忍泪，我亦肝肠绕。",
            "崎岖七年中，云海用浩渺。",
            "岂知羌村晚，惊拜杜陵老。",
            "干戈虽事异，欢喜动夷獠。",
            "山川旧凄惨，云物今清好。",
            "不似玄都桃，秋风不堪扫。"
        ],
        "notes": "",
        "id": "c083c144e3222f243ad2f6099e3562d7"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "送张倅彦政赴阙",
        "preface": "",
        "paragraphs": [
            "信马来并州，并州在何许。",
            "太行如登天，憔悴欲谁语。",
            "青衫百僚底，屏气不敢吐。",
            "谓当哭途穷，何但折腰膂。",
            "忽逢元紫芝，仰视得眉宇。",
            "敢论通家旧，窃欲比文举。",
            "使君况不凡，高论倾肺腑。",
            "能容丞掾醉，不问车茵污。",
            "念我丘壑人，老矣事簪组。",
            "端如赴缧囚，坐受狱吏侮。",
            "感公怀抱开，一笑忘羁旅。",
            "虽知抱关恶，未忍赋归去。",
            "相从仅满岁，公已歌杕杜。",
            "秋风忽零乱，吹尽西山雨。",
            "定应摧行色，不遣车轮阻。",
            "天街早飞鞚，鹓喈喈看接武。",
            "青云岂难到，少展垂天羽。",
            "区区亦自怜，从此归农圃。"
        ],
        "notes": "",
        "id": "117d2a2eab7e0506a488f3b4c99d879b"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "郡守祷雨获应",
        "preface": "",
        "paragraphs": [
            "秋阳六十日，闵闵岁可惧。",
            "原田龟坼块，城市尘没屦。",
            "谁欤悲若人，活彼于旦暮。",
            "精禋发仁恻，诚意辄上诉。",
            "神山閟灵湫，水旱天所付。",
            "潜虬嬾废职，暴虎往鬬怒。",
            "抑无东海冤，又岂桑羊蠹。",
            "天心自响答，民语酌道路。",
            "嗟予生理拙，饥饱共农圃。",
            "披衣夜不眠，听此簷间语。",
            "沉疴忽去体，黄壤流膏乳。",
            "少宽县令责，尽复南亩故。",
            "呼儿酌我酒，欲写无佳句。",
            "聊同千里谣，非公谁与哺。"
        ],
        "notes": "",
        "id": "2580eaae0f790941a48897486094684d"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "再和",
        "preface": "",
        "paragraphs": [
            "吾君如汤仁，常为无灾惧。",
            "一夫恐不获，贸贸悲辑屦。",
            "二斗东南忧，诏书走晨暮。",
            "陈陈发囷廪，粒食不待诉。",
            "知公经纶手，故以民社付。",
            "汪然叔度陂，不见伟节怒。",
            "德星所临次，民瘼消朽蠹。",
            "祝祠往无愧，飞雨来半路。",
            "耕犁及二麦，浸灌休老圃。",
            "何人执笔书，为瑞非虚语。",
            "应言颍川凤，未要猫相乳。",
            "益欣狱讼少，三尺略细故。",
            "丞掾从歌呼，讴谣入章句。",
            "谢公未赋归，赤子犹待哺。"
        ],
        "notes": "",
        "id": "cd4ad9e0bd105170c3513fcfafe01cf8"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "题刘均国所藏燕公山水图",
        "preface": "",
        "paragraphs": [
            "江湖半此生，老去徒见画。",
            "看山眼已足，涉险梦犹怕。",
            "老燕久黄壤，遗墨独未化。",
            "胸中有丘壑，故遣意匠写。",
            "会逢知音人，契此笔端话。",
            "故山当早归，谁是知津者。"
        ],
        "notes": "",
        "id": "e6ac0970904bb1a9b12c71783a90a634"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "颜乐堂",
        "preface": "",
        "paragraphs": [
            "恨无阿堵君，一区今尚欠。",
            "且谋蔽风雨，拔草聊自苫。",
            "低深人易安，俭陋鬼不瞰。",
            "宁辞力少劳，还视家无甔。",
            "从来生理拙，况此岁屡歉。",
            "故将箪瓢心，聊作粱肉砭。",
            "堂前有甘井，汲取良未厌。",
            "堂后有药苗，一饱亦可暂。",
            "胡为不欢乐，何事贫忧谄。",
            "作诗置座右，勿使斯言玷。"
        ],
        "notes": "",
        "id": "23c01dfa0907494091f85185cb58e8b7"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "与范箕叟避暑西湖",
        "preface": "",
        "paragraphs": [
            "快哉楚王风，庶人安得共。",
            "西陂浩无价，不计吾侪用。",
            "永日不可暮，穷居厌尘哄。",
            "出门有佳诣，咫尺窥潭洞。",
            "危楼俯木杪，大厦森高栋。",
            "户牖交梧楸，蒲荷接苹葑。",
            "闲持枕簟往，遽起江湖梦。",
            "醒然凉肺肝，习习吹衣动。",
            "世间贱易得，清风谁与重。",
            "劳生不自觉，至乐那容众。",
            "北窗与君享，世网念少纵。",
            "肉食固肥甘，轻尘没飞鞚。"
        ],
        "notes": "",
        "id": "10f1df0de470eff47a67d014a460a7ee"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "陪郡守游西湖泛舟曲水分韵得会字",
        "preface": "",
        "paragraphs": [
            "谢公志东山，杖屦未冠盖。",
            "兴成江湖游，意落轩冕外。",
            "阴阴耸百木，浏浏鸣溪濑。",
            "拏舟破菰荷，寻径穿萧艾。",
            "新亭水心见，倒影飞虹背。",
            "青山忽入坐，境与今意会。",
            "公诗如干将，游刃天宇大。",
            "西湖真小鲜，殊未供刀鲙。",
            "云烟日相劘，媚妩分晴霭。",
            "妙语泻琼瑰，化工应有待。"
        ],
        "notes": "",
        "id": "21411009a7784ccd34a9485d1d8d775a"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "同赵伯充游曲水赵氏庄分韵得抱字",
        "preface": "",
        "paragraphs": [
            "三春失行乐，风雨与病恼。",
            "忽惊节物改，树密莺声老。",
            "滥陪闲中客，载酒寻芳草。",
            "东郊纵适，苍莽事幽讨。",
            "谁欤有隐居，谿谷相鬰缭。",
            "疏篱映修竹，叩门许径造。",
            "主人虽锄耰，好客自酒扫。",
            "结茅□□年，种木今合抱。",
            "飘然佳公子，忽弄松风操。",
            "丝桐岂能尔，妙意超物表。",
            "归途践危桥，月上千林缟。",
            "兹游非人寰，俗耳不可道。"
        ],
        "notes": "",
        "id": "dfde132b72c371596b23af09dbf25f7d"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "和叔父移居东斋",
        "preface": "",
        "paragraphs": [
            "去乡三十年，梦寐犹西土。",
            "阨穷未能归，谅亦君子固。",
            "结庐箕颍间，绝意为霖雨。",
            "聊清一室地，仅作跏趺处。",
            "迩来又谢客，不待羹轹金。",
            "西斋旧翳密，日宴窗先暮。",
            "东轩得爽嵦，真作禅侣住。",
            "陶潜采菊时，尚复有真趣。",
            "公今观此心，湛然忘客主。",
            "坐了一大缘，固已遗能所。"
        ],
        "notes": "",
        "id": "795bdac2d9bb796ac1c9a679018d3d1c"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵岑彦高史强本春日书怀二首  其一",
        "preface": "",
        "paragraphs": [
            "二豪以诗鸣，优劣孰敢分。",
            "纵横阅万卷，何忧备三邻。",
            "终年发揣摩，秀句吐阳春。",
            "谁云不菑畬，安取三百囷。",
            "汝颍素多奇，世不乏孙陈。",
            "著书效潜夫，奏赋嗤陵云。",
            "哀时无祁奚，丹书谁为焚。",
            "傥令试一割，晋盗当奔秦。",
            "德业閟不耀，天欲昌其身。",
            "定交乃余求，不贵白发新。",
            "从此杖屦数，为子扫榻尘。",
            "高谈看亹亹，挥麈落纷纷。"
        ],
        "notes": "",
        "id": "8583d2cd505338ce1135a55f3e1b41fd"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵岑彦高史强本春日书怀二首  其二",
        "preface": "",
        "paragraphs": [
            "逝水不可复，百年行中分。",
            "自嗟齿髪故，晚境桑榆邻。",
            "节物谩消长，枯荄不知春。",
            "轩裳叹鸡肋，雀鼠盗廪囷。",
            "学艺晚愈拙，弹冠力难陈。",
            "澹然忘出处，任此无心云。",
            "世路羊肠险，恐遭象齿焚。",
            "何如老山泽，憔悴非逃秦。",
            "嵩少幸咫尺，云泉许容身。",
            "平生余嗜好，舍旧当谋新。",
            "安心本无法，妙理契析尘。",
            "优哉真卒岁，岂复悦华纷。"
        ],
        "notes": "",
        "id": "b4d6ca4ebdaa56c0d4efa7ef589ea7ff"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "寄题抚松堂",
        "preface": "",
        "paragraphs": [
            "胸中朝市远，何必择所居。",
            "门无结驷客，山林入吾庐。",
            "西洛有君子，筑室城之隅。",
            "种松在庭户，志与渊明俱。",
            "朝挹西山爽，暮寻南涧娱。",
            "霜中鹤骨瘦，雨夜龙髯疏。",
            "主人应相似，节抱陵云孤。",
            "不知寒暑迁，肯徇世俗趋。",
            "昔称水南北，去曳侯门裾。",
            "能伴松菊老，固知泾渭殊。",
            "我恨营口腹，敛板惭妻孥。",
            "三迳未能归，高卧子不如。",
            "青衫满尘土，何时返樵渔。",
            "未用北山移，我来只须臾。"
        ],
        "notes": "",
        "id": "9ceda39a093d607ee59e052c1714fdbe"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "寄题北海文举堂",
        "preface": "",
        "paragraphs": [
            "巨君窃汉玺，如取鸿毛轻。",
            "孟德老且死，不见奸业成。",
            "乃知朝无人，谁惮百公卿。",
            "一夫能仗节，介然屹长城。",
            "忠义国所托，安危与之并。",
            "吾于文举见，坐折奸邪萌。",
            "谁能搏猛虎，乃用尺箠婴。",
            "义气横宇宙，不烦尺寸兵。",
            "悲哉天所坏，一木难扶倾。",
            "枭鸾不两立，夫子安得生。",
            "中原竟分裂，三姓鼎足争。",
            "当知千载后，高名独峥嵘。",
            "使君定不凡，论友古豪英。",
            "作堂追余烈，岂祇求空名。",
            "废卷屡叹息，孤忠谁发明。",
            "玉石痛俱烬，鲸鲵脱诛烹。",
            "嗟余志谬懦，怒髪犹冲缨。",
            "九原不可作，涕泪徒纵横。"
        ],
        "notes": "",
        "id": "55e5ff7a4f58dc5d007f1181561ed210"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "和王仲弓雪中怀友之什  其一",
        "preface": "",
        "paragraphs": [
            "出门无所之，怀刺名欲灭。",
            "要求我辈人，庶缓礼法设。",
            "城南有胜士，块坐方禅悦。",
            "不嫌来往频，相对餐毡雪。"
        ],
        "notes": "",
        "id": "3fae9bd16daabe5f1eaef10ebe1c6c66"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "和王仲弓雪中怀友之什  其二",
        "preface": "",
        "paragraphs": [
            "我非淳于狂，君勿怖烛灭。",
            "时能啜少醴，谁为穆生设。",
            "明窗坐弈棋，聊以寄怡悦。",
            "胜固无所争，败亦何足雪。"
        ],
        "notes": "",
        "id": "b0f5d3985e112cf2ac9d8aedd1cdf7b9"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵少蕴移竹于贾文元园二首  其一",
        "preface": "",
        "paragraphs": [
            "猗欤丞相园，中有岁寒根。",
            "千夫屹冠剑，坐阅云来孙。",
            "当年拥节旄，雅志在淇园。",
            "瑯玕映城郭，琴筑鸣潺湲。",
            "春笋半出林，横鞭争触藩。",
            "坐陵霜雪气，高压桃李繁。",
            "年来王子猷，来乘刺史轩。",
            "请分一亩阴，自访三家村。",
            "赋诗属公考，益遣交情敦。",
            "一雨饱生意，莫嫌池水浑。"
        ],
        "notes": "",
        "id": "5ea7d6bc86eb804012403db4d09f52a9"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵少蕴移竹于贾文元园二首  其二",
        "preface": "",
        "paragraphs": [
            "我公经纶手，胡为试盘根。",
            "忠言与嘉绩，有后期臧孙。",
            "胸中五千卷，三岁不窥园。",
            "种德如川增，源深自潺湲。",
            "遽辞承明庐，出备诸侯藩。",
            "仁风被草木，已觉棠阴繁。",
            "此君况手植，伴公读书轩。",
            "未须劳越吟，寓目聊江村。",
            "群豪争吐奇，和诗相劝敦。",
            "愧无峥嵘句，往继火陆浑。"
        ],
        "notes": "",
        "id": "176f7307a9340293439972a02d1b1f25"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "送在庭姪颔漕归蜀",
        "preface": "",
        "paragraphs": [
            "伯祖昔为郎，出乘使者轓。",
            "德星照东蜀，遗爱及后昆。",
            "登车问民瘼，手拊创痍痕。",
            "遂使吾蜀人，不知狱吏尊。",
            "迢迢六十年，乃复见曾孙。",
            "曾孙早读书，待诏金马门。",
            "一选文昌省，骎骎西掖垣。",
            "凛然七尺躯，云梦不足吞。",
            "乃居严徐间，臿齿吐吻唇。",
            "青云岂不愿，局促畏短辕。",
            "收拾五车书，归扫西山坟。",
            "平生有家学，舍鱼取熊蹯。",
            "况兹甘棠俗，尚怀挟纩恩。",
            "上以慰慈母，一笑请平反。",
            "下以慰父老，俯不怍九原。",
            "更酌老翁水，我为歃此言。"
        ],
        "notes": "",
        "id": "14d6cb3ed6991662d184c68f0226a8e9"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "和毋仲山雨后  其一",
        "preface": "",
        "paragraphs": [
            "柴门似郊居，烟草碧萋蒨。",
            "君能慰幽独，数面情已眷。",
            "山雨洗茅屋，耳目清如浣。",
            "凭君发妙语，笔有书万卷。"
        ],
        "notes": "",
        "id": "3208f940f6e2c92c5d50bc79b02ea1ed"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "和毋仲山雨后  其二",
        "preface": "",
        "paragraphs": [
            "杜陵有佳句，久旱雨亦好。",
            "从教怨行旅，颇觉慰父老。",
            "我似广文贫，饱食平生少。",
            "忍饥山泽儒，未易窥三岛。"
        ],
        "notes": "",
        "id": "577de21b4f07e311f5f7c6d2e8dac594"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "和毋仲山雨后  其三",
        "preface": "",
        "paragraphs": [
            "西湖跬可至，不畏城𬮱阻。",
            "芒鞋与竹杖，穿泥未为苦。",
            "清波暗萍藻，中无芙蕖吐。",
            "骤雨真可人，新荷亦掀舞。"
        ],
        "notes": "",
        "id": "fc4c8b7c5eae17178b28401266919f85"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "和毋仲山雨后  其四",
        "preface": "",
        "paragraphs": [
            "能琴何必弦，便晓琴中趣。",
            "学道何所得，知迷即真悟。",
            "尝观指非月，要似足忘屦。",
            "归吾无所归，兹焉定归处。"
        ],
        "notes": "",
        "id": "88b90fccca1ac914daff39db4fc1286f"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "和毋仲山雨后  其五",
        "preface": "",
        "paragraphs": [
            "吾庐不知暑，心闲自清凉。",
            "醉乡岂难入，不假陶令觞。",
            "白发我摧朽，青云子轩昂。",
            "溪山会先往，簪组未汝忘。"
        ],
        "notes": "",
        "id": "33e578b44a47000fbe5537dd4c92bb1d"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "和范信中雪诗二首  其一",
        "preface": "",
        "paragraphs": [
            "春事已稍稍，雪泥阻游观。",
            "壮心本无多，老境嗟易阑。",
            "念子功名士，早嫌怀与安。",
            "弃𦈡事远游，肯待齿髪残。",
            "世事属餍耳，□□□□餐。",
            "急流成一快，勇退人独难。",
            "慎守林泉幽，莫辞松桂寒。",
            "余龄付空寂，粗免非意干。",
            "愿同王翰邻，未暇贡禹弹。",
            "粃糠身外物，况复子所叹。"
        ],
        "notes": "",
        "id": "9973445d25b3b4ed82d9fb7edf502a51"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "和范信中雪诗二首  其二",
        "preface": "",
        "paragraphs": [
            "君家寓城市，乃有山林观。",
            "高高复下下，卜筑殊未阑。",
            "昨夜三尺雪，闭门学袁安。",
            "且欣麦陇足，未怕红梅残。",
            "谁怜属国苏，取毡卧自餐。",
            "欲寻鸟道往，反畏屐齿难。",
            "凛凛谿边竹，倚空争岁寒。",
            "俨如十九夫，玉山方总干。",
            "悲风动骚屑，伴我长铗弹。",
            "布衾冷如水，敢效无鱼叹。"
        ],
        "notes": "",
        "id": "3679374fb41bea5354bf6c57d49dd041"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "小雪",
        "preface": "",
        "paragraphs": [
            "小雪不盈寸，阴风何凛冽。",
            "那堪平地尺，奈此衣百结。",
            "天以固念念民，已兆丰年悦。",
            "不知贫与富，苦乐相悬绝。",
            "沈沈五侯居，碧瓦题目华棁。",
            "兽炭麒麟红，银瓶黄封揭。",
            "春风遶幄帐，醉面生绮缬。",
            "赐宴明光宫，玉色迷金阙。",
            "谁怜荜门士，破壁穿飞屑。",
            "捉襟肘常见，纳履指屡决。",
            "夜长不可度，薪湿何由𦶟。",
            "饥吟数更鼓，坐叹生理拙。",
            "寒暑有代谢，俣须怨穷达。",
            "犹胜卧穹庐，破毡空自啮。"
        ],
        "notes": "",
        "id": "483e09d06892094b2ea5e1e0cda6db19"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "湖阴有隐君子作轩曰独乐乡人常希古为赋诗属予同作寄之",
        "preface": "",
        "paragraphs": [
            "吾闻颜氏子，箪瓢欢有余。",
            "不知外慕乐，服膺在诗书。",
            "君看轩冕荣，其辱与之俱。",
            "斯由岂不遂，上蔡曾弗如。",
            "倚伏无已时，循环共一涂。",
            "贤愚但相笑，莫知改前车。",
            "嗟我晚闻道，一官真蘧庐。",
            "得之不为喜，失之分所无。",
            "尘垢未忘扫，冰炭久已除。",
            "萧然百忧释，梦觉两于于。",
            "江南有高士，以乐名其居。",
            "嗜不同众好，德则良不孤。",
            "磨铅事简策，校雠独勤劬。",
            "持此返退藏，不愿拾紫朱。",
            "黄卷有晤语，舍兹无与娱。",
            "安得乘扁舟，访君在五湖。"
        ],
        "notes": "",
        "id": "572b7981f861e4f4826c03d035e03148"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "送梁与可赴中山仓门",
        "preface": "",
        "paragraphs": [
            "达人无畛畦，从仕聊尔耳。",
            "言辞将军幕，去作仓庾氏。",
            "君怀著云梦，尚有恢恢地。",
            "眷此亦鸿毛，何足为轩轾。",
            "相君泽未远，风流王谢比。",
            "满床簪笏闲，乃见山林士。",
            "嗟余南亩人，投老坐关市。",
            "萧然见眉宇，真足忘浆餽。",
            "平生南阳馆，市骏得千里。",
            "帐中三千客，不数曳珠履。",
            "要知磊落人，臭味同兰茝。",
            "翻然若鸿鹄，飞去今无几。",
            "我行抽手板，亦复还耒耜。",
            "安能久俛首，自困刀笔吏。"
        ],
        "notes": "",
        "id": "bcc040cd010a115a4240e07422e384ba"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "叶守奉诏祠神霄二首  其一",
        "preface": "",
        "paragraphs": [
            "帝子闵下士，狩临千柱宫。",
            "来如月照夜，去若电扫空。",
            "馨香荐明德，降嘏初无穷。",
            "灵光每下烛，陋彼斋房中。",
            "大道含一气，地天本相通。",
            "精诚贯白日，阊阖来清风。",
            "俾尔仁寿域，不宰造物功。",
            "眷言苹藻微，报施良已丰。"
        ],
        "notes": "",
        "id": "c8034a3e660b4860422168dcbaadb2e5"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "叶守奉诏祠神霄二首  其二",
        "preface": "",
        "paragraphs": [
            "正直神所予，诚存邪自闲。",
            "斋坛夜寂寞，天风吹佩环。",
            "想像鸾鹤驾，云霞隘空山。",
            "翩跹款帝𬮱，群驭相追攀。",
            "屏息百虑空，凛然夜气还。",
            "心灰尘埃境，迹寓冲虚间。",
            "益守清净化，俗情开昧顽。",
            "无声颂文德，庶几窥一班。"
        ],
        "notes": "",
        "id": "168e38c42c8ce39f3ec41a3b47b1bdc7"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "北山杂诗十首  其一",
        "preface": "",
        "paragraphs": [
            "恸哭悲素秋，言登北山脚。",
            "昏埃迷沪岭，疲马战荦确。",
            "岁月苦易得，俯仰成今昨。",
            "山雨坏古道，耕舂演示变谿壑。",
            "飞妖虽已息，空穟那堪获。",
            "农夫抱耒叹，四顾泪雨落。"
        ],
        "notes": "",
        "id": "7ac86066f338b9e2626b7b81878db3e0"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "北山杂诗十首  其二",
        "preface": "",
        "paragraphs": [
            "空山寂无闻，独拥寒𬬻火。",
            "时时黄犬吠，知有行人过。",
            "扣门但樵叟，束薪求售我。",
            "辛勤易一饭，空腹安能果。",
            "我困亦无几，僮仆行忧饿。",
            "明朝且食粥，弹铗悲楚些。"
        ],
        "notes": "",
        "id": "bb47b1bf773473948b8cd17609454875"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "北山杂诗十首  其三",
        "preface": "",
        "paragraphs": [
            "霜余木叶脱，浩荡风千里。",
            "簸摇茅屋下，布被冷如水。",
            "吾侪贫亦巧，纸帐陋纨绮。",
            "柴门任轩吼，晓梦方清美。",
            "墙东新凿牖，朝阳催我起。",
            "安眠愧耕者，陇月射牛耳。"
        ],
        "notes": "",
        "id": "62aa5b66ff75a985c2269c3e5766732f"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "北山杂诗十首  其四",
        "preface": "",
        "paragraphs": [
            "午椀不能寐，床头井百尺。",
            "辘轳下长绠，铿响鸣山骨。",
            "分甘遍邻社，甚旱犹湍碧。",
            "烹茶沸小鼎，自拨寒灰白。",
            "默默谁与语，扣门惟木客。",
            "坐念鲁两生，壁间有陈迹。"
        ],
        "notes": "",
        "id": "1fef35100b3b7ee675224bc75c677f20"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "北山杂诗十首  其五",
        "preface": "",
        "paragraphs": [
            "默李吾所畏，文字班马流。",
            "空斋锁长夜，尺渎横吞舟。",
            "谁令效方朔，顾盼侏儒羞。",
            "不如谈天李，高论隘九州。",
            "能为齐谐语，自许监河侯。",
            "浮沈闾里间，与世真无求。"
        ],
        "notes": "",
        "id": "c48b8f86bf727f5ac798ba7de5d74a76"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "北山杂诗十首  其六",
        "preface": "",
        "paragraphs": [
            "西南望平原，汝水稻千顷。",
            "黄云卷𥝧䅉，怀我江湖境。",
            "扁舟五月时，泼眼菱荷净。",
            "归来逢岁恶，半臂换汤饼。",
            "怅望云子白，悲辛残炙冷。",
            "采薇聊卒岁，雅志在箕颍。"
        ],
        "notes": "",
        "id": "71447802f5859c548c77540e88cb7396"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "北山杂诗十首  其七",
        "preface": "",
        "paragraphs": [
            "居闲本可乐，闲久复难度。",
            "此心苟无著，永日未易暮。",
            "平生有习气，但对黄卷语。",
            "诗书与博弈，等是忘闲具。",
            "不如观此心，安用徒劳苦。",
            "湛然返灵源，当求无所住。"
        ],
        "notes": "",
        "id": "9d9844777e62f571041102b863428d4b"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "北山杂诗十首  其八",
        "preface": "",
        "paragraphs": [
            "蒙澒山顶云，欲雨昼昏黑。",
            "似闻田父喜，茅舍有点滴。",
            "今年秋有蜚，不敢艺两麦。",
            "天公犹见怜，一犁应不惜。",
            "我虽厌泥泞，与尔同休戚。",
            "诜诜有遗种，更望雪三尺。"
        ],
        "notes": "",
        "id": "1b0cf0272b7637617c55e79d8412e623"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "北山杂诗十首  其九",
        "preface": "",
        "paragraphs": [
            "毡裘御霜风，从人笑胡服。",
            "长斋似浮屠，逾月不知肉。",
            "东邻有病媪，髪白垂鹳鹄。",
            "拥灶坐无衣，何曾饱脱粟。",
            "哀哉天民穷，寿考非其福。",
            "同此覆载间，我生良已足。"
        ],
        "notes": "",
        "id": "95d9874bf93864fe2f56aa661dad00b7"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "北山杂诗十首  其一○",
        "preface": "",
        "paragraphs": [
            "山月半轮出，寒光射天明。",
            "微云扫何处，万籁沉无声。",
            "褰衣步东岭，仿佛游化城。",
            "下视寰宇间，醯鸡等营营。",
            "余幼好奇服，簪组鸿毛轻。",
            "羽人傥招我，携手云间行。"
        ],
        "notes": "",
        "id": "af8715d91c4d77ae1975d3cff851f70f"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "饯任况之",
        "preface": "",
        "paragraphs": [
            "我如支离人，自负百钧趋。",
            "羊肠路九折，伛偻才半途。",
            "道逢任夫子，忽焉巾柴车。",
            "问君当何之，驾言返旧庐。",
            "息肩子有日，我愧今不如。",
            "嗟哉妻孥累，口腹亦见驱。",
            "一堕世网中，局促辕下驹。",
            "秋风送鸿鹄，万里翔天衢。",
            "蓬瀛岂难到，定笑山泽癯。",
            "那知羁旅怀，扁舟梦江湖。",
            "行当投劾去，暮景收桑榆。",
            "愿回结驷驾，时过原生居。"
        ],
        "notes": "",
        "id": "6c82f3500d187ae4c18b322d46a3c8fc"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "三月十九日同仲豫兄长率崔遐绍赵汉英游朱园放鱼",
        "preface": "",
        "paragraphs": [
            "何人溃溪流，忽作瓴建屋。",
            "不知几鱼虾，生毙此枯渎。",
            "纤纤跃泥沙，濡沫曾不足。",
            "虽求升斗活，终困蝼蚁毒。",
            "眷余二三子，行春访修行。",
            "危桥得小憩，涸鲋哀穷蹙。",
            "汲井叩邻里，捐金劝僮仆。",
            "好生人所欣，稚子助擥掬。",
            "要令徙窟宅，终免愧口腹。",
            "瓶罂得千尾，不满百钱赎。",
            "勿轻其微细，有如异草木。",
            "蚁蜂杂君臣，蜗角载蛮触。",
            "君看长平战，一举百万覆。",
            "扰扰大块中，巨细同倚伏。",
            "达人齐万物，愚士蔽一曲。",
            "慎勿废此言，小惠何足录。"
        ],
        "notes": "",
        "id": "0bcf51434971a19377dbd2a17baa2466"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "岁暮见怀  其一",
        "preface": "",
        "paragraphs": [
            "所愿非富贵，甘苦同友于。",
            "长衾与大枕，共寝从悬弧。",
            "尔来万里别，南北如囚拘。",
            "一夫苟不获，仁圣惟予辜。",
            "而我三兄弟，飘泊海与湖。"
        ],
        "notes": "",
        "id": "170d1202269fd1cfefbe86694cdbd47b"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "岁暮见怀  其二",
        "preface": "",
        "paragraphs": [
            "纷纷月挂树，征人念行路。",
            "行路何茫茫，谁为供屝屦。",
            "努力治芜秽，公归定非暮。",
            "东门会祖道，叹息两疏傅。",
            "涤器当自今，归欤不愆素。"
        ],
        "notes": "",
        "id": "b8620139f0788aa9d9e1373df85258e4"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵孙海见赠  其一",
        "preface": "",
        "paragraphs": [
            "碌碌抱关好，孰为贤与愚。",
            "休歌紫芝曲，且和南郭竽。",
            "达人齐万物，轩冕等块苏。"
        ],
        "notes": "",
        "id": "e4f0762ceea893fcbc17d434c6af902a"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵孙海见赠  其二",
        "preface": "",
        "paragraphs": [
            "神仙何渺茫，羽人想丹丘。",
            "读书悼无成，卖剑行买牛。",
            "眷此三万轴，传家无邺侯。"
        ],
        "notes": "",
        "id": "a3ee5f3d8c444622d339f2394bc4e048"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵孙海见赠  其三",
        "preface": "",
        "paragraphs": [
            "折腰为五斗，强言筦库职。",
            "譬如弹随珠，徒丧竟何得。",
            "坐咏渊明篇，令人有愧色。"
        ],
        "notes": "",
        "id": "dd9a0e93083ad02c97f16eb26023b9a8"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵孙海见赠  其四",
        "preface": "",
        "paragraphs": [
            "论交逮蓬荜，此道久寥邈。",
            "君侯廊庙人，顾我何数数。",
            "夜光忽暗投，按剑惊卓荦。"
        ],
        "notes": "",
        "id": "4ce811379c9fcaa323a3b7022faef7cb"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵孙海见赠  其五",
        "preface": "",
        "paragraphs": [
            "自分麋鹿姿，食薇山之阿。",
            "不意设罗门，屡辱结驷过。",
            "清谈脱麈尾，奈此落月何。"
        ],
        "notes": "",
        "id": "a3e0ce77787255b3d33b25ba89aeae82"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵孙海见赠  其六",
        "preface": "",
        "paragraphs": [
            "仕宦才百日，邴公有余懽。",
            "君今吏一邑，萧然怀抱安。",
            "回翔云间翮，退学鸿在磐。"
        ],
        "notes": "",
        "id": "5d5d14171dc61ffbdcae188c58b3a34a"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵孙海见赠  其七",
        "preface": "",
        "paragraphs": [
            "簪组实外物，去来无愠喜。",
            "君看失马翁，倚伏寄妙理。",
            "顾我不亡存，斯言定非绮。"
        ],
        "notes": "",
        "id": "50ab76f29997d86b5a42f024679c6c84"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵孙海见赠  其八",
        "preface": "",
        "paragraphs": [
            "嗟余幼好奇，乘桴蹈南海。",
            "远游信虽美，惊梦今犹每。",
            "一饱类邯郸，苦乐何足骇。"
        ],
        "notes": "",
        "id": "c7b60c97d73b5bda3c86b1e8d7c97fa5"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵孙海见赠  其九",
        "preface": "",
        "paragraphs": [
            "居闲得三益，诗社毕此生。",
            "君才浩无际，可畏银河倾。",
            "孤军犯大敌，半夜壁屡惊。"
        ],
        "notes": "",
        "id": "b0b9ad6a779b15337775349046b10742"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵孙海见赠  其一○",
        "preface": "",
        "paragraphs": [
            "君有中山好，严风雕塞草。",
            "日月遽如许，相从恨不早。",
            "当呼伯雅君，看子玉山倒。"
        ],
        "notes": "",
        "id": "cefc3fd49671a894b770e5a3908ec6c9"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵任况之",
        "preface": "",
        "paragraphs": [
            "谿山岂远人，吏缚苦难到。",
            "岂惟畏简书，谁与同嗜好。",
            "我作汝颍行，蹉跎春事老。",
            "况逢怀抱恶，千里风霜冒。",
            "故人知我归，尺书远见劳。",
            "似寻西溪约，故遣一介报。",
            "何时脱缰锁，著我林泉帽。",
            "愿言绝臧否，安用分瞭眊。",
            "世故定可憎，覆车宁复蹈。",
            "且共醉山翁，同看接䍠倒。"
        ],
        "notes": "",
        "id": "1db75bba198fc2e21ee9507c46fc5dde"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵王仲弓赠史得之",
        "preface": "",
        "paragraphs": [
            "春风回东皋，春雨湿田舍。",
            "芒鞋问修竹，小圃条疏柘。",
            "史侯得此趣，十年官早谢。",
            "定知猿鹤怨，衣绣空行夜。",
            "世无摩诘手，谁见辋川画。",
            "且复浮沉游，款段聊叱咤。"
        ],
        "notes": "",
        "id": "7216426f5f34660a30c2642b726e43c7"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵赵承之数诗",
        "preface": "",
        "paragraphs": [
            "一生拙自谋，老去复谁谏。",
            "二年此流落，汝岂宜仕宦。",
            "三黜固不辞，难堪妻妾讪。",
            "四海将安归，面垢风裂骨骭。",
            "五鼎不愿食，诚言岂容赝。",
            "六韬素无奇，破敌未有间。",
            "七十古所稀，田园当早办。",
            "八骏方并驱，瑶池朝与宴。",
            "九牛亡一毛，安用蓬蒿鷃。",
            "十室请老焉，佩弦吾敢慢。"
        ],
        "notes": "",
        "id": "cf8f962b72871c12ea779c46e6a7664c"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "送伯达兄赴嘉禾",
        "preface": "",
        "paragraphs": [
            "我生三十余，忧患恰半生。",
            "飘零万里外，偶存三弟兄。",
            "去去复远别，朔风催客征。",
            "相看各华髪，岂免儿女情。",
            "五载卧箕颍，分甘一廛氓。",
            "嗟哉生理拙，口腹不解营。",
            "各逐升斗仕，弹冠愧渊明。",
            "谁知三径荒，聊代十亩耕。",
            "我政牛马走，君乃簿书婴。",
            "壮心已灰槁，焦芽不复萌。",
            "庄舄偶怀越，嗣宗求步兵。",
            "行藏本无意，簪组鸿毛轻。",
            "脱去西风尘，江山照人清。",
            "扁舟五湖月，千里为莼羹。",
            "行著下下考，愿辞赫赫名。",
            "青衫旁吏，时哉那可争。"
        ],
        "notes": "",
        "id": "cffca2a6bec9def02b7eb66e8f935e46"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "和吕居仁宿盘溪",
        "preface": "",
        "paragraphs": [
            "君诗如芝兰，君操如松竹。",
            "宁当食舍鱼，坐待熊蹯熟。",
            "申商掩仁义，已作高阁束。",
            "长吟失憔悴，短缀谢烦促。",
            "自然四壁空，惟有三冬足。",
            "我怀嵩少游，已办巾一幅。",
            "愿言山中友，先登惟子独。",
            "须烦悬河辩，令我千兔秃。",
            "归来诗满囊，大胜富润屋。",
            "穷通有定分，凫胫悲所续。",
            "一醉盘溪堂，自取君诗读。"
        ],
        "notes": "",
        "id": "1586363b9925b69b45b94211daaeaa5b"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "驾李行父迁居盘溪",
        "preface": "",
        "paragraphs": [
            "扬雄无儋石，而有宅一区。",
            "陶令官可弃，未免爱吾庐。",
            "古来贤达士，忘世未忘躯。",
            "岂知美恶间，共尽同籧篨。",
            "平生李居士，挈携四壁无。",
            "常有好颜色，直缘身世疏。",
            "前年家城东，一椽为有余。",
            "今年家城西，隐几犹昔吾。",
            "此生正如此，梦觉两徐徐。",
            "曾何置欣戚，舍旧新是图。",
            "吾侪真小人，问讯填里闾。",
            "聊为盘溪喜，德邻良不孤。",
            "益知水竹深，中有山泽癯。",
            "虽非三宿桑，且学壶公壶。"
        ],
        "notes": "",
        "id": "4ab0f29bccefc82a9b223c5f771e8363"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵信中郎官庵",
        "preface": "",
        "paragraphs": [
            "飞流半山来，忽作长剑倚。",
            "吾知有奇境，何畏虎尾履。",
            "郎官初得名，山川虽信美。",
            "谁能此岩居，暂寓非终止。",
            "吾侪世外缘，壮心殊不已。",
            "每讥怀与安，同是非夫耻。",
            "忍饥啖藜藿，且博一笑喜。",
            "更寻云外人，安得助薪水。",
            "伶俜穿鸟道，窈窕下涧底。",
            "路述烟草合，欲往不得跬。",
            "登楼亡其梯，航海失一苇。",
            "仰观二三子，脚下云埃起。",
            "山灵若相戏，危石折屐齿。",
            "忧我不再来，遗恨丘壑里。",
            "借君谈天口，骇我未闻耳。",
            "秋高山更奇，后会志益伟。",
            "扪萝贵先登，噬脐无效此。",
            "与君控扶摇，赤脚踏清泚。"
        ],
        "notes": "",
        "id": "fd2fad8fef9332fb50c1be14d5704a50"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "仆以事至洛言还过龙门少留一宿自药寮度广化潜溪入宝应翼日过水东谒白傅祠游皇龛看经两寺登八节尤爱之复至奉先作此诗以示同行僧超晖",
        "preface": "",
        "paragraphs": [
            "峥嵘两山门，共挹一水秀。",
            "滩声千鼓鼙，石壁万龛宝。",
            "何人植翠柏，幽径出尘囿。",
            "金银佛寺古，夜籁笙竽奏。",
            "僧稀梵呗少，石险松竹瘦。",
            "惟当效乐天，早晚弃冠绶。"
        ],
        "notes": "",
        "id": "59b10856c7ad7d42bf51445d94d3fd95"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "予寓洛阳宝坛有僧悟超类有道者与语论事能援古证今盖未祝髪时读孔氏之史书涉猎大义为浮屠犹不废今老矣不复读也形骸枯槁真能遗世故而玩死生者送予至龙门陪予游东西两山作此诗别之",
        "preface": "",
        "paragraphs": [
            "我生江海上，性与鱼鸟逸。",
            "端来入世网，竟坐形骸役。",
            "此心本洞然，六月遭怵迫。",
            "常恐忘迹熟，主人不胜客。",
            "道人偶相逢，宿契类畴昔。",
            "巉岩秀眉目，灰槁心木石。",
            "语我学道难，吾徒犹不力。",
            "纷华久风靡，外慕失阃域。",
            "卑之毋高论，遣去身外物。",
            "未能忘饥寒，衣布饭疏粝。",
            "此语君自味，至道在咫尺。",
            "阅人吾虽多，子独无荆棘。",
            "送行聊过谿，共蹑登山屐。"
        ],
        "notes": "",
        "id": "31581f13b25cdfeb550c77c3d43cf6f7"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵范信中",
        "preface": "",
        "paragraphs": [
            "将军山林士，本无轩冕意。",
            "乘流亦悠悠，得坎便止止。",
            "平生剧孟徒，作诗建安似。",
            "曹刘或争先，沈谢何足拟。",
            "人穷语益工，天或相夫子。",
            "念君绿髪初，四海一身耳。",
            "要见元鲁山，万里立自致。",
            "许君窥藩篱，竟以身后委。",
            "翩然复蹑𫏋，便非昔隐几。",
            "功名颇见迫，终欲老云水。",
            "岂料小卜筑，一谿城市里。",
            "从兹傥来物，不足置愠喜。",
            "用寻巢许游，无愧汝颍士。",
            "我有𥝧䅉田，君多樱笋美。",
            "杖屦日往来，风流岂不伟。"
        ],
        "notes": "",
        "id": "f11d260d4ce87ed64329eb900c523569"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵赵承之留别",
        "preface": "",
        "paragraphs": [
            "出处事莫并，昔谙今则疏。",
            "一从畏车冕，意遂甘泥涂。",
            "种髪日就白，衰颜宁再朱。",
            "壮心空万里，老病寄一区。",
            "故人来蓬海，过门问樵苏。",
            "平生诗酒豪，醉倒扶吴姝。",
            "忆昨试京兆，笑谈鼠盗无。",
            "鸡牛本同割，刀几无精粗。",
            "去去南阳野，何以为君娱。",
            "三年方赤地，政成少踟蹰。",
            "古为贤守多，方略想可图。",
            "民言或有酌，近数崔大夫。",
            "惜哉事大谬，谁为焚丹书。"
        ],
        "notes": "",
        "id": "f49d671a939d26b02df833ef8e47682a"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "小斜川",
        "preface": "",
        "paragraphs": [
            "我老不自爱，几时真罢休。",
            "浮沈闾里间，漫效马少游。",
            "年来五十化，逝水无停流。",
            "胸中粗已了，浩荡欲没鸥。",
            "渊明我同生，共尽当一丘。",
            "试筑小斜川，佳名偶相俦。",
            "亦称辛丑岁，与公更倡酬。",
            "当时二三友，得如友不。",
            "赋诗俱不地，疑有湛辈忧。",
            "聊将桃李句，琼瑰副吾求。"
        ],
        "notes": "",
        "id": "50ba5c2e45e420e88d4e15e96ad08885"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "赋鼠须笔",
        "preface": "",
        "paragraphs": [
            "太仓失红陈，狡鼠得余腐。",
            "既兴丞相叹，又发廷尉怒。",
            "磔肉𫗪饿猫，纷髯杂霜兔。",
            "插架刀矟健，落纸龙蛇骛。",
            "物理未易诘，时来即所遇。",
            "穿墉何卑微，托托此得佳誉。"
        ],
        "notes": "",
        "id": "9d22d9d0388f15d093f957a84ffba3b6"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "子庄约况之游西溪不至任有诗次其韵",
        "preface": "",
        "paragraphs": [
            "边城无一娱，孰云从军乐。",
            "惟有退食间，柴门可罗雀。",
            "念我江湖人，久不负渔樵约。",
            "安得漫浪游，时解冠带缚。",
            "令尹我辈人，孤标寡然诺。",
            "晚逢任参军，诗思涌泉落。",
            "裹饭从子来，隐几访南郭。",
            "庶结三友懽，一笑忘杯酌。",
            "西溪渌已涨，渚柳风交错。",
            "目断君不来，孤鸿没山脚。"
        ],
        "notes": "",
        "id": "9230681e0a8ac90c52d8ed0d7eb5d8cd"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "寄题岑彦明猗兰轩诗",
        "preface": "",
        "paragraphs": [
            "群芳争春风，百态工妩媚。",
            "毛嫱与西施，未易笑倚市。",
            "岂如空山兰，静默羞自致。",
            "幽香不可寻，独秀繁露坠。",
            "高情谢簪组，遁世汉绮季。",
            "端来从子游，定觉同伏味。",
            "岑卫星绝俗，厌贫聊试吏。",
            "官曹冷如水，终日学奇字。",
            "未能三径归，故作九畹艺。",
            "后来当勿剪，伴我司庾氏。"
        ],
        "notes": "",
        "id": "d8e00fdd335aafabc7579939ee33f14d"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "和赵承之竹隐轩诗",
        "preface": "",
        "paragraphs": [
            "莫将不赀身，玩此有限年。",
            "心待三迳足，何时赋归田。",
            "陶令甑无粟，阮公不言钱。",
            "可怜六尺躯，坐受众目怜。",
            "我正犯此戒，隐忧浩无边。",
            "幽怀祇自知，搅佩悲芳荃。",
            "闻君昔种竹，妙意诚超然。",
            "欲伴岁寒老，此计将终焉。",
            "鬰鬰环堵中，清风自招延。",
            "林泉有余乐，簪组未易牵。",
            "早知文章累，不愿铭燕然。",
            "一为世所羁，遂与昔志捐。",
            "富贵岂不欲，孤高易𬯀颠。",
            "翻然回吾驾，造物报尔天。",
            "辛苦自缠缚，老蚕迷再眠。",
            "邯郸一梦破，怀抱良蹁跹。",
            "寄语山中友，信归在言前。",
            "耘治秋水净，扫洒春风妍。",
            "君言诚起余，肺腑不待镌。",
            "强颜为升斗，情态等市廛。",
            "投绂亦从此，过君请击鲜。",
            "中止微鹿门隐，不愧竹林贤。",
            "放怀绳墨外，俱作平地仙。"
        ],
        "notes": "",
        "id": "5baaeb01e67ea3792a13ccc6c0d484b6"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "寄题任况之樗翁轩诗",
        "preface": "",
        "paragraphs": [
            "豫章生而奇，蔚有千寻志。",
            "柯为直见伐，根中万乘器。",
            "自贻斧斤厄，信坐文章累。",
            "不如樗与栎，生理默自遂。",
            "荣枯同蒿艾，老死徒弃置。",
            "我愿处不材，一官隐官市。",
            "岂知夏畦劳，乃负渊明愧。",
            "却羡任公子，萧然居畏垒。",
            "弹冠聊尔尔，颇似漆园吏。",
            "官居接农舍，稼穑云靡靡。",
            "放衙日亭午，吏散饱春睡。",
            "此语慎勿出，请为仓庾氏。"
        ],
        "notes": "",
        "id": "3d15dc81bb8afa6821ccc0d7bef265dd"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "和叔宽田园六首  其一",
        "preface": "",
        "paragraphs": [
            "早岁厌华屋，曲肱慕饮水。",
            "躬耕二顷田，仅可毕祭祀。",
            "长怀𫗴粥忧，每抱瓶罍耻。",
            "虽知学稼拙，岂不贤乎已。",
            "衰才谢严徐，吐吻上插齿。",
            "各从我尔好，勿问谁愠喜。"
        ],
        "notes": "",
        "id": "502b08357180ec8d854a331321009ab6"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "和叔宽田园六首  其二",
        "preface": "",
        "paragraphs": [
            "平生粗知田，疆理南复东。",
            "常祈五日雨，未厌十日风。",
            "纷纷秀莨莠，恐害嘉谷丛。",
            "芟夷绝根本，肃杀先秋冬。",
            "坐获箱筥收，庶几粢盛供。",
            "一饭食我力，愿与农夫同。"
        ],
        "notes": "",
        "id": "be03cc4ca07e7bfe11b7f64f964d53ef"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "和叔宽田园六首  其三",
        "preface": "",
        "paragraphs": [
            "芃芃稼连云，老少纷在场。",
            "禾稼已困雨，秔稌亦没秧。",
            "计穷走群望，敢爱牛与羊。",
            "可怜拾麦人，不惮道路长。",
            "号呼泥水中，滞穗收残黄。",
            "对之怀抱恶，宁忍自举觞。"
        ],
        "notes": "",
        "id": "c62977c5c701679aae14ec18c7a717a5"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "和叔宽田园六首  其四",
        "preface": "",
        "paragraphs": [
            "重阴自凝结，雨脚方四罗。",
            "悬知茅屋下，宁有襦袴歌。",
            "终年望一麦，此地心今蹉跎。",
            "平畴乱蛙蛤，原隰长薜莎。",
            "哀哉南亩人，休戚均尔多。",
            "朝阳何时出，赫赫散滞疴。"
        ],
        "notes": "",
        "id": "fa3c6a21ff0157a78c2d567559d4c65f"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "和叔宽田园六首  其五",
        "preface": "",
        "paragraphs": [
            "县官真爱民，使者交农径。",
            "课吏有殿最，期使田野净。",
            "苍苍岂远人，祸福依民听。",
            "欲知丰年报，常鉴德业盛。",
            "近闻河湟复，羽书获万姓。",
            "吾无矢石功，甘此夏畦病。"
        ],
        "notes": "",
        "id": "bb7957cbe990f1e21aba5f594bb1ba0d"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "和叔宽田园六首  其六",
        "preface": "",
        "paragraphs": [
            "十年资章甫，人弃我亦闲。",
            "得从长沮游，时把严陵竿。",
            "本非厌作吏，未忍违故山。",
            "朝来行西畴，果腹惟三餐。",
            "信哉负郭美，五斗何足干。",
            "长为田舍翁，所乐非所叹。"
        ],
        "notes": "",
        "id": "07dd60303a1f961d576e749d5a172c64"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "张几仲被召还朝其幕府赵承之送行至漳水用杜子美诗为韵作诗十篇既还孙志康亦取其韵追送过方官并门因几仲之来遂得诸公相遇今幕府例罢不能无离索之意故亦用此韵见意  其一",
        "preface": "",
        "paragraphs": [
            "元戎度量大，六二坤直方。",
            "好士常仄席，疾恶如探汤。",
            "威名在夷虏，功烈纪太常。",
            "臧孙自有后，何必谏如棠。"
        ],
        "notes": "",
        "id": "110d38bd4c35906aebd7a32ded32c289"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "张几仲被召还朝其幕府赵承之送行至漳水用杜子美诗为韵作诗十篇既还孙志康亦取其韵追送过方官并门因几仲之来遂得诸公相遇今幕府例罢不能无离索之意故亦用此韵见意  其二",
        "preface": "",
        "paragraphs": [
            "承明用儒将，那知有程李。",
            "坐制犬羊群，泥封一丸耳。",
            "平生晋公子，从者皆国士。",
            "谁为彀中游，狐赵何难拟。"
        ],
        "notes": "",
        "id": "7e3569ff261ecad77dea1c87f41fc648"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "张几仲被召还朝其幕府赵承之送行至漳水用杜子美诗为韵作诗十篇既还孙志康亦取其韵追送过方官并门因几仲之来遂得诸公相遇今幕府例罢不能无离索之意故亦用此韵见意  其三",
        "preface": "",
        "paragraphs": [
            "闻公卜菟裘，欲访有鱼稻。",
            "彩衣归林下，池塘共春草。",
            "贤者享三乐，世俗未易道。",
            "但恐东山心，上意还不报。"
        ],
        "notes": "",
        "id": "c7accc49082b3df4f06b0890ff2c3a51"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "张几仲被召还朝其幕府赵承之送行至漳水用杜子美诗为韵作诗十篇既还孙志康亦取其韵追送过方官并门因几仲之来遂得诸公相遇今幕府例罢不能无离索之意故亦用此韵见意  其四",
        "preface": "",
        "paragraphs": [
            "我生良多难，已安悬磬室。",
            "端来强敛板，诡词学造膝。",
            "枯荄那复春，羸兵敢借一。",
            "振履独商歌，知音赖师乙。"
        ],
        "notes": "",
        "id": "4cf9affec53bd806f2685d8a0eb7cab7"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "张几仲被召还朝其幕府赵承之送行至漳水用杜子美诗为韵作诗十篇既还孙志康亦取其韵追送过方官并门因几仲之来遂得诸公相遇今幕府例罢不能无离索之意故亦用此韵见意  其五",
        "preface": "",
        "paragraphs": [
            "君从河朔来，言寻子桑饭。",
            "蹉𫏨自忘形，请交不敢惮。",
            "念君青云士，我是江湖散。",
            "共为逍遥游，未用相推挽。"
        ],
        "notes": "",
        "id": "d97d456319003127a93b7b333c920b36"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "张几仲被召还朝其幕府赵承之送行至漳水用杜子美诗为韵作诗十篇既还孙志康亦取其韵追送过方官并门因几仲之来遂得诸公相遇今幕府例罢不能无离索之意故亦用此韵见意  其六",
        "preface": "",
        "paragraphs": [
            "与君期岁寒，穷坚老当壮。",
            "相从茅茨下，不羡凌烟上。",
            "仲由志亦陋，伤哉生无养。",
            "岂知众所忧，箪瓢有佳况。"
        ],
        "notes": "",
        "id": "2ae1448cf42ff10aa3466766833c3495"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "张几仲被召还朝其幕府赵承之送行至漳水用杜子美诗为韵作诗十篇既还孙志康亦取其韵追送过方官并门因几仲之来遂得诸公相遇今幕府例罢不能无离索之意故亦用此韵见意  其七",
        "preface": "",
        "paragraphs": [
            "三士从公归，浩然志已谐。",
            "嗟余哭穷途，命也与时乖。",
            "落日惨关树，凄风生庭槐。",
            "杖藜空徙倚，抱此难吐怀。"
        ],
        "notes": "",
        "id": "b9153c0bf4ac73ecba59cdc630a943d0"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "张几仲被召还朝其幕府赵承之送行至漳水用杜子美诗为韵作诗十篇既还孙志康亦取其韵追送过方官并门因几仲之来遂得诸公相遇今幕府例罢不能无离索之意故亦用此韵见意  其八",
        "preface": "",
        "paragraphs": [
            "士贵得所托，结根悲兔丝。",
            "长松在万仞，岂为寒暑移。",
            "道义倘可弃，投归吾不辞。",
            "区区寡所合，知我殆非私。"
        ],
        "notes": "",
        "id": "b14bdfc2a9d60309b02949b69695c4aa"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "张几仲被召还朝其幕府赵承之送行至漳水用杜子美诗为韵作诗十篇既还孙志康亦取其韵追送过方官并门因几仲之来遂得诸公相遇今幕府例罢不能无离索之意故亦用此韵见意  其九",
        "preface": "",
        "paragraphs": [
            "我营潩水居，晏子近市隘。",
            "闻公欲卜邻，会筑于门大。",
            "暂为苍生留，行作归途戒。",
            "从此敢言交，纻衣仍缟带。"
        ],
        "notes": "",
        "id": "53bc0b6fd996722c9f8523374763721f"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "张几仲被召还朝其幕府赵承之送行至漳水用杜子美诗为韵作诗十篇既还孙志康亦取其韵追送过方官并门因几仲之来遂得诸公相遇今幕府例罢不能无离索之意故亦用此韵见意  其一○",
        "preface": "",
        "paragraphs": [
            "并门逢恶岁，寂寞如在陈。",
            "况我官独冷，对客寒无茵。",
            "谋生求二顷，荜门安贱贫。",
            "明时非自弃，愿作畎亩臣。"
        ],
        "notes": "",
        "id": "330265a674a83e6f9a3c32ab224897ad"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "送赵承之官满还朝",
        "preface": "",
        "paragraphs": [
            "先君昔论交，士为天下服。",
            "同升顾周行，岁晚逢吏部。",
            "俱怀丘明耻，共弃夫子恶。",
            "君方汗血驹，早就凌梦乡赋。",
            "千里不难到，乃愿伯乐顾。",
            "怀谒来中山，自许相如慕。",
            "荆州一得见，意已轻万户。",
            "我时望膺门，通达愧文举。",
            "顾兹豪杰人，骥尾失早附。",
            "蹉跎二十年，尘满幷州路。",
            "班荆话畴昔，堕泪髪垂素。",
            "中郎真有子，尽以功名付。",
            "文章盖余事，刚茹柔不吐。",
            "聊从两油幕，谩借将军筯。",
            "笑谈出羽檄，横槊纵奇句。",
            "吾闻明天子，赫赫张治具。",
            "网罗到岩穴，况子籍其誉。",
            "镌功燕然山，行有千载遇。",
            "岂宜山谷中，尚使骐骥骛。",
            "请缓三迳归，执笔太史柱。"
        ],
        "notes": "",
        "id": "314028eef7b50fabb80884a81b02d8a3"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "送王晋之还朝",
        "preface": "",
        "paragraphs": [
            "承平绝羽书，盛德戢武威。",
            "将臣归宿卫，礼乐班王畿。",
            "君侯褒鄂裔，汗血余光辉。",
            "马上谈诗笔，笑学孙吴非。",
            "往年缀内朝，缓带临戎机。",
            "驾言樽俎间，已觉枹鼓稀。",
            "我卜颍水居，里社得所依。",
            "方惩赤丸俗，遽赋杕杜归。",
            "归朝侍玉辇，络马黄金羁。",
            "封侯自有骨，坐看择肉飞。"
        ],
        "notes": "",
        "id": "5552b4bb90f46de37f2e43bfb79a12d8"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "闻潮阳吴子野出家",
        "preface": "",
        "paragraphs": [
            "予昔少年日，气盖闾里侠。",
            "自言似剧孟，扣门知缓急。",
            "千金已散尽，白首空四壁。",
            "烈士叹暮年，老骥悲伏枥。",
            "富贵比浮云，妻孥真敝屣。",
            "世事如余何，禅心久空寂。",
            "世间出世间，此道无两得。",
            "故应入枯槁，习气要除拂。",
            "丈夫生死易，趋舍志匪石。",
            "当为师子吼，佛法无南北。"
        ],
        "notes": "",
        "id": "61926b445c3decc5674ce87a99ccf4e2"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "用韦苏州寄全椒道士韵赠罗浮道士三首  其一",
        "preface": "",
        "paragraphs": [
            "是身如传舍，富贵同过客。",
            "齿髪日夜衰，职业道德哉卵投石。",
            "幽人卧林下，沆瀣餐竟夕。",
            "应笑兰亭游，回头已陈迹。"
        ],
        "notes": "",
        "id": "1fccfcee95d6e0f489dd2a0c4348d6e7"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "用韦苏州寄全椒道士韵赠罗浮道士三首  其二",
        "preface": "",
        "paragraphs": [
            "神仙岂无路，试访武陵客。",
            "天河尚可到，归验支机石。",
            "世人耳目隘，露槿那知夕。",
            "同趋桃李蹊，肯践商颜迹。"
        ],
        "notes": "",
        "id": "82de16bfd07aee2d0c6bf9c704b3d084"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "用韦苏州寄全椒道士韵赠罗浮道士三首  其三",
        "preface": "",
        "paragraphs": [
            "异时公子贵，珠履三千客。",
            "人生一饭饱，安用家万石。",
            "百年过隙尔，朝不及谋夕。",
            "吾驾当早回，覆车岂无迹。"
        ],
        "notes": "",
        "id": "edf981bbb14624f25825bba19c44f458"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵和韩君表读渊明餽曾存之酒唱酬之什",
        "preface": "",
        "paragraphs": [
            "弹冠初为米，挂冠不待稔。",
            "人言学陶生，此举安能尽。",
            "陶生物表人，世网那得窘。",
            "邈如孤凤凰，翱翔天际岭。",
            "聊应寓诗酒，不在朱弦韵。",
            "曾韩轻轩冕，雅意妙无畛。",
            "远寻柴桑游，时遣醉帽陨。",
            "陟世憎傥来，归耕犹有准。",
            "糟床得佳友，曲糵粗可信。",
            "摄衣请从之，嗟我独后警。"
        ],
        "notes": "",
        "id": "714e8bdf2c2d293a9a2a8b61c299ab70"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "送赵仪之丞汝阴",
        "preface": "",
        "paragraphs": [
            "先师诏后人，学优仕有余。",
            "治身犹农功，勤惰报亦如。",
            "公子生华屋，翛然山泽癯。",
            "胸中一丘壑，结髪谈诗书。",
            "闲平风流在，自与常人殊。",
            "清华通帝籍，簪受辉里闾。",
            "我独求试吏，十室聊卷舒。",
            "未起青云心，且与黄卷娱。",
            "淮壖留荐饥，待子活焦枯。",
            "前贤迹相踵，咏歌载西湖。",
            "麦秋未可期，往哺当勤劬。",
            "作诗聊祖道，请以书邻虚。"
        ],
        "notes": "",
        "id": "4bfd9a9917d28dcfab5794cc4a660d49"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "送叶蕴归缙云",
        "preface": "",
        "paragraphs": [
            "昔直承明庐，谁似先生早。",
            "前无雒洛人，后笑冯唐老。",
            "机云谩声价，班马空词藻。",
            "岂知渊源来，尚觉河汉小。",
            "斯文叹未坠，妙意付幽讨。",
            "言乘刺史藩，曾视金銮草。",
            "飘然香案仙，宜著蓬莱岛。",
            "未忘经济心，甘为穷鬼笑。",
            "手援沟壑危，自上蠲赋表。",
            "不知古襦袴，能活几枯槁。",
            "端如德星临，民瘼一驱扫。",
            "方安龚遂政，远赋阳城考。",
            "越吟念庄舄，赠策嗟秦绕。",
            "江湖计不疏，经史心未了。",
            "但收王车归，三径不足道。",
            "平生林泉志，久矣轩裳藐。",
            "远同谢安石，乐比东山好。",
            "苍生独未买，政坐功名扰。",
            "汉庭求诸儒，慨想前辈少。",
            "不用叹周南，亟闻宣室召。"
        ],
        "notes": "",
        "id": "6dd0f68c8677f543e991a612b885c7a2"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "送八弟赴官汝南",
        "preface": "",
        "paragraphs": [
            "丈夫志四方，弹冠苦不早。",
            "终童来请缨，贾谊试三表。",
            "二子俱弱冠，功名满怀抱。",
            "要非江湖士，未易语枯槁。",
            "君年逾三十，闭门事幽讨。",
            "父兄逼从仕，揽辔方稍稍。",
            "久安田舍乐，宁坐元龙笑。",
            "白髪始为郎，定似冯唐老。",
            "效官曲糵间，区区营一饱。",
            "虽知浆馈薄，要使人无保。",
            "淮蔡山川类，民淳足鱼稻。",
            "作诗慰所思，梦绕池塘草。"
        ],
        "notes": "",
        "id": "c9a1885365267a6365a730faa8d25a9d"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "登峻极顶",
        "preface": "",
        "paragraphs": [
            "言登嵩高峰，结束两芒𪨗。",
            "摄衣上天梯，股栗战荦确。",
            "不知几流汗，跃出万仞壑。",
            "刚风被太虚，尘世俯下浊。",
            "依稀两仙童，遗我一丸药。",
            "平生井底蛙，未见宇宙廓。",
            "四维忽骞举，小知为磅礴。",
            "得穷恢谲眼，赖有腾趠脚。",
            "东观扶桑升，北瞰天河落。",
            "兏须议雄尊，培𪣻眇庐霍。"
        ],
        "notes": "",
        "id": "37833151b22cb7006676e369bc602dec"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "渡泉峤出诸山之顶",
        "preface": "",
        "paragraphs": [
            "岑崟蔽日月，左右信艰哉。",
            "万壑共驰骛，百谷争往来。",
            "鹰隼既厉翼，蛟龙亦曝腮。",
            "崩壁迭枕卧，崭石屡盘回。",
            "伏波未能凿，楼船不敢开。",
            "百年积流水，千岁生青苔。",
            "行行讵半景，余马以长怀。",
            "南方天炎火，魂兮可归来。"
        ],
        "notes": "",
        "id": "ce636a6d9fcbf79332e21000a7d08c76"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "叔父生日  其一",
        "preface": "",
        "paragraphs": [
            "百川赴东海，如走万国朝。",
            "横岫列嵩岱，众山失岧峣。",
            "吾道岂不尊，凛然干云霄。",
            "斯文有盟主，坐制狂澜漂。",
            "天实相我公，高卧不知招。",
            "手持文章柄，烂若北斗标。",
            "末学病多歧，寝令世俗浇。",
            "申商日充塞，仁义愈寂寥。",
            "造物真有意，俾公以后凋。",
            "群邪终放郑，正始会闻韵。",
            "过也匪私祝，彼苍自昭昭。",
            "后生方有托，未用忧箪瓢。"
        ],
        "notes": "",
        "id": "977b77981e9db03339ab9fc88f0224cb"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "叔父生日  其二",
        "preface": "",
        "paragraphs": [
            "沟渎嗟寻常，固为吞舟厄。",
            "风无九万里，焉载垂天翼。",
            "老人卧箕颍，初非厌簪绂。",
            "时哉莫吾容，道大俗隘迫。",
            "虎兕歌旷野，鸾凤栖枳棘。",
            "苍生谩怅望，吾道何欣戚。",
            "卜筑殆将隐，门无翟公客。",
            "高踪蹑巢由，援手谢卨稷。",
            "我观造物意，申甫为时出。",
            "未应兹伟人，独不裨衮职。",
            "功名世所趋，富贵亦过隙。",
            "岂知难老福，天以寿有德。",
            "亭亭南涧松，不羡栋梁索。",
            "方兹阅寒暑，宁欲顾匠石。",
            "世间出世间，此得无两得。",
            "回首承明庐，摩挲看铜狄。"
        ],
        "notes": "",
        "id": "302454c693524b20b07dae5018a7d0ac"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "叔父生日  其三",
        "preface": "",
        "paragraphs": [
            "鬰鬰涧底松，千年养奇干。",
            "盘根入窈窕，翠盖摩霄汉。",
            "岩深饱霜雪，路绝窥轮奂。",
            "空回牛刀手，屡发匠石叹。",
            "物生非不逢，得天地所赞。",
            "虽微栋梁求，幸免斤斧难。",
            "我公庙堂人，端委四夷惮。",
            "岂惟福苍生，高风激贪懦。",
            "云何卧箕颍，当宁方宵旰。",
            "吾道久寂寥，贤愚良未判。",
            "汗颜一如既往血指，袖手宁坐看。",
            "卷怀霖雨心，警策露电观。",
            "形神妙自契，眉目光璀璨。",
            "长松信可倚，柯叶四时贯。",
            "东风漫滋荣，寒雨徒零乱。",
            "何异楚灵椿，春秋安可算。"
        ],
        "notes": "",
        "id": "5a71b1c9b048510645cc1606bf2afbdf"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "叔父生日  其四",
        "preface": "",
        "paragraphs": [
            "物居覆载间，阴阳为盛衰。",
            "我观众草木，春风不相遗。",
            "春风暂能荣，还有摇落时。",
            "区区诿消长，岁月胡能支。",
            "世人如草木，世态岂异兹。",
            "扰扰方寸中，坐受宠辱移。",
            "昼锦方自眩，饮水谁汝知。",
            "可怜千金躯，坐困毫与厘。",
            "大哉孔孟志，夫子真能师。",
            "浩然刚在气，直养充四维。",
            "贫富未易动，寒暑何从窥。",
            "塞马无倚伏，昭琴谢成亏。",
            "还观傥来物，造物戏小儿。",
            "臞仙事吐纳，阅世犹有之。",
            "至人不导引，眉寿何复疑。",
            "惟应广成子，当与此心期。"
        ],
        "notes": "",
        "id": "a5eab7e7a204c26b07b0f26329bbbd90"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "赠诗僧从信",
        "preface": "",
        "paragraphs": [
            "吴山翠如蓝，越水碧如铜。",
            "山川吐奇秀，儒释俱争锋。",
            "接迹有禅老，提纲古宗风。",
            "其余将诗律，岛可不足攻。",
            "我久客尘土，虽穷诗未工。",
            "要知笔砚废，似缺山水供。",
            "上人三吴来，句法乃有从。",
            "老潜已黄壤，弟子传清雄。",
            "益复访云水，高情谢樊笼。",
            "试草北山移，为我招琴聪。"
        ],
        "notes": "",
        "id": "c3b139d6324cb38cfc9b41120802e129"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "送乡僧世鹏游嵩少",
        "preface": "",
        "paragraphs": [
            "吾蜀士尚气，凭陵以相高。",
            "傥无胜己友，便绝平生交。",
            "诗书将吾军，道艺恃所操。",
            "宁甘毙百战，讵肯挫一毫。",
            "气俗未易改，波澜到方袍。",
            "世鹏此其流，何止事风骚。",
            "我观浮屠法，成佛须我曹。",
            "荣枯寄梦幻，生死真鸿毛。",
            "恨子太孤直，崭然出蓬蒿。",
            "须防斤斧厄，且为声名逃。",
            "空山人迹少，晏坐狐貍嗥。",
            "三年再见子，庶其免风涛。"
        ],
        "notes": "",
        "id": "3f0eacde32187d2dcb537deb8c07fa02"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "访江令德修置酒泛舟",
        "preface": "",
        "paragraphs": [
            "微雨止复作，柴门蓬蒿积。",
            "城隅得幽迳，违淖洷蹑屐。",
            "吾邑有君子，官居似禅寂。",
            "惟闻弦歌声，不见愠喜色。",
            "公庭绝笞箠，东阁乱书帙。",
            "萧然拂尘榻，容我不速客。",
            "清风扫烦溽，浅沼弄寒碧。",
            "小饮起纵棹，荷翻珠的皪。",
            "我本江湖人，久负云役。",
            "钓竿未入手，越吟同庄舄。",
            "君行赋杕杜，我分安蓬荜。",
            "他时剡溪船，永谢言游室。"
        ],
        "notes": "",
        "id": "bba25398b473ead27fb4569ccb0803a7"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵曲水泛舟四首  其一",
        "preface": "",
        "paragraphs": [
            "节物自催迫，意闲欢有余。",
            "驾言二三子，往寻隐者居。",
            "城隅有乔木，人言于公闾。",
            "当时乞身归，买田将结庐。",
            "悲哉丝竹地，今为狐兔墟。",
            "野色映修竹，清溪数游鱼。",
            "惊风下木叶，策策纷填渠。",
            "俯仰成今昔，叹此卜筑初。"
        ],
        "notes": "",
        "id": "ad58acb89203f3237c2a60314fd15d1a"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵曲水泛舟四首  其二",
        "preface": "",
        "paragraphs": [
            "谪仙来人间，风流占名城。",
            "时将琬琰句，自和钧天声。",
            "好语一题拂，群趋耳争倾。",
            "溶溶此溪水，似契高人情。",
            "未许五湖去，聊为一舟横。",
            "我意正浩渺，酒觞且徐行。",
            "仍呼明月来，孤光与簷平。",
            "邈焉想尘寰，万类方营营。"
        ],
        "notes": "",
        "id": "4eafb10ff6c2cb8e0bdc873260a5bdf7"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵曲水泛舟四首  其三",
        "preface": "",
        "paragraphs": [
            "岁晚得膏泽，荞花香满村。",
            "稍令催科帖，迤逦不到门。",
            "我有贤太守，手抚疮痍痕。",
            "未遽舍我去，寿公福祉繁。",
            "一饱诚难得，敢忘肉骨恩。",
            "争看刺史天，扶携上墙垣。",
            "忽惊麋鹿姿，中有诚意存。",
            "顾予一廛氓，聊诵野老言。"
        ],
        "notes": "",
        "id": "2bfd11f70cc6fd38eb74f750f82edb46"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵曲水泛舟四首  其四",
        "preface": "",
        "paragraphs": [
            "性不事轩冕，敢从公卿游。",
            "田歌扣牛角，谁意乐府求。",
            "公有三岛客，凛然气横秋。",
            "赋诗两未厌，卒岁当优悠。",
            "越吟何太早，言寻丘壑幽。",
            "但恐元龙笑，汲汲谋田畴。",
            "寄语玉涧友，达人遗乘流。",
            "拄笏看西山，不妨兹唱酬。"
        ],
        "notes": "",
        "id": "e754c730ff9081d89e21456cbbff9c64"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "讼风伯",
        "preface": "",
        "paragraphs": [
            "天胡久不雨，我欲讼之天。",
            "二麦槁欲死，骄阳犹炽然。",
            "重阴数布野，雨意来无边。",
            "未许一濡地，辄遇四风颠。",
            "摆摇涧谷响，宁复留云烟。",
            "雨师良已勤，风伯殆未悛。",
            "天公纵此为，忍使暴我田。",
            "默诉若有答，不待巫史传。",
            "昨者六七月，屋溜如绳悬。",
            "淋漓逮十日，奔突溃百川。",
            "行旅已断道，闾阎欲通船。",
            "不藉屏翳功，日星几变迁。",
            "我请酌民情，血诚通帝渊。",
            "风雨要有时，乃不为咎愆。",
            "赤子仰粒食，云何绝其烟。",
            "徒闵负贩劳，不忧稼穑先。",
            "怨讟满南亩，懽忻为市廛。",
            "谩说昏垫害，欲夸扫除贤。",
            "何曾补日月，空祇留饥年。",
            "区区讼风伯，聊赓退之篇。"
        ],
        "notes": "",
        "id": "797e41f458a3ec598563714b1ac06edd"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "雨后见月",
        "preface": "",
        "paragraphs": [
            "薰风转亭午，流汗浃𫄨绤。",
            "隆隆空山雷，跨海飞雨黑。",
            "芭蕉集乱响，风竹泻暗滴。",
            "悬知岁有待，已喜瘴先涤。",
            "沈沈璧月上，稍稍星河出。",
            "枕簟延清光，草木沍寒碧。",
            "幽人梦未回，良夜谁与惜。",
            "隔篱唤西家，倒榼共余沥。",
            "西家长苦贫，而有好颜色。",
            "终年饭半菽，爱酒无从得。",
            "嗟余不解饮，看尔时举白。",
            "岂不贤老兵，聊慰羁旅夕。"
        ],
        "notes": "",
        "id": "f4a25071758dd5cb07bf5110d404c441"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵大人五更山吐月  其一",
        "preface": "",
        "paragraphs": [
            "一更山吐月，鉴影摇空澜。",
            "悬知今夕游，不减蓬瀛看。",
            "净雾扫余瘴，清飚戒初寒。",
            "行乐不可迟，乃此桂未残。"
        ],
        "notes": "",
        "id": "f20282ec31764ebdce6924b69978cab9"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵大人五更山吐月  其二",
        "preface": "",
        "paragraphs": [
            "二更山吐月，玉杯侧清夜。",
            "谁知蜑子船，独钓澄潭下。",
            "幽人酌桂醑，冰碗白玉藉。",
            "他时罗浮录，父老成佳话。"
        ],
        "notes": "",
        "id": "3831f21a85695066460009fbde7f5adc"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵大人五更山吐月  其三",
        "preface": "",
        "paragraphs": [
            "三更山吐月，半璧沈沈起。",
            "无言三友欢，夜夜仍会此。",
            "羽毛见秋虫，鲜甲动沙水。",
            "此味世莫知，勿言惊俗耳。"
        ],
        "notes": "",
        "id": "6a40286f89d72f40056a09c04ed3fc72"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵大人五更山吐月  其四",
        "preface": "",
        "paragraphs": [
            "四更山吐月，纸帐惊虚明。",
            "披衣访黄冠，野渡孤舟横。",
            "束缊旋乞火，犬号惊夜行。",
            "归休勿久娱，霜露满山城。"
        ],
        "notes": "",
        "id": "5d285bdbdd2af08c2ce05204cde24e1c"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵大人五更山吐月  其五",
        "preface": "",
        "paragraphs": [
            "五更山吐月，纤纤犹烛幽。",
            "寸阴惟此夜，敢辞数登楼。",
            "寒砧远随风，鸣蛩亦悲秋。",
            "凭栏独搔首，微吟和渔讴。"
        ],
        "notes": "",
        "id": "e67507c4e4946e360513bcf7fe333f77"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "赠王子直",
        "preface": "",
        "paragraphs": [
            "南行几万里，亲旧书亦缺。",
            "谁知倾盖交，乃胜白头节。",
            "去国日已远，凄凉瘴烟窟。",
            "未著绝交书，已叹交游绝。",
            "门前空雀罗，巷语纷𫛞舌。",
            "怪君一事无，访我此穷髪。",
            "自怜甑生尘，每愧羹屡颉。",
            "何以为子娱，江水清可啜。",
            "男儿重志气，勿使变穷达。",
            "宁甘一瓢乐，耻为五斗折。",
            "火急数相聚，回头君欲别。",
            "一榻当再悬，重来为君设。"
        ],
        "notes": "",
        "id": "4f5f67fb81ac5049b3e91ec892479af7"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "和叔宽赠李方叔",
        "preface": "",
        "paragraphs": [
            "管鲍死已久，交情云雨翻。",
            "平生我知子，窥见墙及肩。",
            "老骥叹伏枥，壮士悲暮年。",
            "百金空鬻技，未分齿髪殚。",
            "哀哉兔丝蔓，生理寄所缠。",
            "君看秋风至，扫荡何时安。",
            "谁令三径荒，投老食屡艰。",
            "短绠谩自持，欲引百尺泉。",
            "造物不我私，同彼草木繁。",
            "不求桑榆暖，乃慕松桂寒。",
            "学稼虽可贱，乐志良独难。",
            "当观五鼎食，不异瓢与箪。",
            "卜筑愿俱栖，勿学鸡相连。",
            "作诗置坐右，勉视后者鞭。"
        ],
        "notes": "",
        "id": "c67a8531b270864bd847c644c9914aea"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "用伯充韵赠孙志举",
        "preface": "",
        "paragraphs": [
            "朱颜染黄茅，自意岭表人。",
            "长恬服世俗，敢愧歠菽贫。",
            "送车反自厓，异獠纷来宾。",
            "蛙蝝与蚔醢，敬我如族姻。",
            "海风吹余舟，夜渡徐闻垠。",
            "往来一沤间，劳生竟非真。",
            "重寻江南游，再款空同𬮱。",
            "山中有异士，束书来卜邻。",
            "胸中出虹霓，雷袂勇且仁。",
            "索居□枯槁，赖此意少春。",
            "当年老于公，硬语本为民。",
            "终身虽坎𡒄，谁得疏而亲。",
            "臧孙固有后，仲子先离伦。",
            "不忧廊庙迟，绿髪未肯银。",
            "季子又一奇，武库戈矛新。",
            "片言折鹿角，不许枝词谆。",
            "近闻获麟书，还许登成均。",
            "归欤汶上兄，器新人惟陈。"
        ],
        "notes": "",
        "id": "944ea42d5074f6b7dd5d1f01ad63a6bb"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "湖口人李正臣蓄异石广袤尺余而九峰玲珑老人名之曰壶中九华且以诗纪之命过继作",
        "preface": "",
        "paragraphs": [
            "至人寓迹尘凡中，杖头挂壶来何从。",
            "长房俗眼偶澄澈，一笑市井得此翁。",
            "试窥壶中子无物，何处著此千柱宫。",
            "毘耶华藏皆已有，不独海上栖瀛蓬。",
            "我闻须弥纳芥子，况此空洞孰不容。",
            "何人误持一嶂出，恍是九华巉绝峰。",
            "令人却信刘郎语，当年霹雳化九龙。",
            "谁将真形写此石，太华女几分清雄。",
            "终当作亭号秋浦，刻公妙句传无穷。"
        ],
        "notes": "",
        "id": "42cefc9b678825e50fa090ad50cc176a"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "和大人游罗浮山",
        "preface": "",
        "paragraphs": [
            "我公阴德谁与京，学道岂厌迟蜚鸣。",
            "世间出世无两得，先使此路荒承明。",
            "谪官罗浮定天意，不涉忧患那长生。",
            "海涯莫惊万里远，山下幸足五亩耕。",
            "人生露电非虚语，在椿固已悲老彭。",
            "蓬莱方丈今咫尺，富贵敝屣孰重轻。",
            "结茅愿为麋鹿友，无心坐伏豺虎狞。",
            "况公方瞳已照座，奕奕神光在天庭。",
            "出青入玄二气换，妙理默契黄庭经。",
            "但愿他时仇池主，不愿更勒燕然铭。",
            "稚川刀圭傥可得，簪组永谢汉公卿。",
            "腹中梨枣晚自成，本无荆棘何所平。"
        ],
        "notes": "",
        "id": "8ec8a31b16aeadf8013b174718de7803"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "白水岩汤泉",
        "preface": "",
        "paragraphs": [
            "世间诡异那可诘，地中火出连冈脉。",
            "只知骊山天子浴，未信穷海汤泉出。",
            "方池不须绿石甃，小沸自与澄沙白。",
            "涓涓微溜架岩谷，鬰鬰佳气烝石室。",
            "满山松柏香自送，何用椒兰熏四壁。",
            "从来佳境与人远，野老山僧那解说。",
            "虽云得地古招提，未遇赏音同汩没。",
            "一篇今得谪仙诗，当与绣岭争雄雌。"
        ],
        "notes": "",
        "id": "e88109d4273482fa3642cb35af7b3d31"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "海南多鹿豨土人捕取率以夜分月出度其要寝则合围而周阹之兽无轶者余寓城南户外即山林夜闻猎声旦有馈肉者作夜猎行以纪之",
        "preface": "",
        "paragraphs": [
            "霜风肃肃陵寒柯，海月滟滟翻秋河。",
            "空山无人柴径熟，豨肥鹿饱眠长坡。",
            "山夷野獠喜射猎，腰下长铗森相摩。",
            "平沙仿佛见遗迹，踊跃不待张虞罗。",
            "均呼夜起山谷应，披抉草木穷株窼。",
            "何人得隽喜叫绝，脟割未羡青丘多。",
            "今年岁恶不可度，竹间有米田无禾。",
            "耕牛日欲登鼎俎，野兽脱命理则那。",
            "朝来剥啄谁有馈，愧尔父老勤弓戈。",
            "一言愿子不我忽，暴殄天物神所呵。"
        ],
        "notes": "",
        "id": "3198bfafecc58ef7c488e81dcebf38a3"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "送人泛海北归兼寄诸兄弟",
        "preface": "",
        "paragraphs": [
            "冥冥天水吞为一，夜依北斗占南北。",
            "危楼时吐蛟蜃气，半山忽隐长鲸脊。",
            "起看樯头雉尾转，一帆千里日未足。",
            "此身何止轻鸿毛，到家始觉是真肉。",
            "怪君胡为冒此险，象犀珠玉非所役。",
            "凛然风义照古人，尺书为我通消息。",
            "我似当时常校尉，掘鼠餐毡从属国。",
            "茫茫海阔雁不到，长欲系书空悯默。",
            "凭君为语诸季孟，耐事忍惭真子职。",
            "面唾勿嫌解自干，盗金却偿安用诘。",
            "杜门只作田舍子，地往江乡乘下泽。",
            "三吴想见稻如云，舶还时救陈蔡厄。"
        ],
        "notes": "",
        "id": "bd9d18224f1c92b87ebf0727996a69dc"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵谢民师",
        "preface": "",
        "paragraphs": [
            "老鹤过海仍将雏，澹然如将没齿疏。",
            "人生如寄何足道，富贵贫贱隙白驹。",
            "飘流仅以虞夫子，饥坐弦歌古儋耳。",
            "不堪秦岭望家山，敢有玉关生入理。",
            "广文才名三十年，困穷直到寒无毡。",
            "将军夜行遭醉尉，曲逆解衣尝刺船。",
            "岂知雷雨来说渥，归路江山宛如昨。",
            "饥人但觉粃糠美，忧患始知田舍乐。",
            "梦中犹记鱼相濡，庄叟屡困监河枯。",
            "聊因竞病歌归欤，宁复灿烂悲穷途。",
            "知君笃学真为己，不从世好惟耽此。",
            "作诗颇似建安风，取友更同鲍叔义。",
            "我闻得士朝廷尊，搢绅所寄惟斯文。",
            "象犀珠玉本安用，犹使四海争趋奔。",
            "高人处世诚难矣，绝俗惊愚空目瞇。",
            "坐令瑚琏废清庙，涧毛何由荐天子。",
            "我羡平生马少游，不愿沟渎容吞舟。",
            "夜光明月请自閟，按剑或恐疑轻投。"
        ],
        "notes": "",
        "id": "db8a715504cc0dea94c2022318eabc6a"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次大人生日",
        "preface": "",
        "paragraphs": [
            "阴功若以物假人，酬而不酢非所闻。",
            "丙吉于公德在民，皇天有善初无亲。",
            "自我高曾逮公身，奕世载德一于仁。",
            "遇苦即救志劬辛，岂择富贵与贱贫。",
            "久推是心诚而均，可贯白日照苍旻。",
            "譬如农夫耘耔勤，自有丰年获千囷。",
            "公何屡困蝇与蚊，身虽厄穷道益信。",
            "天不俾之爵禄新，琢磨功行真人邻。",
            "直言便触天子嗔，万里远谪南海滨。",
            "朝夕异引存吾神，两仪入腹如车轮。",
            "罗浮至今余怪珍，稚川药灶隐荆榛。",
            "飞腾涧谷不可驯，月道或肯来相宾。",
            "区区功名安足云，幸此不为世俗醺。",
            "丹砂傥结道力纯，泠然御风归峨岷。"
        ],
        "notes": "",
        "id": "dec47fb1f4c21beeec41862060196fca"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "闻郭太尉发师大捷奚人擒契丹酋领四军者来献作长句古调一首",
        "preface": "",
        "paragraphs": [
            "辽人猖蹶败纪纲，鸟兽惊骇自取亡。",
            "归我五季旧土疆，有如宣宗复河湟。",
            "彼酋假息不自量，网开三面犹跳梁。",
            "爝火乃欲犯太阳，怒臂当车学螳螂。",
            "支天所坏仍鸱张，含沙射影出复藏。",
            "将军义勇冠三光，愿以部曲除螟蝗。",
            "户有三丁一我将，遣汝积愤当少偿。",
            "上马亟持十日粮，长矛短戟舂其吭。",
            "前者披靡后者戕，系累妻子涕泗滂。",
            "将军折北昔未尝，以巧服人尤所长。",
            "勿追穷寇非深防，会遣生致如探囊。",
            "匈奴自古夸豪强，三表五饵称前王。",
            "竟无一日笞中行，昭君远嫁令人伤。",
            "岂知天兵自鹰扬，郅支援首须陈汤。",
            "头颅万里行朔方，遣示藁街听徜徉。",
            "偃兵息民令有常，昔居锋镝今农桑。",
            "百年版籍沦要荒，一日冠盖欣相望。",
            "李白长歌汉道昌，两阶羽舞垂衣裳。"
        ],
        "notes": "",
        "id": "43d5ebb39650000540e2d9891d7d972b"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "大隐堂为范氏西田题",
        "preface": "",
        "paragraphs": [
            "范侯作园湖之隅，缭以修竹千芙蕖。",
            "鸭陂下浸波澜阔，箕山西指峰峦孤。",
            "有堂翼然照通衢，路人尚忆华严居。",
            "华严初来理荒废，布衣小艇披茭蒲。",
            "蛙鸣不知官与私，莫来乱我夜读书。",
            "人怀忠直及其子，遗爱何止屋上乌。",
            "小范更无膏粱气，闭门一味如蠹鱼。",
            "肯为山林独往计，且隐市朝行坦途。",
            "嗟我与君涉世疏，短绠汲深尔自愚。",
            "行歌道上惭妻孥，坐令家无甔石储。",
            "欲将大隐欺谁欤，人不吾以曷早图。",
            "未须直学西山夫，槁项终为山泽臞。"
        ],
        "notes": "",
        "id": "377710ac5fb9483c52c03fcb59a194e7"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "爱人堂为李几仲赋",
        "preface": "",
        "paragraphs": [
            "读书当读孔孟书，我饱尚可推其余。",
            "莫求捷径拾青紫，口但澜翻腹空虚。",
            "孔孟之功如药石，洗濯肝胃充肌肤。",
            "如农去莠植嘉谷，如行九折遇坦途。",
            "我怜赤子在远域，疾痛不闻其叫呼。",
            "何当攘臂问民瘼，古之循吏谁为儒。",
            "我观李侯少英特，闭门不曳侯王裾。",
            "诗书已误半世事，一割未信鸡牛殊。",
            "弹冠小县何所为，长养善类恶者诛。",
            "作堂之名固有在，要使膏泽流海隅。",
            "不愿力田频赐爵，不愿校雠归石渠。",
            "使我三年饭脱粟，活此千人为亲娱。"
        ],
        "notes": "",
        "id": "e52f97b84aef9df616a7650451a21a5e"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "地𬬻歌寄伯仲",
        "preface": "",
        "paragraphs": [
            "野人劝我凿地𬬻，才能容膝便有余。",
            "土床屈曲方六尺，墐涂何必髹丹朱。",
            "广文无毡与客设，蒲团但学僧跏趺。",
            "破铛折脚自然煮，中有至乐人所无。",
            "我游东南古佛刹，潭潭大屋干浮屠。",
            "环床接席如坐井，白灰盖火深模糊。",
            "贵人尽卧红氍毹，春风习习生四隅。",
            "牵衣留客长夜饮，一石屡醉狂淳于。",
            "我家环堵真癯儒，鷃鹏无羡安枋榆。",
            "劳生养此梦幻躯，谁能华睆慕大夫。",
            "时从村叟交跖语，炔焰爬搔味醍醐。",
            "床头一榼自取饮，醉后耳熟时歌呼。",
            "坐想颍川十日雨，尺薪如桂求里闾。",
            "此时无人知我乐，惜哉不与二仲俱。",
            "我兄何时结茅庐，小窗请试新规模。"
        ],
        "notes": "",
        "id": "3f44fae59bafd7acd5aaa96adc5d03da"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "寄题折嗣益袭庆阁",
        "preface": "",
        "paragraphs": [
            "帝有虎臣司北门，虚弦坐落天骄魂。",
            "百年不敢南牧马，草木尚有威名存。",
            "平生忠义身许国，不以金玉遗子孙。",
            "承平弓剑空在韣，惟有简编遗后昆。",
            "不知所活几千人，一门何止十朱轮。",
            "满床簪笏不足道，万石家风今复闻。",
            "明窗小阁卧晏温，不读孙吴看典坟。",
            "坐销杀气边风春，记取大冯小冯君。"
        ],
        "notes": "",
        "id": "358a3c87e1d3e4197d5a4a696ba292d8"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "蜀人宋衍蚤孤母去力学取科第遂获见母盖自蜀至许六千余里声迹不至逾二十年感叹兹事以送其归",
        "preface": "",
        "paragraphs": [
            "绿槐染衣芦作鞭，朝骑骏马下九天。",
            "人为君荣君未喜，我家剑南亲万里。",
            "四岁儿啼母不知，肺肝欲裂悲语谁。",
            "不如读书期有立，可以借手荣吾慈。",
            "白云怅望天一方，颍水之北嵩之阳。",
            "君王一日亲试策，阿兰不愿尚书郎。",
            "里门下马人争看，对泣相持行路叹。",
            "版舆归侍锦江头，戏彩重偿齓与丱。"
        ],
        "notes": "",
        "id": "1dbdc165bf3ad6fff82c592a5d28796b"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "范季远作止斋求诗以此寄之",
        "preface": "",
        "paragraphs": [
            "急流勇退真难事，要取荣枯君自味。",
            "世间轩冕如嚼蜡，自觉山川天下贵。",
            "君如八骏方服辀，帝闲正欲求千里。",
            "刷燕秣越非所愿，放浪烟霞蹑云水。",
            "萧然筑室在人境，身与此心俱欲止。",
            "倦飞偶学陶彭泽，示疾还同老居士。",
            "政忧功名来未免，吾驾不回谁与柅。",
            "古来索价累高人，少室终南应所鄙。"
        ],
        "notes": "",
        "id": "478a7da4414026000572ce45182ae1e1"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "大雪日赵承之梁与可访贾子庄饮爽亭孙志康不得预故有诗怨之亦次韵和一首",
        "preface": "",
        "paragraphs": [
            "三士高谈常绝席，不数汉庭人九尺。",
            "雪中忽到剡溪行，狂饮学髠俱一石。",
            "不教彭宣到后堂，只供爽气干陵冈。",
            "忍寒排闼计大误，夫子莫悔不得将。",
            "夜归过我天正黑，灯影照坐如僧房。",
            "峨冠切云服亦奇，胜游何不早遣知。",
            "风花瞥眼同一霎，欲追此欢将奈若。",
            "人间何往不自适，陵生且复为陵舄。"
        ],
        "notes": "",
        "id": "9ca46cfe32c3d569fedd105488b0693b"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "和吴子骏食波棱粥",
        "preface": "",
        "paragraphs": [
            "朔风吹雪填庐屋，一味饥寒寻范叔。",
            "绨袍安敢望故人，藜苋从来诳空腹。",
            "近闻陶令并无储，不独鲁公新食粥。",
            "波棱登俎称八珍，公子未应讥世禄。",
            "山僧一食不过午，忍饥学道忘辛苦。",
            "书生事业乃尔勤，夜然膏火穷今古。",
            "要将五鼎同釜铛，箪瓢未可轻原生。",
            "肉食纷纷固多鄙，吾宁且啜小人羹。"
        ],
        "notes": "",
        "id": "28124499e6a0504f24f9d2126a6a2aad"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵承之紫岩长句",
        "preface": "",
        "paragraphs": [
            "乱山穷处闻鱼鼓，梵宇潭潭不知暑。",
            "当时麻衣此卜居，自启山林著蓝缕。",
            "飞空楼观惊造化，缥缈云间如帝所。",
            "道人疑是有道者，己不求人人自许。",
            "富儿争致千金多，贫者不辞筋力苦。",
            "若非足指按大地，荒山坐变琉璃宇。",
            "南阳持节奉诏归，夜上峥嵘携幕府。",
            "是时六月火令炽，千骑解鞍人按堵。",
            "登临岂为谢公赏，七子赋诗歌赵武。",
            "长廊月出清风生，古殿无人铃独语。",
            "公留三日看溪涨，白昼鱼虾落飞雨。",
            "我昔千里上太行，身世飘零悲逆旅。",
            "莫投紫岩稍自慰，欲扣僧房无可侣。",
            "有来野饷苜蓿饭，主人对客羞贫窭。",
            "何似元戎从掾吏，落日红旗照洲渚。",
            "椎牛酾酒劳还役，号令三更传部伍。",
            "君能笔力记其事，句法更如山峻阻。",
            "一时豪放岂易得，况有幻怪供诗取。",
            "归来尚可诧朋友，云梦青丘俱不数。",
            "山川虽是风物殊，乐哉信美非吾土。"
        ],
        "notes": "",
        "id": "0d3643882015dabc23ae49915546d1e2"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "信中惠竹以诗谢之",
        "preface": "",
        "paragraphs": [
            "筚门生窦百不宜，大红艳紫无所施。",
            "主人爱竹尤成癖，独勿此物渴饥。",
            "君家十亩等茨束，罗生川谷壤藩篱。",
            "拣林许我恣所爱，有力夜负竹不知。",
            "朝来窗影忽散乱，起看簷角风离披。",
            "总干山立屹不动，高节白首贯四时。",
            "我方病卧呼不醒，一篇忽得陈琳词。",
            "头风去体未足道，岁寒非子当谁期。",
            "明朝戢戢迸犀玉，请看箨龙头角奇。",
            "千竿共战风雨夕，记取苗裔来葛陂。"
        ],
        "notes": "",
        "id": "86d77aca14fd011af09ce61c2c657167"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵承之重九",
        "preface": "",
        "paragraphs": [
            "庾郎自诳夸重九，北海常类客无酒。",
            "肯教白发负黄花，不为虚名留岘首。",
            "人生能换几星霜，我非石心与木肠。",
            "干愁漫解祇自慰，消长只系吾行藏。",
            "弃书学剑犹有得，西斩楼兰北疏勒。",
            "从军直到单于台，封侯万户何人哉。",
            "图形未许凌图上，草檄观君试豪放。",
            "山阴回时迹已陈，高阳大醉情何畅。",
            "为君悲歌和哀筝，请君更草丽人行。",
            "吴姬赵女两愁绝，一笑当时空目成。",
            "行行且作归装束，子云校书入天禄。",
            "一杯且复中圣贤，周南留滞谁我怜。",
            "买田早约鸱夷子，相与躬耕不计年。"
        ],
        "notes": "",
        "id": "7d8c079e509be11cdb3f0888ceadd294"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "不睡",
        "preface": "",
        "paragraphs": [
            "四邻悄悄鼾殷床，惟有客梦不得长。",
            "柴门独掩灯有晕，欹枕未熟背已芒。",
            "四更山月来洞房，炯炯孤影射屋梁。",
            "茅簷窸窣鼠自啮，烟树苍莽枭为祥。",
            "海风萧萧振槁叶，谿声涖涖决废塘。",
            "二三黄冠真可悯，空祠夜祷寒欲僵。",
            "步虚声断翠微远，钟磬时款幽人堂。",
            "山城寂寞消残漏，鼓角凄悲吟晓霜。",
            "悬知此时我独觉，胡为百想悬肺肠。",
            "鸡鸣世务纷如织，曷此顷刻聊坐忘。"
        ],
        "notes": "",
        "id": "683535525e0687a9abac9a0f0e640642"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "送吕知止",
        "preface": "",
        "paragraphs": [
            "王谢风流要有种，谁比君家俱得凤。",
            "慈明兄弟称八龙，未易贤愚推伯仲。",
            "应机短小精吏治，千里名驹方试鞚。",
            "皎然若谷冰雪姿，雕琢肺肝嫌未痛。",
            "英标飒爽吾知止，割鸡今欲牛刀用。",
            "胡为从事筦库役，无乃汉阴工抱瓮。",
            "嗟余飘泊同闾里，一味穷愁惟子共。",
            "诏恩虽脱钟仪囚，未敢弹冠效王贡。",
            "平生世味似嚼蜡，丘壑暮年尤自纵。",
            "为君悬榻待归来，故人早破邯郸梦。"
        ],
        "notes": "",
        "id": "4b756e2af8877d32aa45de2332b9450b"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "送孙志康",
        "preface": "",
        "paragraphs": [
            "季孙爱我如美疢，孟孙恶我如药石。",
            "平生愿得逢若士，庶几爱我非姑息。",
            "先生少抱王佐才，早以声名驰上国。",
            "白头犹著从事衫，正坐不为俗子屈。",
            "刚风由来有家学，不信直前能缺折。",
            "世无子期谁赏音，伯牙太息弦应绝。",
            "晚从南阳客塞上，岂为文章工草檄。",
            "厌闻可否梁丘据，磨砺正须烦子革。",
            "先生持此虽暂合，鸿鹄要是云间翮。",
            "夜光明月遭抋剑，未肯碌碌同沙砾。",
            "翻然赋归一何速，越吟久自同庄舄。",
            "世间轩冕岂不欲，凿枘两穷安所得。",
            "不如乞身向嵩少，问舍求田乃良策。",
            "祖生从此须著鞭，我当继蜡登山屐。"
        ],
        "notes": "",
        "id": "dc780ee0e7daf81f30bb8f2fd820be0b"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "戏题姚美叔睡轩",
        "preface": "",
        "paragraphs": [
            "姚侯不学苏季子，佩取六印夸闾里。",
            "又不斩取楼兰王，立功万里还故乡。",
            "两俱茫茫空白首，车轮马迹环四方。",
            "忽焉投劾赋陶令，亦复近市师韩康。",
            "结髪少来遭物役，不在功名在刀笔。",
            "不如一觉获安眠，收拾散亡归此室。"
        ],
        "notes": "",
        "id": "887e4018796ea4c15f80db0085dc043e"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "送参寥师归钱塘",
        "preface": "",
        "paragraphs": [
            "我先大夫东南游，六年云水穷抉搜。",
            "吹嘘人物到方外，伯乐未忍轻骅骝。",
            "老师一见心相投，气味要是同薰莸。",
            "尘埃岂解埋珠玉，自有宝气干斗牛。",
            "作诗为文尽余事，劲节凛凛横九秋。",
            "俗子欲交辄掉头，我友天下第一流。",
            "虽遭谤骂不少避，年世久已同浮沤。",
            "我昨南来自炎州，师亦方解钟仪囚。",
            "握手流涕古汴沟，生死骨肉我未瘳。",
            "众人见弃谁相休，累然独处空山幽。",
            "忽闻剥啄师唤我，洒扫茅堂三日留。",
            "行行吴越有旧隐，明年当泛西湖舟。",
            "赠言乃是朋友义，敢效儿女空绸缪。",
            "夜光明月宜自收，虎文豹缬非身谋。"
        ],
        "notes": "",
        "id": "92bb2cfc5f76e17593eea58ec899bf89"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "题岑氏心远亭",
        "preface": "",
        "paragraphs": [
            "君不见郑崇门前闹如市，此心不碍如秋水。",
            "又不见翟公之门空设罗，翻为交情生愠喜。",
            "岂知靖节弃官归，五斗难堪折腰耻。",
            "结庐何必在山泽，方寸湛然遗远迩。",
            "君家小园才数亩，竹柏萧森间桃李。",
            "幽亭容膝审易安，不羡华堂失梓杞。",
            "平生少游真吾师，自欲浮沈老闾里。",
            "故应从事三迳乐，更效子綦今隐几。",
            "君看六凿无天游，妇姑攘夺无穷已。",
            "远人无累超物表，云梦胸中吞芥子。",
            "纷纷朝市我无与，毂击肩摩同一轨。",
            "高情缥缈谢尘寰，怅望云山友黄绮。"
        ],
        "notes": "",
        "id": "82b99667c5c8188d2c6326f43fffeabc"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "秋蝇篇",
        "preface": "",
        "paragraphs": [
            "秋风中人如剑芒，飞蝇侧翼何处藏。",
            "晨忧霜露避暗壁，晚集户牖依斜阳。",
            "斜阳寂寂能几许，股翼未温寒日暮。",
            "纵馋不敢近华筵，屏迹何须待挥麈。",
            "我方六月流汗时，营营聒耳缘目眉。",
            "盘餐旨洁未下筯，聚嘬弄吻不少迟。",
            "微物盛衰还有数，得意何曾念寒暑。",
            "帐中相吊定饥蚊，窗外巧寻惟蝎虎。",
            "糜身槁死不足怜，耳目所慻欣且去。",
            "嗟哉时节那可争，造物于汝何好恶。"
        ],
        "notes": "",
        "id": "3cf3ed237899c99a0afb565abee82e03"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "送仲南兄赴南仓",
        "preface": "",
        "paragraphs": [
            "忆君结髪读书日，肯学呻吟事刀笔。",
            "功名直欲高古人，议论从来气横臆。",
            "咄嗟岁晚事大缪，翻然自许林泉役。",
            "躬耕二顷羞甘旨，栉风沐雨忘晨夕。",
            "十年不知簪组味，万里能舒陈蔡厄。",
            "丈夫升沈何足道，竭身养志真奇特。",
            "闭门却求文史乐，劲气岂为穷居屈。",
            "信哉自有绝人处，坐使懦夫闻有立。",
            "迩来弹冠本非好，黾俛聊从父兄迫。",
            "区区试吏仓庚间，定知蜡屐何曾得。",
            "嗟余白发亦自笑，眷眷一官乃鸡肋。",
            "明年驱车走太行，政坐相如空四壁。",
            "秋风潩水各相送，未觉轩裳胜蓬荜。",
            "鹪鹩傥获一枝安，此外所忧非我力。"
        ],
        "notes": "",
        "id": "1478ac36e9e1f7f41a3928a5aba85135"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "谢公定以所藏文与可诗示其孙骥有诗次韵",
        "preface": "",
        "paragraphs": [
            "骨冷能诗庾开府，妙句天成醉翁许。",
            "醉翁已作神清游，伯牙绝弦空千古。",
            "谢翁家无甔石储，独富牙签收茧楮。",
            "诗豪遗墨宛在世，不与□□俱化土。",
            "后生无复见老师，句法凛然犹可度。",
            "幼孙风流自一种，疑是江东王谢伍。",
            "君不见西京柱下太史公，留滞周南叹无补。",
            "传家有子能续业，执手潸然只虚语。",
            "子孙他日继文翁，太史家风尔乎取。"
        ],
        "notes": "",
        "id": "6a64074062e06c997501de15ac325625"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "志康得鱼或劝舍之诸公有诗议未判吾谁适从亦赋一篇",
        "preface": "",
        "paragraphs": [
            "谿鱼有如缘木求，纵有琐细不受钩。",
            "我居恨不如江头，长江巨浪一苇游。",
            "得鱼满船鲂鲤鯈，暮归献俘烹魁酋。",
            "迩来越吟思命驺，斋厨空无萍藻羞。",
            "披抉泥沙穷涧陬，掇拾小各类馔糗糇。",
            "三咽井上或可侔，先生道眼无全牛。",
            "虚心触物如虚舟，独未辟谷师留侯。",
            "手持巨饵安所投，弹铗时有冯驩忧。",
            "南音不变钟仪囚，朝虀暮盐意则悠。",
            "渠肯嗜杀对血流，欲引西江盖无由。",
            "升斗小惠不知赒，吾言非夸亦非媮。",
            "一饱等是充饥喉，暴殄天物神所不，杜陵有诗请君讴。"
        ],
        "notes": "",
        "id": "923386eacab24c96d91a5bfafc42f1f8"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵伯达仲豫二兄和参寥子",
        "preface": "",
        "paragraphs": [
            "罗浮插天猿昼号，飞步包顶观云涛。",
            "庶几神药两童赐，日暮空叹西山高。",
            "道人航海曾何劳，久将身世轻鸿毛。",
            "只恐西湖六桥月，无人主此诗与骚。"
        ],
        "notes": "",
        "id": "1fd9471abc05552114fc7487d45cd643"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "题王进之绿荫轩",
        "preface": "",
        "paragraphs": [
            "主人爱竹真成癖，门阶户席俱寒碧。",
            "小轩故为剪重阑，舍下从教笋穿壁。",
            "欣然远致数君子，相对青青好颜色。",
            "公庭无事白日长，寒影参差乱书帙。",
            "君家将相山西种，世世剖符门列戟。",
            "图形未肯上凌烟，却扫何为清一室。",
            "胸中定有不凡处，对客何妨仍蜡屐。",
            "明年新笋拂云长，夏簟瑯玕足留客。"
        ],
        "notes": "",
        "id": "b881077bb432fe0c2651bb0786a88d46"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "李方叔治颍川水磨作诗戏之",
        "preface": "",
        "paragraphs": [
            "君不见相如昔隐临邛市，文君当垆身涤器。",
            "未逢给札赋凌云，岂免辛勤穿犊鼻。",
            "又不见苏秦大困还家时，失计颇遭妻子詈。",
            "谁令奔走事口舌，不学周人营什二。",
            "李侯平生无一廛，只有便便五经笥。",
            "儒冠半世已误身，老欲归耕无耒耜。",
            "近闻颍川有瀑布，碓磨能穷谿谷利。",
            "酾渠凿石激清流，机动轮旋人力易。",
            "今年麦熟春雨足，车载斗量应有备。",
            "勿嫌巾袂缟纷纷，饱看谿渠鸣涖涖。",
            "堆盘坐想雪如山，梦中已觉钱流地。",
            "特君结庐秋风初，我欲叩门来上瑞。",
            "起搜汤饼扫飞罗，轹釜操刀定中馈。",
            "千金何必羡鸱夷，少有属餍而已矣。",
            "嵇康好锻季主卜，达人未免兹游戏。"
        ],
        "notes": "",
        "id": "8abeacf5649973a6adc88b59632da949"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "送粹公保德通守还朝",
        "preface": "",
        "paragraphs": [
            "与君相见古并门，眉目炯炯清而温。",
            "天涯流落十年事，但指白发俱忘言。",
            "当时射策探月窟，想骑八骏超昆仑。",
            "我时蹇步谩追逐，一蹶不复骖车轮。",
            "岂期末路肯相顾，漂母颇亦哀王孙。",
            "青衫尘土百僚底，忍饥不解安田园。",
            "壮心消尽忧患在，乞怜何异从丘墦。",
            "君才雅为清庙器，未肯碌碌争乘轩。",
            "聊从州县事下考，要为慈母时平反。",
            "吾庸多矣愿自爱，舍鱼不取从熊蹯。"
        ],
        "notes": "",
        "id": "e0a85ea894ab2e813cc10c4204b4081b"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "送叔宽弟通判泸南",
        "preface": "",
        "paragraphs": [
            "老人出乡不得归，西山颍水含清悲。",
            "脂车独办入蜀计，栾城季子真男儿。",
            "凌云栈道三千里，屈指渡泸五月时。",
            "想欢里门下父老，寒食上冢先蟆颐。",
            "吾弟平生得诗礼，大吾门户惟子期。",
            "巴川僰道人鄙远，谁肯仁义变蛮夷。",
            "蜀筇蒟醤亦安用，唐蒙已死仍疮痍。",
            "请君携泥一丸去，持此关塞安黔黎。"
        ],
        "notes": "",
        "id": "587847d66d8ee3f72a547964582e67df"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "送普融老",
        "preface": "",
        "paragraphs": [
            "孤云去来无常踪，流水曲折无定容。",
            "纡余散漫随天风，流行坎止忘西东。",
            "南岳道人曰普融，壁立万仞疑少通。",
            "山林市朝能两空，未觉芥蔕于其胸。",
            "脱身尘埃寓高峰，澹然遗世无冥鸿。",
            "岂知绝物非中庸，忍饥学仙噉柏松。",
            "住山出山偶然中，人不吾舍吾其从。",
            "浆馈未足为污隆，要与后学开盲聋。",
            "我方处世知铅舂，自知冠冕久不工。",
            "愿言香火他日同，二老会当林下逢。"
        ],
        "notes": "",
        "id": "6212337cabe417e03d28fba1f8f2e8fb"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "清源大夫吴人到官之数月凿池引泉植芙蕖大变晋俗遂忘江湖之想作诗寄题芙蓉亭",
        "preface": "",
        "paragraphs": [
            "先生腹有五车书，宜著天禄与石渠。",
            "一日不可食无鱼，何不置之于江湖。",
            "迩来得邑古塞隅，饮酪披毳如羌胡。",
            "汾水浊恶山童枯，不知先生何为娱。",
            "忽然寄诗遣长须，报我县圃开榛芜。",
            "昔为沮洳今可潴，下灌秔稻池之余。",
            "清流题目带红芙蕖，炯然不染先生如。",
            "簿书扰扰徒喧呼，不妨行吟学三闾。",
            "吏民已化愚溪愚，能和紫芝于𫇭于。",
            "教条自简俗自纾，三尺不犯鞭与蒲。",
            "愿君越吟小踟蹰，晋楚未觉肝胆殊。",
            "长短莫较鹤与凫，弹铗且缓归来乎。"
        ],
        "notes": "",
        "id": "bdff721787e8178afc303ca62d49d6b3"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵叔父题画木石屏风",
        "preface": "",
        "paragraphs": [
            "老人万事无心云，年来道眼等卧轮。",
            "西轩坐阅车马奔，垂天不展空鹏蹲。",
            "屏间怪石千年根，端为先生来结邻。",
            "豪端虽愧蜀两孙，要非丹青阅世人。",
            "空山老干不效珍，荆人异璞埋埃尘。",
            "幸此不遭世俗昏，栋梁圭瓒徒劳神。"
        ],
        "notes": "",
        "id": "9cbb88a57df653c77bc8c24dced21822"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "苦寒行",
        "preface": "",
        "paragraphs": [
            "句芒司春懦不职，纵使玄冥氧凌轹。",
            "三冬肃杀归尔时，长物岂容长凛栗。",
            "北风吹水冰成梁，急雷盖地云翻墨。",
            "坐令贫士高掩扃，安得重裘代𫄨绤。",
            "春泥漫漫薪不属，破灶无烟愁四壁。",
            "饥吟拥鼻涕流澌，皲指结衣僵欲直。",
            "水南水北多高士，去作达官金马客。",
            "朱门碧瓦照通都，耻著麻衣羡狐白。",
            "问余何为不录录，反老抱关守甔石。",
            "十日春寒何所觊，坐想朝阳生屋隙。",
            "愿将挟纩同斯人，杜陵大厦无由得。",
            "南荣炙背直万钱，燠燠此衣安且吉。"
        ],
        "notes": "",
        "id": "075db59aeb2da0e7aab6b62cc5667bc2"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "松风亭词",
        "preface": "",
        "paragraphs": [
            "乱一水兮清泠，绝尘市兮郊垌。",
            "鬰松风之参差，忽飞构兮危亭。",
            "悲风来兮号沧溟，寒月出兮款户庭。",
            "听万籁兮发无形，感穷岁兮物雕零。",
            "帘舒卷兮度飞萤，白露下兮霭疏星。",
            "二江东来兮势建瓴，千山右绕兮环翠屏。",
            "彼柴门兮昼常扃，屏外物兮返视听。",
            "嗟世故之迫隘兮，夫何异于圄囹。",
            "幸此身之日远兮，□可逃于天刑。",
            "望神仙其咫尺兮，想羽人于杳冥。",
            "或命驾以遨游兮，兹弭节而少停。",
            "友群仙兮役万灵，骖鸾鹤兮驾凤𫐌。",
            "愿执鞭兮展𫐉，愧凡骨兮膻腥。",
            "余师首阳之清德兮，超千古而犹馨。",
            "伟三闾之谅直兮，高众人而独醒。",
            "慕子房这明哲兮，学辟谷以引龄。",
            "呜呼虽九原之不可作兮，庶斯人以发硎。"
        ],
        "notes": "",
        "id": "08486625d09acd3a5936eca31ac0ddeb"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "山行",
        "preface": "",
        "paragraphs": [
            "肩舆历尽黄茆冈，青山壁立耸大行。",
            "忽惊雷转山石裂，涛头千尺分钱塘。",
            "飞空雨雹寒崖碧，倒影垂虹射晴日。",
            "高岩俯瞰先目眩，杖策纵观森股栗。",
            "只疑天河泻地上，又恐滟滪飞山脊。",
            "猿猱悲鸣霜树折，虎豹震动山月黑。",
            "千年水石自成宝，下有蛟龙深莫测。",
            "明年岁旱当汝求，暴雨一声飞霹雳。"
        ],
        "notes": "",
        "id": "91d8fccb43971f6b55866b397c7aa74e"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "题鬰孤台",
        "preface": "",
        "paragraphs": [
            "泽国风烟恶，平居念少游。",
            "三冬霜树少，八月火云流。",
            "旅馆那堪暑，危台独觉秋。",
            "远林藏小寺，虚市隔孤洲。",
            "日落山衔碧，江昏蜃吐楼。",
            "云峰连北斗，鸟道绝南州。",
            "丘壑从兹逝，轩裳岂足留。",
            "终当思范蠡，归泛五湖舟。"
        ],
        "notes": "",
        "id": "c345382dc8e5fa0ad9a09361a85101aa"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵叔父所居六首  其一",
        "preface": "",
        "paragraphs": [
            "旅寓仍艰岁，谿毛入馈盘。",
            "泥芹洗简单白，露菊撷朝寒。",
            "未觉江湖远，空惊岁月阑。",
            "诸儿还自喜，颇亦试艰难。"
        ],
        "notes": "",
        "id": "82e42819d21c014da6a9c9ef7c9bda18"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵叔父所居六首  其二",
        "preface": "",
        "paragraphs": [
            "湫隘黄门宅，喧嚣半雉墙。",
            "此君时掩苒，小屋自清凉。",
            "月落寒梢静，春回穉笋猖。",
            "儿童护鸡犬，更看引鞭长。"
        ],
        "notes": "",
        "id": "6042b464c6999015f2d469388bb16b85"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵叔父所居六首  其三",
        "preface": "",
        "paragraphs": [
            "榴实江南少，依稀缀树叉。",
            "稍存后雕质，能吐欲然花。",
            "西蜀虽吾里，东轩似故家。",
            "田园随处是，何必买生涯。"
        ],
        "notes": "",
        "id": "f2eaff5f5a0d1739d3b02de278411bb8"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵叔父所居六首  其四",
        "preface": "",
        "paragraphs": [
            "户外从罗雀，空阶放草长。",
            "大鸡俄独立，众卉已难藏。",
            "意气矜全盛，萎蕤悯欲僵。",
            "伶俜蜂与蝶，未免叹唇亡。"
        ],
        "notes": "",
        "id": "95346d7837fd15db199d254704e26136"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵叔父咏竹二首  其一",
        "preface": "",
        "paragraphs": [
            "江湖犹在眼，水竹角幽寻。",
            "故买比邻宅，期分数亩阴。",
            "影侵书帙乱，色映绿苔侵。",
            "肃杀秋将至，霜余出茂林。"
        ],
        "notes": "",
        "id": "616b15ae6e39c584f308825cfffdd396"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵叔父咏竹二首  其二",
        "preface": "",
        "paragraphs": [
            "此君非草木，劲节凛佳宾。",
            "相对山阴禊，曾陪南阮贫。",
            "琳瑯风叶响，水墨月窗匀。",
            "何必篮舆出，敲门问主人。"
        ],
        "notes": "",
        "id": "88f02cea52b115f2e6b926c15753c9f5"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "己卯冬至儋人隽具见饮既罢有怀惠许兄弟",
        "preface": "",
        "paragraphs": [
            "寂寞三冬至，飘然瘴海中。",
            "不嫌羁寓远，屡感岁华穷。",
            "父老怜匏系，肴蔬盛簋饛。",
            "一欢为子寿，百福与君同。",
            "已惯鸢飞堕，真忘马首东。",
            "南间行自变，重译不须通。",
            "椰酒醍醐白，银皮琥珀红。",
            "伧狞醉野獠，绝倒共邻翁。",
            "𫉄芋人人送，囷庖日日丰。",
            "瘴收黎母谷，露入菊花丛。",
            "海蜑羞蚶蛤，园奴馈韭菘。",
            "槟榔代茗饮，吉内御霜风。",
            "怅望怀诸阮，遥知忆小冯。",
            "客身虽岭峤，逸想在瀛蓬。",
            "介阶惟偕母，庞团独侍公。",
            "故山千万里，此意托飞鸿。"
        ],
        "notes": "",
        "id": "bb12a47cdd3367de77a1d219a6d666c9"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "秋思",
        "preface": "",
        "paragraphs": [
            "秋入郊墟早，霜高宇宙宽。",
            "头风思檄手，髀肉怯征鞍。",
            "俯伛非吾事，歌呼强觅欢。",
            "自知毛羽短，松桂不禁寒。"
        ],
        "notes": "",
        "id": "fd8f9edac4cc1c67a2ea1d19afc4507f"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵杨良卿秋雨有感二首  其一",
        "preface": "",
        "paragraphs": [
            "一饱真难得，凶丰特未分。",
            "连绵窗外滴，惆怅陇头耘。",
            "雀啅饥谋食，蛙鸣夜作群。",
            "谁能补天漏，我欲跨重云。"
        ],
        "notes": "",
        "id": "2f770dbc4c77b3052405821538b47da9"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵杨良卿秋雨有感二首  其二",
        "preface": "",
        "paragraphs": [
            "电驱瓴建屋，溪涨浪翻查。",
            "身作三年客，愁随万点鸦。",
            "家书空系雁，灯信未占花。",
            "梦里寻归计，柴桑似有涯。"
        ],
        "notes": "",
        "id": "271d2834375b8c1933fa74bc7da25249"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "王谨常再和前诗复次其韵  其一",
        "preface": "",
        "paragraphs": [
            "旅枕何曾睡，恓恓到夜分。",
            "崎岖世路走，辛苦夏畦耘。",
            "老弃林泉乐，来居戎马群。",
            "登高一悲咤，杳杳是燕云。"
        ],
        "notes": "",
        "id": "3dce092090b9aaaa22d0623cccfb6752"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "王谨常再和前诗复次其韵  其二",
        "preface": "",
        "paragraphs": [
            "王子可人处，壁间留短槎。",
            "自虽疑刻鹄，初不得黔鸦。",
            "世味真嚼蜡，尘心不染花。",
            "相逢定相契，一笑共生涯。"
        ],
        "notes": "",
        "id": "d110c15bbf9eb3358f20fc1904973936"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵孙志康书事",
        "preface": "",
        "paragraphs": [
            "午枕睡方浓，雷车殷地雄。",
            "弹丸屋瓦坠，云散马牛风。",
            "神物聊相戏，惊心未解空。",
            "似催诗句急，添得锦囊丰。"
        ],
        "notes": "",
        "id": "928f6d2f04d5d47128090924d0e8e480"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "和赵朝议追咏其亡友园亭三首  其一",
        "preface": "",
        "paragraphs": [
            "宿草论交旧，佳亭榜字新。",
            "平畴烟漠漠，野水碧粼粼。",
            "挂剑嗟吾晚，悬车叹汝伸。",
            "西州不忍过，朱户锁埃尘。"
        ],
        "notes": "",
        "id": "2fc27bad97c5081d859b364f946221b1"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "和赵朝议追咏其亡友园亭三首  其二",
        "preface": "",
        "paragraphs": [
            "轩冕真余事，林泉独我亲。",
            "扬雄虽有宅，王翰孰为邻。",
            "披句空遗恨，沾衣想自频。",
            "睹公怜友作，拟德定其伦。"
        ],
        "notes": "",
        "id": "97c327203dbd1055b87c211104e0cd79"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "和赵朝议追咏其亡友园亭三首  其三",
        "preface": "",
        "paragraphs": [
            "引退元非病，归田却患贫。",
            "躬耕聊自给，知命敢言屯。",
            "好客还师郑，多金不羡秦。",
            "犹能化邻里，殆类葛天民。"
        ],
        "notes": "",
        "id": "9b0f4baf6d3ce943e9cd521cd2d9eae4"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "游英州碧落洞",
        "preface": "",
        "paragraphs": [
            "千尺瑯玕翠入动，神仙已去洞仍存。",
            "寒崖但见悬钟乳，流水无穷泻石门。",
            "未到朱明真洞府，先看峡口小昆仑。",
            "舍舟欲问桃源路，安得渔人与共论。"
        ],
        "notes": "",
        "id": "7a7bb3e61088e0483e5f26255773bb6f"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "送昙秀",
        "preface": "",
        "paragraphs": [
            "三年避地少经过，十日论诗喜琢磨。",
            "自欲灰心老南岳，犹能茧足慰东坡。",
            "来时野寺无鱼鼓，去后闲门有雀罗。",
            "从此期师真似月，断云时复挂星河。"
        ],
        "notes": "",
        "id": "f92400cda620616e10f8a196846879ba"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "东亭",
        "preface": "",
        "paragraphs": [
            "闭眼黄庭万想归，此心久已息纷驰。",
            "幽居正喜门罗雀，晨起何妨笏拄颐。",
            "自信丹田足梨枣，不忧瘴雨滞茅茨。",
            "三山咫尺承明远，世路榛芜谁与披。"
        ],
        "notes": "",
        "id": "5194e5114a818d19f118bb2b40844e0d"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "椰子冠",
        "preface": "",
        "paragraphs": [
            "玉佩犀簪暗网丝，黄冠今习野人仪。",
            "著书岂独穷周叟，说偈还应见祖师。",
            "棕子偶从遗物得，竹皮同使后人知。",
            "平生冠冕非吾意，不为飞鸢跕堕时。"
        ],
        "notes": "",
        "id": "a34ced1a4405e9a7fa2d16025335dd27"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "大人生日  其一",
        "preface": "",
        "paragraphs": [
            "七年野鹤困鸡群，匪虎真同子在陈。",
            "四海澄清待今日，五朝光辅属何人。",
            "从来令尹元无愠，岂独原生不病贫。",
            "天欲斯民跻仁寿，卧龙宁许久谋身。"
        ],
        "notes": "",
        "id": "ed4369b47429e1006d36f6ac7e715e70"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "大人生日  其二",
        "preface": "",
        "paragraphs": [
            "未试陵云白日仙，此声固已速邮传。",
            "阴功何止千人活，法眼要求一大缘。",
            "枕上轩裳真昨梦，腹中梨枣是归田。",
            "他时汉殿观遗鼎，犹记曾陈柏寝年。"
        ],
        "notes": "",
        "id": "cac4648d30649406dd6320f8fe2c5964"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "大人生日  其三",
        "preface": "",
        "paragraphs": [
            "昔将直道破群纤，出走宁逃此日谗。",
            "塞马未还非叟病，莫邪偶弃岂铅铦。",
            "长生有道因辞宠，造物无私独与谦。",
            "从此轩裳真敝屣，世间出世固难兼。"
        ],
        "notes": "",
        "id": "2c021b8af7dafa96f3c6c3977fcd37a8"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "大人生日  其四",
        "preface": "",
        "paragraphs": [
            "一封已责被敷天，十万饥民粥与𫗴。",
            "不待丹砂锡难老，自凭阴德享长年。",
            "寿绦固已占黄髪，珠火还应养寸田。",
            "况是玉皇香案吏，御风骑气本泠然。"
        ],
        "notes": "",
        "id": "1d2c353de6063dabc6c07e27224402c0"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "大人生日  其五",
        "preface": "",
        "paragraphs": [
            "勿惊髀减带围带，寿骨巉然正隐颧。",
            "不待期颐祝难老，固知穮蔉自丰年。",
            "僵松再蔚千龄叶，眢井新飞百尺泉。",
            "坐想山神无伎俩，却应造物报其天。"
        ],
        "notes": "",
        "id": "1a223bba3029b6a4a784e2141979c6d6"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "大人生日  其六",
        "preface": "",
        "paragraphs": [
            "畴昔华典秘藏，于今晻暧水云乡。",
            "欲知万里雷霆谴，要与三山咫尺望。",
            "世上功名那复记，洞中仙籍已难量。",
            "仇池何用追仙驭，香案仍归侍玉皇。"
        ],
        "notes": "",
        "id": "9656128ccb5ad8188867fcdae366ce18"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "大人生日  其七",
        "preface": "",
        "paragraphs": [
            "穷寓三年瘴海宾，箪瓢陋巷与谁邻。",
            "维摩示疾原非疾，原宪虽贫岂是贫。",
            "纺妪固尝占异梦，肉芝还已献畸人。",
            "世间出世何由并，一笑荣枯等幻尘。"
        ],
        "notes": "",
        "id": "aa0ac4f3c0ccfcc59ffa1c8aac364017"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵叔父小雪二首  其一",
        "preface": "",
        "paragraphs": [
            "屏帷夜久灰残兽，纸帐寒惊月在窗。",
            "似听竹声知有雪，便添酒兴欲倾缸。",
            "西邻正想蒲团稳，古殿遥瞻老柏双。",
            "自笑穷愁拙生理，不谋升斗待西江。"
        ],
        "notes": "",
        "id": "ac91252d077f8546a4152d65c3e9b903"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵叔父小雪二首  其二",
        "preface": "",
        "paragraphs": [
            "夜来小雪犹凝地，睡起扶桑已著窗。",
            "却喜少陵时炙背，不忧北海屡空缸。",
            "丰年何时豚蹄祝，薄淖聊烦蜡屐双。",
            "试走湖边望嵩少，殆如叠嶂在烟江。"
        ],
        "notes": "",
        "id": "15dbedfbf42041f4d67f37657f6bbe87"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵叔父上巳二首  其一",
        "preface": "",
        "paragraphs": [
            "日晏幽人未下床，春风暗度百花香。",
            "掩关颇得禅家味，却扫从教世路荒。",
            "绝口谁能论梦幻，逢人聊祇话耕桑。",
            "翟公门外常罗雀，要放空阶草木长。"
        ],
        "notes": "",
        "id": "3fdabb413466537fce15c50e4d5ebc6a"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵叔父上巳二首  其二",
        "preface": "",
        "paragraphs": [
            "几年零落卧江湖，乐事何人与我俱。",
            "上巳偶寻流水禊，泛觞聊为小儿娱。",
            "残杯冷炙惭佳节，草服黄冠慕野夫。",
            "永谢轻肥追世好，窥园已愧下帷儒。"
        ],
        "notes": "",
        "id": "cfd3b53806e4deb74ec3b29a2640530b"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵叔父黄门己丑岁除二首  其一",
        "preface": "",
        "paragraphs": [
            "坐阅星周几变迁，恒河见性但依然。",
            "求田问舍追三径，面壁灰心过九年。",
            "早退得闲真玩岁，跏趺数息是安眠。",
            "从今甲子当须记，异日应无史赵贤。"
        ],
        "notes": "",
        "id": "0e69d2d8fa2f8ed65b20a9d74cfeb52b"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵叔父黄门己丑岁除二首  其二",
        "preface": "",
        "paragraphs": [
            "卒岁优哉乐事全，家庭瑞气鬰葱然。",
            "椒花颂酒祈新福，腊雪飞空作有年。",
            "塞马未归人勿叹，黄粱已熟客犹眠。",
            "颍滨遗老非虚语，万古巢由不独贤。"
        ],
        "notes": "",
        "id": "127865812f8368dca0ffea7f4a0c3da4"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "叔父生日  其一",
        "preface": "",
        "paragraphs": [
            "重耳飘流十九年，我公涉世屡艰难。",
            "笑看礼至争铭鼎，便学陶宏欲挂冠。",
            "枕上轩裳何足梦，壶中天地本来宽。",
            "幅巾从此追巢许，永愧苍生起谢安。"
        ],
        "notes": "",
        "id": "9c1c38093d2e269c20886403a299ae29"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "叔父生日  其二",
        "preface": "",
        "paragraphs": [
            "山泽癯仙事渺茫，武陵之说亦荒唐。",
            "老聃及见东周晚，季子几同鲁史长。",
            "直以至仁符静寿，固非吉卜予康强。",
            "汉庭已致商颜叟，宁似初平老牧羊。"
        ],
        "notes": "",
        "id": "6abb27ec59fba5fcebbe8a3c3c770964"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "叔父生日  其三",
        "preface": "",
        "paragraphs": [
            "平生种德在斯民，物理循环付大钧。",
            "今日里闾惊万石，异时廊庙活千人。",
            "退藏欲遂箕山志，谈笑归来颍水滨。",
            "漫效儿童祝难老，楚南灵木不知春。"
        ],
        "notes": "",
        "id": "58226cf0f746696eddd91e23dec689e7"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "叔父生日  其四",
        "preface": "",
        "paragraphs": [
            "图形未肯上凌烟，欲了人间一大缘。",
            "心法已传黄蘗要，形神自契赤松仙。",
            "尔来卜筑安悬罄，空使苍生望济川。",
            "不用丹砂留齿髪，见恒河性本依然。"
        ],
        "notes": "",
        "id": "e9b5824eda51a2e5acdf5db8dc00558a"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "与王子敏相别十年今在汝见招以书往从之闻其斋素卧病以诗劝之肉食",
        "preface": "",
        "paragraphs": [
            "已矣君休问十年，相逢定怪两华颠。",
            "长卿犹作文园令，苏晋长斋绣佛前。",
            "隐几不堪居士病，在家空学小乘禅。",
            "隙驹安用徒劳苦，为我西来数击鲜。"
        ],
        "notes": "",
        "id": "77df37eff310c8aed689ac80e052eb5e"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵赵承之寄保德倅王粹公",
        "preface": "",
        "paragraphs": [
            "王谢风浪不愧前，碧梧翠竹总森然。",
            "好归禁琐持簪櫜，却卧关河阅岁年。",
            "目送秋鸿凌绝漠，坐传烽火到甘泉。",
            "笑君坐啸空斋冷，庭下蒲鞭无可鞭。"
        ],
        "notes": "",
        "id": "ba5beadc7581fbe2e9d191e771d3ea9a"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵叶守端阳日湖上宴集",
        "preface": "",
        "paragraphs": [
            "谬玷英髦齿故乡，西溪云日晓苍凉。",
            "樽倾北海佳辰至，乐入熏风昼漏长。",
            "未放巾车陶令去，且容拓戟少陵狂。",
            "他时傥与安昌客，还许门生到后堂。"
        ],
        "notes": "",
        "id": "cb21f85e6858891b8f5c3f7ade73e5fb"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "从范信中觅竹",
        "preface": "",
        "paragraphs": [
            "将军懒著鵔鸃冠，买得林丘小洞天。",
            "十亩瑯玕寒照座，一谿罗带恰通船。",
            "行当雪夜寻安道，先欲松风借玉川。",
            "雨洗娟娟君会否，乞分半亩慰垂涎。"
        ],
        "notes": "",
        "id": "256b4d2b81321b5ae2f1de0d3c0dd0bd"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "信中见和复以前韵答之",
        "preface": "",
        "paragraphs": [
            "年来短髪不胜冠，终老茅茨敢怨天。",
            "小筑强追三径乐，远游未遂五湖船。",
            "竹林诗友欣同社，花坞春风共一川。",
            "待我西窗荫寒碧，妙香与子试龙涎。"
        ],
        "notes": "",
        "id": "09775175c1baaa814984c467a90e357d"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵韩华国相约游嵩少",
        "preface": "",
        "paragraphs": [
            "耕粮已办登山计，积淖车轮四角生。",
            "勇健无人先接淅，滞留愧我说重盟。",
            "风回远壑云归岫，雨洗苍苔屐有声。",
            "刻石题名须绝𪩘，蓬莱顶上记曾行。"
        ],
        "notes": "",
        "id": "1b4925576d37d7f9ef8ff554cbba4742"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "后旬日雨止遂行至大成冈初见嵩少",
        "preface": "",
        "paragraphs": [
            "青山真似有情人，百里相迎列万屯。",
            "积翠已堪供爽气，群趋如欲避雄尊。",
            "少宽眼界尘埃外，却视醯鸡井陌喧。",
            "方信胸中有余地，青丘云梦不劳吞。"
        ],
        "notes": "",
        "id": "df72cf8382addf68a15f90795bce4f05"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "李方叔挽词二首  其一",
        "preface": "",
        "paragraphs": [
            "广文流落坐才名，世为长沙惜贾生。",
            "明主爱才非忍弃，大钧播物岂能争。",
            "空嗟抱艺频三黜，不待惊人试一鸣。",
            "赖有遗编照千古，贤于万户写铭旌。"
        ],
        "notes": "",
        "id": "e3cb8f027b2d1b99ac0653c575f9e36a"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "李方叔挽词二首  其二",
        "preface": "",
        "paragraphs": [
            "豪气峥嵘老不除，求田未分赋归欤。",
            "功名日暮空弹铗，须髪霜雕为著书。",
            "想像柴门延履舄，凄凉滍水但丘墟。",
            "从今忍过西州路，暮树悲风拥素车。"
        ],
        "notes": "",
        "id": "33ee3b4a44f7009e447325a433779e2c"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "刘晦叔挽词二首  其一",
        "preface": "",
        "paragraphs": [
            "早岁声名耸搢绅，晚途端合付经纶。",
            "绣衣曾是先朝旧，郎省空惊白发新。",
            "不羡得车夸贵仕，但令遗爱在斯民。",
            "德星临处阴功满，高大门闾畀后人。"
        ],
        "notes": "",
        "id": "b464c4fa5a55280d0f5d07b43252d379"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "刘晦叔挽词二首  其二",
        "preface": "",
        "paragraphs": [
            "泗滨初获拜荆州，颍水欣从杖屦游。",
            "华髪归来慰平昔，邦人共喜见风流。",
            "里门尚想诸郎下，薤露俄惊素旐秋。",
            "清德传家无所遗，鹿门真为子孙谋。"
        ],
        "notes": "",
        "id": "92aa78857f33c6ef0e6711a1c5799cfa"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "樗隐堂",
        "preface": "",
        "paragraphs": [
            "果为才名困广文，天涯从仕老仍贫。",
            "一廛未有归耘处，五斗聊为束带人。",
            "众弃已甘栖广莫，先容那复慕轮囷。",
            "幅巾他日衡茅去，纨袴儒冠总误身。"
        ],
        "notes": "",
        "id": "1908f01333edc1df613d1e721aeeb24e"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵晁无斁与叶少蕴重开西湖唱酬之诗  其一",
        "preface": "",
        "paragraphs": [
            "凿开北渚涨痕收，倚杖波吞立鹭洲。",
            "稍觉蒹葭相与永，直疑汴泗看交流。",
            "寿公且吸杯中月，清夜频移鉴里舟。",
            "虽走蓬莱通帝籍，邦人且欲寇公留。"
        ],
        "notes": "",
        "id": "cb1164d7ed23dacbfe26fb8ee68c03bd"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵晁无斁与叶少蕴重开西湖唱酬之诗  其二",
        "preface": "",
        "paragraphs": [
            "危构飞空旧奂轮，澄光爽气压城𬮱。",
            "下临曲水山阴禊，不障西风庾亮尘。",
            "谩拟江南入图画，只凭诗匠扫芜堙。",
            "少陵有句真堪咏，翠竹江村月色新。"
        ],
        "notes": "",
        "id": "982364f071fd0fced98fa845d2ce5806"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵晁无斁与叶少蕴重开西湖唱酬之诗  其三",
        "preface": "",
        "paragraphs": [
            "自分鉏耰毕此生，不须穷达问君平。",
            "黄粱正与梦俱熟，环堵典无爨欲清。",
            "晚客强陪金谷侣，小诗聊学候虫鸣。",
            "空怀老骥心千里，憔悴穷途敢请缨。"
        ],
        "notes": "",
        "id": "d581bc79aefa7ea06f84393a0ace859c"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵姚美叔约寻春之什",
        "preface": "",
        "paragraphs": [
            "厌看尘土暗春晴，喜见池塘翠浪生。",
            "曲水会当追逸少，斜川终拟学渊明。",
            "歌呼且尽杯中物，寂寞何忧身后名。",
            "况有岑参好奇怪，为君试草渼陂行。"
        ],
        "notes": "",
        "id": "70cd461333acaec7139d89d6304105e5"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次信中韵",
        "preface": "",
        "paragraphs": [
            "万古溪流去不回，舂撞涧谷石门开。",
            "寻源不必武陵客，过眼惊看滟滪堆。",
            "寒碧照人无底宝，铿轰殷地半空雷。",
            "结茅安得从僧住，自把锄耰辟草莱。"
        ],
        "notes": "",
        "id": "37509c21e827bbc3bce743e17a10c69c"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵张子先喜雪",
        "preface": "",
        "paragraphs": [
            "信道东君有化工，翦裁花雨落春风。",
            "忽惊区脱无余地，变作瑶池第一宫。",
            "南亩麦秋先作瑞，西山玉粒未教融。",
            "旅人共助田夫喜，一饱遥知饼饵丰。"
        ],
        "notes": "",
        "id": "4834644f5b0c081088da65bdf629165e"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "和清源陈观性喜雪",
        "preface": "",
        "paragraphs": [
            "斗酒豚蹄语未终，飞花弄态作冲融。",
            "寒威尚带嘉平腊，和气争先养物风。",
            "爽入西山千仞色，润添南亩一犂工。",
            "先生休道催科拙，趁著河东岁屡丰。"
        ],
        "notes": "",
        "id": "8e950fb120fcebff7ef2f7b77925b5c5"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "归途次吕居二韵",
        "preface": "",
        "paragraphs": [
            "胜游喜今六人闲，说有谈空许肆言。",
            "欲学颦眉追世好，自知捩手触羹翻。",
            "雄夸颇快平生愿，笑语欣陪十日温。",
            "却返邯郸寻故步，儿童童态觉卑喧。"
        ],
        "notes": "",
        "id": "7dd23e9ae4e58d7328661184dfc1f286"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "诏中山帅登城口号",
        "preface": "",
        "paragraphs": [
            "西风卷雨出群山，晓色朦胧未散烟。",
            "雉堞横空云半隐，旌旗改色日争鲜。",
            "承平不在山河险，卧护何须铁石坚。",
            "卖剑决牛从此始，陪公千骑看秋田。"
        ],
        "notes": "",
        "id": "4eb7ffae96ab0523addb6bc579890a74"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "再次韵答陈帅和诗",
        "preface": "",
        "paragraphs": [
            "电扫天骄到海边，长城千里静无烟。",
            "虚弦固自落惊羽，大手何劳试小鲜。",
            "收拾风浪开幕府，从容谈笑卧中坚。",
            "愿观横槊诗千首，锋镝消磨变力田。"
        ],
        "notes": "",
        "id": "cb68f9ce0ee3201a23b10ca661625a11"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "和新葺南园",
        "preface": "",
        "paragraphs": [
            "道眼年来等色空，块苏不羡化人宫。",
            "敢嫌仲蔚蓬蒿陋，久悟邯郸梦幻中。",
            "瓮牖绳枢知达观，兔葵燕麦任春风。",
            "箕山咫尺行当隐，巢许高踪蹑二公。"
        ],
        "notes": "",
        "id": "6bc82e36bfe1452ca0a97048571714f6"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵程秀才求作其先人埋铭",
        "preface": "",
        "paragraphs": [
            "欲载扬雄老一区，清名不耀力难摹。",
            "但知穮蔉勤吾事，要以凶丰畀后图。",
            "有子人人壮门户，新诗句句琢珉瑜。",
            "夜光明月毋轻付，误认空空叩鄙夫。"
        ],
        "notes": "",
        "id": "d6b0350d2e1f5dd60358e4740d893b73"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "田家书事",
        "preface": "",
        "paragraphs": [
            "路入铜鞮草木幽，不堪陇水断肠流。",
            "稍逢烟火人家住，似有桑麻场圃秋。",
            "生理艰难何所乐，石田辛苦若为收。",
            "天公长与丰年好，安得仁人每问牛。"
        ],
        "notes": "",
        "id": "000f85cdadf7b6bb56ce7ddddc16fa81"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "和杨良卿",
        "preface": "",
        "paragraphs": [
            "客愁何处不相寻，节物年年又见侵。",
            "不为黄花思故国，羞堪白发负初心。",
            "临风有句空悲咤，独酌无人诉浅深。",
            "却羡杨卿横槊后，从嘲落帽吐衣襟。"
        ],
        "notes": "",
        "id": "62ea93213a01c67595fca6374056bcca"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "和伯充兄唱酬二首一赠伯充一寄高仲贻  其一",
        "preface": "",
        "paragraphs": [
            "倦客难堪走世尘，空嗟林下见何人。",
            "坐令岁月徂清夜，梦想田园趁食新。",
            "老境已侵无几髪，垂堂共爱不赀身。",
            "一官聊为家山往，要看明年濯锦春。"
        ],
        "notes": "",
        "id": "b346096691a184957f67d237dd374366"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "和伯充兄唱酬二首一赠伯充一寄高仲贻  其二",
        "preface": "",
        "paragraphs": [
            "家风凛凛嗣前尘，元祐庵中老道人。",
            "形似子綦独枯槁，诗如开府日清新。",
            "功名轩冕真余事，富贵籧篨误此身。",
            "不有胸中陂万顷，肯教白发负青春。"
        ],
        "notes": "",
        "id": "101ab14a22bc84c0ea51540b7c73a317"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "送李稙秀才归盱眙",
        "preface": "",
        "paragraphs": [
            "浊流尽处见淮山，水作清罗拥髻鬟。",
            "顿觉山川无与并，固知人物亦相关。",
            "妙年肯作小坡客，瓢饮来同陋巷颜。",
            "不为莼鲈起乡思，重亲方在白云间。"
        ],
        "notes": "",
        "id": "a76d664d24907b120d7df791a05d44af"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "雨中游柳溪呈志康诸公",
        "preface": "",
        "paragraphs": [
            "脱我芒鞋与杖藜，强随车盖著荷衣。",
            "青山绿水苦相唤，细雨斜风不忍归。",
            "幸有琉璃倾琥珀，何妨粉黛湿珠玑。",
            "潇湘起我江湖兴，只恐扁舟明日非。"
        ],
        "notes": "",
        "id": "e62ff8397b4f6476e01b0f323f7fa4cc"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵任况之见赠  其一",
        "preface": "",
        "paragraphs": [
            "强辞南亩服儒冠，敢意青云便可干。",
            "似是马曹宜懒病，却惭鸡肋眷微官。",
            "眼前簿领成何用，梦里云山得暂欢。",
            "为问崎岖缘底事，鬓毛萧飒带围宽。"
        ],
        "notes": "",
        "id": "8baacb4440a24d2f9ab1267d460069f6"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵任况之见赠  其二",
        "preface": "",
        "paragraphs": [
            "知君幼好切云冠，肯为浮名俛首干。",
            "应笑严徐吐唇吻，欲呼屈宋作衙官。",
            "地偏心远人知少，酒熟诗成我自欢。",
            "诗诵髯刘枯槁句，粃糠万事百忧宽。"
        ],
        "notes": "",
        "id": "7f302558fdb89cb2469e5a2d31e7c084"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "自颍昌归任况之有诗次其韵",
        "preface": "",
        "paragraphs": [
            "暂抛彭泽故园归，趁见春山笋蕨齐。",
            "不谓简书诚可畏，便寻渔钓欲重携。",
            "故人念我勤车马，走笔题诗寄象犀。",
            "欲遣长须无以报，太牢滋味愧羹藜。"
        ],
        "notes": "",
        "id": "1973e7f4b340a43767d80397041e372f"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵徐正夫见赠",
        "preface": "",
        "paragraphs": [
            "自信儒冠不误身，从教尘土满衣巾。",
            "安能学稼与学圃，已得异书逢异人。",
            "只影自随空四海，岁寒相伴有孤筠。",
            "扬雄何日一区老，问字应当载酒频。"
        ],
        "notes": "",
        "id": "ff5e78fd3d380d350f7a5964b36a8d36"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵少蕴二首  其一",
        "preface": "",
        "paragraphs": [
            "画师安得老龙眠，写此西湖李郭船。",
            "谈麈生风看落屑，诗坛余勇战空弮。",
            "拍隄春涨云空阔，夹岸桃蹊锦接连。",
            "到处聚观千万目，要公膏雨作丰年。"
        ],
        "notes": "",
        "id": "60c9e70d7ede54ab7ebf8aaa0db5df15"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵少蕴二首  其二",
        "preface": "",
        "paragraphs": [
            "云间笑语杂鹓行，山意波光两浩茫。",
            "老大读书真伯业，歌呼狎客类平阳。",
            "丹青遗构风流在，尊酒题诗草木芳。",
            "湛辈不须悲岁月，羊公名与岘山长。"
        ],
        "notes": "",
        "id": "bc2683080da10355af110d6ca58d0d74"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵伯元咏牡丹二首  其一",
        "preface": "",
        "paragraphs": [
            "珍重谁移洛下根，玉盘径尺露花新。",
            "不劳铅粉强为色，自是肌肤淑且真。",
            "美恶本非春有意，栽培直恐伎凝神。",
            "空斋独嗅无人赏，鼻送幽香息息匀。"
        ],
        "notes": "",
        "id": "04eb3f940d32f8afecbb2affc32556fa"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵伯元咏牡丹二首  其二",
        "preface": "",
        "paragraphs": [
            "草木无情解悦人，徒因见少得名新。",
            "翦裁罗绮空争似，研合丹青太逼真。",
            "尤物端能耗地力，痴儿竟欲费精神。",
            "愿回春色归南亩，变作秋成玉粒匀。"
        ],
        "notes": "",
        "id": "0eaff04493d8f7d470c2c2a6454072b1"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵欧阳诚发牡丹",
        "preface": "",
        "paragraphs": [
            "青春过隙不多时，佳会应须日日期。",
            "羡子多情勤秉烛，寻芳问柳每题诗。",
            "洛花名字争新见，尤物东君翦刻迟。",
            "安得韩湘写奇句，世间铅粉谩劳施。"
        ],
        "notes": "",
        "id": "d50dd9ea02b02166aa9b558d55134367"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵孙志康牡丹  其一",
        "preface": "",
        "paragraphs": [
            "春事依稀见一班，山花灼灼强施丹。",
            "能容丞掾歌呼处，信是平阳度量宽。",
            "溪上有人归独晚，夜阑秉烛若为欢。",
            "但筽草檄催诗债，何必重寻落蘂看。"
        ],
        "notes": "",
        "id": "59c188825680f6c3c694ee0d04efd5ed"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵孙志康牡丹  其二",
        "preface": "",
        "paragraphs": [
            "樽余旧压蒲萄绿，盘有南珍荔子丹。",
            "草草春光虽未称，人人酒令暂须宽。",
            "兴来勿废无何饮，老去难寻特地欢。",
            "慰我穷愁真待子，凭诗寄与故人看。"
        ],
        "notes": "",
        "id": "248d0ddfeb4bb134919bc4bb86aace90"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "卜居城南二首酬兄弟甥姪  其一",
        "preface": "",
        "paragraphs": [
            "萧萧素髪插人头，世上功名得汝求。",
            "神马尻舆安所税，寸田尺宅早归休。",
            "结茅但使才容膝，解剑还须便买牛。",
            "更慕少游乘下泽，不妨闾里自沈浮。"
        ],
        "notes": "",
        "id": "db659cdbcfe5f2a5cad3c8b0b6884771"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "卜居城南二首酬兄弟甥姪  其二",
        "preface": "",
        "paragraphs": [
            "采椽竹屋亦天真，但喜相望北阮邻。",
            "等是南柯游此世，聊将传舍诳吾身。",
            "高门恐负于公志，近市空惭晏子仁。",
            "定枕不闻尨也吠，荜门圭窦固应贫。"
        ],
        "notes": "",
        "id": "a06244cc0c5d6f7ae3e261fb3de465cb"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵孙志康喜贾子庄还任",
        "preface": "",
        "paragraphs": [
            "君王物物与恩均，令尹还须畏吏民。",
            "投劾赋归无二顷，上书遮阙有千人。",
            "朝阳升处幽阴破，暖律回时草木春。",
            "看取子文无喜愠，从来冰鉴恃尧仁。"
        ],
        "notes": "",
        "id": "27a8adda9c6fe8d18efe69249ab3c3d5"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "横山道中",
        "preface": "",
        "paragraphs": [
            "物外闲人日月长，意行无复有重冈。",
            "林深步步衣裳湿，麦熟村村饼饵香。",
            "遥想云间下双舄，空怀仙子望三乡。",
            "欲寻好句供诗眼，旋逐东风堕眇茫。"
        ],
        "notes": "",
        "id": "1df1334ceaa026f04c7411781372bf20"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "小子籥与其友作㶏亭置酒泛舟唱酬之什予肃戏用其韵",
        "preface": "",
        "paragraphs": [
            "胜事随年阿堵中，老夫久绝马牛风。",
            "消磨药石一春过，寂寞樽罍万事空。",
            "亭下麦秋惊翠浪，山前雨脚卷晴虹。",
            "渡头试验丰穰意，半是村醪入颊红。"
        ],
        "notes": "",
        "id": "ccfaca76af592bcc3b6ad4a78d9eb175"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "题欧阳晦叔竹癖轩",
        "preface": "",
        "paragraphs": [
            "海竹纤杉乱苇萑，君家千树独淇园。",
            "清阴夏簟常留客，疏影秋光共入轩。",
            "屐阮孰窥尘外趣，锻嵇聊与世人论。",
            "可怜此路今无几，桃李成蹊不待言。"
        ],
        "notes": "",
        "id": "0e6116a3ec4951712ce9e2406105ea95"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "和良卿病目在告",
        "preface": "",
        "paragraphs": [
            "寒月侵窗独在檠，幽人燕坐梦魂清。",
            "一从拾得空花病，十日不闻鼙鼓声。"
        ],
        "notes": "",
        "id": "22c5de869d98a4d44560a659628d3906"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "题李微叔所藏戴嵩暮雨图",
        "preface": "",
        "paragraphs": [
            "春云漠漠雨垂垂，水满平畴秧稻时。",
            "青蒻绿蓑晚归去，为问市朝侬不知。"
        ],
        "notes": "",
        "id": "d185d9a6cbb6f18e1ef88896158db824"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵韩文若展江五咏  其一",
        "preface": "",
        "paragraphs": [
            "山河景色本无偏，须信壶中有洞天。",
            "明月端地临不夜，珠宫玉宇澹娟娟。"
        ],
        "notes": "",
        "id": "3e8cf316f64ea7f8afba9854f5a6ffcc"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵韩文若展江五咏  其二",
        "preface": "",
        "paragraphs": [
            "闲寻短棹问溪源，乘兴真为载酒船。",
            "应学二疏辞汉早，胜游兼作地行仙。"
        ],
        "notes": "",
        "id": "a8c68f17ff4690783f2740301e3acdb8"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵韩文若展江五咏  其三",
        "preface": "",
        "paragraphs": [
            "绿暗红稀禁火时，使君轩驭雨仍随。",
            "清风吹得江湖句，争遣诗筒挑鼓旗。"
        ],
        "notes": "",
        "id": "67cd638ab87cd67606f697eae531ecca"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵韩文若展江五咏  其四",
        "preface": "",
        "paragraphs": [
            "欲追急景去如飞，剩赋新诗酒百卮。",
            "倒载接䍠扶酩酊，恰如山简醉归时。"
        ],
        "notes": "",
        "id": "1c1cae51a1aea8cd2d4ec9cd45dfa448"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵韩文若展江五咏  其五",
        "preface": "",
        "paragraphs": [
            "新醅泼蚁绿溶溶，时为贤人复一中。",
            "况有能诗庾开府，论文兴叹有谁同。"
        ],
        "notes": "",
        "id": "7a886cde525e94d3e07b84d0112e7a6a"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵韩文若展江五咏  其六",
        "preface": "",
        "paragraphs": [
            "睡蛇已死得安眠，扰扰尘中学坐禅。",
            "我欲退休从杖屦，春明门外有云泉。"
        ],
        "notes": "",
        "id": "7827191c2d4137a16dec218d56b0e881"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "山行次韵杨良卿见寄二首  其一",
        "preface": "",
        "paragraphs": [
            "山行六日已逃空，况入青冥窈窕中。",
            "欲写姓名孤绝处，恐君遗恨不吾同。"
        ],
        "notes": "",
        "id": "bfcdf82264ae84f7deb3a1b846009f7f"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "山行次韵杨良卿见寄二首  其二",
        "preface": "",
        "paragraphs": [
            "出谷泉声已转雷，忽惊山断见离堆。",
            "寻溪便欲挐舟去，留取他时雪夜来。"
        ],
        "notes": "",
        "id": "f8c9958e4059ab44f91f3bc93e51fa96"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "道中买得草屦",
        "preface": "",
        "paragraphs": [
            "买得芒鞋拄杖挑，心先向足蹑云霄。",
            "山林本是吾归处，不待移文辱见招。"
        ],
        "notes": "",
        "id": "4916689ec034a9da0ddd02bbe9f2ed70"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵叶守端午西湖曲水  其一",
        "preface": "",
        "paragraphs": [
            "远酾清颍入溪渠，左缭孤城转古墟。",
            "岂止江湖来席上，一苏穷泽十千鱼。"
        ],
        "notes": "",
        "id": "48352ee71be2b188fdad248ad06b2f97"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵叶守端午西湖曲水  其二",
        "preface": "",
        "paragraphs": [
            "暗泉百道草间鸣，已觉圆荷翠盖倾。",
            "拟欲挐舟江海去，门前归路是春明。"
        ],
        "notes": "",
        "id": "67b4deb28db0c931f2bcb9449914b6ce"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵叶守端午西湖曲水  其三",
        "preface": "",
        "paragraphs": [
            "一叶何时纵櫂歌，空悲急景怨羲和。",
            "斜风细雨添愁绝，青蒻蒙头映绿蓑。"
        ],
        "notes": "",
        "id": "1fe1c551c111ef186efb1c3beabd70b5"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵叶守端午西湖曲水  其四",
        "preface": "",
        "paragraphs": [
            "兵厨酒色似鹅儿，计泛楼船会有期。",
            "苇折荷枯秋露净，更看镜面渺弥时。"
        ],
        "notes": "",
        "id": "8aa772aa5175209900650e4307ac0561"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵叶守端午西湖曲水  其五",
        "preface": "",
        "paragraphs": [
            "叔度平生挠不浑，注之不满挹无痕。",
            "甘棠讼息篮舆晚，目送牛羊自下村。"
        ],
        "notes": "",
        "id": "329dcb43f69939669c78722f6b9aeb03"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵赵伯充雪中见招  其一",
        "preface": "",
        "paragraphs": [
            "华堂玉烛夜沈沈，淡月疏星作雪阴。",
            "天为王孙醒醉眼，晚来雾淞入千林。"
        ],
        "notes": "",
        "id": "b970da1773f3d8ada5b4974aa7e43529"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵赵伯充雪中见招  其二",
        "preface": "",
        "paragraphs": [
            "拥鼻袁生方块然，不知玉色浩无边。",
            "西陂欲与稽山并，贺监风流太白船。"
        ],
        "notes": "",
        "id": "583ae93627d164e06934681aa726a384"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵张次应见寄",
        "preface": "",
        "paragraphs": [
            "西城夜雨一追攀，前辈风流顿觉还。",
            "穷似少陵无裋褐，空怀大厦庇千间。"
        ],
        "notes": "",
        "id": "65446e06f8a6ff43af88aa62a88138be"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "丛台",
        "preface": "",
        "paragraphs": [
            "百尺危台高入云，欲将罗绮炫强秦。",
            "长平一战坑俱满，台上应无豪杰人。"
        ],
        "notes": "",
        "id": "71807776c9513f0b4df9bacbebad491b"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵承之乞鱼于保德",
        "preface": "",
        "paragraphs": [
            "莼鲈一别信音疏，食指令人尽信书。",
            "不是分甘慰愁党龄，临渊空羡计无如。"
        ],
        "notes": "",
        "id": "4264ee50cab30ab69238fefa061a1423"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "和叔父所居六首之一",
        "preface": "",
        "paragraphs": [
            "野卉非千叶，妖红愧两京。",
            "依然守旧态，谁与制新名。",
            "琥珀缀圆石，燕脂染落英。",
            "愿因少陵句，草木亦鲜明。"
        ],
        "notes": "",
        "id": "7d11bfb9fdc4d63cce14239655521cf0"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "张庭实得石名小括苍",
        "preface": "",
        "paragraphs": [
            "蓬莱异石出珠宫，远涧幽龛定几重。",
            "玉井分明太华顶，洞天疑是括苍峰。",
            "穿云细路屏间见，落谷幽泉砚可供。",
            "谁遣飞来在几案，伴君文史老三冬。"
        ],
        "notes": "",
        "id": "5e7d4d35dd48a0f72ff3639d5a9b7dfb"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "行军城道中",
        "preface": "",
        "paragraphs": [
            "北望青山几百重，秋来翠色欲摩空。",
            "犬戎绝漠今无几，鸟道营粮力已穷。",
            "岩谷有田空琐细，旌旗何日卷殷红。",
            "此行岂得功名事，聊欲探奇访葛洪。"
        ],
        "notes": "",
        "id": "d6b0409983878a22a6cdb73e9865fc83"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "送李文儒赴汉东教授",
        "preface": "",
        "paragraphs": [
            "自欲担簦拾紫朱，谁能碌碌守吾庐。",
            "割鲜固已夸多获，贾勇今将试有余。",
            "环堵未成三径业，束装惟载五车书。",
            "要令洙泗行江汉，归伴诸儒校石渠。"
        ],
        "notes": "",
        "id": "7a8dd5f5cc3d18e31d0e2fda4702f664"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "山居苦寒  其一",
        "preface": "",
        "paragraphs": [
            "十里山行步步高，阴风怪穴乱呼号。",
            "孤灯独掩柴门夜，骨冷谁分范叔袍。"
        ],
        "notes": "",
        "id": "0b8a1411d4b9e44f82c2b8897b8a70d5"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "山居苦寒  其二",
        "preface": "",
        "paragraphs": [
            "墙东凿牖纳朝光，掘地为炉土作床。",
            "快燄生薪聊御腊，茅茨未必愧华堂。"
        ],
        "notes": "",
        "id": "22735922f3e61f48b156e2d1ca0b4251"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "山居苦寒  其三",
        "preface": "",
        "paragraphs": [
            "自扫空山勃落柴，夜深犹复拨残灰。",
            "更招野叟谈伧语，旋㔉蔓菁手自煨。"
        ],
        "notes": "",
        "id": "ba562ef56b9b00dfa4d88a492f87440c"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "山居苦寒  其四",
        "preface": "",
        "paragraphs": [
            "傍舍孤嫠八十余，背无完絮况裙襦。",
            "分衣愧乏庄公惠，纸被聊将慰老臞。"
        ],
        "notes": "",
        "id": "74acf313eafa4ff565f78650d794dcc5"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "戏赠吴子野",
        "preface": "",
        "paragraphs": [
            "从来非佛亦非仙，直以虚心谢世缘。",
            "饥火尽时无内热，睡蛇死后得安眠。",
            "饥肠自饱无非药，定性难摇始是禅。",
            "麦饭葱羹俱不设，馆君清坐不论年。"
        ],
        "notes": "",
        "id": "b4a61f4a80456e31818447cb3b3d348a"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵王幼安哭韩君表",
        "preface": "",
        "paragraphs": [
            "公子虽轩冕，山林契夙心。",
            "坐禅新活计，脱屣旧冠簪。",
            "共笑谋生拙，知非涉世深。",
            "颂诗留纩息，妙意可销沈。"
        ],
        "notes": "",
        "id": "048075b49901db3343284f258e499f2b"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "咏三瘦",
        "preface": "",
        "paragraphs": [
            "勿轻三士各鸢肩，气吐虹霓诗涌泉。",
            "共与扶持加药饵，要令山泽著臞仙。"
        ],
        "notes": "",
        "id": "fd9dc66310ba4d2dc9dcabf8e38ae606"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "题郭熙平远  其一",
        "preface": "",
        "paragraphs": [
            "木落沙明秋浦，云收烟澹潇湘。",
            "曾学扁舟范蠡，五湖深处鸣榔。"
        ],
        "notes": "",
        "id": "6c917c15d2fcd3a968ac70a8d041dfd7"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "题郭熙平远  其二",
        "preface": "",
        "paragraphs": [
            "望断水云千里，横空一抹晴岚。",
            "不见邯郸归路，梦中略到江南。"
        ],
        "notes": "",
        "id": "174c3530b63ed44eab178f260fc6b845"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "题郭熙平远  其三",
        "preface": "",
        "paragraphs": [
            "诸子只应见画，此中我独知津。",
            "写到水穷天杪，定非尘土间人。"
        ],
        "notes": "",
        "id": "c34a3445d62c15a9cbb8889dc7c60d05"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "先君与叔父试制策各携一端砚外孙文骥藏其一过藏其一名贤良砚",
        "preface": "",
        "paragraphs": [
            "两翁出蜀时，不携一束书。",
            "朅来奉大对，昧死排奸谀。",
            "谏官与御史，钳口惭青蒲。",
            "翁登鸾台上玉堂，论恩献纳在帝旁。",
            "居夷渡海不汝置，险阻艰难曾备尝。"
        ],
        "notes": "",
        "id": "ba026c0969dcb1c0a905a5d89dcd337e"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "先公守汝阴尝以诗送都曹路君挂冠东归载乖崖公留其录曹语今传播世间三十年矣过寓居颍昌一日有都曹公之季子文老者来自京师出其家所藏二帖纸墨如新因道存没之旧感慨于怀乃追继先公诗韵以遗文老时方就试春官待报也",
        "preface": "",
        "paragraphs": [
            "谁闻鬷蔑言，执手为改容。",
            "此道久寂寥，世态日方浓。",
            "昔翁守颍尾，轩裳心已慵。",
            "感怀督邮老，独蹑二疏踪。",
            "脱屣太仓粟，归谋田舍舂。",
            "浮云悟此理，可必禄万锺。",
            "已矣衡门下，哀哉马鬣封。",
            "箕裘付诸子，介胄轻边烽。",
            "坐看一战霸，此言天心从。",
            "翁诗墨犹新，我涕交颐胸。",
            "重寻笔砚盟，愧乏好语供。",
            "子非终穷者，时节会自逢。"
        ],
        "notes": "",
        "id": "fe40264b6ec6a7af3d712667828cfd2c"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "政和甲午孟冬休后一日苏过叔党彦明自开化甘泉至明仙时念老禅师复出世矣因题诗壁间",
        "preface": "",
        "paragraphs": [
            "暂抛尘土扣云扉，山色空蒙翠湿衣。",
            "涧水松风俱有恨，道人瓶钵几时归。"
        ],
        "notes": "",
        "id": "38cb09d525038aefbd057352187dcaac"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "九日诗",
        "preface": "",
        "paragraphs": [
            "火云收初旦，凄露净中夕。",
            "良辰非虚名，菊秀萸更实。",
            "世间孰真乐，心境遇相适。",
            "华屋与茅茨，何足系欣戚。",
            "勿云瘴海恶，山水侣吴浙。",
            "我有环堵居，危台俯清绝。",
            "及时要行乐，鸡黎随丰乏。",
            "真一拨新酿，九华袭前哲。",
            "西邻有书生，破帽衣百结。",
            "勿惮往来烦，杯中犹有物。"
        ],
        "notes": "",
        "id": "6d858cd881ba294b5a3d8bef71653ab3"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "大人生日三首  其一",
        "preface": "",
        "paragraphs": [
            "天爵□□□，名高实自分。",
            "云何困积毁，抑未泯斯文。",
            "欲救微言绝，先惩百氏纷。",
            "韦编收断简，鲁壁出余焚。",
            "论斥诸儒陋，功逾绛帐勤。",
            "吾庸亦多矣，奚恤彼狺狺。"
        ],
        "notes": "",
        "id": "5cc85284d20e521341336db5c6d46c8e"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "大人生日三首  其二",
        "preface": "",
        "paragraphs": [
            "天定人难胜，诚哉申子言。",
            "不须占倚伏，久已恃乾坤。",
            "八郡袴襦德，三吴肉骨恩。",
            "少卿真不病，廷尉自高门。",
            "勿叹乘桴远，当知出世尊。",
            "无邪有妙理，一悟可长存。"
        ],
        "notes": "",
        "id": "248752b3f9aeffd756286059a91a631a"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "大人生日三首  其三",
        "preface": "",
        "paragraphs": [
            "大士来淮泗，神交寤寐中。",
            "应缘济物意，岂为写经功。",
            "恻隐仁之本，慈悲佛所同。",
            "虽无逮焚溺，尚欲起疲癃。",
            "五鼎荣何有，三光路已通。",
            "回看种桃处，葵麦卷春风。"
        ],
        "notes": "",
        "id": "b529f4501a7c0f6a846e6df985a2d62d"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "寄题几仲所居二诗次定国王父旧韵  其一",
        "preface": "",
        "paragraphs": [
            "菽水奉甘旨，亲安吾不贫。",
            "平反一笑喜，公子情何真。",
            "想见斋容膝，端居廓无邻。",
            "萧然十室间，吾力尚可陈。"
        ],
        "notes": "",
        "id": "654a51ca836bbd9b504888e5bd2c25f9"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "寄题几仲所居二诗次定国王父旧韵  其二",
        "preface": "",
        "paragraphs": [
            "涉世谁如子，凛然霜中筠。",
            "独能退藏密，恐污元规尘。",
            "阮籍废臧否，曹参惟饮醇。",
            "谁为晤语者，黄卷对古人。"
        ],
        "notes": "",
        "id": "10949daaec31f83967b2b154ed238ac1"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵叔父月季再生",
        "preface": "",
        "paragraphs": [
            "瘴海不知秋，幽人忘岁月。",
            "祇记庭中花，几度开还枿。",
            "忆昔移居时，始是青荑茁。",
            "殷勤主人惠，浸灌寒泉冽。",
            "颜色日鲜好，条枝争秀拔。",
            "意无后人翦，喜托先生苃。",
            "海康接儋耳，云水何田蹑。",
            "俯楹独四顾，怅此波涛匝。",
            "闻道海门松，僵枝出繁叶。",
            "困穷不足道，喜有千人活。",
            "不似玄都花，蔌蔌那容折。"
        ],
        "notes": "",
        "id": "640346b734812da56b073dace07885df"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "借书",
        "preface": "",
        "paragraphs": [
            "妙年不可再，白日谁能系。",
            "空惭粱肉索，不悟齿髪逝。",
            "季子颇亦困，还家笑奴隶。",
            "经年得揣摩，尚可资游说。",
            "良田初不耕，拱手那望岁。",
            "谁令困不学，斯与草木弊。",
            "海南寡书籍，蠹简仅编缀。",
            "诗亡不见雅，易绝空余系。",
            "借书如假田，主以岁月计。",
            "常恐遗地力，敢有不敛穧。",
            "便便五经腹，三冬良可继。",
            "傥磭愧寸阴，得无讥没世。"
        ],
        "notes": "",
        "id": "ccb02152ee93e5824c50cd18f2a12743"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "赠知命刘居士卜居",
        "preface": "",
        "paragraphs": [
            "言乘下泽车，来赴嵩高约。",
            "春山多雨露，咫尺负丘壑。",
            "眷余实畸人，雅兴世缘薄。",
            "问途忽我顾，扣户烦剥啄。",
            "君才少不羁，屡散千金櫜。",
            "胸中横诗书，帐下余猿鹤。",
            "何妨门如市，心若虚舟泊。",
            "聊师季主卜，玩世甘寂寞。",
            "箕山宛在目，颍水清带郭。",
            "何年定卜居，伴我采薇藿。"
        ],
        "notes": "",
        "id": "ef223684baae8533ee4fda4ade830dd8"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵答徐翼之画木石  其一",
        "preface": "",
        "paragraphs": [
            "轩裳定浮云，于人竟何得。",
            "不如饱诗书，颇似勤播植。",
            "丰凶纵有时，穮蓑无倦色。",
            "会须酬高廪，何用遽枉尺。",
            "我观徐夫子，六艺自警饬。",
            "肯回少年驾，闭户志匪石。",
            "弹冠岂不好，恐遂林泉隔。",
            "一朝堕世网，顿判云间翮。",
            "曲高和自寡，得丧相什伯。",
            "愿子保岁寒，功名当远索。",
            "俯首簿书间，聊将逃遣谪。"
        ],
        "notes": "",
        "id": "c6afeadf6827f6f2f2e2ade008fec155"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "次韵答徐翼之画木石  其二",
        "preface": "",
        "paragraphs": [
            "士贵贫时交，菽水清而真。",
            "我尔两相从，良是茅茨邻。",
            "太息屡书空，气横戈戟新。",
            "跰跚定笑我，曳踵随车轮。",
            "壮志早摧折，羁缧易伤神。",
            "放怀笔砚间，聊欲出怪珍。",
            "老木卧千岁，不才得终身。",
            "持此寿君子，勿愁脱粟贫。",
            "相将老潩水，烟雨共垂纶。"
        ],
        "notes": "",
        "id": "1c1027d2df53116bcf1feecd992da871"
    },
    {
        "author": "苏过",
        "dynasty": "宋",
        "type": "诗",
        "rhythmic": "",
        "title": "和任况之",
        "preface": "",
        "paragraphs": [
            "簪裳如缧囚，我生三年系。",
            "一落罝网中，遂负山林志。",
            "忆故晋阳城，访古寻前事。",
            "萧凉麋鹿游，正坐金汤累。",
            "西山鬰峥嵘，气势翔天际。",
            "因知神所托，千岁有其地。",
            "绵绵邑姜祠，盛德百世继。",
            "汾横地轴壮，泉涌山骨碎。",
            "我时正行役，忽此烟雨滞。",
            "颇遭溪谷留，使失乡关异。",
            "是时薫风初，殿阁微凉至。",
            "碧井照眼寒，山光湿衣翠。",
            "文鲂纵弱浪，野鹤下晚吹。",
            "平生谢公心，雅在东山醉。",
            "端来乞五斗，兹事复且置。",
            "凄凄百僚末，举首触嗔忌。",
            "早知折腰恶，谁敢朱云吏。",
            "愿君志吾言，身外皆沤寄。",
            "临渊休羡鱼，早决归来意。",
            "荣枯梦已破，何待邯郸记。"
        ],
        "notes": "",
        "id": "b9b5a5fb19b38513dc0d63b8578ffb29"
    }
]