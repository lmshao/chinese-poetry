[
    {
        "author": "向子𬤇",
        "dynasty": "宋",
        "type": "诗",
        "rhythmic": "",
        "title": "题王文孺臞庵",
        "preface": "",
        "paragraphs": [
            "仙翁五十鬓犹青，高卧柴门昼亦扃。",
            "茅舍已忘钟鼎梦，蒲轮休过薜萝亭。",
            "阴森门巷先生柳，寂寞江天处士星。",
            "晚岁田间农事了，闲钞寗戚相牛经。"
        ],
        "notes": "",
        "id": "b518a1bafa3f9c49636c00b3a8a7dde4"
    },
    {
        "author": "向子𬤇",
        "dynasty": "宋",
        "type": "诗",
        "rhythmic": "",
        "title": "题芗林",
        "preface": "",
        "paragraphs": [
            "莫问清江与洛阳，山林总是一般香。",
            "两家地占西南胜，可是前人例姓杨。"
        ],
        "notes": "",
        "id": "390ada1602d84e258771c59705f06fe3"
    },
    {
        "author": "向子𬤇",
        "dynasty": "宋",
        "type": "诗",
        "rhythmic": "",
        "title": "题米元晖横轴  其一",
        "preface": "",
        "paragraphs": [
            "早为山谷印可，晚陪帝所清闲。",
            "笔力休论扛鼎，神功更解移山。"
        ],
        "notes": "",
        "id": "06706ec628eacf9ec06e3ea4334d67f3"
    },
    {
        "author": "向子𬤇",
        "dynasty": "宋",
        "type": "诗",
        "rhythmic": "",
        "title": "题米元晖横轴  其二",
        "preface": "",
        "paragraphs": [
            "向日家居道士，今朝落笔仙乡。",
            "胸次山高水远，笔端云起风狂。"
        ],
        "notes": "",
        "id": "260f3bfb440a6b5cf4bca505aef9cd7a"
    },
    {
        "author": "向子𬤇",
        "dynasty": "宋",
        "type": "诗",
        "rhythmic": "",
        "title": "山斋",
        "preface": "",
        "paragraphs": [
            "横侧数峰碧，逶迤一径开。",
            "无人相就宿，时有白云来。"
        ],
        "notes": "",
        "id": "93554272e58148d5cdbe6f8e58b251bd"
    },
    {
        "author": "向子𬤇",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "康庐山水雄，三峡又争长。"
        ],
        "notes": "",
        "id": "f97dd79649faf9e1ad444fe6aa607e57"
    }
]