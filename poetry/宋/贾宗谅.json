[
    {
        "author": "贾宗谅",
        "dynasty": "宋",
        "type": "诗",
        "rhythmic": "",
        "title": "长安上元",
        "preface": "",
        "paragraphs": [
            "雍国唯今夜，通衢嘉致新。",
            "朱楼万家月，芳树一城春。",
            "远近笙簧韵，往来车马尘。",
            "星移天欲晓，犹有未归人。"
        ],
        "notes": "",
        "id": "c8d53bbbdabc7469d9169bbea26474bb"
    },
    {
        "author": "贾宗谅",
        "dynasty": "宋",
        "type": "诗",
        "rhythmic": "",
        "title": "渝南寒食",
        "preface": "",
        "paragraphs": [
            "异地逢寒食，客情谁与俦。",
            "心摇陇云下，身寄楚江头。",
            "落絮丝丝恨，飞花片片愁。",
            "东风似相念，终日倚扁舟。"
        ],
        "notes": "",
        "id": "aeee6f3c5efb6563340d0f1bd958ea11"
    },
    {
        "author": "贾宗谅",
        "dynasty": "宋",
        "type": "诗",
        "rhythmic": "",
        "title": "除夜阳口舟中",
        "preface": "",
        "paragraphs": [
            "一年节律今还尽，犹向天涯寄客舟。",
            "巫舍箫竽喧竹坞，渔家灯火傍沙洲。",
            "殷勤共敬新桃醒，弃废堪嗟旧历头。",
            "守岁通宵欲无寐，煎茶几啜渌瓷瓯。"
        ],
        "notes": "",
        "id": "bf5cf023236ca72d0569b542863ab124"
    },
    {
        "author": "贾宗谅",
        "dynasty": "宋",
        "type": "诗",
        "rhythmic": "",
        "title": "存目",
        "preface": "",
        "paragraphs": [
            "诗题：上元日驾幸太乙宫烧香首句：金銮晨动暖风微。"
        ],
        "notes": "",
        "id": "368bc04fe04a5dd75087768cdfdacf34"
    }
]