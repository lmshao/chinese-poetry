[
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "清江曲  其一",
        "preface": "",
        "paragraphs": [
            "属玉双飞水满塘，菰蒲深处浴鸳鸯。",
            "白苹满棹归来晚，秋著芦花一岸霜。"
        ],
        "notes": "",
        "id": "1ab5cd7e43858d9fbb61da1c51ed3628"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "清江曲  其二",
        "preface": "",
        "paragraphs": [
            "扁舟系岸依林樾，萧萧两鬓吹华发。",
            "万事不理醉复醒，长占烟波弄明月。"
        ],
        "notes": "",
        "id": "720a6944c4be21ae422d35cc6a24af5e"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "后清江曲  其一",
        "preface": "",
        "paragraphs": [
            "层波渺渺山苍苍，轻霜陨木莲叶黄。",
            "呼儿极浦下笭箵，社瓮欲熟浮蛆香。"
        ],
        "notes": "",
        "id": "2d1635f7ab8819c3b04fb80dfd71e198"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "后清江曲  其二",
        "preface": "",
        "paragraphs": [
            "轻蓑淅沥鸣秋雨，日暮乘流自相语。",
            "一笛清风万事休，白鸟翩翩落烟渚。"
        ],
        "notes": "",
        "id": "35dcfcddbe2e42f55df99b40c3fbe185"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "臞庵",
        "preface": "",
        "paragraphs": [
            "王郎臞庵摩诘诗，烟花遶舍江遶篱。",
            "石渠东观了无梦，笔床茶灶行相期。",
            "古人已往不可作，甫里顾有今天随。",
            "湾头蟹舍岂著我，请具蓑笠悬牛衣。"
        ],
        "notes": "",
        "id": "5e55022e25018c4773b509963622433b"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "草堂",
        "preface": "",
        "paragraphs": [
            "笛弄松江明月，蓑披笠泽归云。",
            "若话青霄快活，五侯何处如君。"
        ],
        "notes": "",
        "id": "39acf50680472ed4c35844091c0794d4"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "浮天阁  其一",
        "preface": "",
        "paragraphs": [
            "臞庵主人天与闲，回栏飞阁临沧湾。",
            "晴波渺渺雁行落，坐见万顷穿云还。",
            "百年有底付鸟翼，未暇著脚鸳鸾间。",
            "径须呼酒浇磈磊，莫遣暝色霾烟鬟。"
        ],
        "notes": "",
        "id": "96d8e7a9a5224c3b549c646aff6aabd8"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "浮天阁  其二",
        "preface": "",
        "paragraphs": [
            "玉蟾飞入水晶宫，万顷琉璃碎晚风。",
            "诗就云归不知处，断山零落有无中。"
        ],
        "notes": "",
        "id": "65846e32aae1a6d3f9f6ccdac036048d"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "浮天阁  其三",
        "preface": "",
        "paragraphs": [
            "秋落空江动碧虚，黄芦洲渚雁飞初。",
            "我来欲访鸱夷子，为挂西风十幅蒲。"
        ],
        "notes": "",
        "id": "7119fca865c2cd3287acab1fb61368b4"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "平远堂  其一",
        "preface": "",
        "paragraphs": [
            "柳外西风六幅蒲，野塘睡鸭对舂鉏。",
            "如何唤得王摩诘，画作江南烟雨图。"
        ],
        "notes": "",
        "id": "f85f84554937d178bcb0dbaf7c53aec7"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "平远堂  其二",
        "preface": "",
        "paragraphs": [
            "寒芦淅淅催秋晚，浦雨溟溟忆去年。",
            "它日未埋黄土陌，为君重赋补亡篇。"
        ],
        "notes": "",
        "id": "d0013ae55104c77a247c537d26a2fe4b"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "送举书记归天台",
        "preface": "",
        "paragraphs": [
            "卷衲下苍壁，夜光容暗投。",
            "人追道林辈，诗入杼山流。",
            "风吹蒹葭雨，雁横江汉秋。",
            "须烦紫籐杖，聊与白云留。"
        ],
        "notes": "",
        "id": "83ba06d0fdc94d1947ac2c51b29d08b4"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "送天台则上人还浙东",
        "preface": "",
        "paragraphs": [
            "溪南溪北鸟啼处，树头树底梅已空。",
            "绝叹不如木上座，伴君千叠夕岚中。"
        ],
        "notes": "",
        "id": "40fc1a11ea0774396877cb1f9e48d7ce"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "送天台珪上人",
        "preface": "",
        "paragraphs": [
            "雨暗蒹葭浦，烟青杨柳津。",
            "有劳修月手，来访卧云人。",
            "落笔向来事，无锥今岁贫。",
            "故山何处是，落日大江滨。"
        ],
        "notes": "",
        "id": "c260f07eceb5386836cdb7dcce3155cd"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "送吕山友游天台",
        "preface": "",
        "paragraphs": [
            "床头萝月厌同攀，发兴东吴万叠间。",
            "森木已深溪上屋，瘦藤穿尽雨余山。",
            "黄梅绿李看来熟，长簟北窗谁与闲。",
            "此别故应频作恶，一樽何日慰勤艰。"
        ],
        "notes": "",
        "id": "4c7657f70e4841819864ab58ca177433"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "次刘晞颜韵",
        "preface": "",
        "paragraphs": [
            "校书绝足腾飞黄，不数向来何与江。",
            "锦囊诗句随云表，十袭未启心先降。"
        ],
        "notes": "",
        "id": "7eee12452dd19b24240fc4319394be57"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "送行",
        "preface": "",
        "paragraphs": [
            "语别既不易，况与子同生。",
            "如何携手好，忽作千里行。"
        ],
        "notes": "",
        "id": "1bc7833b7688eb55da406f92df6441b6"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "挽张彦知",
        "preface": "",
        "paragraphs": [
            "敌骑乘秋入，妖氛拥贼营。",
            "孤城控淮海，百口付柴荆。",
            "徒想回天力，空余恋阙情。",
            "艰难思报主，炯炯寸心明。"
        ],
        "notes": "",
        "id": "25d4db2f517b06210b9a68a17f87e3c1"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "送李巨源赴洮湖陈氏馆",
        "preface": "",
        "paragraphs": [
            "蟠胸历历邺侯书，落笔奔奔走坂车。",
            "办作五言玉节信，直拚病渴马相如。"
        ],
        "notes": "",
        "id": "1a52f98c47d09181ce52666c1885e165"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "聊辍清都玉笋班，虎符犹得控荆蛮。",
            "已见五溪谈笑了，坐追九辨典刑还。"
        ],
        "notes": "",
        "id": "00b3ea2ed30a389748f4098b4167d06e"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "戏成小诗留子静兄",
        "preface": "",
        "paragraphs": [
            "秋霜一夜到枯荷，奈此江南秋色何。",
            "蕲君未作一成去，同听竹窗鸿雁过。"
        ],
        "notes": "",
        "id": "fdbf7a22dec9553bc3fc1d8f52fbeb31"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "送钱仲韶机宜南归天台",
        "preface": "",
        "paragraphs": [
            "尺五城南客，能过仲蔚居。",
            "烟霏深寂历，云树晚扶疏。",
            "老去一无著，诗成百不如。",
            "喜无招隠作，仍免绝交书。"
        ],
        "notes": "",
        "id": "17e165d6705917020f7e262b3e306620"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "题张公洞",
        "preface": "",
        "paragraphs": [
            "铜棺之南山复山，扪萝绝壁藓苔斑。",
            "只今何处可容足，乞我石房云一间。"
        ],
        "notes": "",
        "id": "f01cff16f95c406dd32084d9f8ab342c"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "宿飞来峰下",
        "preface": "",
        "paragraphs": [
            "吴中未历佳山水，湖上怀思去惘然。",
            "云去云归两峰寺，鸥飞鸥没夕阳天。",
            "客愁官渡落花雨，归梦下湖春水船。",
            "想得对床成夜语，何须陇月向人圆。"
        ],
        "notes": "",
        "id": "567c6fc13af17a3be45aed6fa95f58eb"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "送子经归临安",
        "preface": "",
        "paragraphs": [
            "牛背行将老，鸥沙盟已寒。",
            "莼鲈付张翰，书札报任安。",
            "古学饱胸次，惊澜翻笔端。",
            "西湖千顷月，留取醉眼看。"
        ],
        "notes": "",
        "id": "951d9b6ee98761d881976ca4864dcb07"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "陶隠居画像赞",
        "preface": "",
        "paragraphs": [
            "蕊珠妙言，字照编简。",
            "云霾三馆，其人则远。",
            "世衰道丧，完节者鲜。",
            "临终之叹，作世和篇。"
        ],
        "notes": "",
        "id": "95fb67df8337d61a10e9240d3dcdc56b"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "惠安寺",
        "preface": "",
        "paragraphs": [
            "沙溪烟绝雨才通，无数深红间浅红。",
            "山店落英春寂寂，青旗吹尽柳花风。"
        ],
        "notes": "",
        "id": "459ddab0a938bfb0d12a648549a3aa87"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "德友近在咫尺乃不相过因成小诗上呈",
        "preface": "",
        "paragraphs": [
            "十日已吹梅信风，绝怜未许一尊同。",
            "喜君不减习主簿，愧我殊非庞德公。"
        ],
        "notes": "",
        "id": "64f829d92b20e257509923318c15a04b"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "德友求薝卜花栽戏作小诗代简",
        "preface": "",
        "paragraphs": [
            "问讯云萝小隠家，剡藤醉墨半欹斜。",
            "酒余落笔已殊绝，发兴不须薝卜花。"
        ],
        "notes": "",
        "id": "a22019f0817c20596eddd9c677c07803"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "题唐颓山风漪轩",
        "preface": "",
        "paragraphs": [
            "竹阴既疏明，流泉复清驶。",
            "佳响闻山禽，凉风澹然至。",
            "幽人此安禅，阅世一嬉戏。",
            "何必周八垠，是中有能事。"
        ],
        "notes": "",
        "id": "f09376f3c2865ef264b7ab91baf1086e"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "至湖上",
        "preface": "",
        "paragraphs": [
            "沙晚水痕碧，萧萧蒲苇秋。",
            "鸿飞遵远渚，木落见沧洲。",
            "藤杖吟还倚，风帘行可休。",
            "有怀谁共语，暝色起林丘。"
        ],
        "notes": "",
        "id": "6c52767a85a56ae63c6551aacceee257"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "赠邑令章夏",
        "preface": "",
        "paragraphs": [
            "弦歌武城宰，遗芳叹汉官。",
            "莫怀千载忧，且毕今日欢。",
            "亭午百吏散，曲肱谢喧烦。",
            "况看古锦句，落笔酬江山。"
        ],
        "notes": "",
        "id": "5a6667bef032f335ac29398c7e3755b9"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "但见金华仙伯语，笔端丘壑饱经心。"
        ],
        "notes": "",
        "id": "5a41164c697b93cc9e4ba1649831873d"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "休言贫病惟三箧，已办借书无一鸱。"
        ],
        "notes": "",
        "id": "d3ee0d9e8bf230e59d54b576fddea5f1"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "去止书三箧，归亡酒一鸱。"
        ],
        "notes": "",
        "id": "5083aaf4dae5d40428666c3c7053e004"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "惭无安世书三箧，滥得扬雄酒一鸱。"
        ],
        "notes": "",
        "id": "e941b82a4590a9f2f493db4dc0eb7268"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "斯人活国计，不数管及萧。"
        ],
        "notes": "",
        "id": "62100e0ebf1897456533c24c9c051bf9"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "惟公廊庙姿，骨相宜珥貂。"
        ],
        "notes": "",
        "id": "731de0efef4a625378d918b5f5414e28"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "饱闻胸次有云梦，语作惊澜翻舌端。"
        ],
        "notes": "",
        "id": "697cf77ec78e5440cc82d8c8a03e09b4"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "骑鲸公子汉於菟，并驾殊非李与苏。"
        ],
        "notes": "",
        "id": "4eb853c5aa7fbf6e0379e87ac91b47e6"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "晚喜此士来相亲，呼童汲涧濯玄云。"
        ],
        "notes": "",
        "id": "a07f4b8431c9d911fcc948a61f095070"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "句  其一○",
        "preface": "",
        "paragraphs": [
            "江南溪工琢溪玉，凄风瑟瑟江作縠。"
        ],
        "notes": "",
        "id": "98207387c610ade077012c59b07c6871"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "句  其一一",
        "preface": "",
        "paragraphs": [
            "古屋茆茨小。"
        ],
        "notes": "",
        "id": "6c8d01bb6c1053eb1186815884cd10c7"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "句  其一二",
        "preface": "",
        "paragraphs": [
            "慇懃今日一时开。"
        ],
        "notes": "",
        "id": "53429e1cac32632be81a3d24ce5e2108"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "句  其一三",
        "preface": "",
        "paragraphs": [
            "雨过乱蓑堆野艇，月明长笛和菱歌。"
        ],
        "notes": "",
        "id": "f871b4b1e2f8e18fa7612fe2c18804e8"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "句  其一四",
        "preface": "",
        "paragraphs": [
            "断崖绝壑元无主。"
        ],
        "notes": "",
        "id": "a33a5c727cace6ff7bb47cee9af7d36d"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "句  其一五",
        "preface": "",
        "paragraphs": [
            "竹里江梅寒未吐。"
        ],
        "notes": "",
        "id": "90a7180a6486309a26c0f2274b08e302"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "句  其一六",
        "preface": "",
        "paragraphs": [
            "乞得东风一杖藜。"
        ],
        "notes": "",
        "id": "fb550cce83a0ea5fc4f815d71c56406c"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "句  其一七",
        "preface": "",
        "paragraphs": [
            "眼底青山映寂寥。"
        ],
        "notes": "",
        "id": "5bb88120f985fb1958737b711d7e8ca5"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "句  其一八",
        "preface": "",
        "paragraphs": [
            "穿花却与共扶藤。"
        ],
        "notes": "",
        "id": "11fd1a05f2c31d498549bbf79404ad30"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "句  其一九",
        "preface": "",
        "paragraphs": [
            "迎春不负千金诺。"
        ],
        "notes": "",
        "id": "aa82773a357d79d8d41ad21313a63b4c"
    }
]