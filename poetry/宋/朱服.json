[
    {
        "author": "朱服",
        "dynasty": "宋",
        "type": "诗",
        "rhythmic": "",
        "title": "合肥书怀",
        "preface": "",
        "paragraphs": [
            "历尽风波老境侵，一麾重寄蜀山阴。",
            "时清不复崇诗禁，更向淮西续旧吟。"
        ],
        "notes": "",
        "id": "6d631a6ea5df27c2bc1324a9d9cccf28"
    },
    {
        "author": "朱服",
        "dynasty": "宋",
        "type": "诗",
        "rhythmic": "",
        "title": "庐州三首  其一",
        "preface": "",
        "paragraphs": [
            "晴湖列远岫，万叠来骏奔。",
            "横入小蜀冈，金友依玉昆。"
        ],
        "notes": "",
        "id": "582c98d0099d022234971f65e8303de2"
    },
    {
        "author": "朱服",
        "dynasty": "宋",
        "type": "诗",
        "rhythmic": "",
        "title": "庐州三首  其二",
        "preface": "",
        "paragraphs": [
            "将军荡寇力能任，陈迹依然得重寻。",
            "血绕楼船龙战息，水摇城堞雉飞深。"
        ],
        "notes": "",
        "id": "cd619a7880932d8a5508020bec99cb1b"
    },
    {
        "author": "朱服",
        "dynasty": "宋",
        "type": "诗",
        "rhythmic": "",
        "title": "庐州三首  其三",
        "preface": "",
        "paragraphs": [
            "肥川胜赏冠他州，浦口扬舲得俊游。",
            "梅雨正迷江国路，萍风未破洞庭秋。"
        ],
        "notes": "",
        "id": "54781da5c5f95df68bd31604c6b920ab"
    },
    {
        "author": "朱服",
        "dynasty": "宋",
        "type": "诗",
        "rhythmic": "",
        "title": "巢湖",
        "preface": "",
        "paragraphs": [
            "平湖压郡境，血食等灵媪。",
            "岂无升斗水，活此车中薧。"
        ],
        "notes": "",
        "id": "9233102c9f328cf3ead51bf94f248806"
    },
    {
        "author": "朱服",
        "dynasty": "宋",
        "type": "诗",
        "rhythmic": "",
        "title": "过庐州",
        "preface": "",
        "paragraphs": [
            "昔年吴魏交兵地，今日承平会府开。",
            "沃壤欲包淮甸尽，坚城犹抱蜀山回。",
            "柳塘春水藏舟浦，兰若秋风教弩台。",
            "独有无情原上草，青青还入烧痕来。"
        ],
        "notes": "",
        "id": "21fc49dea16a5a109870ea4ea5ef8e0f"
    },
    {
        "author": "朱服",
        "dynasty": "宋",
        "type": "诗",
        "rhythmic": "",
        "title": "九日",
        "preface": "",
        "paragraphs": [
            "一见黄花只自羞，萧然短发不禁秋。",
            "谁人为整乌纱帽，独倚西风满眼愁。"
        ],
        "notes": "",
        "id": "d669586aa51839da96abcde2f880bf14"
    },
    {
        "author": "朱服",
        "dynasty": "宋",
        "type": "诗",
        "rhythmic": "",
        "title": "柳絮",
        "preface": "",
        "paragraphs": [
            "随风逐浪事轻狷，巧占人间欲夏天。",
            "只恐障空飞似雪，从教糁径白于绵。"
        ],
        "notes": "",
        "id": "b225c204716ef7c91a83495fa89d3df8"
    },
    {
        "author": "朱服",
        "dynasty": "宋",
        "type": "诗",
        "rhythmic": "",
        "title": "次韵桃花菊",
        "preface": "",
        "paragraphs": [
            "篱边不语自成蹊，红入秋丛见亦稀。",
            "乱插乌巾酬老健，轻浮白酒惜春归。",
            "刘郎一去花何晚，陶令重来色已非。",
            "蝶散蜂藏无足怪，冷香寒艳不堪依。"
        ],
        "notes": "",
        "id": "fe10d1a57128ecf8c606c9dd4adec1ea"
    },
    {
        "author": "朱服",
        "dynasty": "宋",
        "type": "诗",
        "rhythmic": "",
        "title": "梅花",
        "preface": "",
        "paragraphs": [
            "幽香淡淡影疏疏，雪虐风飞亦自如。",
            "正是花中巢许辈，人间富贵不关渠。"
        ],
        "notes": "",
        "id": "4a4ea1e1339dbc9d5d45a94b13165ad7"
    },
    {
        "author": "朱服",
        "dynasty": "宋",
        "type": "诗",
        "rhythmic": "",
        "title": "元丰盛事",
        "preface": "",
        "paragraphs": [
            "冠带桥门路，雍容俊士关。",
            "微言尊噩噩，小道屏闲闲。",
            "礼乐高千古，诗书到百蛮。",
            "斯文知未泯，璧水尚如环。"
        ],
        "notes": "",
        "id": "dfc79f0b27acbddb5ab48e139184b95e"
    },
    {
        "author": "朱服",
        "dynasty": "宋",
        "type": "诗",
        "rhythmic": "",
        "title": "汨罗吊屈原",
        "preface": "",
        "paragraphs": [
            "委命仇雠事可知，章华荆棘国人悲。",
            "恨公无寿如金石，不见秦婴系颈时。"
        ],
        "notes": "",
        "id": "00ac2db6748775db85f7f958c4f23ad2"
    },
    {
        "author": "朱服",
        "dynasty": "宋",
        "type": "诗",
        "rhythmic": "",
        "title": "题东老庵",
        "preface": "",
        "paragraphs": [
            "收拾精神归卷内，了无非誉入怀中。",
            "祇因庭树藏春色，更有琴书继古风。",
            "学道固非原宪病，好贤谁信孟尝穷。",
            "清尊犹剩回仙酒，万家悠然一醉空。"
        ],
        "notes": "",
        "id": "e1f7a8fcf3c8ade7516c5cbb21422f7d"
    },
    {
        "author": "朱服",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "孤臣正泣龙髯草，游子空簪凤尾花。"
        ],
        "notes": "",
        "id": "b6022ca60fc1e44f16a3a695da5f3fa9"
    },
    {
        "author": "朱服",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "相逢尽欲倾家酿，久客谁能散橐金。"
        ],
        "notes": "",
        "id": "e7721e6e6a672561f271c33c2cb10828"
    },
    {
        "author": "朱服",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "水无涓滴不为用，山到崔嵬犹力耕。"
        ],
        "notes": "",
        "id": "856925e36d45e539cc8bb5f77235c30a"
    },
    {
        "author": "朱服",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "鸡鸣分水绕肥城。"
        ],
        "notes": "",
        "id": "97e01714755d91e8608b7a01b4ec91cd"
    },
    {
        "author": "朱服",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "琉璃十顷浸旻苍，此境淮南自少双。"
        ],
        "notes": "",
        "id": "e06a6c5c7da4b5bc7d6a07d5b5dd7f3c"
    },
    {
        "author": "朱服",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "睠恋肥城讵忍还，每贪公退枕书眠。"
        ],
        "notes": "",
        "id": "12ddc760016ad3a8a12931bab4681e35"
    },
    {
        "author": "朱服",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "九韶先幸舜，五岭后通秦。"
        ],
        "notes": "",
        "id": "726bcad59b21717ed938ce1ec6fa350f"
    },
    {
        "author": "朱服",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "遥看一树凌霜叶，好似衰颜醉里红。"
        ],
        "notes": "",
        "id": "37ddedbdef07fbd96d1aa43579e2405e"
    },
    {
        "author": "朱服",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "西清迩英阁，密勿侍经筵。",
            "昼漏逾三鼓，宸居近玉砖。",
            "多闻资学殖，清问发真筌。"
        ],
        "notes": "",
        "id": "c9ef91e5bfd2e66498a4a38fee79b3ab"
    }
]