[
    {
        "author": "韩宗文",
        "dynasty": "宋",
        "type": "诗",
        "rhythmic": "",
        "title": "醉眠亭三首  其一",
        "preface": "",
        "paragraphs": [
            "万虑中来搅不眠，醉时一觉自陶然。",
            "冥冥固已忘天地，岂向杯中觅圣贤。"
        ],
        "notes": "",
        "id": "fbc7075eac7518f6ead69c865e80cfe7"
    },
    {
        "author": "韩宗文",
        "dynasty": "宋",
        "type": "诗",
        "rhythmic": "",
        "title": "醉眠亭三首  其二",
        "preface": "",
        "paragraphs": [
            "得酒休论饮得仙，醉中遗物为神全。",
            "世闲反复无穷事，吏部难忘抱瓮眠。"
        ],
        "notes": "",
        "id": "c0e47636e3016711478e411bab9d119c"
    },
    {
        "author": "韩宗文",
        "dynasty": "宋",
        "type": "诗",
        "rhythmic": "",
        "title": "醉眠亭三首  其三",
        "preface": "",
        "paragraphs": [
            "昔有遗贤世所怜，沧浪亭下醉时眠。",
            "松江变酒终难待，却对残灯理短编。"
        ],
        "notes": "",
        "id": "54e58d7672fa97580e5ea1c99eec5d9a"
    }
]