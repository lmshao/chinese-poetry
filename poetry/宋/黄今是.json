[
    {
        "author": "黄今是",
        "dynasty": "宋",
        "type": "诗",
        "rhythmic": "",
        "title": "渔父醉  其一",
        "preface": "",
        "paragraphs": [
            "青烟何处淡孤洲，有客经年业一钩。",
            "芳草渡头新贳酒，碧云天际已归舟。"
        ],
        "notes": "",
        "id": "5136051ac6e52ed3c6e2bc32ce028d06"
    },
    {
        "author": "黄今是",
        "dynasty": "宋",
        "type": "诗",
        "rhythmic": "",
        "title": "渔父醉  其二",
        "preface": "",
        "paragraphs": [
            "丹枫万点照人绯，鲈鲙千丝带水肥。",
            "花影芙蓉江上酒，佳人谁唤醉翁归。"
        ],
        "notes": "",
        "id": "0a9a19c4dfb6abe92c2471239527dc67"
    },
    {
        "author": "黄今是",
        "dynasty": "宋",
        "type": "诗",
        "rhythmic": "",
        "title": "渔父醉  其三",
        "preface": "",
        "paragraphs": [
            "天淡潇湘南北家，花随流水水流花。",
            "一竿明月何人会，又逐虚船过白沙。"
        ],
        "notes": "",
        "id": "cb37cfd17c31cefbfadaa6beccb567e9"
    },
    {
        "author": "黄今是",
        "dynasty": "宋",
        "type": "诗",
        "rhythmic": "",
        "title": "渔父词",
        "preface": "",
        "paragraphs": [
            "蓑衣箬笠更无华，蓼岸苹洲亦有家。",
            "风雨满天愁不动，隔江犹唱后庭花。"
        ],
        "notes": "",
        "id": "7330c4eddcefdf90decf0c4fa20ebad3"
    }
]