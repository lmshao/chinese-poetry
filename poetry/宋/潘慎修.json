[
    {
        "author": "潘慎修",
        "dynasty": "宋",
        "type": "诗",
        "rhythmic": "",
        "title": "禁林䜩会之什",
        "preface": "",
        "paragraphs": [
            "红药深严肃广筵，嘉招仍许厕群仙。",
            "忽窥宸翰云龙动，乍揭天辞日月悬。",
            "散作楷模争宝惜，永刊金石共流传。",
            "况当枚马从容地，仍集班扬侍从贤。",
            "敢窃休明为盛观，愿陈风咏播薰弦。",
            "不辞胜引承欢醉，长洽升平亿万年。"
        ],
        "notes": "",
        "id": "7e485796f61982bce2348863fd727bfd"
    },
    {
        "author": "潘慎修",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "如今纵得仙翁术，也怯君王四路饶。"
        ],
        "notes": "",
        "id": "d3c5dd159a17c8517cfa36c63be64445"
    }
]