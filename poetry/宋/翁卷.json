[
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "步虚词",
        "preface": "",
        "paragraphs": [
            "玄根布灵叶，妙化无常人。",
            "结兹清阳气，挺我空洞神。",
            "炼度得长生，列籍齐众真。",
            "登宾玉皇家，执侍罗星嫔。",
            "欻往宴十洲，飞客成相亲。",
            "茫茫尘中区，荒秽何足邻。"
        ],
        "notes": "",
        "id": "9ed4827e4ee3839593ddcef1e6497301"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "游仙篇",
        "preface": "",
        "paragraphs": [
            "旭日升太虚，流光到萌芽。",
            "旁有五云气，焕烂含精华。",
            "所愿服食之，跻身眇长霞。",
            "带我清泠佩，飞我欻忽车。",
            "宁为世间游，世道纷以拏。",
            "三山不足期，千龄讵云赊。",
            "悟彼劳生人，无异芳春花。"
        ],
        "notes": "",
        "id": "960432fc26a460020552d5b91c8dd34e"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "思远客",
        "preface": "",
        "paragraphs": [
            "涉夏思已深，感秋念愈迫。",
            "思念皆为谁，为彼远行客。",
            "客行曷辰休，怅望朝复夕。",
            "出门虚有待，命驾焉所适。",
            "邈邈阻前欢，悠悠抱今戚。",
            "中庭一株橘，嘉实转金碧。",
            "爰意花开时，花边语离析。",
            "惜此不忍餐，留之候君摘。",
            "拟君君未来，囘肠更如折。",
            "何当乘梦时，傥遂徽容觌。"
        ],
        "notes": "",
        "id": "57e388dec0f4e7176999f0f22d3ae54a"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "登飞霞山作",
        "preface": "",
        "paragraphs": [
            "局居厌纷丛，荡志寻岖嵚。",
            "拂衣出城隅，杖策循湖阴。",
            "何年彼真仙，遗宫寄幽岑。",
            "连树窈蒙密，灵洞疑虚沈。",
            "攀条承藓飙，立石弄澄深。",
            "眺睐增殊欢，超忽涓烦襟。",
            "美人逝云远，青草畴与吟。",
            "感昔兴重嗟，会意良在今。",
            "山公悦崇资，嵇氏陶清音。",
            "保真道无违，逐欲情易淫。",
            "顾乏安期资，华鬓能不侵。",
            "虽非尚子贤，傥遂毕娶心。"
        ],
        "notes": "",
        "id": "8011930332be139e40d678a86855aa93"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "古道",
        "preface": "",
        "paragraphs": [
            "古道今不见，今交非古情。",
            "交情亦何难，难逢双目明。",
            "青松生青山，真节莫与并。",
            "植之廛郭旁，流俗多所轻。",
            "远道岂易行，出门悔吝生。",
            "君看天上云，何心更营营。",
            "勿言贫未安，安贫存令名。"
        ],
        "notes": "",
        "id": "420c7be10be01a0f94a7cad5323aef70"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "和陈待制秋日湖楼宴集篇",
        "preface": "",
        "paragraphs": [
            "一夕鸣雨来，秋容变俄顷。",
            "湖山属初霁，风烟带微冷。",
            "侍臣设芳筵，开楼玩澄景。",
            "怀我林下人，招携共观省。",
            "碧草铺近洲，白云冒遥岭。",
            "依稀兰杜香，髣髴潇湘浄。",
            "抚化篇忽成，达生累全屏。",
            "即是造物游，何必神仙境。"
        ],
        "notes": "",
        "id": "ca5af520eabdee8921aba497e8e27333"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "送叶任道",
        "preface": "",
        "paragraphs": [
            "英英桥门彦，声动翰墨场。",
            "已就冲天翼，如何复低翔。",
            "兹辰首征途，言寻八桂乡。",
            "远士望模式，会府钦才良。",
            "莫以琼树姿，怨彼霜霰妨。",
            "委顺要达识，沮挫知坚刚。",
            "改序逢清和，飞花点行装。",
            "登涉山川异，经从道路长。",
            "听猿过南岳，采芷沿三湘。",
            "应怀古骚人，搦笔为篇章。",
            "行藏义在需，通塞时靡常。",
            "大器且自惜，晚成亦何伤。",
            "蓬瀛几仙伴，伫子归班行。"
        ],
        "notes": "",
        "id": "5e92e81e89efad8c8b69bb4a92555890"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "送戴汉老",
        "preface": "",
        "paragraphs": [
            "三洞耸奇秀，双溪泻澄鲜。",
            "上有婺女光，照耀无穷年。",
            "储灵复产异，人物相比肩。",
            "君虽生后来，识与先辈连。",
            "如筠挺修直，似玉抱贞坚。",
            "策名甲科上，初仕瓯海边。",
            "孰云簿领闲，文案方满前。",
            "敏手信无敌，虚怀常坦然。",
            "驾言指归期，通邑皆拳拳。",
            "乃知为政者，何苦用心偏。",
            "良才世所稀，华职当骤迁。",
            "愿君养盛业，益使芳誉传。",
            "明晨潮信来，挂席从中川。"
        ],
        "notes": "",
        "id": "fbbd3ac2b4a3544677fa90ec797ebdce"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "送刘几道",
        "preface": "",
        "paragraphs": [
            "束发同执经，交分人莫如。",
            "我愚百无成，蹭蹬空林居。",
            "君文最奇崛，二十魁荐书。",
            "青衫何太晚，警捕殊区区。",
            "是月蝉始鸣，秀色连郊墟。",
            "俶装趋海邑，指期当憩车。",
            "老大恋亲友，暂别犹欷歔。",
            "况此一分手，归期三载余。",
            "积雨山川晦，新晴氛雾除。",
            "殷勤送客吟，掺执行子裾。",
            "愿言乘高风，矫翮凌太虚。"
        ],
        "notes": "",
        "id": "9082cc5eac86c549785f6cca39d66505"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "山中采药",
        "preface": "",
        "paragraphs": [
            "岩崖产灵药，等闲人顾稀。",
            "采掇获所愿，跻登倦忘归。",
            "沃叶带露滋，深根涵土肌。",
            "妍光媚幽笈，芳气盈我衣。",
            "濯以清涧泉，曝之太阳晖。",
            "制治拟如法，服食从所宜。",
            "除疴养天和，仙方岂吾欺。",
            "协彼古修意，庶用延将衰。",
            "将衰傥得延，万事焉足为。"
        ],
        "notes": "",
        "id": "492650cc513a053e7baadd1feba282e1"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "酬友人",
        "preface": "",
        "paragraphs": [
            "常忧别时数，每苦欢事疎。",
            "矧兹同心人，契阔三月余。",
            "昨日携瘦藤，往访林间庐。",
            "差池不一见，出门恨何如。",
            "今晨苍童来，赠言委璠玙。",
            "吟玩弗忍释，绚彩摇襟裾。",
            "子有供世才，胡为未展舒。",
            "我无资身策，合守贫贱居。",
            "积疴困疲薾，焉得愁闷除。",
            "慇懃荷久要，尚肯念到予。",
            "南枝早梅白，古涧寒流虚。",
            "明当复相寻，行游带琴书。",
            "嚼花饮芳泉，哦诗更踌躇。"
        ],
        "notes": "",
        "id": "b383ca6cab2e01f6b9796e976ad68886"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "题林遂之真意亭",
        "preface": "",
        "paragraphs": [
            "结亭纳虚豁，崔嵬进南山。",
            "南山有佳致，白云多往还。",
            "繁英粲秋篱，幽芳复相关。",
            "浊醪对之饮，超此神虑闲。",
            "至乐岂外求，妙象非言间。",
            "妙哉靖节风，千载君能攀。"
        ],
        "notes": "",
        "id": "ea58c3b9ea827c8abe05de46e8225d9d"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "呈余伯皋",
        "preface": "",
        "paragraphs": [
            "木犀香残菊花拆，多少秋风吹陇陌。",
            "我行欲遍江西州，最后方作筠阳客。",
            "筠阳之州水中隔，古来称是神仙宅。",
            "今君住此将二年，应识神仙李八伯。"
        ],
        "notes": "",
        "id": "8cfa0fae88c8f2ec2978a42d1adfdb67"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "寄衣词",
        "preface": "",
        "paragraphs": [
            "手织白纻纤且长，生著宜热熟宜凉。",
            "以比妾心齐素洁，制成游子远衣裳。",
            "君心相厚未相薄，衣来还得称君目。",
            "愿君服之无弃捐，映君颜貌长如玉。"
        ],
        "notes": "",
        "id": "3149ea96612d529e6707ecd5931ec2de"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "白纻词",
        "preface": "",
        "paragraphs": [
            "翩翩长袖光闪银，绣罗帐密流香尘。",
            "歌分四时舞一色，渌觞传处驰金轮。",
            "急竹繁丝互催逼，吴娘娇浓玉无力。",
            "呵星唤月留夜长，十二围屏暖山色。"
        ],
        "notes": "",
        "id": "2c5cccbfe59465c6f0befa1bf197a97d"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "送陈郎中棅知严州",
        "preface": "",
        "paragraphs": [
            "频年经虎害，人望使君来。",
            "地重分旄节，州清管钓台。",
            "凉天星象动，吉日印符开。",
            "帝擢平津策，曾知有用才。"
        ],
        "notes": "",
        "id": "8d7183c11144cb21621d1d1f7bd6e445"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "寄赵灵秀",
        "preface": "",
        "paragraphs": [
            "千山落叶深，高树不藏禽。",
            "游子在何处，故人劳此心。",
            "闲灯妨远梦，寒雨乱愁吟。",
            "僧奭曾相约，花时共一寻。"
        ],
        "notes": "",
        "id": "4d48ae43782cad1190886cc988f618b7"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "送人赴沅州任",
        "preface": "",
        "paragraphs": [
            "旧贡包茅地，中存古意长。",
            "去程逢岳雪，上事带春阳。",
            "雾结朱砂气，波流白芷香。",
            "大夫祠寂寞，烦与奠椒浆。"
        ],
        "notes": "",
        "id": "a3cdb43fbb4bed31ec896f6709cb1b9c"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "悼雪庵禅师",
        "preface": "",
        "paragraphs": [
            "悟了无生妙，归空若故乡。",
            "竹房三尺像，石榻一炉香。",
            "坏衲犹悬树，新松忽过墙。",
            "僧中留不得，几日为凄凉。"
        ],
        "notes": "",
        "id": "7b43e0a08589346a2bd637e9aec42447"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "寄沈洞主",
        "preface": "",
        "paragraphs": [
            "想当清夜醮，带月叩仙钟。",
            "指上雷霆诀，庵前虎豹踪。",
            "药收阳地草，薪采故枝松。",
            "拟即寻师去，茅峰叠几重。"
        ],
        "notes": "",
        "id": "dcf0973b3ddc393a8eb4ee50b4b6da6a"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "晚秋送徐玑赴龙溪丞因过泉南旧里",
        "preface": "",
        "paragraphs": [
            "卷中风雅句，名匠亦难如。",
            "远邑亲微禄，他乡过旧庐。",
            "程途多见菊，行李半担书。",
            "未信文明代，无人荐子虚。"
        ],
        "notes": "",
        "id": "74a6393e30781503db62605772366694"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "即事言怀",
        "preface": "",
        "paragraphs": [
            "赋得拙疎性，合令纵迹赊。",
            "相亲惟野客，所论是诗家。",
            "听雨眠僧屋，看云立钓槎。",
            "秋来有新句，多半为黄花。"
        ],
        "notes": "",
        "id": "63c0f85b634e04855cc00cdf6111a502"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "寄远人",
        "preface": "",
        "paragraphs": [
            "秋气日凄清，秋衣纫未成。",
            "在家犹不乐，行路若为情。",
            "几处好山色，暮天群雁声。",
            "分明相忆梦，夜夜出江城。"
        ],
        "notes": "",
        "id": "2c3ec80da5365f680fc7a226a36bdb38"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "太平山读书奉寄城间诸友",
        "preface": "",
        "paragraphs": [
            "寥寥钟磬音，永日在空林。",
            "多见僧家事，深便静者心。",
            "虚亭云片泊，侧径石根侵。",
            "此去城间远，君应嬾出寻。"
        ],
        "notes": "",
        "id": "a1041144e5b4a82c4f108d1649a7edae"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "冬日过道上人旧房",
        "preface": "",
        "paragraphs": [
            "已知超众相，假质任成灰。",
            "房是他僧住，门无旧客来。",
            "冰干半池水，花落一根梅。",
            "犹是疑行脚，何年见却囘。"
        ],
        "notes": "",
        "id": "ddaad7e1254d1fda516b94e0eb1e8cd5"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "送赵紫芝为江东从事",
        "preface": "",
        "paragraphs": [
            "非惟篇翰奇，吏道更深知。",
            "山水六朝地，登临三考时。",
            "泥沙多旧物，风日少全碑。",
            "正属黄花发，愁闻有别离。"
        ],
        "notes": "",
        "id": "9bf30defd77bd464baeebaa87a03b13d"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "春日和刘明远",
        "preface": "",
        "paragraphs": [
            "不奈滴簷声，风囘昨夜晴。",
            "一阶春草碧，几片落花轻。",
            "知分贫堪乐，无营梦亦清。",
            "看君话幽隠，如我愿逃名。"
        ],
        "notes": "",
        "id": "9a8aa4ec7747c010d787aafb4a28cfed"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "送薛子舒赴华亭船官",
        "preface": "",
        "paragraphs": [
            "君到云间日，应分二陆名。",
            "县图山色少，井味海潮并。",
            "剡局三年印，春风半月程。",
            "野人因买鹤，曾向此中行。"
        ],
        "notes": "",
        "id": "087cefa6f702c8d523f03bab4d764fb8"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "送包释可抚机",
        "preface": "",
        "paragraphs": [
            "州带福星明，君今指去程。",
            "乱山秋雨后，一路野蝉鸣。",
            "时静军书少，人闲官况清。",
            "归来话风土，尽识荔枝名。"
        ],
        "notes": "",
        "id": "49d7606535bc0cda49e7200b703cf566"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "喜蒋德瞻还里",
        "preface": "",
        "paragraphs": [
            "为官三载余，所得是清虚。",
            "学就金丹法，修成玉检书。",
            "乍归人客满，久出竹林疎。",
            "怪我吟髭白，相欢相见初。"
        ],
        "notes": "",
        "id": "c73334b3224df62e4f8cbc6eea51f2d4"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "送赵嗣勋",
        "preface": "",
        "paragraphs": [
            "休思孤屿峰，且往看吴中。",
            "一片太湖色，远涵秋气空。",
            "藕塘南北棹，芦港去来鸿。",
            "入幕多僚属，惟君事不同。"
        ],
        "notes": "",
        "id": "105dc2dcf896b0deafd0abfdd6548f42"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "过太湖",
        "preface": "",
        "paragraphs": [
            "水跨三州地，苏州水最多。",
            "昔年僧为说，今日自经过。",
            "亡国岂无恨，渔人休更歌。",
            "洞庭山一抹，翠霭白云和。"
        ],
        "notes": "",
        "id": "5b126e9e971671e3bdcd06838fe47f9c"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "信州草衣寺",
        "preface": "",
        "paragraphs": [
            "簷多山鸟啼，山外玉为溪。",
            "林树若又长，塔峰应更低。",
            "数僧归似客，一佛坏方泥。",
            "宴坐当时事，廊碑具刻题。"
        ],
        "notes": "",
        "id": "186304346cb12a4b38f5670649a6f62f"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "宿邬子寨下",
        "preface": "",
        "paragraphs": [
            "已谒龙君庙，明朝早过湖。",
            "傍沙船尽泊，经火地多枯。",
            "秋至昏星易，空长楚月孤。",
            "萧条村戍内，更点有如无。"
        ],
        "notes": "",
        "id": "ed79386aac1c4e683acb3121a081b1f8"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "同赵灵芝杜子野游豫章总持寺",
        "preface": "",
        "paragraphs": [
            "满寺是秋风，吹开黄菊丛。",
            "重林无日到，此地若山中。",
            "罢磬孤僧出，看碑两客同。",
            "相传化龙事，神怪理难通。"
        ],
        "notes": "",
        "id": "76817ee98468d9e14ab823daeb8a244f"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "酬杜子野",
        "preface": "",
        "paragraphs": [
            "千葩开欲休，独客思悠悠。",
            "江水能相隔，春风不共游。",
            "数篇诗未答，一幅信重收。",
            "多少怀君意，鶑声高树头。"
        ],
        "notes": "",
        "id": "7ba58b680e018e5a00b4f0da5e622553"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "赠张亦",
        "preface": "",
        "paragraphs": [
            "兴兵又罢兵，策士耻无名。",
            "闲见秋风起，犹生万里情。",
            "借窗临水歇，沽酒对花倾。",
            "示我新诗卷，如编众玉成。"
        ],
        "notes": "",
        "id": "ce4bfad430da9216f772a5fac638401d"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "寄葛天民",
        "preface": "",
        "paragraphs": [
            "常日已清癯，那兼疾未除。",
            "传来五字好，吟了半年余。",
            "铁柱仙人观，梅花处士庐。",
            "江湖正相隔，岁晚更愁予。"
        ],
        "notes": "",
        "id": "1acb3176f930193eb9f838e600145c32"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "送卢主簿归吴",
        "preface": "",
        "paragraphs": [
            "湖波长浩荡，苑绿遍幽奇。",
            "皆是全吴地，今非昔代时。",
            "鸱夷无旧舸，泰伯有新祠。",
            "吟苦曾游客，因君动远思。"
        ],
        "notes": "",
        "id": "ec622102e42747fb93eda928f44e26de"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "题竹",
        "preface": "",
        "paragraphs": [
            "偶种得成阴，翛翛过别林。",
            "月寒双鸽睡，风静一蝉吟。",
            "映地添苔碧，临池觉水深。",
            "贫居来客少，頼尔慰人心。"
        ],
        "notes": "",
        "id": "9c57b465d6b3df12bb0b1e4128189490"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "晓对",
        "preface": "",
        "paragraphs": [
            "独对晓来晴，天寒景物清。",
            "梅花分地落，井气隔帘生。",
            "曾是吟招隠，何时遂耦耕。",
            "萧疎头上发，已白二三茎。"
        ],
        "notes": "",
        "id": "8c5029b7dbd8b8dfa00c825ee49c4ba0"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "暮春病归",
        "preface": "",
        "paragraphs": [
            "朝朝风景添，吾病亦开帘。",
            "洗药花前晒，传方壁上黏。",
            "力微还省语，身老更看髯。",
            "昨日林僧至，茶杯始一拈。"
        ],
        "notes": "",
        "id": "df7441fc1db1287cd6a87f4882e22d2f"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "送徐灵渊永州司理",
        "preface": "",
        "paragraphs": [
            "君向零陵日，分携又雪天。",
            "地遥行几郡，官小度三年。",
            "兰芷芳条洁，潇湘翠色连。",
            "从来苦吟思，归赋若多篇。"
        ],
        "notes": "",
        "id": "309e5dbd2d456e1802a47c017a205f42"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "中秋步月",
        "preface": "",
        "paragraphs": [
            "幽兴苦相引，水边行复行。",
            "不知今夜月，曾动几人情。",
            "光逼流萤断，寒侵宿鸟惊。",
            "欲归犹未忍，清露滴三更。"
        ],
        "notes": "",
        "id": "cadbad9cecf020a6f447806bc48eb157"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "道上人房老梅",
        "preface": "",
        "paragraphs": [
            "孤高不受埃，老怪昔谁栽。",
            "仙魄乘槎去，龙身带雪来。",
            "数枝寒照水，一点浄沾苔。",
            "头白狂诗客，花时屡往囘。"
        ],
        "notes": "",
        "id": "f9fbb5950aa34dd2552b20e89693c2b4"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "寄永州徐三掾曹",
        "preface": "",
        "paragraphs": [
            "闻说居官处，千峰近九疑。",
            "合流皆楚水，高石半唐碑。",
            "香草寒犹绿，清猿夜更悲。",
            "其中多隠者，君去得逢谁。"
        ],
        "notes": "",
        "id": "ce98da1cfe61b4472f76d36e4ddecc83"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "书隠者所居",
        "preface": "",
        "paragraphs": [
            "百事已无机，空林不掩扉。",
            "蜂沾朝露出，鹤带晚云归。",
            "石老苔为貌，松寒薜作衣。",
            "山翁与渔父，相过转依依。"
        ],
        "notes": "",
        "id": "2e37f635fce20aa45d1f3c78c8e7bb93"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "赠不食姑",
        "preface": "",
        "paragraphs": [
            "嫁时衣尚著，忽自欲通仙。",
            "终日常持呪，经年只饮泉。",
            "瘦形非是病，怪语却如颠。",
            "金母还知尔，招邀归洞天。"
        ],
        "notes": "",
        "id": "38092463c900f79da7e3bcf70a179692"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "送奭公抄化",
        "preface": "",
        "paragraphs": [
            "一锡出林去，风霜前路寒。",
            "自言缘事了，方得此身安。",
            "飘叶随禅步，饥禽傍野餐。",
            "旧房惟有佛，开著任人看。"
        ],
        "notes": "",
        "id": "4875a25c7c283df57da9682f7cc3e8d3"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "能仁寺",
        "preface": "",
        "paragraphs": [
            "芙蓉峰入天，寺与此峰连。",
            "得见是冬月，要来从昔年。",
            "寒潭盛塔影，古木带厨烟。",
            "偶值高僧出，禅床坐默然。"
        ],
        "notes": "",
        "id": "3f5ebfef07cb54afbcd5a989eaf54bf6"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "赠东庵约公",
        "preface": "",
        "paragraphs": [
            "问今年八十，退院久清闲。",
            "白雪髭慵剃，青松户早关。",
            "取泉来煮茗，与客话游山。",
            "弟子何僧是，缁衣多往还。"
        ],
        "notes": "",
        "id": "2ba43da5c9eb469143cf63916272ac4d"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "石门庵",
        "preface": "",
        "paragraphs": [
            "山到极深处，石门为地岚蒸空寺坏，雪压小庵清。",
            "果落群猿拾，林昏独虎行。",
            "一僧何所得，高坐若无情。"
        ],
        "notes": "",
        "id": "d1000ebfd8303cf5089bcec0a692cda7"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "宝冠寺",
        "preface": "",
        "paragraphs": [
            "山多猿鸟群，永日绝嚣氛。",
            "一涧水流出，几房僧共闻。",
            "拄筇黏落叶，拂石动寒云。",
            "谁昔来营此，寻碑看记文。"
        ],
        "notes": "",
        "id": "6d0ee0cc830e273199de93f19dad5886"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "寄山友徐灵晖",
        "preface": "",
        "paragraphs": [
            "若非殊俗好，那肯爱幽居。",
            "深径无来客，空山自读书。",
            "树蝉经雨少，门柳望秋疎。",
            "相忆何时去，闲园共尔锄。"
        ],
        "notes": "",
        "id": "22af06f44b119b54a0a4cafcc4519425"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "陈西老母氏挽词",
        "preface": "",
        "paragraphs": [
            "八十余年寿，孀居备苦辛。",
            "成家无别物，有子作诗人。",
            "远客移书吊，新坟得佛邻。",
            "秋堂挂遗像，癯若在时身。"
        ],
        "notes": "",
        "id": "d02c95b078ad3c65d52bcfed5b220e2e"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "题常州独孤桧",
        "preface": "",
        "paragraphs": [
            "此桧何时种，相传是独孤。",
            "年深成古物，名重入州图。",
            "老节坚难蠹，皴皮裂似枯。",
            "托根列帝庙，应不虑樵夫。"
        ],
        "notes": "",
        "id": "0ebb292091e96dd468e3acdeda25ad90"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "哭徐山民",
        "preface": "",
        "paragraphs": [
            "已是穷侵骨，何期早丧身。",
            "分明上天意，磨折苦吟人。",
            "花色连晴昼，鶑声在近邻。",
            "谁怜三尺像，犹带瘦精神。"
        ],
        "notes": "",
        "id": "97587ca7f5f4a541a608a5f89340beb9"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "秋日闲居呈赵端行",
        "preface": "",
        "paragraphs": [
            "闲居观物化，几叶又飞东。",
            "清气全归月，寒声半是风。",
            "病多怜骨瘦，吟苦笑身穷。",
            "折得邻家菊，还思靖节翁。"
        ],
        "notes": "",
        "id": "471a6a8c1eb41587e84f27f494ef89eb"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "送姚主簿归龙溪",
        "preface": "",
        "paragraphs": [
            "三考今批足，应无愧此心。",
            "只将零月俸，买得一张琴。",
            "归处路犹远，到时冬必深。",
            "邑丞诗极好，闲暇可相寻。"
        ],
        "notes": "",
        "id": "b929cf54d08a6359f007f15c6bfe559b"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "送蒋德瞻节推",
        "preface": "",
        "paragraphs": [
            "八百里重湖，长涵太古波。",
            "君山云出少，梦泽雨来多。",
            "才子今方去，名楼必屡过。",
            "楚辞休要学，易得怨伤和。"
        ],
        "notes": "",
        "id": "fc71e4de47d4ac9b7311f5544d4951e5"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "赠滕处士",
        "preface": "",
        "paragraphs": [
            "识君戎马际，今叉十年余。",
            "环海才安息，先生便隠居。",
            "清风三亩宅，白日一床书。",
            "长是闲门掩，邻僧亦不如。"
        ],
        "notes": "",
        "id": "b5d27c49a3f35ed8d917d4007c37fc56"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "送赵明叔明府",
        "preface": "",
        "paragraphs": [
            "随行惟一琴，前路足幽寻。",
            "今夜维舟处，何村隔树林。",
            "鸿声秋浦冷，雨气海山深。",
            "若问三年政，知君尽此心。"
        ],
        "notes": "",
        "id": "e1fdab6fe083d02d8fa8e5d17552632a"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "初晴道中",
        "preface": "",
        "paragraphs": [
            "初晴残湿在，众树碧光鲜。",
            "幽鹭窥泉立，闲童跨犊眠。",
            "依山知有寺，过水恨无船。",
            "石路是谁作，姓名岩上镌。"
        ],
        "notes": "",
        "id": "1e1592a63785e2dd8262b62accafbd29"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "福州黄檗寺",
        "preface": "",
        "paragraphs": [
            "天下两黄檗，此中山是真。",
            "碑看前代刻，僧值故乡人。",
            "一宿禅房雨，经时客路尘。",
            "将行更瞻礼，十二祖师身。"
        ],
        "notes": "",
        "id": "0a478bb230ac1c352cc01ddeb9eb792c"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "送翁应叟",
        "preface": "",
        "paragraphs": [
            "逢君亦姓翁，莫即是吾宗。",
            "远自刺桐里，来看孤屿峰。",
            "虽云相识晚，宛若故情浓。",
            "囘首秋风路，闽山复几重。"
        ],
        "notes": "",
        "id": "ccc61f431d742f29731923de33f8a831"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "处州苍岭",
        "preface": "",
        "paragraphs": [
            "步步蹑飞云，初疑梦里身。",
            "村鸡数声远，山舍几家邻。",
            "不雨溪长急，非春树亦新。",
            "自从开此岭，便有客行人。"
        ],
        "notes": "",
        "id": "1e05d30510d215d016e58743e6855fd8"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "题武义赵提干林亭",
        "preface": "",
        "paragraphs": [
            "武陵诸胜状，如列在簷前。",
            "一郭楼台日，数村桑柘烟。",
            "鸟啼春满谷，秧绿水平田。",
            "中有渔樵影，吾诗咏不全。"
        ],
        "notes": "",
        "id": "6a28809d589e72919dadf8c14b7bcadd"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "春雪",
        "preface": "",
        "paragraphs": [
            "疑是梨花发，满园惊乍看。",
            "不能为腊瑞，空自作春寒。",
            "远遁营巢鹊，深埋吐叶兰。",
            "从教艳阳晒，流去作波澜。"
        ],
        "notes": "",
        "id": "aaaef91a0b30f8c308a6deca949b11f1"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "即事",
        "preface": "",
        "paragraphs": [
            "省饮不成醉，牢愁将奈何。",
            "晚烟云半杂，春雪雨相和。",
            "巷湿人行少，空寒雁叫多。",
            "凭栏思无极，怀古谩悲歌。"
        ],
        "notes": "",
        "id": "adaffb5ef0188aceb90a927fbdf85483"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "题王法师房",
        "preface": "",
        "paragraphs": [
            "应有列仙至，观当灵洞安。",
            "月萝春长蔓，风竹暮生寒。",
            "印下鬼神役，鼎交龙虎欢。",
            "寻常应缘外，多把异书看。"
        ],
        "notes": "",
        "id": "021da883334a46937f5cec37850cc9ff"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "赠鲍居士",
        "preface": "",
        "paragraphs": [
            "日日湖波畔，群鸥相共闲。",
            "全家皆好佛，独坐或看山。",
            "晒药嫌云在，留僧带月还。",
            "有时乘小艇，忽入到城间。"
        ],
        "notes": "",
        "id": "05f4fb856de21e76e9f47c7df6743632"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "哭徐玑",
        "preface": "",
        "paragraphs": [
            "前时官上归，感怆失灵晖。",
            "不料三年后，俱随万化非。",
            "塔峰长入座，池色自临扉。",
            "无复乘闲屐，观棋访衲衣。"
        ],
        "notes": "",
        "id": "3978683abe7ad9c35810307ac374b3af"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "赠孙季蕃",
        "preface": "",
        "paragraphs": [
            "立谈飞絮中，相遇在吴宫。",
            "以我为生拙，怜君失计同。",
            "醉酣花落月，吟苦竹摇风。",
            "自作庐山记，幽奇欲遍穷。"
        ],
        "notes": "",
        "id": "89fd7cef4672698be0f93c65530e2ecb"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "周南仲挽词",
        "preface": "",
        "paragraphs": [
            "志以古人期，今人焉得知。",
            "学非无用处，命自不逢时。",
            "华省官如梦，闲居谤亦随。",
            "丧君于此日，师友最相悲。"
        ],
        "notes": "",
        "id": "13f46354b6f8c8252de5c3c6bfeed1d7"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "寄张直翁",
        "preface": "",
        "paragraphs": [
            "若向筠州去，惟消一日宽。",
            "又无他事阻，自欲访君难。",
            "露下秋山洁，鸿飞楚水寒。",
            "近诗凡几首，专待写来看。"
        ],
        "notes": "",
        "id": "8edd56495b141c752eb4b38b1994c490"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "赠刘高士",
        "preface": "",
        "paragraphs": [
            "灵境康庐上，师曾此处家。",
            "今游在京国，谁为管烟霞。",
            "觅句行逢鹤，持经坐对花。",
            "笑予非酒户，相劝满瓯茶。"
        ],
        "notes": "",
        "id": "4498de5134fe275fd564b57502926b7d"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "送曹西士宰建昌",
        "preface": "",
        "paragraphs": [
            "买得秋风棹，江行不问程。",
            "谁知书判笔，中有惠慈情。",
            "旧治川僧说，新衔楚吏迎。",
            "名山皆在望，应费好诗评。"
        ],
        "notes": "",
        "id": "81b4b0dfad72e00b0a20f507f77da15b"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "送刘成道",
        "preface": "",
        "paragraphs": [
            "客中仍送客，羸病若为心。",
            "沿路万千景，费君多少吟。",
            "出门梅雨滑，浮棹浙河深。",
            "莫放旅愁起，闻蝉思旧林。"
        ],
        "notes": "",
        "id": "d89020ccd091970c224c429c7241a796"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "舟行寄赵端行",
        "preface": "",
        "paragraphs": [
            "离亭一分手，便送钓船行。",
            "虽是暂相别，那能忘此情。",
            "花飞春已老，云散晚方晴。",
            "诗句空吟得，无人可共评。"
        ],
        "notes": "",
        "id": "a45eebe5d0f21db2b19f369803d86fa7"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "送人游天台",
        "preface": "",
        "paragraphs": [
            "暂游行李少，几日到天台。",
            "船带落潮发，月从前浦来。",
            "花源香不断，药地绿成堆。",
            "莫学他刘阮，经年忘却囘。"
        ],
        "notes": "",
        "id": "d1a9b645a27f5dbfd65e36e984b159f5"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "送徐评事赴省试",
        "preface": "",
        "paragraphs": [
            "早年通法后，已是立朝身。",
            "更道明经好，须为擢第人。",
            "马寒村驿暮，灯暖帝城春。",
            "花气多时节，高门有贺宾。"
        ],
        "notes": "",
        "id": "4434a8280aaafb75322fa75f03ae2bc9"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "友人林居",
        "preface": "",
        "paragraphs": [
            "花石与林庐，皆非俗者居。",
            "铺沙为径软，因竹夹篱疎。",
            "留客同家食，教儿诵古书。",
            "常言治生意，只欲似樵渔。"
        ],
        "notes": "",
        "id": "37e80690660d274b883150aa48c4684e"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "送吉水包长官",
        "preface": "",
        "paragraphs": [
            "不耻身为令，惟存济物心。",
            "离家春雨足，入境夏苗深。",
            "吉字水初识，洞岩仙可寻。",
            "知君修浄化，白日只弹琴。"
        ],
        "notes": "",
        "id": "a125ef405e1c02fbf9df8356b6566b2a"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "送赵嗣勋签书昭庆军幕",
        "preface": "",
        "paragraphs": [
            "当时一万言，亲擢自临轩。",
            "况有从前例，难辞不次恩。",
            "下峰云带寺，震泽水浮村。",
            "多少闻名者，争来识状元。"
        ],
        "notes": "",
        "id": "c7921ac5b1e17ec2a5524bce97605967"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "送周子静桂阳教官",
        "preface": "",
        "paragraphs": [
            "魁名人共说，直节世间闻。",
            "远地今崇学，诸生久待君。",
            "三湘鸿不到，五岭路初分。",
            "闲日登临作，应题赠屈文。"
        ],
        "notes": "",
        "id": "41cda60ca59a45ba0e54344a43456362"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "京口即事",
        "preface": "",
        "paragraphs": [
            "长流当下流，铁瓮此为州。",
            "前代多名迹，闲人欲遍游。",
            "夕阳波上寺，明月戍边楼。",
            "一曲渔家笛，生予无限愁。"
        ],
        "notes": "",
        "id": "04fae778e83c97cd710e2e5399539528"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "赠熊炼师",
        "preface": "",
        "paragraphs": [
            "松边自掩扉，卖药罢方归。",
            "教客认仙草，笑人求紫衣。",
            "惜琴眠处放，玩易语时稀。",
            "见说沅砂贱，闲身去欲飞。"
        ],
        "notes": "",
        "id": "2ec761a46250446ec163f9067053cad1"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "宿寺",
        "preface": "",
        "paragraphs": [
            "一宿此禅宫，身同落发翁。",
            "深窗难得月，老屋易生风。",
            "灯冷纱光淡，香残印篆空。",
            "独怜吟思苦，妨却梦西东。"
        ],
        "notes": "",
        "id": "c63249c252b7f9338cbe93774696fab5"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "留别吴中诸士友",
        "preface": "",
        "paragraphs": [
            "羁游虽不闲，幽思亦相关。",
            "今日经行处，他宵梦寐间。",
            "松江云在水，茂苑树成山。",
            "况复多吟客，令人懒欲还。"
        ],
        "notes": "",
        "id": "301eeaaa4d5524a2271ebd15923f82a7"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "南涧寻韩仲止不遇",
        "preface": "",
        "paragraphs": [
            "树树有佳阴，山蝉不住吟。",
            "掬来南涧水，清若主人心。",
            "屋上云飞冷，篱根藓积深。",
            "留诗在岩壁，明日更相寻。"
        ],
        "notes": "",
        "id": "3fa7ca407dd0c7d3d0ac54cf491bd649"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "送于君锡节推",
        "preface": "",
        "paragraphs": [
            "历历渡遥程，仙山向赤城。",
            "同为忆家者，岂不羡君行。",
            "岁晚梅花白，天寒楚塞清。",
            "野人诗一首，相送莫言轻。"
        ],
        "notes": "",
        "id": "f9be7f381ed66122bccd0146431ea191"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "赠张韩伯",
        "preface": "",
        "paragraphs": [
            "暂得共论文，依然踪迹分。",
            "春来若为况，避远不相闻。",
            "一路水兼石，万重山隔云。",
            "何由比明月，到处可逢君。"
        ],
        "notes": "",
        "id": "507b7ced8b54b5af84b7c33ef47ca825"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "秋居寄西里君",
        "preface": "",
        "paragraphs": [
            "每日看山山上立，满山风日又秋来。",
            "贫家岁计惟收菊，幽径时常不扫苔。",
            "新得酒方思欲试，旧存吟轴见还开。",
            "凉天在处清如水，能赋慙无宋玉才。"
        ],
        "notes": "",
        "id": "178bddad69a5a4dec5713127c776bbc8"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "鲍使君闲居",
        "preface": "",
        "paragraphs": [
            "吟楼影在湖波上，吟景长从望处生。",
            "叠石拟成幽嶂色，种松移得远滩声。",
            "多谙药品曾因病，却著荷衣欲避名。",
            "闻说近来心更静，案头惟有一琴横。"
        ],
        "notes": "",
        "id": "49a77089703eaa0f39362afdf3fd6187"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "山中",
        "preface": "",
        "paragraphs": [
            "山中凡事幸相宜，第一红尘免上衣。",
            "寻药每同丹客去，拾薪多趁牧儿归。",
            "鸣泉潄石寒蒲洁，宿雾蒸泥早蕨肥。",
            "不奈邻峰学禅伴，时时来此叩岩扉。"
        ],
        "notes": "",
        "id": "fdb8a8ce1c8c05f6ecc1768160030c95"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "行药作",
        "preface": "",
        "paragraphs": [
            "病倦令人懒欲吟，偶因行药过墙阴。",
            "烟生园柳暮鸦集，水涸池塘秋草侵。",
            "有口不须谈世事，无机惟合卧山林。",
            "西风飒飒吹毛骨，且看满园花似金。"
        ],
        "notes": "",
        "id": "ba42830f6c6e8083234a2dc5afede4c6"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "寓南昌僧舍",
        "preface": "",
        "paragraphs": [
            "突兀禅宫何代余，闲同衲客听钟鱼。",
            "身如野鹤栖无定，愁似顽藤挽不除。",
            "旧隠定多新长竹，远交全乏近来书。",
            "炉香椀茗晴窗下，数轴楞伽屡展舒。"
        ],
        "notes": "",
        "id": "4d4a655da2978a2504ed48b59660f0bc"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "留别南昌诸友",
        "preface": "",
        "paragraphs": [
            "衰颜怕被青铜见，病骨堪同瘦鹤群。",
            "出久并荒幽径菊，未归长忆满山云。",
            "春风岂识吟人恨，夜雨频于客舍闻。",
            "万柳百花好时节，别君愁绪乱纷纷。"
        ],
        "notes": "",
        "id": "6d784d15b5b511e013ed9a2895181b06"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "送陈嘉父为彭泽主簿",
        "preface": "",
        "paragraphs": [
            "昔时陶令弹琴县，今日君为主簿官。",
            "地胜不嫌清俸薄，政公还得众人欢。",
            "江分九派潮常到，岳沓千峰夏亦寒。",
            "闲客欲游游未得，画成图轴乞予看。"
        ],
        "notes": "",
        "id": "fe860fe05b76af07a485e4a34b36ca0f"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "次韵葛天民",
        "preface": "",
        "paragraphs": [
            "接得诗来胜接书，忆君情思豁然舒。",
            "却看城里谁家竹，又锁湖边旧住庐。",
            "曾有退之怜贾岛，岂无得意荐相如。",
            "欲知别后予踪迹，只向此江闲钓鱼。"
        ],
        "notes": "",
        "id": "2b61e964d9db37fda27d82b545593e08"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "赠陈管辖",
        "preface": "",
        "paragraphs": [
            "一拂清风一袖云，紫阳容貌鹤精神。",
            "诗因道进言辞别，丹得师传火候真。",
            "庐岳峰前吟瀑布，浑仪图上礼星辰。",
            "我来暂作闲人歇，多谢仙翁相访频。"
        ],
        "notes": "",
        "id": "651d1e13ebd88b11f8068f03f8aebb55"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "寄筠州张录事",
        "preface": "",
        "paragraphs": [
            "每到友朋相会地，未尝一日不思君。",
            "小诗曾托乡僧寄，善政因逢故客闻。",
            "山上仙踪丹鼎在，郭边溪色市桥分。",
            "公余若起吟游兴，游处多应见白云。"
        ],
        "notes": "",
        "id": "bcd3817551e38bf0c765048448007eee"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "次徐灵渊韵赠赵灵秀",
        "preface": "",
        "paragraphs": [
            "一轴黄庭看不厌，诗囊茶器每随身。",
            "三年在任同仙隠，一日还家只旧贫。",
            "种得溪蒲生似发，教成野鹤舞如人。",
            "出门便是登山路，更要遥山翠色匀。"
        ],
        "notes": "",
        "id": "632cc0f5b8529a8d3f9f070067dacbed"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "西风",
        "preface": "",
        "paragraphs": [
            "一处西风一处愁，又逢鸣雁在沧洲。",
            "芙蓉不分秋萧索，鬭拆繁红满树头。"
        ],
        "notes": "",
        "id": "430ef0daa14c75eae80c5773950e1424"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "雁池作",
        "preface": "",
        "paragraphs": [
            "包家门外柳垂垂，摇荡春风满雁池。",
            "为是城中最佳处，每经过此立多时。"
        ],
        "notes": "",
        "id": "5df91fcaa09ab4818204c212369f3b60"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "舍外早梅",
        "preface": "",
        "paragraphs": [
            "行遍江村未有梅，一花忽向暖枝开。",
            "黄蜂何处知消息，便解寻香隔舍来。"
        ],
        "notes": "",
        "id": "d12c94e62bbac16e359da6236fecbbfe"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "冯公岭",
        "preface": "",
        "paragraphs": [
            "乱峰千叠拂云霓，辐合坑崖立似梯。",
            "曾向括州州里望，众山却是此山低。"
        ],
        "notes": "",
        "id": "0d5f3f1d98b68fe990e21a46876368b8"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "东阳路傍蚕妇",
        "preface": "",
        "paragraphs": [
            "两鬓樵风一面尘，采桑桑上露沾身。",
            "相逢却道空辛苦，抽得丝来还别人。"
        ],
        "notes": "",
        "id": "816ab6b69da55772b9df72d7ca73c62b"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "山雨",
        "preface": "",
        "paragraphs": [
            "一夜满林星月白，且无云气亦无雷。",
            "平明忽见溪流急，知是他山落雨来。"
        ],
        "notes": "",
        "id": "d2ef7e2025d2762995e827774b69eb53"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "寄山人徐灵晖",
        "preface": "",
        "paragraphs": [
            "只隔烟霞数里间，本期还往共幽闲。",
            "宁知逸羽飞相背，我入山来君出山。"
        ],
        "notes": "",
        "id": "f57bf914d94fa77e74feeb07ac94abfe"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "还家夜同赵端行分韵赋",
        "preface": "",
        "paragraphs": [
            "莫怪繁霜满鬓侵，半年长路几关心。",
            "还家点检家中物，依旧清风在竹林。"
        ],
        "notes": "",
        "id": "7fb78d5ab14cc58c96addf536357782d"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "东湖行",
        "preface": "",
        "paragraphs": [
            "湖水添时宿雨晴，野禽无处不春声。",
            "万株杨柳青如昨，全是东风染得成。"
        ],
        "notes": "",
        "id": "084889cb52b3a5b7b67cfac43eeec0a3"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "观落花",
        "preface": "",
        "paragraphs": [
            "才看艳蕾破春晴，又见飞花点点轻。",
            "纵是闲花自开落，东风毕竟亦无情。"
        ],
        "notes": "",
        "id": "4dce43d5f0907feb48ed7cbfc1177ede"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "寄张季思",
        "preface": "",
        "paragraphs": [
            "荆吴中隔万山遥，那得相逢话寂寥。",
            "长忆梅花好时节，访君船泊古枫桥。"
        ],
        "notes": "",
        "id": "810a74a1acae3de8b9fc9db070d8e605"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "题东池",
        "preface": "",
        "paragraphs": [
            "一池寒水绿粼粼，池上初梅白未匀。",
            "谁念酒旗飞动处，唐朝曾住作诗人。"
        ],
        "notes": "",
        "id": "ed1aae4fef18da19dc7c3fdc2666df2d"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "秋怀",
        "preface": "",
        "paragraphs": [
            "不管秋天阴复晴，秋怀何处不凄清。",
            "江城几夜无佳月，亦有新诗对雨成。"
        ],
        "notes": "",
        "id": "2eb97c72753702fadc4807a8e8f04dbd"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "野望",
        "preface": "",
        "paragraphs": [
            "一天秋色冷晴湾，无数峰峦远近间。",
            "闲上山来看野水，忽于水底见青山。"
        ],
        "notes": "",
        "id": "34a27f04439c45b885845c404a0920d6"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "南塘即事",
        "preface": "",
        "paragraphs": [
            "半川寒日满村烟，红树青林古岸边。",
            "渔子不知何处去，渚禽飞落拗罾船。"
        ],
        "notes": "",
        "id": "65f06702762d6f7b01f678146ed39b01"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "春登南昌城",
        "preface": "",
        "paragraphs": [
            "独立高城四望低，望中无物不堪题。",
            "欲知春事几深浅，芳草青青犹未齐。"
        ],
        "notes": "",
        "id": "9e0aaf6a2296970db7da4d1b12ed997c"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "乡村四月",
        "preface": "",
        "paragraphs": [
            "绿遍山原白满川，子规声里雨如烟。",
            "乡村四月闲人少，才了蚕桑又插田。"
        ],
        "notes": "",
        "id": "dafe22a9ee5f61d9141b1ba9e1a324a2"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "悼旧呈赵紫芝",
        "preface": "",
        "paragraphs": [
            "忆向城南共说诗，山民与我定相随。",
            "如今独来还独往，此恨除君人不知。"
        ],
        "notes": "",
        "id": "130a7aa3e7bdb796d1a410361d7ebc04"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "冬日登富览亭",
        "preface": "",
        "paragraphs": [
            "未委海潮水，往来何不闲。",
            "轻烟分近郭，积雪盖遥山。",
            "渔舸汀鸿外，僧廊岛树间。",
            "晚寒难独立，吟竟小诗还。"
        ],
        "notes": "",
        "id": "8a4366fa999ed51f1885d2c98fb19252"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "赠九华李丹士",
        "preface": "",
        "paragraphs": [
            "行遍东南地，曾看江水源。",
            "袖藏勾漏药，身是老君孙。",
            "去住云相似，枯荣事不论。",
            "九华峰最碧，相对旧柴门。"
        ],
        "notes": "",
        "id": "adad28fd7274f06c6b047ceb9638d563"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "幽居",
        "preface": "",
        "paragraphs": [
            "蓬户掩还开，幽居称不才。",
            "移松连峤土，买石带溪苔。",
            "药信仙方服，衣从古样裁。",
            "本无官可弃，何用赋归来。"
        ],
        "notes": "",
        "id": "bdf434608454740cec0ee3a5b183d53d"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "赠葛天民",
        "preface": "",
        "paragraphs": [
            "燕本昔如此，清名千载垂。",
            "谁将囊米施，自拾束薪炊。",
            "柳影连山阁，湖波浸竹篱。",
            "朝昏无别事，只是欲吟诗。"
        ],
        "notes": "",
        "id": "7d31109ba8f296e5881161d8f9444ead"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "梦回",
        "preface": "",
        "paragraphs": [
            "一枕庄生梦，囘来日未衙。",
            "自煎砂井水，更煮岳僧茶。",
            "宿雨消花气，惊雷长荻芽。",
            "故山沧海角，遥念在春华。"
        ],
        "notes": "",
        "id": "c443cb39b679c0de9910f6540ece315f"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "寄从善上人",
        "preface": "",
        "paragraphs": [
            "数载不相见，师应长闭关。",
            "香烟前代寺，秋色五峰山。",
            "棋进僧谁敌，琴余鹤共闲。",
            "几时重过我，吟话此林间。"
        ],
        "notes": "",
        "id": "30bdef686d76cf1792665faa43bb5fe0"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "偶题",
        "preface": "",
        "paragraphs": [
            "绿树何稠叠，清风稍羡余。",
            "枕萦云片片，帘透雨疎疎。",
            "修笕通泉壑，残碑出野锄。",
            "丘陵知几变，耕稼学陶渔。"
        ],
        "notes": "",
        "id": "da838bcb4b05bfebad25759a894bed01"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "泊舟龙游",
        "preface": "",
        "paragraphs": [
            "未得桥开锁，去船难自由。",
            "渚禽飞入竹，山叶下随流。",
            "忽见秋风喜，还成早岁愁。",
            "卧闻舟子说，明日到衢州。"
        ],
        "notes": "",
        "id": "5069504a420584c28348022d6f691e33"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "闽中秋思",
        "preface": "",
        "paragraphs": [
            "客愁无定迹，几处冒风埃。",
            "逢得家乡便，凭将信息囘。",
            "海烟蛮树湿，秋雨瘴花开。",
            "旧日越王国，吾今身再来。"
        ],
        "notes": "",
        "id": "9145188b78fb14893974db100f14fcc3"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "寿昌道中",
        "preface": "",
        "paragraphs": [
            "清游从此起，过处必须看。",
            "背日山梅瘦，随潮海鸭寒。",
            "平途迷望阔，峻岭疾行难。",
            "听得居人语，今年冬又残。"
        ],
        "notes": "",
        "id": "064c1d228cfaf47913a5dfa10d0ad831"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "周氏东山草堂",
        "preface": "",
        "paragraphs": [
            "城隅古谢村，博士草堂存。",
            "唯见烟霞起，全无市井喧。",
            "鹊来巢木末，鼋出戏蒲根。",
            "消得吟诗客，凭栏看几番。"
        ],
        "notes": "",
        "id": "dcfae243a67f2e1d817188ce810efba7"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "同徐道晖赵紫芝泛湖",
        "preface": "",
        "paragraphs": [
            "相见即相亲，吟坛得几人。",
            "扁舟当是日，胜赏共闲身。",
            "山雨曾添碧，湖风不动尘。",
            "晚来渔唱起，处处藕花新。"
        ],
        "notes": "",
        "id": "1fd39c0d3a9253690d585ea4e11e1650"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "玉隆宫周道士自足轩",
        "preface": "",
        "paragraphs": [
            "贪得无厌者，应难共此居。",
            "炉中姹女药，案上老君书。",
            "花竹庭阶洁，风烟户牖虚。",
            "道人随分外，安坐不求余。"
        ],
        "notes": "",
        "id": "8d49ca3a4df320122f48e4b7ec554e71"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "旅泊",
        "preface": "",
        "paragraphs": [
            "几日溪篷下，低垂困水程。",
            "喜因山县泊，略向岸汀行。",
            "闻笛生羁思，看松减宦情。",
            "遥知此夜月，必照故山明。"
        ],
        "notes": "",
        "id": "649f01852d35d18c859ed83d97decfe0"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "岳麓宫道房",
        "preface": "",
        "paragraphs": [
            "借问经行处，群仙第几家。",
            "晴簷鸣雪滴，虚砌影梅花。",
            "香𦶟何年柏，芽煎未社茶。",
            "道人三四辈，相对诵南华。"
        ],
        "notes": "",
        "id": "59ad945cf0fbebc8b3fce770fa1c24ce"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "赠□□先生",
        "preface": "",
        "paragraphs": [
            "陇上穷年不辍耕，风吹纠笠自翾轻。",
            "攒眉且复看天醉，枵腹谁能与命争。",
            "李实于今难仲子，柳条何似问先生。",
            "不须远觅王官谷，雁荡峰头云自横。"
        ],
        "notes": "",
        "id": "48cad77571aeaeedc6448319a89e797f"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "寻僧",
        "preface": "",
        "paragraphs": [
            "秋净日晖晖，间行风满衣。",
            "寻僧虽不遇，折得菊花归。"
        ],
        "notes": "",
        "id": "1e65c989eb8327830b1c056e841a9647"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "赠普觉院道上人",
        "preface": "",
        "paragraphs": [
            "病来形转瘦，老忘出家年。",
            "对客多无语，贪闲懒赴缘。",
            "一斋能过日，几世已修禅。",
            "住傍观音阁，门前有井泉。"
        ],
        "notes": "",
        "id": "8058a36d098931feeaed24d9c38ca932"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "题定慧寺",
        "preface": "",
        "paragraphs": [
            "不知何代寺，寺向一溪分。",
            "幽磴稀来往，闲僧绝见闻。",
            "尘昏金佛相，藓断石碑文。",
            "渔子并樵客，炉烟此处焚。"
        ],
        "notes": "",
        "id": "189b64710f90ecbf914c2fa8376d6bc4"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "题江心寺",
        "preface": "",
        "paragraphs": [
            "名与金山并，僧言景更幽。",
            "寺无双屿近，地占一江浮。",
            "曾是龙为宅，还疑蜃吐楼。",
            "他乡远归者，望此得停舟。"
        ],
        "notes": "",
        "id": "b79ba9ae27081223e5aac2ffb864712b"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "寿周少保",
        "preface": "",
        "paragraphs": [
            "袖中勋业拂云烟，笔底文章响涧泉。",
            "已是贵为天下宰，不妨长作地行仙。",
            "蚁浮玉斝秋初熟，鹊报银河月正圆。",
            "满饮寿觞今夜看，相星重入太微躔。"
        ],
        "notes": "",
        "id": "3d280959d3ce52cc9f33b05c555ca8f1"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "留客看花赋诗坐。"
        ],
        "notes": "",
        "id": "a8fbbf48124cfef2681f03ba4101031d"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "独自卷帘楼上望。"
        ],
        "notes": "",
        "id": "15870733fb488efa5d158599025165c3"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "梅花处处妍。"
        ],
        "notes": "",
        "id": "5a20f5d417dccd77ae057c999d22a43c"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "官历春犹浅。"
        ],
        "notes": "",
        "id": "e355d06eb6a9ba642980d1f55fd2a9df"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "空把月中枝。"
        ],
        "notes": "",
        "id": "c8c29eeee9dc5191b2c612b8847c10ea"
    },
    {
        "author": "翁卷",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "分石同僧坐，看松见鹤来。"
        ],
        "notes": "",
        "id": "345b1f55c02af5f44c3b5df6a5f23234"
    }
]