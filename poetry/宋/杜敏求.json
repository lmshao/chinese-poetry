[
    {
        "author": "杜敏求",
        "dynasty": "宋",
        "type": "诗",
        "rhythmic": "",
        "title": "运司园亭 西园",
        "preface": "",
        "paragraphs": [
            "潭潭刺史府，宛在城市中。",
            "谁知园亭胜，似与山林同。",
            "幽鸟语晴昼，好花娇春风。",
            "物情如有待，赋咏属诗翁。"
        ],
        "notes": "",
        "id": "440cf6d052bd88a1f80f41dcfc9bd84b"
    },
    {
        "author": "杜敏求",
        "dynasty": "宋",
        "type": "诗",
        "rhythmic": "",
        "title": "运司园亭 玉溪堂",
        "preface": "",
        "paragraphs": [
            "堂前对花柳，堂后瞰沼沚。",
            "贤者堂中人，虚心湛如水。",
            "烦暑当风窗，中宵隐月几。",
            "作诗纪胜概，诗与水清泚。"
        ],
        "notes": "",
        "id": "29094a08d454f280d3b7983a31271e5b"
    },
    {
        "author": "杜敏求",
        "dynasty": "宋",
        "type": "诗",
        "rhythmic": "",
        "title": "运司园亭 雪峰楼",
        "preface": "",
        "paragraphs": [
            "西山最高峰，积雪连四季。",
            "登楼试寓目，入国有故地。",
            "烽候虽久息，武经思豫备。",
            "文饶昔筹边，公意今无愧。"
        ],
        "notes": "",
        "id": "a6b240b2dd1e3c9ce4eb46a94b6978f4"
    },
    {
        "author": "杜敏求",
        "dynasty": "宋",
        "type": "诗",
        "rhythmic": "",
        "title": "运司园亭 海棠轩",
        "preface": "",
        "paragraphs": [
            "东风开百花，独有海棠胜。",
            "猩血染珠玑，点缀枝条賸。",
            "日暖锦段新，雨余燕脂凝。",
            "何待东合梅，方能动诗兴。"
        ],
        "notes": "",
        "id": "5316b638bbeadcef83021e1fcf8e1608"
    },
    {
        "author": "杜敏求",
        "dynasty": "宋",
        "type": "诗",
        "rhythmic": "",
        "title": "运司园亭 月台",
        "preface": "",
        "paragraphs": [
            "明从海上来，皎皎入我牖。",
            "何如登高台，对月把尊酒。",
            "问月月无言，浩歌诗千首。",
            "几人知此乐，此乐公所有。"
        ],
        "notes": "",
        "id": "6d7899514de2b484c14b67253230dbcf"
    },
    {
        "author": "杜敏求",
        "dynasty": "宋",
        "type": "诗",
        "rhythmic": "",
        "title": "运司园亭 翠锦亭",
        "preface": "",
        "paragraphs": [
            "材大难为用，尝夸古柏篇。",
            "亭前老楩楠，黛色亦参天。",
            "夏暑借清阴，秋籁得自然。",
            "有如爱庭楸，朝暮东西偏。"
        ],
        "notes": "",
        "id": "10bea19ba7d84276df9c1b5602aef41d"
    },
    {
        "author": "杜敏求",
        "dynasty": "宋",
        "type": "诗",
        "rhythmic": "",
        "title": "运司园亭 湲玉亭",
        "preface": "",
        "paragraphs": [
            "林亭幽且深，砌下玉溪水。",
            "淙琤环珮声，晓夕清心耳。",
            "使君性所乐，爱玩不少已。",
            "方持利物心，默坐穷至理。"
        ],
        "notes": "",
        "id": "975e490fbbfc059cba715b85933ce845"
    },
    {
        "author": "杜敏求",
        "dynasty": "宋",
        "type": "诗",
        "rhythmic": "",
        "title": "运司园亭 茅庵",
        "preface": "",
        "paragraphs": [
            "深深竹林下，圆庵最幽僻。",
            "高怀本恬旷，野趣助闲适。",
            "众人奔名徒，浮世萦物役。",
            "岂知庵中乐，道胜心自逸。"
        ],
        "notes": "",
        "id": "33602fc44d424a42b7cf60e7f00e7f05"
    },
    {
        "author": "杜敏求",
        "dynasty": "宋",
        "type": "诗",
        "rhythmic": "",
        "title": "运司园亭 水阁",
        "preface": "",
        "paragraphs": [
            "方池导流水，横阁上寻丈。",
            "晨曦夜月光，罩影相滉漾。",
            "游鱼时出没，飞鸥亦下上。",
            "终朝倚栏杆杆，不见有风浪。"
        ],
        "notes": "",
        "id": "cf9a894c2c5fb4d25fd0831188118950"
    },
    {
        "author": "杜敏求",
        "dynasty": "宋",
        "type": "诗",
        "rhythmic": "",
        "title": "运司园亭 小亭",
        "preface": "",
        "paragraphs": [
            "二亭虽云小，好在泉石间。",
            "白石自齿齿，清泉亦潺潺。",
            "公府无留事，暂来寄余闲。",
            "筇杖乌角巾，一日几往还。"
        ],
        "notes": "",
        "id": "18b4e084cf3d5b0f9e44533c965449c3"
    },
    {
        "author": "杜敏求",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "农夫苦相问，燮理是何人。"
        ],
        "notes": "",
        "id": "0175a8febd607bebd9ac90fde4788b98"
    }
]