[
    {
        "author": "许仲蔚",
        "dynasty": "宋",
        "type": "诗",
        "rhythmic": "",
        "title": "白云庵",
        "preface": "",
        "paragraphs": [
            "云本山家物，庵茅相就居。",
            "竹扉闲自掩，烟冻冷无余。",
            "岭上来还去，风前卷复舒。",
            "禅僧却应笑，扰扰竟何如。"
        ],
        "notes": "",
        "id": "d883fb1033f6b52c4823d5fd4e4bc378"
    },
    {
        "author": "许仲蔚",
        "dynasty": "宋",
        "type": "诗",
        "rhythmic": "",
        "title": "和许广渊南山",
        "preface": "",
        "paragraphs": [
            "青山叠叠水重重，古道才容匹马通。",
            "飞鸟自由啼晚照，落花无著趁春风。",
            "岩前积霭参差绿，天末余霞点缀红。",
            "一一广陵如在眼，诗坛谁敢较豪雄。"
        ],
        "notes": "",
        "id": "214e743d74b3026a61977da3e7c38e2e"
    },
    {
        "author": "许仲蔚",
        "dynasty": "宋",
        "type": "诗",
        "rhythmic": "",
        "title": "杜公井",
        "preface": "",
        "paragraphs": [
            "德地见图牒，神机发杜棱。",
            "寇围炎甚火，壶饮冽于冰。",
            "古邑桑田换，灵源鉴面澄。",
            "如今风月夕，煮茗诧山僧。"
        ],
        "notes": "",
        "id": "7051627c9c6acea0e5d1f964ea63f5eb"
    },
    {
        "author": "许仲蔚",
        "dynasty": "宋",
        "type": "诗",
        "rhythmic": "",
        "title": "炼丹井",
        "preface": "",
        "paragraphs": [
            "青云路在天，弃鼎亦徒然。",
            "九转果何物，一泓空旧泉。",
            "竞知丹可煮，不悟骨非仙。",
            "汲引殊无状，翻尤葛稚川。"
        ],
        "notes": "",
        "id": "7fd3d0a91522e5527b9fd156033387e6"
    },
    {
        "author": "许仲蔚",
        "dynasty": "宋",
        "type": "诗",
        "rhythmic": "",
        "title": "放生池",
        "preface": "",
        "paragraphs": [
            "唐家旧佛祠，楼阁影参差。",
            "鱼散不知处，水流无断时。",
            "山光朝暮变，人事古今移。",
            "惟有好生德，恩波尚满池。"
        ],
        "notes": "",
        "id": "7f5711fa6aa80f755cb409f03414bad6"
    },
    {
        "author": "许仲蔚",
        "dynasty": "宋",
        "type": "诗",
        "rhythmic": "",
        "title": "百丈山",
        "preface": "",
        "paragraphs": [
            "势擎霄汉直，根截乱山兼。",
            "云叶闲铺地，烟煤润洒岭。",
            "远疑题塞雁，高欲篆秋蟾。",
            "倒泻长江水，陶泓未足沾。"
        ],
        "notes": "",
        "id": "b62d2c788443920a2f8a3b96e2ee562d"
    },
    {
        "author": "许仲蔚",
        "dynasty": "宋",
        "type": "诗",
        "rhythmic": "",
        "title": "葛溪",
        "preface": "",
        "paragraphs": [
            "一道碧琉璃，灵源杳不知。",
            "寒通炼丹井，润接放生池。",
            "钓叟相从处，仙翁有到时。",
            "徘徊无所见，月艇去犹夷。"
        ],
        "notes": "",
        "id": "dcd756ef744e16267285d4dd7a80b3d0"
    },
    {
        "author": "许仲蔚",
        "dynasty": "宋",
        "type": "诗",
        "rhythmic": "",
        "title": "广利庙",
        "preface": "",
        "paragraphs": [
            "遗靴存故事，碑断不知名。",
            "老木合双抱，荒祠间数楹。",
            "编民阴有赐，神像凛于生。",
            "箫鼓寒溪上，欢呼贺岁成。"
        ],
        "notes": "",
        "id": "ebe882e7cfe07c9e11c3caa8efe5a718"
    },
    {
        "author": "许仲蔚",
        "dynasty": "宋",
        "type": "诗",
        "rhythmic": "",
        "title": "碧治寺",
        "preface": "",
        "paragraphs": [
            "松竹森森匝四围，一回来此一忘归。",
            "猿攀东岭啼寒月，僧指西峰笑落晖。",
            "山色云含牵客思，池光风动射人衣。",
            "乐山乐水皆仁智，岂倦驱驰到翠微。"
        ],
        "notes": "",
        "id": "91a146b90891c04d2a87144cece9c75d"
    },
    {
        "author": "许仲蔚",
        "dynasty": "宋",
        "type": "诗",
        "rhythmic": "",
        "title": "罗隠宅",
        "preface": "",
        "paragraphs": [
            "吟魂散何处，旧居荒可嗟。",
            "江山间白日，图籍落谁家。",
            "野烧寒煨龦，春风暖自花。",
            "诗名蟠不得，埋没任桑麻。"
        ],
        "notes": "",
        "id": "5b2e1747f6926050f4737b173af30d48"
    }
]