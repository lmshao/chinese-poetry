[
    {
        "author": "林拱中",
        "dynasty": "宋",
        "type": "诗",
        "rhythmic": "",
        "title": "游虎丘  其一",
        "preface": "",
        "paragraphs": [
            "白虎岩前秋已阑，黑云疏雨洗林峦。",
            "铁花烟落石泉冷，羽井苔深霜月寒。",
            "隠浦疾帆风去饱，疏寮森木晓催丹。",
            "清斋不许盘餐入，辜负湖山冷淡看。"
        ],
        "notes": "",
        "id": "b6423b7cd8a572746a88d24619f83d61"
    },
    {
        "author": "林拱中",
        "dynasty": "宋",
        "type": "诗",
        "rhythmic": "",
        "title": "游虎丘  其二",
        "preface": "",
        "paragraphs": [
            "我来一榻羡危亭，倦步支颐竹杖轻。",
            "僧听钟声归寺急，鸦争林宿压枝鸣。",
            "禅机击拨如锋起，尘袂驱除似水清。",
            "风定夜虚声转寂，杯茶精舍一灯明。"
        ],
        "notes": "",
        "id": "2caa3c8eb35d0a9424e6222339eebfff"
    }
]