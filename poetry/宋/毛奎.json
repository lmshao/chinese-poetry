[
    {
        "author": "毛奎",
        "dynasty": "宋",
        "type": "诗",
        "rhythmic": "",
        "title": "小洞天",
        "preface": "",
        "paragraphs": [
            "丰登少公事，时得访林泉。",
            "凿破蓬丘岛，潜通小洞天。",
            "岩瞻横北面，钓隠近西偏。",
            "缥缈云藏阁，依稀石似船。",
            "崖平好磨琢，洞窈足回旋。",
            "路贯层巅上，人随曲巷穿。",
            "海光常潋滟，山色更清妍。",
            "真可消尘俗，何妨中圣贤。",
            "烟霞无尽藏，风月不论钱。",
            "胜概好收拾，凭谁秉笔椽。"
        ],
        "notes": "",
        "id": "d15a08b1a0eb7e1306b3f0a4e2c35adb"
    },
    {
        "author": "毛奎",
        "dynasty": "宋",
        "type": "诗",
        "rhythmic": "",
        "title": "小洞天",
        "preface": "",
        "paragraphs": [
            "丁相沉吟叹夙缘，卫公精爽亦凄然。",
            "古今惟有毛知郡，偏爱崖州小洞天。"
        ],
        "notes": "",
        "id": "5f6d1541fb7f1e9e82085450b87492f2"
    },
    {
        "author": "毛奎",
        "dynasty": "宋",
        "type": "诗",
        "rhythmic": "",
        "title": "大洞天",
        "preface": "",
        "paragraphs": [
            "大洞天连小洞天，洞天今在海南边。",
            "游人賸有磨崖什，闲拂苍苔看几篇。"
        ],
        "notes": "",
        "id": "a0b6372fd7b604246585dbb111eb8ce4"
    }
]