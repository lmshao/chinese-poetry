[
    {
        "author": "罗太瘦",
        "dynasty": "宋",
        "type": "诗",
        "rhythmic": "",
        "title": "述怀",
        "preface": "",
        "paragraphs": [
            "淮海归来二十年，结庐仍向旧山川。",
            "既无酒债贫休恨，浪得文名老尚传。",
            "晓日轮蹄思柳外，春风羯鼓在花前。",
            "如今静听瓶笙韵，犹似当年咽管弦。"
        ],
        "notes": "",
        "id": "431cd83adf646c7d79381d167f657f6d"
    },
    {
        "author": "罗太瘦",
        "dynasty": "宋",
        "type": "诗",
        "rhythmic": "",
        "title": "题鹤林宫",
        "preface": "",
        "paragraphs": [
            "暑往寒来迭世间，有谁十载驻朱颜。",
            "骑鲸客去天连水，跨鹤人归月在山。",
            "炉火顿消情欲境，剑金须断利名关。",
            "烟莎随分岩前绿，猿马不惊春意闲。"
        ],
        "notes": "",
        "id": "ff385a7e4482a4207fd52a660e820e6b"
    }
]