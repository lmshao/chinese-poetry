[
    {
        "author": "邵浩",
        "dynasty": "宋",
        "type": "诗",
        "rhythmic": "",
        "title": "挽吕东莱二首  其一",
        "preface": "",
        "paragraphs": [
            "三相流风远，诸孙气貌舒。",
            "有文皆锦绣，不琢自璠玙。",
            "乐育心无类，何言意已摅。",
            "抠衣多户履，四海读公书。"
        ],
        "notes": "",
        "id": "27e1655fe8fda5fe10ad10f3d7c5de3f"
    },
    {
        "author": "邵浩",
        "dynasty": "宋",
        "type": "诗",
        "rhythmic": "",
        "title": "挽吕东莱二首  其二",
        "preface": "",
        "paragraphs": [
            "道统传千载，儒风振一时。",
            "心诚师孔孟，业广慕皋夔。",
            "感凤方兴叹，书麟尚措辞。",
            "一朝梁木坏，吾党可胜悲。"
        ],
        "notes": "",
        "id": "08c2668ca9f962327e184f722f3c57ce"
    }
]