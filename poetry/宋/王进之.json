[
    {
        "author": "王进之",
        "dynasty": "宋",
        "type": "诗",
        "rhythmic": "",
        "title": "春日田园杂兴二首  其一",
        "preface": "",
        "paragraphs": [
            "桑田沧海几兴亡，岁岁东风自扇扬。",
            "细麦新秧随意长，闲花幽草为谁芳。",
            "午桥萧散名千古，金谷繁华梦一场。",
            "满眼春愁禁不得，数声啼鸟在斜阳。"
        ],
        "notes": "",
        "id": "76d5fb8e200a03fe9a17e10578fe85d4"
    },
    {
        "author": "王进之",
        "dynasty": "宋",
        "type": "诗",
        "rhythmic": "",
        "title": "春日田园杂兴二首  其二",
        "preface": "",
        "paragraphs": [
            "东君私我此闲身，脱却青衫野服更。",
            "桑可以丝麻可绩，麦宜续食韭宜羹。",
            "分甘垄上耕云隠，梦不湖边拾翠行。",
            "物意岂知沧海变，晓风依旧语流鶑。"
        ],
        "notes": "",
        "id": "45bbfb091deb71bda16ac81423d63924"
    }
]