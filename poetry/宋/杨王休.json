[
    {
        "author": "杨王休",
        "dynasty": "宋",
        "type": "诗",
        "rhythmic": "",
        "title": "致爽斋",
        "preface": "",
        "paragraphs": [
            "翛然一宅一编书，举世何人得似渠。",
            "三十六峰峰下路，清溪绿竹绕楼居。"
        ],
        "notes": "",
        "id": "290d923cf90d39e7fd0a37ddc423353e"
    },
    {
        "author": "杨王休",
        "dynasty": "宋",
        "type": "诗",
        "rhythmic": "",
        "title": "凿温岭",
        "preface": "",
        "paragraphs": [
            "黄山形势南如窝，四十余里趋丹河。",
            "年年七月八月雨，稻田弥涨漫风波。",
            "异时都水使者至，东开铁场分水势。",
            "地绵力短功未成，尺一催归卒吞志。",
            "旧画茫茫如弃井，百年遗恨如灰冷。",
            "我来吊古更穷源，并水沿流至温岭。",
            "岭之首尾少低昂，如衡称物锱铢强。",
            "外即大海枕平麓，相去往往寻丈长。",
            "天造地设巧乃尔，胡为弃此而取彼。",
            "兴废成否抑有时，不独今非古皆是。",
            "此来经营烦令君，便有异议争云云。",
            "常情自古惮谋始，岂料疲秦终利秦。"
        ],
        "notes": "",
        "id": "29f31d5298b3560463d08c16955a2513"
    }
]