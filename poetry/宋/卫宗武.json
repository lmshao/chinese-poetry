[
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "理学",
        "preface": "",
        "paragraphs": [
            "寥寥二千载，道统几欲坠。",
            "濂洛暨关中，浚源接洙泗。",
            "干淳诸大儒，流派何以异。",
            "无极而太极，性命发其秘。",
            "先天而后天，理数稽其至。",
            "四书共群籍，精微穷奥义。",
            "五常与异端，辨析无遗旨。",
            "谓教以渐进，谓功可直遂。",
            "为说虽殊科，其归同一揆。",
            "践修本诚敬，讲贯非口耳。",
            "要在绝己私，浑然循天理。",
            "启钥以抽关，发蒙而警聩。",
            "后进有所宗，绝学得所继。",
            "作者蔑以加，百世或可俟。"
        ],
        "notes": "",
        "id": "4949557c53b17d2362b6c8c28522d16e"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "君道",
        "preface": "",
        "paragraphs": [
            "勋华相授受，谟典所具述。",
            "其要在厥中，精一而允执。",
            "惟诚乃能精，惟诚乃能一。",
            "是以无党偏，是以臻正直。",
            "三代所共守，百世不可易。",
            "伯者假仁义，战国尚诈力。",
            "汉唐非无君，文为事矫饰。",
            "其能粹而王，一指不可屈。",
            "所以无善治，循袭至今日。",
            "纯诚而不杂，惟皇斯立极。",
            "敛敷锡庶民，懋建昭大德。",
            "治欲往古如，舍此他无术。"
        ],
        "notes": "",
        "id": "82e5afec21dd5643bab54af7d7a588b8"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "伊周",
        "preface": "",
        "paragraphs": [
            "誓征黜夏命，武成有商邑。",
            "惟王弗率祖，冲人初嗣历。",
            "既放奉归亳，已摄复明辟。",
            "前此所未闻，浮言曾罔恤。",
            "二公德动天，民亦归其德。",
            "忠诚靡有他，上下素孚格。",
            "遂以直道行，观听自无惑。",
            "吁嗟人不古，后世几新室。"
        ],
        "notes": "",
        "id": "2273ddbcf35fc91d257517b638164073"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "汉文帝",
        "preface": "",
        "paragraphs": [
            "恺悌而爱人，恭俭以持己。",
            "府库有余财，勿忍为己费。",
            "田租奉公上，屡至为民赐。",
            "不肯私嬖臣，以存大臣体。",
            "不敢私贵戚，以贻天下议。",
            "澹乎无嗜好，绝不尚功利。",
            "断刑岁数百，烟火绵万里。",
            "礼乐虽未遑，亦足为善治。",
            "洪惟庆历君，盛德槩相类。",
            "爰立俱名臣，后元则无是。"
        ],
        "notes": "",
        "id": "b717364036aaab6da6da6dd003046cc3"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "隋炀帝",
        "preface": "",
        "paragraphs": [
            "方其为储贰，用智固已谲。",
            "及夫据大器，为谋抑何逆。",
            "龙舟及凤谲，无岁不游适。",
            "离宫与别殿，快意事淫佚。",
            "置酒燕要荒，会者三十国。",
            "紫舌与黄支，无所不臣服。",
            "亲驾两征辽，方且肆穷黩。",
            "群盗遂蜂起，土地日以蹙。",
            "惛犹不知悟，愎谏辄诛戮。",
            "肘腋俄变生，兵刃交于目。",
            "不肖孰甚焉，身亡而国覆。"
        ],
        "notes": "",
        "id": "967d7376e334667028c2a47afd97591f"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "留侯",
        "preface": "",
        "paragraphs": [
            "狙击岂良图，命几危博浪。",
            "既受黄石书，颠秦而蹶项。",
            "报韩志已酬，兴汉画仍赞。",
            "历陈借箸计，潜消刻印患。",
            "定封谋遂寝，立嫡计莫尚。",
            "转危以为安，其易犹反掌。",
            "万锺谁不怀，裂土人所望。",
            "何勃身亦系，韩彭国随丧。",
            "驾言仙与游，高风巢许上。"
        ],
        "notes": "",
        "id": "3575dc16a6dfb5fbba99a0127d389098"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "二疏",
        "preface": "",
        "paragraphs": [
            "二君耸高致，今古知敬慕。",
            "勇退人所难，尤得所以去。",
            "贵戚举爱弟，将使哙为伍。",
            "天子尚衷疑，抗议非不许。",
            "傥或身久留，宁免与时忤。",
            "驾言盍知止，幡然解印组。",
            "归来逸老寿，荣辱一无累。",
            "鬻金广田宅，拒绝儿辈语。",
            "多财益其过，富为众怨府。",
            "贤哉乎斯言，奚止明出处。"
        ],
        "notes": "",
        "id": "d300acf68b933332696cd712921832fe"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "孔明",
        "preface": "",
        "paragraphs": [
            "龙卧而长吟，胸次抱奇伟。",
            "立心不北向，特为三顾起。",
            "曹瞒下荆州，气可吞权备。",
            "奋袂为一出，遂成鼎足势。",
            "忠诚以辅国，相业难拟议。",
            "刑政能服人，怨雠至感涕。",
            "出师陈悃款，训诰相表里。",
            "南攻孟获平，北出张郃殪。",
            "司马亦严惮，甘受巾帼耻。",
            "傥使先十年，营星未殒坠。",
            "兴复其可期，中原安有魏。"
        ],
        "notes": "",
        "id": "7f9c0d197b89be3089a6eeb961c29f19"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "荀彧",
        "preface": "",
        "paragraphs": [
            "曹公初见奇，直以子房许。",
            "制胜算无遗，毙袁而诛吕。",
            "意见稍有乖，几欲置鼎俎。",
            "朝端存正论，九锡胡不取。",
            "本初固难依，奸雄恶可辅。",
            "初年歼德祖，继又族文举。",
            "嗜杀其如斯，大夫可以去。",
            "见几奚不早，一死昧所处。",
            "既不为夷齐，又不为伊吕。",
            "徒抱忠贞心，遗憾亘千古。"
        ],
        "notes": "",
        "id": "1e5c7019ad602f6733524ac4932a4d9e"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "韩延之",
        "preface": "",
        "paragraphs": [
            "刘公复晋祚，功成萌异志。",
            "网罗欲用才，翦除不附己。",
            "荆州乃巨镇，肯容司马氏。",
            "家儿特小过，亲驾勤问罪。",
            "延之乃其客，折柬谓可致。",
            "善乎为辞令，伐君啖人利。",
            "誓与臧洪俱，身殒游九地。",
            "启缄示僚佐，事人固当尔。",
            "背主以从雠，自昔滔滔是。",
            "傥使阅此书，虽死有余愧。"
        ],
        "notes": "",
        "id": "6319c78b413a0a4c27189c05642b8746"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "颜鲁公",
        "preface": "",
        "paragraphs": [
            "人之生也直，不直匪君子。",
            "一从平原归，立朝更奇伟。",
            "挺挺尽孤忠，蹇蹇陈正义。",
            "初年忤元载，晚节遇卢杞。",
            "不为时宰容，乃作天子使。",
            "正言明顺逆，凶俦知敬畏。",
            "未几变异生，卒堕奸邪计。",
            "罗浮寄远音，流传涉疑似。",
            "英烈天启之，万世凛生气。"
        ],
        "notes": "",
        "id": "9fd961934eb89c051b5d2334f297808b"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "知足",
        "preface": "",
        "paragraphs": [
            "束发至皓首，雅意在林谷。",
            "退闲十五年，一官如脱梏。",
            "抱关寻故步，谬语不可赎。",
            "投绂赋归来，幸不至迷复。",
            "有田可饷饥，有园可寄目。",
            "有屋枵然大，其中无所蓄。",
            "代步跨款段，课耕驱觳觫。",
            "斗筲量易盈，菟裘计已足。",
            "嘅方际时艰，已幸免僇辱。",
            "年丰喜洊臻，我庾有新谷。",
            "床头酒一壶，架上书数束。",
            "酒余取书诵，岂不胜丝竹。",
            "水北与城南，苍筠列万玉。",
            "更须倣元亮，剩种松与菊。",
            "招邀文字侣，吟哦日相属。",
            "自足了余生，此外复何欲。"
        ],
        "notes": "",
        "id": "0fbc5b98e3ccfd8644a14895893d4630"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "春怀  其一",
        "preface": "",
        "paragraphs": [
            "伊耆司化权，与物何落落。",
            "不见阳和敷，但闻风雨恶。",
            "柔绿尚含滋，水红悭破萼。",
            "动植久陵暴，至仁同橐籥。",
            "可使令行冬，寒威肆余虐。",
            "便须转机栝，曜灵俾灼烁。",
            "芬芳千万林，薰为红紫幄。",
            "庶俾竞春徒，薄有登台乐。"
        ],
        "notes": "",
        "id": "f4b1bd0456da4e8bde07eab8ba78f364"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "春怀  其二",
        "preface": "",
        "paragraphs": [
            "乾坤日以辟，生意日以隘。",
            "春风一披拂，万族竞苏快。",
            "肖翘与蠕动，靡不忻坼解。",
            "庆泽流光华，垂荣到菅蒯。",
            "山木岂自寇，孰翦而孰拜。",
            "根干傥有遗，滋萌乃复在。",
            "苍箓溥至仁，何类不昭泰。",
            "人为物之灵，元化忍独外。",
            "气运何日回，岁月易征迈。"
        ],
        "notes": "",
        "id": "4bd6fc92e620f50408ff109b7771d2c1"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "春怀  其三",
        "preface": "",
        "paragraphs": [
            "时来桃李妍，春风乃知己。",
            "时去桃李萎，春华俱梦寐。",
            "芳菲气不齐，一一理犹是。",
            "何如松与柏，无荣亦无悴。",
            "浮生寄旅亭，万事若流水。",
            "富贵等空花，灭没无足纪。",
            "身前苟遗臭，身后乌可洗。",
            "我愿为松柏，不愿为桃李。",
            "长保千岁姿，盘根涧阿底。"
        ],
        "notes": "",
        "id": "c8decae599c758e78738b9dfed608666"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "春雨",
        "preface": "",
        "paragraphs": [
            "青皇初布令，大块已流湿。",
            "霏霏散冲融，一一成膏液。",
            "骎寻夜漏分，掀扬风箭疾。",
            "孤灯月明眼，渐觉簷花密。",
            "滴沥声既洪，淋浪势方集。",
            "清响迸源泉，美泽徧原隰。",
            "甘腴滋田毛，浸灌融地脉。",
            "盖将兆稌黍，岂但秀荠麦。",
            "溪山鳞甲长，卉木攒新碧。",
            "化工悦万族，生意浩无极。",
            "苟惟本根在，孰不芽且坼。",
            "未春雨非土，见者自凄恻。",
            "既春雨非玉，闻者何悦怿。",
            "未能齐惨舒，吾亦为物役。",
            "英英梅粉露，点点桃红入。",
            "更喜酿芳菲，催花居第一。"
        ],
        "notes": "",
        "id": "142b50eb34f1ad70c688bdb9c83580f1"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "立春出郊风急有作",
        "preface": "",
        "paragraphs": [
            "意行出郊坰，迎春二之日。",
            "不闻条风鸣，但见朔风急。",
            "朔风何太严，厉物无洪纤。",
            "时方尚发育，岂汝当行权。",
            "试与东皇说，燠寒宜按节。",
            "一气鼓至和，要令无夭阏。",
            "我老值途穷，荷锸今为农。",
            "但愿五时若，鼓腹歌豳风。"
        ],
        "notes": "",
        "id": "edb67ef56bd67fdd0598313177777a44"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "次韵春  其一",
        "preface": "",
        "paragraphs": [
            "水行苦严厉，万汇喜得春。",
            "解雷久忽震，蛰户奋者殷。",
            "根芽沐膏雨，旸晖复熹晨。",
            "淑气盎原野，鼎鼎来芳辰。",
            "小车度花阴，游芳浮曲尘。",
            "少年争竞春，外诱何纷纷。",
            "老矣蠲其华，寄贤而葆真。",
            "多吟以为富，犹恐道益贫。"
        ],
        "notes": "",
        "id": "f8f2ba7e3430deb7f4718c3ad078dbc4"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "次韵春  其二",
        "preface": "",
        "paragraphs": [
            "熙阳薰盖壤，丽景日以新。",
            "娅姹花媚昼，嚘嘤鸟鸣晨。",
            "纷华易消歇，非久沦沙尘。",
            "举世竞芳菲，湎若嗜饮醇。",
            "岂知有至味，澹然哜道真。",
            "试问金谷夫，何如箪瓢人。"
        ],
        "notes": "",
        "id": "97732e56e57a2b2b37ca8165e43f84e3"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "次韵春  其三",
        "preface": "",
        "paragraphs": [
            "物华来冉冉，天气宜温温。",
            "浪浪但鸣雨，浩浩常浮云。",
            "谁知润泽中，厥有丰美存。",
            "一朝日出杲，绚烂赪紫群。",
            "川原徧涂抹，纷若粉黛陈。",
            "芳菲出枯槁，何异富易贫。",
            "难并惟乐事，昔人尝有云。"
        ],
        "notes": "",
        "id": "19b5d43ecf180a8c5bb16a4f01588daa"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "次韵春  其四",
        "preface": "",
        "paragraphs": [
            "方寸负奇伟，自足排外纷。",
            "乐哉曾子履，翛然渊明巾。",
            "利欲伐其性，智识由是昏。",
            "盛丽悦其目，梦幻何足云。",
            "不如觑文字，日月从转轮。",
            "饮芳而咀华，四时无非春。",
            "芸芸市朝客，孰识此味真。"
        ],
        "notes": "",
        "id": "360afb24336d1cd7fde01cecbeaa84aa"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "春山",
        "preface": "",
        "paragraphs": [
            "青山四时好，春至尤盛丽。",
            "润泽散冲融，华滋出枯悴。",
            "云根鳞甲动，风柯羽旄曳。",
            "群芳间点染，一碧互经纬。",
            "组绣列障陈，缋画崇屏倚。",
            "嵬昂如帝尊，黼黻俨衣被。",
            "我老得余暇，时来领胜事。",
            "穿云度舟楫，披雾纵屐履。",
            "涓泉幽响生，鸣鸟繁声脆。",
            "天然成妙奏，人籁恶可拟。",
            "息游返靖庐，纷华以静对。",
            "独坐勘古书，冥观参物理。",
            "光景犹驹驰，色象亦蝉蜕。",
            "至人善观山，夫岂悦浮靡。",
            "懿此静秀姿，万古挹清致。"
        ],
        "notes": "",
        "id": "40dc493fe2ff7be03c8f442fd9505af7"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "塾楼春集次日和儿辈韵",
        "preface": "",
        "paragraphs": [
            "伊耆嘘至和，薰播弥大地。",
            "有声沸候禽，有色衒名卉。",
            "丽景接川原，浩万历岁几。",
            "于时不得乐，夫人自暴弃。",
            "卑官徒劳人，忆昔续宾戏。",
            "继忝隶部曹，厕迹于朝市。",
            "未几乘汉鄣，归来从绮里。",
            "誓当守衡茅，不复问行李。",
            "方开陶径荒，遽惊周室毁。",
            "时艰慨适逢，身存良自喜。",
            "筑庐傍山栖，视家如客邸。",
            "虽存蓬荜居，仅为燕雀芘。",
            "兹辰薄游衍，携友忘汝尔。",
            "书楼舒远眺，林芳犹蜕委。",
            "麦陇连蔬畦，青黄错成绮。",
            "野色入杯棬，山光浮屐底。",
            "阳春艳欲流，霁景浩无际。",
            "献酬乐佳宾，续广頼吾子。",
            "朝来补吟事，粗不忝诗礼。",
            "顾余八十叟，忘我忘忘世。",
            "醺余扶杖归，笑语喧童稚。",
            "斯游固已适，未足穷乐意。",
            "九峰苇可杭，相望在尺咫。",
            "忧先天下忧，乐岂果在是。",
            "忧乐存诸心，尚堪追禊事。"
        ],
        "notes": "",
        "id": "a75d65c21042c30f62bd5daf65fbac84"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和野渡家园杂兴  其一",
        "preface": "",
        "paragraphs": [
            "幽人非嗜石，适意在嶙峋。",
            "万形何足多，一卷未为贫。",
            "山奚必泰华，水奚必海滨。",
            "藏珠川乃媚，韫玉璞足珍。",
            "傥存丘壑意，可障世俗尘。",
            "烟霞从此生，自足怡性真。"
        ],
        "notes": "",
        "id": "9029c199223c92efcc54043e41be327a"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和野渡家园杂兴  其二",
        "preface": "",
        "paragraphs": [
            "雅士酷爱竹，无肉饥亦忍。",
            "即之俗自祛，对此酌宜引。",
            "好尚契子猷，题咏迈元稹。",
            "二友独与交，十客何敢竝。",
            "丈夫意气豪，少年精爽紧。",
            "春至长子孙，班班森玉笋。"
        ],
        "notes": "",
        "id": "66a6c6b2b0b740603872a68c2c6c5a0b"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和野渡家园杂兴  其三",
        "preface": "",
        "paragraphs": [
            "谁谓野烧生，恶草不须薙。",
            "为萧易成丛，滋蔓或布地。",
            "不别小人俦，恐昧前贤意。",
            "舞茵含晴曛，经带摇轻吹。",
            "拂拂来野香，萋萋动幽思。",
            "坐对一庭芳，煮茶消午睡。"
        ],
        "notes": "",
        "id": "2a78cf91b593db7415dc49fa570498f1"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和野渡家园杂兴  其四",
        "preface": "",
        "paragraphs": [
            "绿稠红欲尽，架竹引酴醾。",
            "葳蕤晴雪艳，汗漫春风枝。",
            "燕鶑相见晚，蜂蝶正忙时。",
            "芳辰似历块，乐事犹残棋。",
            "可怜香骨销，但有绿鬓垂。",
            "春归恨难挽，浮絮盈芳池。"
        ],
        "notes": "",
        "id": "c6aa5e91274d256df3314f6c38a94ab2"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "己卯雨后春兴呈吟友",
        "preface": "",
        "paragraphs": [
            "一气散冲融，生意溢群动。",
            "膏泽溜涓涓，物华来总总。",
            "孤芳擅魁元，众卉遂宾从。",
            "丹碧互鲜妍，低昂相错综。",
            "茵铺五茸稠，旆接千林耸。",
            "为媒想雉骄，求友悦鶑哢。",
            "丝茧富桑畴，餠饵馨麦陇。",
            "耕犁雨既肥，荷锸云成滃。",
            "花间车可乘，果下马宜鞚。",
            "骎寻光景流，潇洒日月送。",
            "悦情书一编，舒忧琴四弄。",
            "九仞功徒劳，三迳步莫纵。",
            "空羡兰亭游，惟存草池梦。",
            "郊原初骀荡，风尘息澒洞。",
            "良辰怅易逾，雅志浩难控。",
            "春吟料满囊，春酿香浮瓮。",
            "春水玉交流，春山翠如涌。",
            "乐事勿复论，幽寻犹可共。",
            "王谢何人斯，吾将继芳踵。"
        ],
        "notes": "",
        "id": "ea5f542e79d6842e707924bbd94c7bb0"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "竹外海棠",
        "preface": "",
        "paragraphs": [
            "我有三径园，今为牛马皂。",
            "傍家寻丈地，昔未长荼蓼。",
            "琅玕数十挺，新培岁可考。",
            "幻出一庭阴，咫尺成深窈。",
            "客来可款延，友至或径造。",
            "于时正芳菲，所欠花缭绕。",
            "隔篱旧封植，一种媚而好。",
            "卷翠护春姿，娇红衒天巧。",
            "折来侑清尊，嫣然为一笑。",
            "绝胜歌舞群，声容托幻眇。",
            "久欲构小亭，为计恨不早。",
            "金屋延阿娇，祇恐人易老。",
            "此花擅春妍，独恨易荣槁。",
            "岂若对此君，四时森羽葆。",
            "不惟祛尘俗，端可助吟啸。",
            "良辰集朋簪，杯柈惭草草。",
            "于焉小徜徉，即此是幽讨。"
        ],
        "notes": "",
        "id": "8cdd192be23a4ca680ee874331bee949"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "寓萧塘皆春堂偶成",
        "preface": "",
        "paragraphs": [
            "红云逐水流，春事随飞扬。",
            "昔嗟节序移，今苦岁月长。",
            "洊为萧水游，物是人则亡。",
            "西园得逍遥，暂寄风雨床。",
            "栾栾荆棘中，尚余頳紫粧。",
            "晚芳衒鲜妍，婉娩春满堂。",
            "倚栏俯澄碧，浩荡花藕塘。",
            "寿柏虬龙姿，古桂鸿鴈行。",
            "幽禽三五弄，髣髴疑宫商。",
            "林园岂不好，惆怅辰匪良。",
            "辰良其何时，世运安有常。",
            "我欲把犁锄，老此桑麻乡。",
            "却虞远城市，物怪尤披猖。",
            "不如依坟垆，结茅千仞冈。",
            "寄玄而栖白，抗志于羲黄。",
            "清泉碧嶂间，殁则于斯藏。"
        ],
        "notes": "",
        "id": "d43971c5b46c9ddea49ce50c46a4185b"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "山行",
        "preface": "",
        "paragraphs": [
            "携友行莫春，山南复山北。",
            "一川去萦纡，层林互倚伏。",
            "舍舟上孱颜，万象咸在目。",
            "野花衒残红，柔条曳新绿。",
            "春峦润如酥，春水流如玉。",
            "芳草浩无涯，好鸟鸣相续。",
            "老阅几岁华，看山看不足。",
            "凡物各有时，时去时必复。",
            "顾我岂物如，此生何能谷。"
        ],
        "notes": "",
        "id": "5da82a1c45900ac5a787a78620296406"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "将到霅陇",
        "preface": "",
        "paragraphs": [
            "春峦如佳宾，应接何敢暇。",
            "我来日与对，不觉迫初夏。",
            "繁林涌翠雾，经综密无罅。",
            "鸣鸟间啼鶑，郑音忽奏雅。",
            "萋萋碧草间，晔晔赪紫亚。",
            "幽栖绝俗交，燕坐陪僧话。",
            "论事核古今，谈禅悟生化。",
            "新茗瀹云涛，迥胜酒新醡。",
            "嘉蔬煮玉版，可鄙食肉者。",
            "时诵渊明诗，万虑足陶写。",
            "芳春背人去，归舟行步驾。",
            "好山不可载，写入无声画。"
        ],
        "notes": "",
        "id": "35c3b0b57ed9bc0460d4d0b72b914ce6"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "寄道友",
        "preface": "",
        "paragraphs": [
            "忆昨君有行，飘飘气欲僊。",
            "去作苏门啸，不觉晚岁年。",
            "云采照高秋，盟言尚无愆。",
            "远音传征鸿，俄乃栖冷泉。",
            "北山有野鹤，长唳声闻天。",
            "高人游华胥，岂不惊昼眠。",
            "囊中宝苑书，香翰徒联翩。",
            "安得九灵光，晔晔飞我前。"
        ],
        "notes": "",
        "id": "fedc42793199d05df3dfed3bac24ebd4"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "自茶坞归禾中坟庵赋",
        "preface": "",
        "paragraphs": [
            "既雨俄喜晴，既晴旋复雨。",
            "老年困肩舆，仆夫苦行路。",
            "霏霏雾气收，冉冉阳明吐。",
            "干端顿收豁，物象各呈露。",
            "晴峦含春晖，娟娟如靓女。",
            "枯槁变华滋，万绿新织组。",
            "涧花度幽香，谷鸟试新语。",
            "胜槩未易穷，可挹不可取。",
            "我来事幽讨，惟恐商羊舞。",
            "愿天衍霁期，助我发吟趣。",
            "归来日未晡，一声闻杜宇。"
        ],
        "notes": "",
        "id": "a8a1012342c5b3d24b7f159367673869"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "钱竹深招泛西湖值雨即事",
        "preface": "",
        "paragraphs": [
            "西湖成久别，岁月不可记。",
            "竹君秩豆笾，枌友集簪履。",
            "放船及中流，烟霭渺无际。",
            "宛类太极初，混沌但一气。",
            "浩浩云常浮，垂垂雨不止。",
            "楼观列画图，黯淡微茫里。",
            "素粧姿态妍，于此见西子。",
            "才入西陵桥，林峦得近似。",
            "缓步香月堂，循山历其址。",
            "逋僊去何之，千古俨清致。",
            "淋漓雨珠僊，一一浴未起。",
            "粲然间红粧，脸霞泪如洗。",
            "余芳袭壶觞，暗馥散襟袂。",
            "十里花柳堤，六桥风月地。",
            "暝色压舩舷，游屐不可至。",
            "昌翔度里湖，两山浓滴翠。",
            "中有白鸟闲，翩翩自游戏。",
            "几年阻行乐，谓有公闾第。",
            "栋宇半苍苔，遗污渍清泚。",
            "兴亡成古今，感忾重歔欷。",
            "转柁迩城隄，觥筹犹未既。",
            "风生语笑高，云遏歌声曳。",
            "斯游属晏阴，乐事亦足纪。",
            "何时可重来，风日待清美。"
        ],
        "notes": "",
        "id": "8949de4b8ce5bb4192ba14eaa10fcca1"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "对竹衍坡诗意",
        "preface": "",
        "paragraphs": [
            "尔来食无肉，所喜居有竹。",
            "森森无千纛，挺挺立群玉。",
            "婵娟而鲜润，偏悦隠者目。",
            "苟使清可娱，何妨饱不足。",
            "小人求属厌，君子肯为腹。",
            "余生复何为，一事无足录。",
            "惟应对此君，细把坡诗读。"
        ],
        "notes": "",
        "id": "b2b294382275e353f6c2ef869bf73aef"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "赋南墅竹",
        "preface": "",
        "paragraphs": [
            "物得气之清，钟秀莫如竹。",
            "是谓东南美，群植可奴仆。",
            "虚心而独立，劲节不囘曲。",
            "傍屋著数挺，能洗尘万斛。",
            "截之作凤鸣，雌雄相配六。",
            "杀以为汗青，奚啻十年读。",
            "有体兼有用，迥异凡草木。",
            "骚人互题品，国风尝纪录。",
            "子有步仞丘，殆类筼筜谷。",
            "老筠依云根，错出胜千陆。",
            "矫虔相长雄，高下森立玉。",
            "霏霏雾滴翠，滟滟浪翻绿。",
            "蟠根龙蛇走，密叶鸾凤蹙。",
            "林飚振微响，环珮声戛触。",
            "琐碎流金辉，霁晓弄清旭。",
            "熙阳发菁华，婀娜舞桂纛。",
            "滋萌长云仍，一一锦䙀束。",
            "火轮行长空，炎歊暑方酷。",
            "枕簟入幽深，洒若寒露沃。",
            "秋月映婵娟，清影夜相属。",
            "岁寒交胜友，南枝花倚伏。",
            "四序景无涯，风月任追逐。",
            "人谓小渭川，我忝共淇澳。",
            "邀朋对此君，岂惜醉醽醁。",
            "七贤迹已远，遗响犹可续。",
            "冰雪生襟袖，云烟散毫牍。",
            "祇欠与可俦，写入鹅溪幅。"
        ],
        "notes": "",
        "id": "4b2b104ef8890da9d400157edb19883f"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "赋西轩竹",
        "preface": "",
        "paragraphs": [
            "种竹才一亩，便有千亩势。",
            "苟能会其趣，何拘寻丈地。",
            "其气伟丈夫，其德象君子。",
            "莹哉冰雪如，润与珪璋比。",
            "中虚而有容，外直而不倚。",
            "迥非凡植俦，惟与乔松齿。",
            "揽以入吟篇，引以近书几。",
            "好之而乐之，雅致要相似。",
            "物清我亦清，相对乃无愧。",
            "翛然静秀姿，举世所同嗜。",
            "志趣有不侔，肝胆楚越异。",
            "将以洗凡俗，凡俗乌可洗。",
            "绿猗喻武公，金璧侈归美。",
            "萧瑟悦宣尼，食肉至忘味。",
            "有之而似之，气类由默契。",
            "此君如有知，哙伍亦所耻。",
            "苟或冰炭然，虽多亦奚以。"
        ],
        "notes": "",
        "id": "5723d9f77202a87c9a220283ff3a8879"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "为僧赋竹泉诗",
        "preface": "",
        "paragraphs": [
            "竹不可无水，有水必有竹。",
            "彼美槃涧阿，碧鲜映澄绿。",
            "漱石戛鸣球，拂云森立玉。",
            "苟得一以清，而况二吾足。",
            "上人要心契，毋但悦其目。",
            "物我趣不侔，亦恐难医俗。"
        ],
        "notes": "",
        "id": "7f1d1374e3f1c34362e01da4f63fd6db"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "初夏登北山  其一",
        "preface": "",
        "paragraphs": [
            "春山如佳人，形色丽而秀。",
            "兹来怅非时，已入朱明候。",
            "片红飞不留，万绿新改旧。",
            "接茵芳草蔓，偃盖古木茂。",
            "黛鬟临水镜，一色浄无垢。",
            "戛然鸣声幽，雅弄出禽口。",
            "得闲此夷犹，不觉留滞久。",
            "一叶泛澄川，萦回历农亩。",
            "决渠散青秧，耕夫类成偶。",
            "舍舟挟短筇，崎岖度重阜。",
            "野芳气如兰，冉冉袭襟袖。",
            "逶迤穷山椒，寸怀纳宇宙。",
            "川原浩无涯，万象皆我有。",
            "沧溟杳渺间，云梦吞八九。",
            "昌黎开衡云，羊公登岘首。",
            "顾我凡陋资，视此亦培𪣻。",
            "虽然形气殊，兴趣无异否。",
            "独嗟今昔殊，人事有迁贸。",
            "而我老无闻，将与草木朽。",
            "陟𪩘复降原，玄庐新结构。",
            "伊傅不可怀，松乔以为友。",
            "不死非所求，姑以佚吾寿。"
        ],
        "notes": "",
        "id": "df5f844bf9528e56c7ddb40e3ea28cb5"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "初夏登北山  其二",
        "preface": "",
        "paragraphs": [
            "屡月不见山，胸次若逼窄。",
            "举棹远相望，已渍双眸碧。",
            "即之清入神，喜复遂良觌。",
            "非但尘思浣，顿觉余疴失。",
            "玉流浸层峦，缘云抱幽石。",
            "草木去浮夸，秋容浄如拭。",
            "我来谁与俦，一道兼一释。",
            "精庐既窈深，靖宇尤邃密。",
            "吟哦对青嶂，潇洒娱白日。",
            "奁香勘南华，孰为寥天一。"
        ],
        "notes": "",
        "id": "b01bf42c9eef692a5723b7839c18a901"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "初夏登北山  其三",
        "preface": "",
        "paragraphs": [
            "出郭望遥岑，阘冗仅抔土。",
            "何异龙蜿蜒，或若凤腾翥。",
            "两岫更奇崛，不肯与哙伍。",
            "烟云或凝散，日月递吞吐。",
            "葱葱气佳哉，景物此会府。",
            "五茸三泖区，南东淮海距。",
            "带接几百川，盘亘千万亩。",
            "于中不著山，胜槩将焉取。",
            "繇兹钟神秀，人物亦翘楚。",
            "所以机云辈，落笔有奇语。",
            "犹嫌气节卑，未以勋业许。",
            "何当地阐灵，英贤更旁午。",
            "如眉有翁季，似岳生申甫。",
            "壮观此九峰，佳名昭万古。"
        ],
        "notes": "",
        "id": "8f6f2d1c9666c8700c9f06e5f58309e8"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "小园避暑",
        "preface": "",
        "paragraphs": [
            "六月畏酷热，簟枕依林塘。",
            "古木同臭味，幽鸟含宫商。",
            "天孙云锦机，丹碧交荐香。",
            "晴澜泛清薰，襟袂生微凉。",
            "巉巉万石间，修筠间新篁。",
            "羽葆列千挺，滟滟浮绿光。",
            "林飚一戛击，环珮声铿锵。",
            "披衣独危坐，意气超羲黄。",
            "岂惟热恼除，冰雪置我肠。",
            "却愁林外人，久苦炎威张。",
            "天瓢忽倾倒，旱魃宜消亡。",
            "是月已火流，不日占金穰。",
            "时虽厌兵革，人或饱稻粱。",
            "此园仅如握，无径不就荒。",
            "犹喜卉木存，弗为斤斧戕。",
            "扬扬桂吐芬，粲粲菊有芳。",
            "清赏备四时，花辰复青阳。",
            "太平本无象，嗣岁或小康。",
            "于焉盍朋簪，一笑传清觞。"
        ],
        "notes": "",
        "id": "7e3682b9f622f0538a181dbbccab16ca"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "久晴喜雨诗",
        "preface": "",
        "paragraphs": [
            "日夕庚暑袢，无以袪热恼。",
            "甘霔从何来，雷轰电光绕。",
            "势如天潢翻，滂流浃清晓。",
            "六合开新宇，一气苏群槁。",
            "凉飔散窗户，炎熇泯如扫。",
            "从此协雨旸，免使虞旱涝。",
            "庶几膴膴原，俱敛穰穰宝。",
            "大东与小东，民力差已耗。",
            "天公匪愦愦，善应固有道。",
            "未忧供百需，且欲资一饱。",
            "维鱼行协占，焚尪颂有昊。"
        ],
        "notes": "",
        "id": "bd55aa3a126c26bb2732130da6cb397c"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "立秋喜雨",
        "preface": "",
        "paragraphs": [
            "天心本至仁，生意岂有息。",
            "粤从书夏五，甘霔绝点滴。",
            "凉风自西来，时送中夜湿。",
            "田腹泯龟文，屋角挂龙骨。",
            "我稷与我黍，实颖而实栗。",
            "屡丰固难望，一饱或可必。",
            "岂惟曾孙庾，如坻亦如栉。",
            "滞穗不敛穧，可续穷民食。",
            "但虞耗鼠雀，尤恐资螟螣。",
            "愿减汉民租，少裕东南力。"
        ],
        "notes": "",
        "id": "3d4fc32db2227d329a51a3a7eaa60346"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "甲申过北山高祖大夫坟庵见盆芝",
        "preface": "",
        "paragraphs": [
            "我祖藏北山，昔尝产紫芝。",
            "庵以此得名，且将二百朞。",
            "耳闻非目接，至老心犹疑。",
            "一朝地阐灵，枯槁生神奇。",
            "晔晔根干间，挺秀分三枝。",
            "采者不善护，犹惜其一遗。",
            "移置盆盎中，赪黄互相辉。",
            "岂殊子闻韶，不图乐至斯。",
            "第嗟鲁获麟，所出非其时。",
            "吾年已如此，斯祥将奚为。",
            "独思避世士，商岭其在兹。"
        ],
        "notes": "",
        "id": "a09468bbe8d72f4bc8581703cf369534"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "是岁之夏紫芝复生成丛大者径七八寸",
        "preface": "",
        "paragraphs": [
            "异物不易遇，其出由地灵。",
            "伊耆阐坤珍，三秀既挺生。",
            "赋形虽恨小，殊喜见未曾。",
            "朱明复荐祥，僊种茂丛茎。",
            "小者既敷腴，大者尤轮囷。",
            "周遭径盈尺，菌蠢叠成层。",
            "团团盘赤玉，艳艳杯紫金。",
            "霏烟气葱鬰，映日光晶荧。",
            "神芝产冢阜，岁久迹已陈。",
            "不图余七袠，一再见斯今。",
            "有开必有先，休符不徒呈。",
            "老矣百无欲，弗愿在其身。",
            "所积顾不厚，敢觊及子孙。",
            "惟冀福吾宗，以洎邦之人。",
            "皇穹其畀矜，茂毓贤与英。",
            "出际风云会，为世建太平。",
            "汉代歌芝房，其事不足云。",
            "致君尧舜上，朝野沸颂声。",
            "复见祥蓂敷，岂但朱草荣。",
            "散为天下瑞，郁郁而纷纷。"
        ],
        "notes": "",
        "id": "c544f5dff49ebc9f4ca5f364213562d2"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "秋怀  其一",
        "preface": "",
        "paragraphs": [
            "秋空日澄霁，秋气日萧瑟。",
            "塞马健嘶风，候虫悲吊夕。",
            "卉木敛华滋，天地失颜色。",
            "来鸿谋稻粱，飞隼快搏击。",
            "人境顿凄凉，物情亦凄恻。",
            "忧愁岂无端，感叹继韩笔。"
        ],
        "notes": "",
        "id": "3701f996a407e993092cdb95820f0ad6"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "秋怀  其二",
        "preface": "",
        "paragraphs": [
            "凉飚翦菑翳，万山缩鳞甲。",
            "水镜滓不留，千尺见毛发。",
            "凄风日以高，物华寖脧削。",
            "机杼轧晨霜，砧杵捣寒月。",
            "孤暌不成寐，耿耿至明发。",
            "何处一声秋，停云吹欲裂。"
        ],
        "notes": "",
        "id": "6cb85fbc3c9f2cf06a53ae601bd2c223"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "秋怀  其三",
        "preface": "",
        "paragraphs": [
            "往事挽不回，新愁推不去。",
            "秋叶既辞柯，滋荣春复吐。",
            "榆年逝如流，颜色宁反古。",
            "展书圣贤对，援琴儿女语。",
            "抚时耿予怀，聊以释百虑。",
            "余生欲何为，将随草木腐。"
        ],
        "notes": "",
        "id": "d5071e9ab2dcf85036b9d321f6690d45"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "秋怀  其四",
        "preface": "",
        "paragraphs": [
            "衰质蒲柳如，日夕就枯槁。",
            "往梦桃李春，其能几日好。",
            "志业亦无成，飘零逐衰草。",
            "浮荣岂足怀，妄念犹风扫。",
            "陈言亦刊落，损学而促道。",
            "誓当与世违，山林以终老。"
        ],
        "notes": "",
        "id": "860b4d3fc6981b3b7489f163be051c0f"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "秋怀  其五",
        "preface": "",
        "paragraphs": [
            "秋至山愈奇，独不入凡目。",
            "翳荟既扫除，清峭如削玉。",
            "剥落千林空，中有岁寒木。",
            "雪霜自凝沍，柯叶不改绿。",
            "犹夫古君子，凛不可荣辱。",
            "贞心以自持，乌肯混流俗。"
        ],
        "notes": "",
        "id": "7e874bac0ea237213c2d21ea71be118d"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "秋怀  其六",
        "preface": "",
        "paragraphs": [
            "浩浩秋水生，江河若放溜。",
            "翳滓一洗清，山川愈明秀。",
            "惟夫沮洳区，朝满夕已垢。",
            "疏涤曾几何，起秽复自臭。",
            "何异贱丈夫，逐利日贸贸。",
            "委志合群污，气类不改旧。"
        ],
        "notes": "",
        "id": "c72c723fbb72c9d3e2b42bf64690166a"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "秋怀  其七",
        "preface": "",
        "paragraphs": [
            "屋隅一握地，岁久寖芜秽。",
            "兹晨命仆夫，疏剔浄无翳。",
            "洞目增秋明，弥襟挹凉气。",
            "春葩已辞荣，柯叶犹蔽芾。",
            "晚芳粲黄金，新篁间幽桂。",
            "欲幻小池亭，西风几凄厉。",
            "只今欠一死，肯作百年计。"
        ],
        "notes": "",
        "id": "b38aad41cb52eaaf1723604d1e18f2ee"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "秋山",
        "preface": "",
        "paragraphs": [
            "秋山抱奇姿，不肯事妩媚。",
            "犹夫尘外士，飘然有仙气。",
            "霜风肃宇宙，林壤去菑翳。",
            "皮毛剥落尽，玉骨乃挺异。",
            "独存岁寒枝，虬髯倚天翠。",
            "我来一事无，兀兀惟坐对。",
            "挟策咏圣涯，援琴奏流水。",
            "方寸如太虚，物类无点缀。",
            "但欠渊明菊，得酒莫与醉。",
            "頼有坡仙竹，无肉可忘味。",
            "老怀藉陶写，俗好非所嗜。",
            "平生爱山癖，每见如久契。",
            "勿云丘垤如，泰华所眇视。",
            "吾心与境融，小大无异致。",
            "行行陟其巅，天地特一指。",
            "忽动九辨悲，清愁飞海外。"
        ],
        "notes": "",
        "id": "b1a0cd62f30d25606df41cbeb17ba82f"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "山行乡友遗五言",
        "preface": "",
        "paragraphs": [
            "一雨如膏沐，秋山为我容。",
            "谁云乏神秀，遐想犹岱宗。",
            "绝无喜仅有，畴列兹群峰。",
            "缭绕若仙城，花但无芙蓉。",
            "幽香含桂菊，积翠浮杉松。",
            "生平嗜林谷，不厌来辙重。",
            "几蹑灵运屐，屡扶张骞筇。",
            "鹭朋与鸥侣，足为谈笑供。",
            "折简不可招，欠致人中龙。",
            "毫端具造化，物象工陶镕。",
            "吟思方渊渟，风挠鸣淙淙。",
            "佳章忽在前，撩动此兴浓。",
            "君胡倦一出，嘲咏乃不佣。",
            "且勤远致馈，与客叨飧饔。"
        ],
        "notes": "",
        "id": "76e1c6f852b179f4f285de6ceec88c01"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "北山回櫂",
        "preface": "",
        "paragraphs": [
            "高风扫群翳，山色秀而静。",
            "寒林隠虬龙，幽径行蛇蚓。",
            "场登𫁂䅉实，水弄芙蓉影。",
            "明发泛归舟，秋空更青迥。"
        ],
        "notes": "",
        "id": "2b00c3827d15c995d8c5a31ab852bd97"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "赏桂",
        "preface": "",
        "paragraphs": [
            "驾言适东野，聊以慰离索。",
            "摄齐甫升堂，开尊随命酌。",
            "芳鲜罗果羞，珍重如宿约。",
            "主客成五人，爽气涵秋岳。",
            "风生雄辩豪，舂容笑语狎。",
            "曲径行委蛇，幽亭恣盘礴。",
            "团团骈翠树，一一耀丹萼。",
            "葳蕤花四出，氤氲香徧达。",
            "方恨负清赏，不料此行乐。",
            "有女娇娅姹，有子见头角。",
            "举醆竞属赏，此情尤不薄。",
            "英英晚节丛，芳意满篱落。",
            "载酒傥重来，应无爽宿诺。"
        ],
        "notes": "",
        "id": "cdce56c1ee23a391df708f95c4d6daca"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "约友秋赏",
        "preface": "",
        "paragraphs": [
            "秋霖荡残暑，林飚鸣策策。",
            "乾坤灏气浮，万象互清发。",
            "望舒散天葩，拂拂余芬落。",
            "霁景行澄鲜，三五圆素魄。",
            "有园那敢窥，有友那敢约。",
            "金吾不放夜，孤此月华白。",
            "鲈肥蟹可持，枣剥稻且获。",
            "黄鸡与白酒，乐事正参错。",
            "胡为抱空悲，常若远行客。",
            "靖节存高风，黄花渐斑驳。",
            "吾侪于此时，何忍负杯酌。",
            "东郊称行乐，邻壤富林壑。",
            "邀朋践前盟，须造子云宅。"
        ],
        "notes": "",
        "id": "58be59d679ec1c68e0a6928473186863"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "星夕前露坐观行云有作",
        "preface": "",
        "paragraphs": [
            "一气有聚散，变化莫能测。",
            "氤氲弥太虚，肤寸繇触石。",
            "翕如华盖张，纷若纤纩擘。",
            "缉缉鲸布鳞，翩翩凤展翼。",
            "祥或旗为黄，祲或珥为赤。",
            "友风而子雨，俄如翻墨汁。",
            "白衣与苍狗，怪状殊不一。",
            "露坐晚观天，时近双星夕。",
            "霭霭从何来，于粲绚金碧。",
            "突如怒涛涌，屹若奇峰立。",
            "黼黻盛彰施，文绣烂组织。",
            "良由天孙巧，匪自屏翳出。",
            "我不为柳州，去拙有所乞。",
            "我不效汾阳，荣进占所得。",
            "但愿焕有章，落笔成五色。",
            "毋使若贝锦，胥谗以作慝。",
            "伤哉杼轴空，民力敝东国。",
            "安得化为缯，散漫浩万匹。",
            "衣被此一方，群黎徧尔德。",
            "仍须语河鼓，牵牛勤负轭。",
            "勉耕左角田，雨作蒸民粒。",
            "穰穰俱满家，庶以给冗食。"
        ],
        "notes": "",
        "id": "7069bbbbd02d095a9775b174a430e47f"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "为叶宾月赋",
        "preface": "",
        "paragraphs": [
            "大乙涵中精，凝聚为夜魄。",
            "皎皎行长空，高圆竞明发。",
            "流辉大江涌，散影千林刻。",
            "骚人抱负奇，一气清相若。",
            "有主此有宾，不劳折柬约。",
            "悠然来几席，玉色照肝膈。",
            "对之启粲齿，嘲弄不为虐。",
            "累累喷珠玑，华采互呈豁。",
            "银阙或未完，要君施斧凿。",
            "乘风到广寒，一笑翻成客。"
        ],
        "notes": "",
        "id": "df0ef6e6b78095aa0394574f93d47c18"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和人杂咏六首  其一",
        "preface": "",
        "paragraphs": [
            "几年抱渴襟，既见名副实。",
            "拟为嵇阮交，愧匪秦晋匹。",
            "风翮翔空冥，远避弋与毕。",
            "污世待澄清，其可事一室。",
            "驾言投吾簪，终为清庙瑟。"
        ],
        "notes": "",
        "id": "2adccb6fe7481a91efb7bcfe8c1572f2"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和人杂咏六首  其二",
        "preface": "",
        "paragraphs": [
            "穷秋菊荐香，小春梅破萼。",
            "时卉互芳菲，荣悴异今昨。",
            "忆昔竞芳妍，征逐困吟酌。",
            "老去厌浮华，雅志在林壑。",
            "浩歌太冲章，愿赴招隠约。"
        ],
        "notes": "",
        "id": "a6ef4a683989c4d2d320404c41cc6a90"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和人杂咏六首  其三",
        "preface": "",
        "paragraphs": [
            "铁研穷钻研，知君用心苦。",
            "撑肠书五车，何异群玉府。",
            "粲然以成章，云锦工织组。",
            "逸气劘屈贾，余子何足数。",
            "八咏俄顷成，落笔倾风雨。"
        ],
        "notes": "",
        "id": "800edccb5906f1ee3134b9a7a77d3929"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和人杂咏六首  其四",
        "preface": "",
        "paragraphs": [
            "世荣易消歇，犹岁多旱涝。",
            "又如红紫芳，焉得四时好。",
            "岂若潜窈深，考古而学道。",
            "葆真育其龢，英华发枯槁。",
            "出处明所宜，慎勿为小草。"
        ],
        "notes": "",
        "id": "b0f6bab1fbd99e263b8e600be50fd6ef"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和人杂咏六首  其五",
        "preface": "",
        "paragraphs": [
            "矫矫鹤盘空，𡄸𡄸雁鸣旭。",
            "过雨沐遥岑，一日浣尘俗。",
            "久欲抱琴书，栖霞潄澄绿。",
            "刘安鸡犬仙，世岂无其术。",
            "一笑秋水横，飞来双白鹄。"
        ],
        "notes": "",
        "id": "39a3febf645e7e976a2a09623f1200cc"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和人杂咏六首  其六",
        "preface": "",
        "paragraphs": [
            "晴空擘絮云，残雨收线溜。",
            "晨兴咀落英，风露入怀袖。",
            "远水浮秋容，吟墨写难就。",
            "碧山吾老友，扁舟拟访旧。",
            "公肯从我游，茗饮烹乳窦。"
        ],
        "notes": "",
        "id": "9f851840690566c269663089e15a8521"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "再和易后韵为前韵六首  其一",
        "preface": "",
        "paragraphs": [
            "多公苦嗜吟，殆类书痴窦。",
            "水火燥湿仝，一见懽如旧。",
            "七步未为敏，百篇可立就。",
            "咀嚼牙颊香，氤氲满襟袖。",
            "浑浑乎其来，势若瓴建溜。"
        ],
        "notes": "",
        "id": "4de566ffe917be26ce4cade929c2aa02"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "再和易后韵为前韵六首  其二",
        "preface": "",
        "paragraphs": [
            "黑不待黔乌，白不待浴鹄。",
            "天分既超卓，能消几学术。",
            "飘飘霞外姿，瞳方而发绿。",
            "满腹贮古书，咳唾可袪俗。",
            "冲气以为和，阳春散晴旭。"
        ],
        "notes": "",
        "id": "f7efe1e0e5ef7524c0c9653174443157"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "再和易后韵为前韵六首  其三",
        "preface": "",
        "paragraphs": [
            "妙语来翩翩，赓句惭草草。",
            "一鼓再则衰，气痿肠亦槁。",
            "诗不造风雅，可观徒小道。",
            "书能破万卷，篇章自然好。",
            "浅学无根源，易涸如潢潦。"
        ],
        "notes": "",
        "id": "5eb65c062202461a9a0010c9dffc0d5e"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "再和易后韵为前韵六首  其四",
        "preface": "",
        "paragraphs": [
            "西风叶满庭，欹枕听鸣雨。",
            "凄然百感生，愁绪未易数。",
            "思昔咏干旌，良马素丝组。",
            "今为白屋夫，低头拜官府。",
            "犹喜七十公，可免差科苦。"
        ],
        "notes": "",
        "id": "ae611c06f439573a7fd30912861924ed"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "再和易后韵为前韵六首  其五",
        "preface": "",
        "paragraphs": [
            "懽犹程孔交，来匪张范约。",
            "岂但授馆粲，雅与同丘壑。",
            "我圃三径荒，几年负杯酌。",
            "秋叶与春花，今幸复还昨。",
            "园丁报新阳，早梅红破萼。"
        ],
        "notes": "",
        "id": "213724e9f62c89d96b409c0b5ec496ab"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "再和易后韵为前韵六首  其六",
        "preface": "",
        "paragraphs": [
            "欲绝子期弦，肯鼓齐门瑟。",
            "谏官不足为，孰可凂少室。",
            "然当展素蕴，佐主为召毕。",
            "志在泽斯民，思与邹轲匹。",
            "难作遯世翁，江梅有佳实。"
        ],
        "notes": "",
        "id": "9e5ec53eb5439e1e5d5929da9faf6942"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "题张石山出行吟卷",
        "preface": "",
        "paragraphs": [
            "峩峩章甫冠，飘飘凌云气。",
            "安肯鬰鬰居，乃试远游履。",
            "风云负壮图，川原穷雅志。",
            "槐竹憩幽深，草木仝臭味。",
            "沧溟浩八极，呼吸入胸次。",
            "物怪千万状，参错入吟思。",
            "一篇复一篇，亹亹至百纸。",
            "芳菲迷目睫，璀璨照窗几。",
            "展玩三过读，殆类噉蔗美。",
            "渐可造冲澹，岂特衒巧丽。",
            "章句亦何有，尚辞尤尚理。",
            "风行自成文，止于所宜止。",
            "熟之而精之，循能造极致。",
            "老我力已衰，不复竞吟事。",
            "羡君年尚壮，进进殊未已。",
            "骎骎班前修，挺挺俯时辈。",
            "岂但蓟北传，可使鸡林至。"
        ],
        "notes": "",
        "id": "63a9b3a4f38fa972fe8efd26f61b83be"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "雪晴",
        "preface": "",
        "paragraphs": [
            "岁穷候严沍，木石冻欲折。",
            "寒云尽四垂，乾坤清气发。",
            "僊人唾珠玉，琐碎自天落。",
            "神功忽收敛，声光随息绝。",
            "暮夜风怒号，飘泛动几格。",
            "老夫卷书坐，灯焰耿明灭。",
            "炉存火已微，缾罄酒莫索。",
            "拥衾作龟缩，毛骨冷于铁。",
            "皓色倏浮窗，疑雪复疑月。",
            "推枕晨启扉，金乌已赫赫。",
            "桃符即换岁，椒盘行送臈。",
            "谁其呼滕六，为我作三白。"
        ],
        "notes": "",
        "id": "91a5c196ae5a18486d5f14541de8e1f5"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "北山遇雪",
        "preface": "",
        "paragraphs": [
            "天公衒天巧，三见腊之时。",
            "似花还非花，衮衮纵横飞。",
            "泻竹振清香，压梅迷真蕤。",
            "乌兔耿无光，遁迹不敢驰。",
            "雕锼各成形，磊块或作堆。",
            "蔽空来若尘，著物明于玑。",
            "武骑当此际，纵猎方打围。",
            "森森纷甲刃，烂烂光相辉。",
            "岂若灞桥馿，领此一段奇。",
            "今朝积数寸，回眎觉昨非。",
            "比屋占农祥，津津喜上眉。",
            "对书明彻眼，煮茗清入脾。",
            "肯为袁安卧，宜赋刘叉诗。",
            "呼童扫松迳，迎客扶桃枝。"
        ],
        "notes": "",
        "id": "44e78891ddd8597684b88d898f804a06"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "再遇雪",
        "preface": "",
        "paragraphs": [
            "穷冬滞空山，风雨何凄迷。",
            "冯夷工剪水，有技不肯施。",
            "俄于夜未分，六出纷葳蕤。",
            "但见草壤间，叠叠生玉枝。",
            "须臾遂弥满，匼匝生四围。",
            "突兀千丈高，浩无肤寸遗。",
            "寒林远映带，一色相参差。",
            "天工呈大巧，幻出此段奇。",
            "遂令翳荟间，琐碎玉作姿。",
            "安得借化冶，烹炼如银为。",
            "勿使见𪾢消，有若朝露晞。",
            "巨灵与夸娥，负挟从我归。",
            "以此几嵯峨，森列置八维。",
            "为民除热恼，盛夏袪炎威。",
            "金石可流烁，天瑞无变移。",
            "良宵著明蟾，遶以波琉璃。",
            "四时照吟笔，千古凝清辉。"
        ],
        "notes": "",
        "id": "ffbe0705d124a5064b4351d125ff428f"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "所居遇雪",
        "preface": "",
        "paragraphs": [
            "去年雪于腊，见𪾢迹已灭。",
            "今年天作花，再白遂凝结。",
            "鳞鳞甍相接，烂烂银互叠。",
            "平尺虽未盈，皓若布层㲲。",
            "洪纤归一覆，高下同至洁。",
            "入夜更飘扬，未久复匼匝。",
            "打窗明映书，堆垣厚成堞。",
            "披衣起推户，勇不待明发。",
            "庭间数十挺，叶叶如楮刻。",
            "墙角南北枝，艳艳疑花压。",
            "遥想几青山，幻成玉崨嶪。",
            "郊原瑞色浮，穹壤和气浃。",
            "岂但疵疠消，可卜丰穰协。",
            "书生喜无寐，但觉吻嗫嗫。",
            "掬之滋吟觞，石铛煮团月。"
        ],
        "notes": "",
        "id": "d8d808a4d44f579264be91a871a81089"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "北山值雪偶成",
        "preface": "",
        "paragraphs": [
            "艮象涵万有，佳趣备四时。",
            "此行属寒沍，喜遇腊雪飞。",
            "琤琤初集霰，粲粲纷葳蕤。",
            "奔腾渐成阵，势作龙凤驰。",
            "森森千碧林，缘饰如珠玑。",
            "旋观压层岭，烂若银成围。",
            "一天散和气，万境凝清辉。",
            "飞扬到朽壤，臭腐为神奇。",
            "问山何幻怪，顷刻颜面非。",
            "苍苍改正色，皓皓浮须眉。",
            "我来逢此瑞，爽垲流肝脾。",
            "对之岂徒酒，而可不以诗。",
            "因诗探山意，春信横南枝。"
        ],
        "notes": "",
        "id": "9e9a8380d30eda48ccbb73a7ee7c4baf"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "次岁雪后作",
        "preface": "",
        "paragraphs": [
            "伊耆令将行，玄冥车载辖。",
            "玉律岁肇新，一白至再白。",
            "三冬望上瑞，犹喜在穷腊。",
            "霅然冲气布，潜可弭凶札。",
            "积之近盈尺，岂但宜黍麦。",
            "化工尤善幻，散集总奇特。",
            "飞飏漫天来，龙凤相摆掷。",
            "万殊无两色，大地总明洁。",
            "初疑散花女，空中碎裂帛。",
            "俄成古佛居，移下烂银阙。",
            "玲珑千万林，一一如玉刻。",
            "梁园曾未春，纷纷徧游蝶。",
            "飞鸟迷所栖，狡兔失其穴。",
            "乾坤净无尘，川原互清发。",
            "我辈当此时，意气倍轩豁。",
            "顾惭海上夫，馁欲和旃啮。",
            "滨死气不衰，挺挺抱奇节。",
            "且非迈古才，闭门眠自若。",
            "藏器以待用，内蕴经济业。",
            "祇有健吟哦，舍此无他说。",
            "雅欲访古梅，一笑邀皓月。",
            "开樽约胜践，共对此三绝。",
            "夫何见𪾢消，非久即变灭。",
            "是固雪负予，抑亦予负雪。"
        ],
        "notes": "",
        "id": "13b2742a95d77c83512714819e62f65b"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "冬留紫芝庵即事",
        "preface": "",
        "paragraphs": [
            "玄冬适莽苍，霜宇更阒寂。",
            "系舟山下路，窈窕松关入。",
            "一榻寄僧居，幽云生卧室。",
            "明朝过东山，千寻更矹硉。",
            "丙舍尤杳深，寒林互盘屈。",
            "孤枫缀余丹，万竹错丛碧。",
            "天寒鸟声静，木落山骨出。",
            "饮无客献酬，坐有僧分席。",
            "一杯复一杯，不觉日之夕。",
            "林鸟欲归栖，翩翩竞翔集。",
            "万点布平田，有似坡仙弈。",
            "此行为访梅，东寻复西觅。",
            "俄见影横斜，萧然倚山壁。",
            "中有第一春，缄藏何太密。",
            "数日我重来，要见南枝白。"
        ],
        "notes": "",
        "id": "938c52719884176aad1a4d060f17303b"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "天寒留滞山中即事",
        "preface": "",
        "paragraphs": [
            "逾月留穷源，不觉岁云暮。",
            "绪景寖凄凉，重阴方固沍。",
            "芳丛菊殚残，丹枫叶飞舞。",
            "蒙茸丰草萎，剥落乔木古。",
            "兹来遂幽寻，所恨乏胜侣。",
            "释友间往还，农父相尔汝。",
            "索句课唐吟，繙经勘佛语。",
            "肃肃繁霜零，辉辉寒月吐。",
            "夜气消檠灯，凛威薄衣絮。",
            "榾柮煨炉红，轮囷拥衾素。",
            "嘘呵冷欲冰，拳挛宿如露。",
            "老瓦补茅柴，破釜煮栗芋。",
            "烹鲜远莫致，撷蔬美可茹。",
            "氓廛绝纷嚣，僧席割清苦。",
            "颓然抚孤踪，乐哉忘万虑。",
            "亡何归兴动，适为物怪忤。",
            "举手谢白云，扁舟鸣去𫇛。"
        ],
        "notes": "",
        "id": "1ae289394977477ffc90741c9a56c824"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "留墓松",
        "preface": "",
        "paragraphs": [
            "青青冢上木，夭矫摩太虚。",
            "日夜之所息，雨露之所濡。",
            "其来至高曾，奚啻五世储。",
            "伟哉廊庙材，而受斤斧屠。",
            "其间钟异质，形气与众殊。",
            "小者近十围，大者百尺躯。",
            "九苞凤可巢，千载苓可耡。",
            "难以刀锯加，俾与玉石俱。",
            "留为龙鸾种，要产驹与雏。",
            "咨汝二十二，结交犹朋徒。",
            "共期松乔寿，以卫龙虎区。",
            "子孙其保之，慎勿使剪除。",
            "毋傚发冢儒，假辞取珠襦。",
            "群柏既就歼，所存能几余。",
            "时哉能得已，涕泣而长吁。"
        ],
        "notes": "",
        "id": "ee03ad5b12c7f2155fa055d7df1bf792"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "伐墓松",
        "preface": "",
        "paragraphs": [
            "鬰鬰乎佳哉，古松茂而秀。",
            "封植难计年，龙鸾相错纠。",
            "天风动清籁，洞庭喧雅奏。",
            "护之珠玉如，期以金石久。",
            "夫何从斧戕，山木岂自寇。",
            "众咻谓宜然，一谔固所否。",
            "梯航方勤远，斩刈或恐复。",
            "众巅已成童，怀璧岂吾有。",
            "欲为狂澜障，无奈铄金口。",
            "几世培梁栋，一朝等薪槱。",
            "壤树其可芟，不觉眦飞溜。",
            "惟思植万本，易新以补旧。",
            "初如牛羊散，渐见蛟虬走。",
            "庶保墓域安，盘错至不朽。"
        ],
        "notes": "",
        "id": "83397a172b8a057a10a7df9634b38f6e"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "岁冬至唐村坟山扫松",
        "preface": "",
        "paragraphs": [
            "忆昔入此山，首夏接春季。",
            "谷鸟正嚘嘤，芬芳尤妩媚。",
            "青青交道杉，森鬰互参倚。",
            "谁乎一叱咤，斩艾如草薙。",
            "遂令墟墓间，常抱斧斤耻。",
            "仅存盘涧松，绰有虬龙势。",
            "矫矫千岁姿，昂霄犹舞翠。",
            "我来省松槚，适当谷之昧。",
            "石齿咽残流，鸣族息群喙。",
            "木石缩羽鳞，风霜翦菑翳。",
            "豁然眼界清，如至人境外。",
            "意行步崎岖，白云生屐履。",
            "林光渍欲流，冉冉湿衣袂。",
            "僧来入画图，人行绝毡毳。",
            "风尘不可到，心迹两无秽。",
            "追寻得良俦，清吟可相配。",
            "不效互唱酬，日与青山对。",
            "兹游拟畅情，俄值风雨晦。",
            "渐喜迫新阳，天地宁久闭。",
            "屋角数点明，冰花送春意。"
        ],
        "notes": "",
        "id": "ee510f530a5f93b75aed22891496162d"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "独鹤",
        "preface": "",
        "paragraphs": [
            "独鹤来有年，置彼三径曲。",
            "挈至此靖庐，幽绝山林屋。",
            "戛然发长唳，清亮振虚谷。",
            "炳炳千岁丹，不受乌兔促。",
            "乘之虽有轩，颇窘筋骸束。",
            "寥廓万里心，夫岂在食粟。",
            "一举穷紫清，真境可洞瞩。",
            "奈何剪其翅，殆类骥絷足。",
            "然虽啄菢恩，变化乃迅速。",
            "昂昂禽中仙，未数昆明鹄。"
        ],
        "notes": "",
        "id": "62590eb25b490e94ef6c2007c3fcd1da"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "过茶坞子舍新茔",
        "preface": "",
        "paragraphs": [
            "自阅管郭书，风水好成癖。",
            "维舟走霅峤，川谷几徧历。",
            "晚年乃得此，于焉拟藏骨。",
            "身谋适不偶，命子为冢宅。",
            "痴儿好侈大，治庵如考室。",
            "豁然天地宽，有若混沌辟。",
            "层峦犹连城，一一互拱揖。",
            "案后三奇峰，参倚而特立。",
            "端然顾其穴，宛类凤展翼。",
            "又似老泉翁，二季侍其侧。",
            "启户俨若临，朝夕在几席。",
            "回头看新月，对面宾出日。",
            "鬰乎气佳哉，秀异钟一窟。",
            "神刲与鬼划，天授非人力。",
            "一丘有如此，万金买难觅。",
            "羊眠协梦祥，牛卧兆墓域。",
            "地将发秘藏，人已产英特。",
            "吾家顾未然，贞符在种德。",
            "为善斯有庆，积衰由作慝。",
            "素履或未纯，青囊恶可必。",
            "要须法睿武，粹如圭与璧。",
            "戒之而谨之，箴儆毋我忽。",
            "庶或生贤贵，簪绂可世及。",
            "不然负此山，山亦有惭色。"
        ],
        "notes": "",
        "id": "484aa1e931197c08cf612a27f9dc16ca"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和赵莲奥琴",
        "preface": "",
        "paragraphs": [
            "岂无五尺桐，所贮徒百囊。",
            "惟君匣中材，古韵涵混茫。",
            "高山与流水，雅趣深可长。",
            "古人宝清英，今君岂殊扬。",
            "锵然出金石，振厉如歌商。",
            "毋惜一运轸，冰雪置我肠。"
        ],
        "notes": "",
        "id": "80775007a339f6ff83796ba9b9247909"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和赵莲奥剑",
        "preface": "",
        "paragraphs": [
            "岂无三尺铁，巧事犀玉粧。",
            "惟君匣中藏，百炼侔步光。",
            "小试锋莫当，崖石中开张。",
            "会须斩奸邪，晔晔神光扬。",
            "未逊古佩刀，公辅夸王祥。",
            "斯物由天成，匪但工之良。"
        ],
        "notes": "",
        "id": "61a1b0aec271da59aebf5e971d737d31"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "次韵酬李黄山",
        "preface": "",
        "paragraphs": [
            "吾儒何所事，读书而挟策。",
            "君才郄林枝，灵根芳正发。",
            "笔下富词藻，云锦自天落。",
            "英英光岳气，洒洒冰雪魄。",
            "中秋璧月圆，宜赴广寒约。",
            "桂籍那未香，天公无皂白。",
            "学如禾与稻，既艺宜必获。",
            "于时误儒冠，孰不嗟铸错。",
            "篇章来联翩，有主此有客。",
            "隋珠既璀璨，和璞无踳驳。",
            "有文可与评，有酒可与酌。",
            "长吟不淹宿，捷若蛇赴壑。",
            "喜得罗庾俦，吾乡宜卜宅。"
        ],
        "notes": "",
        "id": "dce2d2249daade100d70637f675709c1"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "酬乡友惠诗",
        "preface": "",
        "paragraphs": [
            "乃翁不遐遗，招邀至宅里。",
            "芳馨秩俎豆，声歌列纨绮。",
            "寿色窦庭椿，天芬郄枝桂。",
            "皤皤七十叟，义方严教子。",
            "大儿书满架，心惟醉经史。",
            "金朱非所乐，饮食能知味。",
            "篇章落咳唾，葩藻振奇丽。",
            "月眼老增明，三读使予起。",
            "小儿暨若孙，未遑试以艺。",
            "具谓善吟哦，抑亦工诵记。",
            "庭兰其在兹，芬芳殊未既。"
        ],
        "notes": "",
        "id": "8a200bfb5c7ac3acb5e3ded166b465ac"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "怀南塘朱省阅",
        "preface": "",
        "paragraphs": [
            "我如蛰户居，跬步不可移。",
            "君有远行役，暑途方驱驰。",
            "觇知所如往，谓已杭双溪。",
            "人苟怀忠信，蛮貊其行之。",
            "平生玉雪襟，节行所素持。",
            "督运奉省檄，迨今已数期。",
            "故牍出袖间，数不差毫厘。",
            "皓皓其可污，皎若明鉴垂。",
            "堂堂大司存，肯计铢与锱。",
            "往事等尘埃，意者穷奸欺。",
            "奸欺固莫逃，赏识必见奇。",
            "岂惟忧责无，可以歌啸归。",
            "独念行路难，蕴隆丁斯时。",
            "野有暍死夫，何以当炎曦。",
            "越山未易登，其上号狐狸。",
            "越水不可厉，其下多蛟螭。",
            "鬼魅常瞰人，往者来者稀。",
            "毋为岩壑娱，返旆因迟迟。",
            "粤从轸既东，一日肠九回。",
            "桂秋俄已近，数日盼归期。"
        ],
        "notes": "",
        "id": "95146a2471bba51c5d2a320fc2cb1d8e"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "谢朱南塘借己田为易陆宅山建玉宸道宇",
        "preface": "",
        "paragraphs": [
            "好山未易得，况此不多山。",
            "靡迤八九丘，远眎犹弹丸。",
            "几载谋一区，经营何其艰。",
            "尺求而寸予，往往人所悭。",
            "丙舍西复西，一岑颇巑岏。",
            "其坡委蛇垂，宛若萦带鞶。",
            "又类立大纛，转帜风飞翻。",
            "其中似掌平，可为宫与坛。",
            "荷君割膏腴，易置为我懽。",
            "斯举昔罕闻，岂但今所难。",
            "得以奉帝尊，峻阁而危栏。",
            "顾惟匪陶顿，奚以役倕般。",
            "盖由心愿欲，宁恤家殚残。",
            "于兹延真侣，亦足化世顽。",
            "报乏千镒金，感著方寸丹。",
            "每嗟隶黔首，孰若侪黄冠。",
            "惟弗叛宣尼，何妨师老聃。",
            "斯宇傥落成，屈致居其间。",
            "玄玄五千言，言言推其端。",
            "看生白室光，相对清昼闲。",
            "学道能造极，何必三神峦。"
        ],
        "notes": "",
        "id": "4bf6ffa36dc46b6993bd415c5bc74cd4"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和叶野渡易古铜瓶韵",
        "preface": "",
        "paragraphs": [
            "此方而彼圆，何异冰与炭。",
            "彼工而此朴，土簋眎玉瓒。",
            "达人以道观，万殊等一贯。",
            "我有四耳尊，自谓今之冠。",
            "刻画尽精微，光泽加璀璨。",
            "流传知几年，器不减周汉。",
            "肯使居水湄，敬用如始盥。",
            "殆类古罍洗，盆盎不可乱。",
            "以好易所好，在昔有公案。",
            "张砚晋卿石，坡老诗可按。",
            "于以笃心盟，岂但荣目观。",
            "缅思古之人，未尝不三叹。",
            "君家螭文壶，相去未能半。",
            "痴儿厌家鸡，咄咄求互换。",
            "四美欲其并，片言为之赞。",
            "慨然湖海襟，弗以锱铢算。",
            "捷于响斯答，不宝己所玩。",
            "折简墨未干，订金言靡叛。",
            "信云义易利，殆类耕逊畔。",
            "将以舂容篇，溢目珠玑粲。",
            "捧持簪春花，恨无双玉腕。",
            "凡物各有匹，以时而合散。",
            "干将与莫邪，蛟龙可水断。",
            "方其埋丰城，雌雄元未判。",
            "神光射斗牛，如烈山以爨。",
            "方册纪载详，晋史稽所窜。",
            "一谓归张华，一谓属雷焕。",
            "变化复成偶，奔逸不可绊。",
            "嗟予欠义方，所谓亦云谩。",
            "求得既膺铭，负惭尤汗涣。",
            "命之谨所藏，珍重勿亵玩。",
            "子孙其永怀，岂但目前看。"
        ],
        "notes": "",
        "id": "3cbae5700cd696261fc3c0c0eabc8469"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "为云侣天游赋",
        "preface": "",
        "paragraphs": [
            "汗漫可以期，列缺可以至。",
            "岂不高且远，未足语超诣。",
            "至人悟重玄，妙境此融会。",
            "无声亦无臭，万象于我备。",
            "不必八柱承，不必二极系。",
            "曾城九重居，俨若具乎内。",
            "于焉以泮涣，其乐浩无际。",
            "气凝而神化，举步六合外。",
            "乘轮阆风行，税驾丹丘憩。",
            "逍遥兮周流，斯特迹之寄。",
            "混然吾太虚，游是息于是。"
        ],
        "notes": "",
        "id": "c592a8f3a8c468982967a4fe1b1744a0"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "赠潘天游",
        "preface": "",
        "paragraphs": [
            "干以健而运，如毂不停息。",
            "周流徧六虚，升降靡差忒。",
            "故能权四序，而以转万物。",
            "兹其气之游，造化由是出。",
            "一元亘终古，尘劫浩难诘。",
            "人有貌以生，于中具太极。",
            "苟知法天行，折旋而阖辟。",
            "浮游潜深渊，外想不内入。",
            "亦解长不死，寿与之为一。"
        ],
        "notes": "",
        "id": "7d80fa896a367d27db9394c783bde3c6"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "寄徐清溪",
        "preface": "",
        "paragraphs": [
            "清溪溪上山，九山山下水。",
            "山水遥相望，美人隔千里。",
            "飞鸿来远音，老鹤喜得类。",
            "望履杳无从，岂或尼而止。",
            "采兰以为赠，折梅以为寄。",
            "芳馨匪常存，怀想恶能已。",
            "吾衰年几何，岁月犹川逝。",
            "理奥欠析微，书囊未穷底。",
            "古杭可苇航，溪流迅如驶。",
            "虽爽菊秋期，花时更清美。"
        ],
        "notes": "",
        "id": "a46ceacd9aff51a5bd8ea6f4da8d97be"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "次青溪后二章为别  其一",
        "preface": "",
        "paragraphs": [
            "季世思良士，如抱渴与饥。",
            "峩峩章甫冠，瑞气浮芝眉。",
            "粹然君子儒，赴我同襟期。",
            "凡林非鸾栖，丹穴仍归飞。",
            "恨无健羽翰，所至相追随。",
            "怀归宜莫留，荆州那足依。"
        ],
        "notes": "",
        "id": "0d9b8046bd443907f3730772b5d855b2"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "次青溪后二章为别  其二",
        "preface": "",
        "paragraphs": [
            "今古多纷攘，宇宙弥氛埃。",
            "故友晨星然，往往沦劫灰。",
            "幸得莫逆交，子舆从子来。",
            "道义本契合，心迹无疑猜。",
            "不徒千斛舟，置此坳堂杯。",
            "动静必与俱，书林日徘徊。",
            "一闻骊驹驾，黯然肠九回。",
            "从今子陵台，目睫常嵬嵬。"
        ],
        "notes": "",
        "id": "1b4d1f478a24cad546d12e389c9785bd"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "刘锦山自衡州归复书仍贻之诗",
        "preface": "",
        "paragraphs": [
            "渺渺湘水波，浩浩衡山云。",
            "悠悠我之思，皎皎兮美人。",
            "美人不可见，陵谷日迁变。",
            "风尘方纷攘，意者生死判。",
            "鴈来信可通，岂若重会逢。",
            "恨无健羽翮，万里飞相从。",
            "腰下黄金佩，人间紫马贵。",
            "还疑衮绣身，易夺丘园志。",
            "鹤发几七旬，年与君为邻。",
            "交至老弥笃，恨弗时相亲。",
            "急流中勇退，一舸归私第。",
            "俄传尺素书，读之喜不寐。",
            "愿坚如兰心，共缔松菊盟。",
            "毋贻林涧愧，复动轩冕情。",
            "皓首金石契，何异园与绮。",
            "昔日良友朋，今为老兄弟。"
        ],
        "notes": "",
        "id": "6e2d6cdc9100d6d1370d75c4940c3c17"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "过秀城",
        "preface": "",
        "paragraphs": [
            "舟行过乡城，忆昨又三载。",
            "鹤表人或非，雉堞址仍在。",
            "郊郭幸苟完，室庐俱可慨。",
            "十年远亲友，一见如有碍。",
            "胡为穷纪次，际此远行迈。",
            "归来椒柏新，德人年未艾。"
        ],
        "notes": "",
        "id": "54ef49a97d7337ad7ad6ad3516579472"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "赠赵月麓之霅",
        "preface": "",
        "paragraphs": [
            "乍合成乍离，岁月何飘忽。",
            "重来吾愈老，喜复遂良觌。",
            "月麓号新改，簪裳亦殊昔。",
            "议论羲皇前，咳唾烟霞出。",
            "囊中诗一编，语到不可及。",
            "清圆粲珠玑，雅正谐吕律。",
            "新吟多感慨，能使鬼神泣。",
            "洗耳听谈玄，有言皆造极。",
            "豁然启其蒙，不觉膝欲屈。",
            "一碧涵千峰，吴兴山水窟。",
            "来办结构资，丹砂铸僊骨。",
            "鲁公千载祠，已仆谁复植。",
            "新宇傥落成，端庄厉忠直。",
            "滔滔奸佞夫，见使心怵惕。",
            "虽为老氏徒，未废儒者术。",
            "我有招隠庐，亦足以栖白。",
            "安能挽之留，共勘先天易。"
        ],
        "notes": "",
        "id": "3421c07acd73716e7b31869b35d10160"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "送人",
        "preface": "",
        "paragraphs": [
            "荆璞虽未琢，须成圭璧珍。",
            "峄桐虽未弦，须奏云和音。",
            "抱此材质良，识真岂无人。",
            "荐进居禁严，持美以效君。",
            "永为廊庙器，陋彼瑚琏陈。",
            "胡然久贤劳，展骥沧海滨。"
        ],
        "notes": "",
        "id": "105527ecda5dd1c6f95df2aa6fa95cc4"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "送林松壑",
        "preface": "",
        "paragraphs": [
            "弹铗归来乎，暂作苏台客。",
            "昂昂岁寒姿，依然返故壑。",
            "诗卷浩千万，斗大室难著。",
            "往哉掣巨鳌，肯恋华亭鹤。"
        ],
        "notes": "",
        "id": "ea23512e5f3df340cd8233bb29333526"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "答野渡垫宾并其子和篇",
        "preface": "",
        "paragraphs": [
            "唐人尚五言，秀句推柳塘。",
            "复有善鸣者，鸡鸣传远商。",
            "氏名几百载，郁若兰芷香。",
            "诗来破余暑，如挹风露凉。",
            "芬敷富辞藻，鲜碧逾丛篁。",
            "铺张几案间，蔚为前修光。",
            "读之律吕谐，击拊鸟声锵。",
            "可踵翰林白，未逊太史黄。",
            "东屏斯文主，书传撑满肠。",
            "固宜苏门客，而有晁与张。",
            "岂但如昔人，风雅能补亡。",
            "胸中千万篇，浩若五谷穰。",
            "况复有小坡，气习遗膏粱。",
            "书林惟日涉，艺圃无时荒。",
            "内有芳润融，外蔑声色戕。",
            "篇章虽后至，岩菊擅晚芳。",
            "又类秋芙蕖，水镜临夕阳。",
            "顾惟糠粃扬，凛负荆棘芒。",
            "叹予以诗隠，货药犹韩康。",
            "何时天朗清，共泛兰亭觞。"
        ],
        "notes": "",
        "id": "0c1ad858630ed9711264826e09466ddb"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "赠白湛囦",
        "preface": "",
        "paragraphs": [
            "老穷蛰一室，独与圣贤对。",
            "祢刺倏在前，喜有佳士至。",
            "此客可曾有，良觌今乃遂。",
            "夫岂燥湿同，未易折柬致。",
            "乡邻道不谋，咫尺楚越异。",
            "张范志苟合，千里盟弗背。",
            "蟠木何假容，猗兰盖仝味。",
            "吟咏浩篇章，口诵卷压几。",
            "湛然珠在渊，晨夜光明媚。",
            "谱接唐人传，句与唐人俪。",
            "满贮风月襟，迥绝烟火气。",
            "笔下戏群鸿，尤跨虞薛辈。",
            "乐哉得新交，风期从此契。",
            "张鼓于越门，聊为岁月记。"
        ],
        "notes": "",
        "id": "99bd9516eae74f5f1301ae008850820f"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "即席赠太阳山极圆上人",
        "preface": "",
        "paragraphs": [
            "招提几百载，其来自唐室。",
            "屡此系扁舟，过门不暇入。",
            "岂图今之行，招携叙旧室。",
            "遂停欲归櫂，重整倦游屐。",
            "粤昔有高僧，斯地曾卓锡。",
            "湛然一方泉，千岁停寒碧。",
            "古殿倚太阳，佛光含慧日。",
            "巍巍屋上峰，森森庭下杓。",
            "禅房窈且深，竹树尤静密。",
            "开尊具浊馔，领客日至夕。",
            "久要亦所难，此意岂易得。",
            "探囊出诗章，往往名胜笔。",
            "诵诗所以名，极圆而圆极。"
        ],
        "notes": "",
        "id": "f9d910b2bafc35914aa3c8f9e0435a33"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "锦山自杭来诗呈乡曲共举月集",
        "preface": "",
        "paragraphs": [
            "岁月易以迈，羲娥不停旋。",
            "忆昔聚嬉戏，缟发今盈颠。",
            "日往而月来，壮逝老至焉。",
            "交情贵浃洽，良辰忍弃捐。",
            "簪舄要时集，尊俎宜相先。",
            "闻风益所无，议论攻其偏。",
            "急难援心勇，友助劳斯宣。",
            "里闾皆吾与，疾苦毋吝言。",
            "惠利苟可及，念勿遗颠连。",
            "杜门惟独善，此见恐未然。",
            "良朋去七载，归锦荣山川。",
            "盟鸥思海上，访鹤来云边。",
            "胸中五千卷，笔下琳琅篇。",
            "尤当会以文，雅好庶不愆。",
            "真率月有集，旧典犹可沿。",
            "洛社多尚齿，尚齿则未便。",
            "何如倣修禊，少长无拘挛。",
            "光风猎猎长，万象皆暄妍。",
            "四时有佳致，陵谷纵变迁。",
            "山巅或水际，竹下并花前。",
            "高吟吐风月，逸气嘘云烟。",
            "烦襟可洗除，芳景宜留连。",
            "毋徒嗟百罹，一笑觞互传。"
        ],
        "notes": "",
        "id": "cb8d94d5d5d691c2322a60f37ca9538c"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "赠龙虎山甘道士",
        "preface": "",
        "paragraphs": [
            "袖携尺素书，远从上清至。",
            "胸涵龙虎象，语带烟霞气。",
            "千古夔牙音，指下发其秘。",
            "为鼓桃源行，桃源何处是。"
        ],
        "notes": "",
        "id": "beb9145895fbad3d0a591ee13e370cd5"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和南塘贻林丹岩古风时丹岩馆郊外",
        "preface": "",
        "paragraphs": [
            "丹岩今良士，南塘古当时。",
            "馆餐未有适，义图以助之。",
            "渠渠推毂心，终莫副所思。",
            "遇合各有缘，天只非人为。",
            "裴回明月枝，乃在海一涯。",
            "一字以拔人，我惭蔡子尼。",
            "遂使文字交，远迈为人师。",
            "骚坛不可即，比兴安所施。",
            "唱酬怀旧章，绚若辞藻摛。",
            "细玩二君咏，形神坐欲驰。",
            "踪迹有聚散，情意无盈亏。",
            "非晚即簪盍，宁久成诀离。",
            "停云思亲友，且和渊明诗。"
        ],
        "notes": "",
        "id": "eb8a3af47551321ae02c349e7a409529"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "夜坐待月次日补吟",
        "preface": "",
        "paragraphs": [
            "瑶坛礼碧虚，返次羽人坐。",
            "引脰延月华，吞吐隔翠嶞。",
            "众吻盼流芳，冉冉忽透过。",
            "大规虽微亏，犹喜镜未破。",
            "浮翳从何来，掩蔽仍不果。",
            "连峦一色浄，清辉千里播。",
            "爽垲入襟裾，光明生咳唾。",
            "诗翁于此时，枯肠正无奈。",
            "愧乏云锦章，翻然乃高卧。",
            "斯辰怅有怀，无语坐偷堕。",
            "今夕冰轮升，不吟则不可。",
            "预解素娥嘲，免谓翁负我。"
        ],
        "notes": "",
        "id": "dbc3236be2e4cf0502ae8711f6ec6470"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "再用韵答和者",
        "preface": "",
        "paragraphs": [
            "依山构靖庐，虽陋亦可坐。",
            "幽林隔尘嚣，逦迤八九嶞。",
            "时来友高士，一岁知几过。",
            "野花薰醉醒，山鸟啼梦破。",
            "何莫匪真诠，岂为崇小果。",
            "颇喜仙侣稠，可使玄风播。",
            "道腴足隽永，世味等涕唾。",
            "谷神傥不死，造物何能奈。",
            "多君从我游，白云肯分卧。",
            "第嗟屋宅坏，殆类甑已堕。",
            "内炼怅莫成，服食其或可。",
            "伯阳丹鼎余，刀圭分赠我。"
        ],
        "notes": "",
        "id": "44326491c9cf666282fb6c0c3e272338"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "慰张石山幼子亡",
        "preface": "",
        "paragraphs": [
            "无子虽可悲，有子未为喜。",
            "断以释子言，莫非假合耳。",
            "杜陵咏为麟，瑞物能有几。",
            "昌黎谓之枭，恶德乃类是。",
            "无之恐无后，有之亦为累。",
            "苟非弗克肖，曷若听其逝。",
            "颜路之亡回，宣尼之丧鲤。",
            "此皆长而贤，痛甚于幼死。",
            "夷甫虽尝云，情钟在我辈。",
            "过哀亦奚为，安有复生理。",
            "子夏空失明，季札号知礼。",
            "吾友方盛年，何忧乏良嗣。"
        ],
        "notes": "",
        "id": "992558fd39f70fc26ead5e83cc1a96a4"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和友人新阳韵",
        "preface": "",
        "paragraphs": [
            "生机天地宁终藏，剥极复反开新阳。",
            "阳明渐进阴浊散，辉光万象熏佳祥。",
            "不必晷验度合表，不必风问来何方。",
            "朝廷有道雨旸若，满家五谷歌穰穰。",
            "占年梅映腊雪瑞，回暖柳拂春昼长。",
            "愿君多送锦绣句，为我一洗冰炭肠。",
            "阳春一曲和盖寡，媿我芜陋匪报章。",
            "独思愁叹接田里，安得击壤衢游康。"
        ],
        "notes": "",
        "id": "69234b3790a8fe144bde0b06f4b28f11"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "为徐进士天隠赋辟谷长吟",
        "preface": "",
        "paragraphs": [
            "物盈宇宙皆有穷，一气先天常浩浩。",
            "荣华富贵能几何，百岁光阴如电扫。",
            "开辟由来莫几年，圣哲英雄骨俱槁。",
            "勋名盖世文瑞时，岂若玄玄穷徼妙。",
            "古仙率多山泽癯，方平通经后从老。",
            "伯阳隠士著参同，援述宣尼辞可考。",
            "人身口腹乃大患，举世凡夫为此恼。",
            "厚味腊毒尤伤生，甘旨肥醴偏害道。",
            "学仙万虑要屏除，有累俱为方寸扰。",
            "希夷辟谷功始成，抱朴休粮法宜效。",
            "所以丹丘诸羽人，莫不餐松茹灵草。",
            "谁云不食胃徒空，入道门衢此为要。",
            "天隠良士工词章，经传百家仍探讨。",
            "孰知抗志乃松乔，浊利浮荣非所好。",
            "年当强仕舍壮图，勇辞馆餐栖窈窱。",
            "欲仁仁至天所资，道藏仙方过鸿宝。",
            "卫生有药可忘饥，不愁煮字那能饱。",
            "一从易置冰玉肠，不假青精颜色好。",
            "会驱干马及坤牛，捕虎擒龙归鼎灶。",
            "易骨洗髓由此基，三岛十洲轻可到。",
            "纵未能尝方朔桃，亦须先致安期枣。",
            "世儒悉被客尘迷，志在衣锦而食稻。",
            "惟君高蹈出凡流，见谓秋阳同皜皜。"
        ],
        "notes": "",
        "id": "82ee9c70f8045070481ff4982ae8530d"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和野渡赋双竹松梅古风",
        "preface": "",
        "paragraphs": [
            "挺然昂霄蟠涧阿，彼美松者非凡槎。",
            "千林摇落乃孤秀，舞春杨柳徒傞傞。",
            "翛然照水溪一涯，彼美梅者非凡葩。",
            "冰姿皎洁抱清独，漫山桃李徒繁华。",
            "昔人品题信不苟，每以此木配此花。",
            "伊谁挈置小盆盎，高标盘曲良可嗟。",
            "然虽矫揉失真性，幽香贞色仍堪夸。",
            "况分瑞竹与鼎立，岁寒之侣何以加。",
            "竹尤挺特过二者，逸鞭吐秀如兰芽。",
            "两枝撑出露头角，一类襁褓髻未丫。",
            "于中此更拔其萃，似觉小异如孟嘉。",
            "会从尺寸达寻丈，摩拂穹汉生云霞。",
            "可亲雅与书帙称，相对慎勿肉食奢。",
            "君之取友莫此尚，此友宁久留君家。",
            "须知调鼎待佳实，岂但水影夸横斜。",
            "须知大才作隆栋，岂但古干森虬蛇。",
            "虚心劲节岂无用，宁在楚楚仪容佳。",
            "为龙致雨行矣神，变化轰雷掣电与世驱奸邪。"
        ],
        "notes": "",
        "id": "80db4164ca26baffab116e223d06ceb6"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "与卿寓登多景楼口占立成",
        "preface": "",
        "paragraphs": [
            "世称斯楼天下奇，雨余振履此游适。",
            "埋头旅舍气弗苏，一见端能洗湮鬰。",
            "连冈三面作襟袖，洪流千里在履舄。",
            "俯窥万井若棋布，前阅千帆似梭掷。",
            "银涛涌出丹碧居，金焦两山相对立。",
            "群阴解駮宿霭收，放出修眉数峰碧。",
            "景名多景名不虚，似此江山何处觅。",
            "凭栏一笑问波神，欲举归帆在何日。"
        ],
        "notes": "",
        "id": "3d3c1cae4668a537000a8b1add18caf9"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和张石山古风约郊行",
        "preface": "",
        "paragraphs": [
            "乾坤空阔几由旬，仁气坱圠熏为春。",
            "郊原万象列绮绣，华哉规令方施行。",
            "旧年与花尝有约，肯倦携筇并蹑𪨗。",
            "近来时事与花违，一任自开还自落。",
            "此时何地可维舟，难效山阴禊事修。",
            "醉吟有样犹可法，随处可留无不留。",
            "欲纵清游先蜡屐，剩拟一造芝兰室。",
            "料应红紫尚余芳，但媿平章无健笔。",
            "折简支郎盟在前，期吊野王今几年。",
            "或行或止若有制，人不自由殊可怜。",
            "转头点点飞红雨，美景良辰那忍负。",
            "大篇短牍重招邀，起往从之其敢后。",
            "但嗟戴笠与乘车，昔骑紫马今无馿。",
            "荣华消歇与春尽，宠辱不动心如如。"
        ],
        "notes": "",
        "id": "0f9974c0ed8414c8c65e9672596fb1cf"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和野渡为青溪赋",
        "preface": "",
        "paragraphs": [
            "好士不论亲与疎，绝甘分少宁求余。",
            "孔程一见便倾盖，懽如故旧其非欤。",
            "世多奇俊无南北，平昔可曾致佳客。",
            "吾乡良友无出君，二仲之交犹欠一。",
            "青溪人瑞名闻扬，剑气上射牛斗光。",
            "淋漓笔下走风雨，其势浩浩声浪浪。",
            "双鹄俱堪侪野鹤，宜与翺翔天地廓。",
            "一为羁羽一仝巢，羁者飞来慰寥寞。",
            "人生遇合天实为，远方朋来从尔思。",
            "但亲益友非损友，何间新知与旧知。",
            "吾侪气臭在投合，有来馆粲须延纳。",
            "不妨北海常开樽，岂但休源乃施榻。",
            "我家有竹门可款，植此不徒悦俗眼。",
            "批风抹月待嘉宾，绝胜肉食供朝晚。",
            "嵇吕交情虽似漆，千里相遇难再得。",
            "何如耆俊里社仝，时得亲薰才学识。"
        ],
        "notes": "",
        "id": "5611e566c88f6c3c6ae31fc5b806c67e"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "鶑花吟为良友作",
        "preface": "",
        "paragraphs": [
            "羽族竞繁声，仓庚尤善鸣。",
            "喧啾百喙忽奏雅，尽洗盈耳筝竽音。",
            "芬菲芳事毕，木芍药晚出。",
            "于中姚魏更倾城，扫退目前頳紫色。",
            "转眼韶华便欲休，恨无长绳系春留。",
            "一春妩媚在花鸟，常恐易逐光阴流。",
            "浮荡谁家挟弹子，飞丸巧中俄摧翅。",
            "封姨底事苦禁持，飘摇欲使无完蔕。",
            "可嗟凡卉与凡禽，遂情快意何纷纷。",
            "不思物恶伤其类，尔形尔气非同群。",
            "岁购名葩不常遇，日听好音能几度。",
            "寄与东君力遮护，勿使凋零同臭腐，不然辜负鶑花主。"
        ],
        "notes": "",
        "id": "30a0fc5df588008a175c3846e43e7ecf"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "为徐太初友人陈府判赋梅居饯行",
        "preface": "",
        "paragraphs": [
            "青鞋不踏孤山路，辜负逋花今几度。",
            "那知别有姑射居，众谓孤山未必如。",
            "夙昔名传尤愿见，渴想此仙难觌面。",
            "朋来满口誉风神，俨若眼底逢佳人。",
            "枝间独具先天易，惟有太初心默识。",
            "雅游拟问古航船，索笑相亲须有缘。",
            "闲中积岁玩风月，虐甚祁寒饱霜雪。",
            "此往春浮雨露香，归来万玉争辉光。"
        ],
        "notes": "",
        "id": "6fe495da712b538366fef766cc7c1d40"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "墓松既夷所余无几方植松秧自赋",
        "preface": "",
        "paragraphs": [
            "重来丙舍岁三易，翠𪩘插空仍兀突。",
            "乔林鬰蓊歼斧斨，一二仅存于百亿。",
            "参差历落更孤秀，不假依凭而挺立。",
            "宛如九老瑞唐朝，又类耆英隆宋室。",
            "合兹异代众君子，仙去一朝于此集。",
            "千夫束手何敢向，万牛回首难容力。",
            "已芟嘉植勿复论，寿此佺期不朽骨。",
            "稚松匝地散新秧，头角森森纷羽翼。",
            "他年雨露饱沾濡，满鼻珠玑香习习。",
            "会须百尺长龙身，仍复层林森凤翼。",
            "作诗聊记角弓章，子子孙孙永培植。"
        ],
        "notes": "",
        "id": "7e940a02ee5c3da6c01b0f330c329a39"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和南塘咏梅",
        "preface": "",
        "paragraphs": [
            "剥极大冶如死灰，潜阳初动生意回。",
            "冲融一脉贯万汇，物有清气拂斗魁。",
            "嘉植几世培其栽，孤芳欲折犹裴回。",
            "此花消得酒百杯，料君耻与红紫偎。",
            "祇应两屐磨苍苔，豪饮岂惜玉山颓。",
            "醉中两手敲复推，句成不假击钵催。",
            "青皇襟量何恢恢，任教残腊偷春来。",
            "暗香明艳无纤埃，俯视众植为陪台。",
            "纷纷盆盎见古罍，千花锦绣徒成堆。",
            "天然不假冰玉裁，岁岁为渠青眼开。"
        ],
        "notes": "",
        "id": "2b561f18e90d751733878d9101d0edd6"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "过瓜洲",
        "preface": "",
        "paragraphs": [
            "伟哉千里万里流，衮衮其来自巴蜀。",
            "奔腾澎湃入尾闾，势雄何啻吞百谷。",
            "金焦对峙两鳌浮，千顷玻瓈浸其足。",
            "光生金碧殿阁涌，气蒸紫翠林丛沃。",
            "附庸更有小陂陀，东晋诗仙卧其麓。",
            "穹龟长蛇簸风雨，鬼怪神奇不可触。",
            "地灵设险莫此如，此天所以限南北。",
            "江山终古无变迁，世运如输几翻覆。",
            "英雄灭没去不反，人事纷轮转相续。",
            "嗟予蛰处几二纪，殆类龟藏蜗局缩。",
            "兹来云梦气可吞，浩荡乾坤在吾目。",
            "靴纹猎猎日流辉，鬟黛葱葱雨初沐。",
            "沙禽云鸟自往来，浪舶风帆互征逐。",
            "野芳零落舞残红，汀草蒙茸涨平绿。",
            "烂然宇宙一丹青，绝胜鹅溪千画幅。",
            "归舟那得大如川，载取江头春万斛。"
        ],
        "notes": "",
        "id": "fad551d6431a8bfed8905f30d50c5a58"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和陆象翁以梅配竹",
        "preface": "",
        "paragraphs": [
            "骈头始生为箨龙，森然而立列群玉。",
            "琮琤有韵天籁鸣，蓊鬰成阴云气簇。",
            "楚楚少年来自河，猗猗君子瞻彼澳。",
            "其实曾致雏鹓来，其枝可留栖凤宿。",
            "月香水影犹更奇，弹压春花千万属。",
            "羞为西子事涂抹，喜作道韫淡粧束。",
            "不居驿路即溪桥，好傍岩腰与山腹。",
            "谓宜作妃以相从，雅韵幽姿俱不俗。",
            "此君何以待美人，翠帷重重富罗縠。",
            "美人何以奉此君，碎玉明珠不论斛。",
            "于中更有无价香，迥胜龙涎与麝馥。",
            "此君挺特气不凡，美人窈窕姿尤淑。",
            "执柯者友秦大夫，不烦月老绳纡足。",
            "且善为醪以合欢，味过蒲萄及醽醁。",
            "梅之所见乃不然，谓恐为人所指目。",
            "从来洁白不可溷，每鄙仙人华萼绿。",
            "彼固无慊为丈夫，予宁屈体而雌伏。",
            "不如仍作岁寒交，永为贞女甘幽独。"
        ],
        "notes": "",
        "id": "2951c3d2f5c2f7f6f985b4863a7b55a2"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "自王园归约诸友山行",
        "preface": "",
        "paragraphs": [
            "天不怜我老且贫，荒迳不可酬华春。",
            "遂令东里互邀致，借之双圃娱芳辰。",
            "痴云酿雨雨旋止，霁日含辉更清美。",
            "花间尽晷得盘桓，但费东君为料理。",
            "归来未久簷溜倾，乃信造物真有情。",
            "十分淑景一分在，但愿从此天开明。",
            "一方一曲春有限，芳菲未足舒老眼。",
            "扁舟远欲逐清华，锦绣山川穷胜赏。",
            "维此林峦地虽窄，耸秀流芳亦不恶。",
            "安得良友相追随，步屧生香徧行乐。",
            "只恐囊无贺老诗，不愁屐费阮生蜡。"
        ],
        "notes": "",
        "id": "61abeefd2f84e11961d6b802ecdbf68d"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "五云诗",
        "preface": "",
        "paragraphs": [
            "千岩万壑东南美，中有一山尤秀伟。",
            "伊谁衣被以佳名，非雾非烟腾瑞气。",
            "有人于此曾课书，出山能士为写图。",
            "风林泉石振清响，占毕吟诵声难模。",
            "聚为胸中线五色，不补衣裳华衮黻。",
            "迺作江湖漫浪游，奋藻扬葩肆吟笔。",
            "文为人瑞要瑞时，时不与我文奚为。",
            "何如抱书还旧隠，姑颂楚橘歌商芝。",
            "吾衰一字不解作，平生学殖叹荒落。",
            "为儒无用拟修玄，徒想仙人五云宅。"
        ],
        "notes": "",
        "id": "544b93e4ad668ae4dd056e16cd1994ed"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "春归",
        "preface": "",
        "paragraphs": [
            "红飞绿腻晴昼迟，木香满架柔条披。",
            "芳菲过眼能几日，娱乐常少多忧悲。",
            "东君归计何太早，四序光阴如电扫。",
            "今年花谢复明年，祇使看花人易老。",
            "萧然白发朱颜苍，竞春肯学儿童狂。",
            "不如坐对岁寒木，清谈与客穷书囊。"
        ],
        "notes": "",
        "id": "360fee7d9d4deacc6fb3e6c8fa4f877c"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "送龙孝梅过上海及见郊外巨室",
        "preface": "",
        "paragraphs": [
            "宇宙清淑物絜齐，春工告成青帝归。",
            "云缝雾织翠万幄，尤胜红紫芳菲菲。",
            "高人出郊穷远目，一童两屐随所之。",
            "五茸三泖在指顾，收揽万象归诗脾。",
            "袖中三尺贯牛斗，剑光到处神魂悲。",
            "肘间更有不传妙，祸福隠奥能前知。",
            "高门悬薄奚待往，候迎紫气争先驰。",
            "此行直须访海若，挥斥物怪搜珍奇。",
            "连鳌自可赤手取，何用钓犗五十为。",
            "十洲三岛不难到，御风骑气从安期。",
            "愿君斯游姑少迟，为我六月开南枝。"
        ],
        "notes": "",
        "id": "29359c338905787e59527099fb4a7695"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和唐人惜花韵",
        "preface": "",
        "paragraphs": [
            "一年最是花时好，花开莫待鶑呼老。",
            "有酒对花勿草草，清唱美人眉淡扫。",
            "一觞一咏要相当，櫂船唤取黄头郎。",
            "川原红紫相低昂，载取十里春风香。"
        ],
        "notes": "",
        "id": "b24ac434cf1f12c8de3490a48275898a"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "新暑赋西轩竹",
        "preface": "",
        "paragraphs": [
            "此君与我同襟期，延致屋宅西南维。",
            "涵濡雨露岁未半，柯叶深茂华而滋。",
            "恍疑神士萃庭宇，旌𣄛羽盖纷交驰。",
            "非筝非竽发天籁，不湍不濑含风漪。",
            "绿光到眼冰雪泼，顿令六月无炎威。",
            "何须挹爽置象簟，不假去热施龙皮。",
            "挺然直节异凡植，四时不改琳瑯姿。",
            "翛然雅致涤万虑，一尘不染珊瑚枝。",
            "明蟾写真银散彩，腾乌弄影金流辉。",
            "千林剥落气愈劲，更好雪压并霜欹。",
            "无山无水自幽胜，雨天霁景俱相宜。",
            "方嗟此地翳草莽，幻出臭腐为神奇。",
            "恨无与可图作幛，消得坡老模成诗。",
            "中虚而静有隠德，妙气独有予心知。",
            "年今七十诸妄屏，久压花本芳菲菲。",
            "缔交惟汝与松杓，啸风吟月相追随。",
            "愿言栖凤同作伴，慎勿化龙随所之。",
            "武公勋业我所媿，犹觊老寿几耆颐。"
        ],
        "notes": "",
        "id": "79ab6e770a1dd095b6e6f0966d0c93b8"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "次韵悯雨",
        "preface": "",
        "paragraphs": [
            "百谷仰雨而蕃滋，乃颖乃苞乃成实。",
            "锸云方喜高下齐，大田俄报东南坼。",
            "民穷至此噫亦甚，无年饿死其无日。",
            "佛灵犹未致涓流，人力焉能施寸尺。",
            "况当十室九室空，可堪百里千里赤。",
            "仰天无路扣彼苍，望云自旦寻至黑。",
            "一岁不稔百沴生，所忧岂止人艰食。",
            "声嗟气叹方载途，屈莫求伸枉莫直。",
            "繇来有感则有应，影响一机端可必。",
            "时迁事改理不移，今日天工岂殊昔。",
            "烹羊乃雨古语云，何假雷师起河伯。",
            "调元赞化更有人，怪魃螟蝝俱蛰迹。",
            "人心既悦天意从，利泽须能致甘泽。",
            "油然沛然苗勃兴，奚用象龙施五色。"
        ],
        "notes": "",
        "id": "b2b662edfdc03ae2cce9ca376b2457b7"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "赋竹深处",
        "preface": "",
        "paragraphs": [
            "淇园既往不足论，渭川徒多未足贵。",
            "森然玉立辟幽深，弥望恢恢有余地。",
            "何异东亭手亲植，遂使南阳日清閟。",
            "绿云障日间弗容，翠涛翻空杳无涘。",
            "冥冥韩林静而秀，窈窈蒋迳深且邃。",
            "洗清袢暑迥莫留，截断俗尘飞不至。",
            "何须层冰置几案，自然凉气生衣袂。",
            "吟弄风月骚人徒，伯季松梅岁寒味。",
            "于斯二仲可论交，谁为六逸宜邀致。",
            "何时徒步许直造，著我其间同一醉。",
            "祇恐君疑庾亮来，角巾岂免还私第。"
        ],
        "notes": "",
        "id": "6e7793aa92afc265b2023adca0da8835"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "宣妙坟院古柏",
        "preface": "",
        "paragraphs": [
            "古来乔木产墓宅，新甫之俦匪凡质。",
            "风梳雨沐三百年，耸壑昂霄过千尺。",
            "孤标屹立独擎天，繁柯偏重常倾日。",
            "苍皮剥落节理坚，挺挺长虬初蜕骨。",
            "我来屡见此崛奇，摩挲老眼增双碧。",
            "吁嗟松槚几迁易，拱者芟夷新者茁。",
            "青青惟此贯四时，物换人非饱更历。",
            "栽培意有天地根，不然守护资神物。",
            "须知硕果不徒存，天佑吾宗当默识。",
            "公侯复始此其符，衮衮人英须辈出。",
            "伟才未许万牛挽，香叶拟留孤凤集。",
            "千秋要与此山存，世世宗盟共封植。"
        ],
        "notes": "",
        "id": "02bd6c0949a2f028864918515d6a2a6a"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和新篁韵",
        "preface": "",
        "paragraphs": [
            "竹君清绝润于玉，谱牒出自淇之澳。",
            "移根分种置吾庐，才隔樊墙即家塾。",
            "塾之所有无非书，师友摛文剪其芜。",
            "此君儿郎趣亦雅，骈头相过纷铺舒。",
            "鲜鲜绿色照邺架，骎骎宗祖可方驾。",
            "钩章题品得骚翁，倍使新篁长光价。",
            "矛甲𫓩𫓩看击云，未逊六千君子军。",
            "琅玕一一如椽大，此中更有风月存。",
            "巨细何异公领孙，低昂尤若主承宾。",
            "有宾如君诚可人，西窗六月暑如焚。",
            "会见为君涤除热恼来凉薰。"
        ],
        "notes": "",
        "id": "b9dbb98d6cae5cc1a7df45ae29ddc694"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "坟院新篁  其一",
        "preface": "",
        "paragraphs": [
            "琅玕挺秀径尺盈，森森直上摩苍冥。",
            "封培保护犹重器，岁余二十林方成。",
            "绳绳孙子更杰出，远过鼻祖尤轮囷。",
            "蔚然翠羽渐成葆，稚者碧玉初抽簪。",
            "泥涂甫见露头角，意气已欲生风云。",
            "繁枝会致凤栖止，修干能作龙飞腾。",
            "我来其下避新暑，洒若涧壑涵层冰。",
            "清高直亮异凡种，愿言世与山长青。",
            "绿漪岂但为目玩，于焉观德知修身。",
            "吾宗叡圣所宜法，如圭如璧扬休声。"
        ],
        "notes": "",
        "id": "a7d6d441047ac67cf0ee2be0814396ae"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "坟院新篁  其二",
        "preface": "",
        "paragraphs": [
            "世更日月几昃盈，依然有谷中窈冥。",
            "修筠夹道互经纬，宛如一机翠织成。",
            "非繇培植得揽玩，何异不稼而有囷。",
            "箨龙个个出头角，密者栉比疎犹簪。",
            "婵娟色媚已映月，团栾气合行屯云。",
            "雨余寻丈忽耸拔，其上速若鸢肩腾。",
            "中边别种相间簉，又类润玉陪清冰。",
            "我将于此事著述，编摩自足供杀青。",
            "此君时对吐秀句，榆境亦不孤闲身。",
            "凉床滑簟午睡足，坐听雅奏来风声。"
        ],
        "notes": "",
        "id": "f2a7529837c3320a9a6039a6c31e460d"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "夏秋积雨岁用大祲长言纪实",
        "preface": "",
        "paragraphs": [
            "四月五月淫涝积，噬啮丘垤吞原隰。",
            "匪惟为沼荡为陂，万顷秧云泯无迹。",
            "攒鸦联尾空飞翻，化鳌为城难障塞。",
            "五湖三泖欲贯通，浪接重江势洄潏。",
            "茅茨比屋何可存，谷麦千金不论直。",
            "懦夫全室葬鱼腹，强者呼俦作蟊贼。",
            "闭籴成风牢莫回，劝分有令徒无益。",
            "间存垅亩护余苗，曾不什一于千百。",
            "旱赤坚栗刈未齐，晚红𫁂䅉苞欲实。",
            "饥农竞喜新谷收，一饱充肠云可必。",
            "夫何八月天瓢倾，其来震荡而飘忽。",
            "势如阵马奔不停，银溜浪浪欲穿石。",
            "直疑群龙翻九河，小山摇撼大山兀。",
            "须臾泛溢满中庭，平地如渊深计尺。",
            "明朝清野变白波，浩浩汤汤弥甚昔。",
            "积阴为冷不堪收，殆类鸿蒙未开辟。",
            "又如历代政昏蒙，熏如宇宙成幽墨。",
            "飚旋雾塞昼冥冥，常俾苍生气湮鬰。",
            "簷间点滴无时干，犹幸滂沱间霂霡。",
            "登场惟苦禾耳生，栖亩尚有禾头出。",
            "深虞衮衮倾盆来，已坏垂成俱灭没。",
            "大家盖藏悉已空，犹恐有司征敛急。",
            "若使租无斗斛收，卒岁输官何自给。",
            "贫家薪桂米逾珠，待哺嗸嗸并日食。",
            "若使粒价更涌腾，宁不枕藉为沟瘠。",
            "彼苍亦必悯时艰，忍视斯民至斯极。",
            "我念民穷作此歌，歌此能令鬼神泣。",
            "鬼神为我诉之天，天岂不惟民是恤。",
            "似闻诰下驱六丁，翦夷水怪歼群慝。",
            "怒霆笑电悉屏除，抉云推上红轮日。",
            "更愿阳乌溥至仁，大放光明照幽仄。",
            "鬰者斯通枉者伸，顿苏民气舒民力。",
            "洪波卷空九土晞，多稼穰穰登黍稷。",
            "庶令千里免阻饥，可反愁邦为乐国。"
        ],
        "notes": "",
        "id": "2ab9732b831621aebb7c2bb1da49b2fb"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "立秋喜雨",
        "preface": "",
        "paragraphs": [
            "炎炎老火烧太空，熏灼万类势欲镕。",
            "高田幅裂稼已腐，低壤釜沸禾生虫。",
            "金蛇飞走天鼓震，须臾散灭茫无踪。",
            "火轮烈烈扬炽焰，夜镜炯炯摩青铜。",
            "老夫望岁甚田叟，恨无神术驱群龙。",
            "平明披衣视云气，雾霭四合何冥蒙。",
            "沾濡俄顷遂滂沛，奔腾浩瀚犹崩洪。",
            "雨珠雨玉何足贵，雨菽雨粟亦有穷。",
            "涓流膏润入秉穗，穰穰九谷苞其中。",
            "良畴何啻万万顷，一稔囷栉过崇墉。",
            "溢为懽声沸比屋，洗空愁叹苏三农。",
            "亦知诚感斯响答，古佛之一真圆通。",
            "嗟吾年来生计荡，殆若枯叶随飘风。",
            "瓯窭污邪不应祷，冻饿真与穷民同。",
            "继今甘霔愿时有，鼓腹击壤歌年丰。"
        ],
        "notes": "",
        "id": "439fdf6f4addb318d526c1ec0b213476"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "用韵再作",
        "preface": "",
        "paragraphs": [
            "一气运行于虚空，有形孰不归陶镕。",
            "燠寒燥湿互为用，功被草木并昆虫。",
            "胡然阳亢乃作沴，丰隆屏翳俱潜踪。",
            "炎炎赫赫势太甚，烹煎万有何殊铜。",
            "田畴龟坼河港断，水车不运骨挂龙。",
            "俄惊片云变反掌，宇宙未剖犹鸿蒙。",
            "初如线溜气才应，继若瓴建声何洪。",
            "岂徒神力能致此，意者高厚悲人穷。",
            "丰凶由数亦匪数，厥有造化行其中。",
            "年来五谷亦狼戾，曾孙之庾高于墉。",
            "祇今户户叹赤立，富者恨不为耕农。",
            "要知千人万人心，心心默与天相通。",
            "熙熙田畯争荐喜，烹葵剥枣追豳风。",
            "更看十月场圃筑，黄鸡白酒村村同。",
            "但祈田祖去螟螣，愿如荆叟歌元丰。"
        ],
        "notes": "",
        "id": "7f71b9b0794702088ac302fb9a3af84c"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "赓南塘桂吟",
        "preface": "",
        "paragraphs": [
            "卉木摇落如齿牙，红紫净尽无浮花。",
            "秋芳俄从天上至，人世有香谁敢夸。",
            "累累金粟叠为蕊，风韵别自成一家。",
            "葱葱绿玉不改色，岁寒气节何以加。",
            "滋荣岂但压众植，纤巧直可凌春华。",
            "一枝才折闻四表，芬敷发达其无涯。",
            "看花花好时亦好，到眼不觉忘声嗟。",
            "君家乔木知几载，世世封植今弥嘉。",
            "来章璀璨耀珠璧，行墨遒劲飞龙蛇。",
            "我营小圃富灵种，丹犀列树尤豪奢。",
            "虚堂中夜忽生白，扶疎清影来窗纱。",
            "世间万事等尘土，何苦闭缩如藏蜗。",
            "只今有酒烂醉广寒下，但恨无鼓可作渔阳挝。"
        ],
        "notes": "",
        "id": "224d01543e55b7e35c83c75539ccadc7"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "寿南塘八月生朝",
        "preface": "",
        "paragraphs": [
            "一年最好八月月，此月迥与寻常别。",
            "君于厥月乃诞弥，天一之精所凝结。",
            "涵精毓秀宜不凡，神如秋水肤如雪。",
            "蜚英腾茂载宦途，所至光明而炜晔。",
            "一帘莹彻照今古，妙凝夜气冰霜洁。",
            "芬芳满腹贮天香，吐出篇章更奇绝。",
            "所存者厚养者深，晚岁丰姿尤发越。",
            "不知何物敢相干，屡月光华似消歇。",
            "直疑苍狗互掩蔽，恨无长躯可手抉。",
            "又类妖蟇初啗餠，恨无利剑可歼厥。",
            "一朝天为扫妖邪，银轮烂烂仍高揭。",
            "久嗟湮晦忽清明，俨若身居广寒阙。",
            "相将诞节纪祥弧，连夕金波倍澄澈。",
            "谁云弦望有盈亏，须知本体原无缺。",
            "满堂子女竞称觞，比似常年更懽悦。",
            "月中自有药长生，不劳复问长生诀。",
            "从今夜夜长辉光，年年月月无磨折。",
            "刀圭无惜惠仝人，使我颓龄起疲苶。"
        ],
        "notes": "",
        "id": "937c6b8f27e89c7f65e7515d8f91298c"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和吟友月夜遇风雨不见薄蚀韵",
        "preface": "",
        "paragraphs": [
            "麟经纪载浩岁月，天家妖祥互分别。",
            "所书薄蚀三十六，独于黑夜泯无说。",
            "岂以为阳义所崇，可略者阴辞遂辍。",
            "曩年月蚀无风雨，风雨胡为为月设。",
            "三百六旬惟此宵，羞使望舒颜面缺。",
            "第怪飞廉逞怒号，摆撼广寒枝欲折。",
            "海涛助势卷地来，万户千门一时撤。",
            "天目臲卼秦望摇，奚问区区小丘垤。",
            "明朝揭日出虞渊，疑是天工手亲挈。",
            "群阴散駮世清夷，蛟螭那复为妖孽。",
            "我欲作诗颂阳明，文思久枯笔屡掣。",
            "但愿合璧常光明，年谷顺成风雨节。",
            "中秋把酒对嫦娥，处处团圆天下悦。"
        ],
        "notes": "",
        "id": "867ef4f5811efd96e00618830cca3781"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "喜晴",
        "preface": "",
        "paragraphs": [
            "朅来古寺当初寒，垂垂冻风不肯干。",
            "出门泥滓跬步艰，蛰处无异虬蛇蟠。",
            "剪花呈瑞天破悭，铸出八九银巑岏。",
            "使居城市那得看，衒耀老眼真奇观。",
            "霅然阳明忽开张，俄复飞溜声潺潺。",
            "痴云布濩封干端，冥蒙莫睹双跳丸。",
            "噫气夜号力撼山，平明推上赤玉盘。",
            "群阴解駮宇宙宽，草木禽鸟俱懽颜。",
            "金乌行空振羽翰，扬辉散彩送我还。",
            "却怜残蜡犹欠三，日不屡数岁欲殚。",
            "盈尺为瑞俄顷间，天公变化应无难。"
        ],
        "notes": "",
        "id": "74c963f284a4debd58d3bb75017ea81a"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和催雪",
        "preface": "",
        "paragraphs": [
            "我欲问天天穹窿，岁卜其有于岁终。",
            "胡然玄律欲遒尽，燠乎一岁融而冲。",
            "冻肤未起玉楼粟，寒力尚怯珠槽红。",
            "腊前三见瑞盈尺，九土斯农之望同。",
            "沍寒虽以云布濩，合影尚欠宵通胧。",
            "梁园徒聚为赋客，灞桥更误能诗翁。",
            "倩谁剪下银潢水，六花人代天施工。",
            "不必作威藉风伯，不必布势劳丰隆。",
            "预占多稼满周亩，首验小麦连崆峒。",
            "尝闻玉妃从者万，要看羽卫来仙宫。",
            "未多刘子比西阆，抑陋卫人歌北风。",
            "撑肠吐出冰雪句，清辉交映弥寒空。",
            "列岑银铸增突兀，千林楮刻森玲珑。",
            "瑶芝一望千万顷，不辨田上田中中。",
            "忆昔腊霙点予须，至今皓首如飞蓬。",
            "自怜老朽难用世，祇堪把耒勤农功。",
            "行天须见度有马，入地庶使潜无螽。",
            "年丰常愿颂秋报，岂止击壤歌三农。"
        ],
        "notes": "",
        "id": "8a8d34575e216807e825a5d3a1dda2e8"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和雪吟",
        "preface": "",
        "paragraphs": [
            "庖无美炙惟野䔩，爨无积薪用劳轴。",
            "夜半烹酒和雪吞，賸喜吾庐银作屋。",
            "须臾清气散入脾，不觉吟肩楼耸玉。",
            "映书更宜剔鱼蠹，拥被那肯作龟缩。",
            "饱看衮衮来玉尘，搥璧断圭随所触。",
            "地凝瑞气盈欲尺，水剪飞霙出犹六。",
            "化工纤巧妙无伦，春卉秋葩总成仆。",
            "最欣岁岁为农祥，散作阳和徧云谷。",
            "去年一白兆年丰，幸为民力舒穷蹙。",
            "今年将见腊前三，欲为民生洗荼毒。",
            "不思金帐饮羊羔，不思朱门厌酒肉。",
            "目前多幸苟全生，稍得伸眉犹胜哭。",
            "可怜赤子寒欲僵，生理不遗升斗蓄。",
            "忧时老杜徒咏嗟，破庐冻死宁令独。",
            "闭门犹喜得高眠，绝胜鲁公书食粥。"
        ],
        "notes": "",
        "id": "bff67963d633aa06d9b609ed5f2e7560"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和家则堂韵赠高教之北",
        "preface": "",
        "paragraphs": [
            "别时欠折苏堤柳，西方美人无恙否。",
            "子卿啮雪十九年，何似生前一杯酒。",
            "麒麟胡可系而羁，要使为祥在郊薮。",
            "当年谁擅西湖春，公闾遗臭千载后。",
            "但知金屋醉蛾眉，簸弄威权翻覆手。",
            "徒劳吉士远有行，令人骄骄赋维莠。",
            "君今重整燕蓟辕，老子跫然欣得偶。",
            "殷勤为我问平安，司马深衣想如旧。"
        ],
        "notes": "",
        "id": "b300e6423810991251fcc7402ac9450d"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "赠范道人",
        "preface": "",
        "paragraphs": [
            "黄纸差符不肯留，飘然愿逐云水游。",
            "纡朱拖紫不肯慕，甘著草衣披布素。",
            "金珠斗量佩鸣珂，所得懽华能几何。",
            "形气日随情欲蠹，曾不百岁同臭腐。",
            "学仙岂必便成仙，人世且结清净缘。",
            "弘景宁为轩冕锢，子平未免婚嫁累。",
            "有田有庐誓弗归，有子有女弃若遗。",
            "道成却往忾城郭，化作千年令威鹤。"
        ],
        "notes": "",
        "id": "539c0a65ed301eeb6f273eda702d4c13"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "舟回自霅至黄桥风大作复反朱泾泊舟",
        "preface": "",
        "paragraphs": [
            "芒鞋徧踏苕溪冈，昌翔归棹穿沧浪。",
            "吾庐咫尺自可到，飞廉怒吼俄作狂。",
            "涛头掀舞势欲立，纷纷雨霰来何滂。",
            "河伯怙此贾其勇，杯水几至倾仓皇。",
            "急呼转柂依古刹，道场千载扬灵光。",
            "我今七十仅三到，更觉古桧苍髯长。",
            "应为船子笑寂寂，老无闻达徒奔忙。",
            "明朝风静日欲杲，载欣衡宇升吾堂。",
            "波涛盖有起平地，覆车未必非康庄。",
            "人生夷险与利钝，惟有委顺于旻苍。"
        ],
        "notes": "",
        "id": "b44f1f78435e20bbe1892935a8ee2e3b"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "为湖州赵村净妙庵主僧赋",
        "preface": "",
        "paragraphs": [
            "自披五戒如来佛，十年面壁坐天目。",
            "归来满袖唯白云，徒得声名喧世俗。",
            "碧玉嶙峋烟雾堆，凿开混沌架突兀。",
            "不鞭而来争献助，斩木指囷人不惜。",
            "僧寮佛屋俱落成，撑空只欠涂金碧。",
            "精庐不独为安身，海纳诸方禅悦食。",
            "上人湛然一太虚，真觉端由真净得。",
            "是心已证涅槃心，妙处岂容言语诘。",
            "故于题扁发其机，要使人人个中觅。",
            "学徒释侣有能然，从兹作祖而成佛。",
            "大展坐具阐道场，胜地名山须卓锡。",
            "法筵乃见龙象尊，天池且作鹍鹏息。",
            "书来谓逮菊花期，莲社绅緌应毕集。",
            "远师如肯致渊明，亦拟袖香跻丈室。"
        ],
        "notes": "",
        "id": "a5b6e18fecffef294e6345556e2e4086"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "赋方寸春",
        "preface": "",
        "paragraphs": [
            "小亭依绿水，花竹自幽奇。",
            "地止一方阔，春无方寸亏。",
            "粟中藏世界，芥子纳须弥。",
            "万象融心境，宁为目睫欺。"
        ],
        "notes": "",
        "id": "7b2eecdbb12034dc41794d2a440b6b8f"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "新阳前口占",
        "preface": "",
        "paragraphs": [
            "初见草生池，俄惊草又衰。",
            "秋山缩鳞甲，寒渚烛须眉。",
            "花露先春信，林存傲岁枝。",
            "新阳已潜动，为报众芳知。"
        ],
        "notes": "",
        "id": "7f33a3dad56cf59d1269559b58e0e94b"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "山中新霁",
        "preface": "",
        "paragraphs": [
            "一雨喜还晴，晓山青复青。",
            "乔松清老眼，啼鸟悦幽情。",
            "与客评诗卷，看僧诵佛经。",
            "更怜清绝处，泉泻佩琚声。"
        ],
        "notes": "",
        "id": "27e184acdf1663e3b6f772f44c31035f"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "清明行役过淀湖至吴",
        "preface": "",
        "paragraphs": [
            "涉泖正清明，淀湖波更平。",
            "雉媒空古迹，鹤唳动乡情。",
            "杨柳家家插，桃花处处生。",
            "青山俄在望，咫尺见吴城。"
        ],
        "notes": "",
        "id": "4956fc7cc5fa19bbb089216c5383ef72"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和野渡咏梅",
        "preface": "",
        "paragraphs": [
            "傍宅林园巧，亭垂剪剪茅。",
            "雪香藏冷艳，月影浸疎梢。",
            "桃李陪台等，松筠道义交。",
            "巡簷频索笑，应不厌推敲。"
        ],
        "notes": "",
        "id": "3cc0fd8155ade9fef5e446e8f6ae0633"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "紫荆花",
        "preface": "",
        "paragraphs": [
            "秾艳压春葩，葩成叶始芽。",
            "未张青羽旆，先糁紫金砂。",
            "谱接三荆树，名齐连萼花。",
            "移根向深谷，寂寞爱繁奢。"
        ],
        "notes": "",
        "id": "31c94823bdb8a8b41172fd09ab00e469"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "春山",
        "preface": "",
        "paragraphs": [
            "新晴散佳丽，列阜气尤豪。",
            "腻草翻风沃，芳林映日高。",
            "𣨼情𬪩似酒，溢目涌如涛。",
            "众史应难画，吟将入彩毫。"
        ],
        "notes": "",
        "id": "0850b926c403df95b44c1bb4f6277fc5"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "出郊",
        "preface": "",
        "paragraphs": [
            "几度拟郊行，天公欠一晴。",
            "水寒鱼绝影，林暝鸟藏声。",
            "云敛天容净，雨余山骨清。",
            "津桥小盘薄，梅有数枝横。"
        ],
        "notes": "",
        "id": "5cfc8975267c5c9097e3b3aa3ba66878"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "访山庵",
        "preface": "",
        "paragraphs": [
            "弥月住山家，晴天物色奢。",
            "鶑迁对人语，蜂聚报僧衙。",
            "笋老欲成竹，蕙香开徧花。",
            "清吟无个事，冉冉送春华。"
        ],
        "notes": "",
        "id": "be252d8fe60a005311ba1f162244bfdc"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "次韵幽居",
        "preface": "",
        "paragraphs": [
            "柴荆长日闭，一径窈而深。",
            "花竹四时趣，简编千古心。",
            "户庭无俗驾，风月入骚吟。",
            "种秫多为酒，客来须共斟。"
        ],
        "notes": "",
        "id": "eced91d8973b2767c093f57cb34d7060"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "张石山迁居",
        "preface": "",
        "paragraphs": [
            "于我已渠渠，迁乔喜得庐。",
            "挈来三釜粟，更有一床书。",
            "叠石境不俗，得山名岂虚。",
            "从今来问字，门外列高车。"
        ],
        "notes": "",
        "id": "290c07229f9010f74ab4120452737f16"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "过安吉县梅溪二首  其一",
        "preface": "",
        "paragraphs": [
            "壮年知几到，幽径喜重寻。",
            "异世桃源路，暮春梅子林。",
            "屏山森秀色，槃涧漱清音。",
            "迤逦穷幽渺，山行不厌深。"
        ],
        "notes": "",
        "id": "536abb2d22b66f4c2d9e3ac69a91c28a"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "过安吉县梅溪二首  其二",
        "preface": "",
        "paragraphs": [
            "纵步历前村，翛然幽趣深。",
            "鸣鸿归别渚，倦鹊立寒林。",
            "烟树远横带，云甍高耸岑。",
            "随风数声笛，清绝似龙吟。"
        ],
        "notes": "",
        "id": "087ca4bcc92439df92691e8ce78f6cb6"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "题城山顶庵",
        "preface": "",
        "paragraphs": [
            "高广与城埒，平夷似砥同。",
            "举头瞻近日，敌面怯东风。",
            "千嶂履屐下，重湖几席中。",
            "吾乡那有此，几欲傲愚公。"
        ],
        "notes": "",
        "id": "4fce1fb8f2271e1d357c43f7e7bf9c8d"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "牡丹和韵二首  其一",
        "preface": "",
        "paragraphs": [
            "红紫富轮囷，京花非浪名。",
            "相看仝国色，独酌愧耆英。",
            "物好能移老，春归更有情。",
            "桑榆阴未徙，尚拟续芳盟。"
        ],
        "notes": "",
        "id": "003c9f2eb007caa5c5877f669b3057b0"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "牡丹和韵二首  其二",
        "preface": "",
        "paragraphs": [
            "似盘还似囷，尊号擅芳名。",
            "洛土分来种，景星流作英。",
            "纷敷为绝色，向背若含情。",
            "别久喜相对，开尊话旧盟。"
        ],
        "notes": "",
        "id": "e5d646a9e6aad2180a58d95c1d3be0a1"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "自桃岭历诸陇后返至唐村庵",
        "preface": "",
        "paragraphs": [
            "扶杖穿桃岭，山行历几村。",
            "嵚崎穷绝𪩘，旋折反穷源。",
            "地迥犹仙隠，山多隔市喧。",
            "层峦互将送，不觉月黄昏。"
        ],
        "notes": "",
        "id": "271bc340a79af1de059bbc96fce44714"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "登多景楼口占立成",
        "preface": "",
        "paragraphs": [
            "新霁登多景，斯游亦快哉。",
            "双尖浮殿塔，千堞裹楼台。",
            "潋滟琉璃合，微茫图画开。",
            "江山仍似旧，投绂慨重来。"
        ],
        "notes": "",
        "id": "b6605edbf170365154770b88d0343dc1"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "过墓邻僧寺",
        "preface": "",
        "paragraphs": [
            "一见说交情，僧醪为客斟。",
            "溪山衔落照，杉竹聚清阴。",
            "日对画图轴，风生琴筑音。",
            "意行行不足，逸兴对高吟。"
        ],
        "notes": "",
        "id": "805e041722625a044f5c02e0633321ac"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和文友催梅",
        "preface": "",
        "paragraphs": [
            "日昴验星躔，阳和梅占先。",
            "未教疑雪似，早已夺春妍。",
            "少缓芳蕤放，多令秀句传。",
            "输君探山意，日日醉花前。"
        ],
        "notes": "",
        "id": "29451fa9dfc3d3936daba3aec60e90ef"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和南塘赋东轩春日即事",
        "preface": "",
        "paragraphs": [
            "十分春过半，穉绿已侵花。",
            "又见拳抽蕨，相将舌吐茶。",
            "川原美如画，卉木烂成霞。",
            "红旆思行乐，黄䌷忆放衙。",
            "榆年许憔悴，芳景自纷华。",
            "但有书为圃，不妨涵圣涯。"
        ],
        "notes": "",
        "id": "7870195a6634165d4c882b516b055a9e"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "山行道间",
        "preface": "",
        "paragraphs": [
            "行春行不足，今日又明朝。",
            "平岭上危岭，长桥过短桥。",
            "残红明石涧，腻绿暗风条。",
            "最是宜人听，迁鶑出谷娇。"
        ],
        "notes": "",
        "id": "9a7feeae16335abf0b8db3055628ec15"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "听鶑",
        "preface": "",
        "paragraphs": [
            "羽族满幽谷，绵蛮声更多。",
            "翠林深万绪，金羽掷双梭。",
            "破晓频惊梦，叫云如解歌。",
            "弓丸那可近，鸣跃在高柯。"
        ],
        "notes": "",
        "id": "0ed41d539c2844ab9a2ba320b208041c"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "山行舟回",
        "preface": "",
        "paragraphs": [
            "细雨弄晴晖，舟行度翠微。",
            "牧童临水立，野鹜避人飞。",
            "风力偏欺酒，山光欲染衣。",
            "晚来双桨发，拟载碧云归。"
        ],
        "notes": "",
        "id": "b212ed9301e1ee1a6ce7e6252b060b47"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和青溪山行",
        "preface": "",
        "paragraphs": [
            "北崦共幽寻，森森万绿新。",
            "柳阴停雨棹，柏迳岸风巾。",
            "幸有宽闲野，堪娱老病身。",
            "祇怜人事异，沧海亦扬尘。"
        ],
        "notes": "",
        "id": "0d62250b8a75dfb2760dbefc4cfdd10d"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "至上基祖坟",
        "preface": "",
        "paragraphs": [
            "小迳入山村，行行及墓门。",
            "丰林俱易种，古木失常尊。",
            "重怅松楸地，多为荆棘原。",
            "青青一抔土，马鬣喜犹存。"
        ],
        "notes": "",
        "id": "d6f22719be38f948d6274cd73a1d411b"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "木兰花",
        "preface": "",
        "paragraphs": [
            "颇费东君巧，晚春才有芳。",
            "森森紫毫束，艳艳粉囊张。",
            "凡木难仝谱，猗兰祇有香。",
            "花名传乐府，雅调更悠扬。"
        ],
        "notes": "",
        "id": "01fae1eb484ebfbfbbbda782ff52c69d"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "春晚郊行  其一",
        "preface": "",
        "paragraphs": [
            "盎若阳和气，融融满太空。",
            "水涵春屿碧，林镂夕阳红。",
            "过尽桃花雨，吹来杨柳风。",
            "韶光晚尤媚，游兴浩难穷。"
        ],
        "notes": "",
        "id": "329500cbbfbfbcbe9fdbc4bb963b8712"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "春晚郊行  其二",
        "preface": "",
        "paragraphs": [
            "步屧出郊原，家家春满门。",
            "斜阳芳草岸，流水落花村。",
            "露叶梅藏子，云根竹长孙。",
            "东君老仍媚，犹有野芳存。"
        ],
        "notes": "",
        "id": "6a1c09030936bd6363a9ddf23194d300"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "春晚郊行  其三",
        "preface": "",
        "paragraphs": [
            "东风吹不断，芳草正萋萋。",
            "暗绿藏禽语，残红衬马蹄。",
            "莎汀连苇岸，麦陇间蔬畦。",
            "往岁行春路，推敲认旧题。"
        ],
        "notes": "",
        "id": "1d4b34e31fb36ae8b47754ef286238ff"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "暮春",
        "preface": "",
        "paragraphs": [
            "跨马寻春去，未容春便归。",
            "山浮天际色，云弄水中晖。",
            "绿长千林暗，红无一片飞。",
            "茅茨篱落外，惟有菜花肥。"
        ],
        "notes": "",
        "id": "44bf86e1fa4b2f78775e2e0fa21f49c8"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "晚春  其一",
        "preface": "",
        "paragraphs": [
            "转眼韶华老，絮飘萍满塘。",
            "啼鶑求友急，乳燕护雏忙。",
            "春晚犁鉏閙，雨余桑柘香。",
            "清和犹好在，未忍废奚囊。"
        ],
        "notes": "",
        "id": "115d8b4afcb8a710db5b58b20952a5d1"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "晚春  其二",
        "preface": "",
        "paragraphs": [
            "飞花迷柳岸，小叶贴荷塘。",
            "冉冉年增老，匆匆春去忙。",
            "候禽喧巧哢，野卉逗余香。",
            "尽日敲吟字，诗悭类括囊。"
        ],
        "notes": "",
        "id": "ced8512ad940752ff5c477183db1282b"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和张石山惜春韵  其一",
        "preface": "",
        "paragraphs": [
            "天涯芳草路，几度拟幽寻。",
            "怀古空陈迹，伤春徒苦心。",
            "花残犹宿蝶，柳暗已藏禽。",
            "天地年来别，一春常是阴。"
        ],
        "notes": "",
        "id": "28f0a72ffc04e16d9e96f0a26f3e0520"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和张石山惜春韵  其二",
        "preface": "",
        "paragraphs": [
            "满眼物华媚，芳辰与意违。",
            "愁多何乐少，昨是岂今非。",
            "转蕙光风老，流花过雨肥。",
            "春来传好事，空又送春归。"
        ],
        "notes": "",
        "id": "afe171f766ccf248f9b54ca8aec28a3d"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "宣妙寺即事",
        "preface": "",
        "paragraphs": [
            "寺小经年久，地偏人到稀。",
            "山光含野色，泉脉出林霏。",
            "老树藏金粟，繁枝长绿衣。",
            "门前千岁柏，长日映清晖。"
        ],
        "notes": "",
        "id": "e7a1dbdaef5112e9447f4076937399ef"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "霅陇归别庵僧",
        "preface": "",
        "paragraphs": [
            "弥月分僧榻，翛然与世违。",
            "何妨随地隠，恨不载山归。",
            "迹与风帆远，秋随春絮飞。",
            "何当泉石畔，岁岁得相依。"
        ],
        "notes": "",
        "id": "0890fe422932a05d67b0aca062ca84f9"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "自霅还登舟",
        "preface": "",
        "paragraphs": [
            "日日上巑岏，吟边饱看山。",
            "笋舆穿岭徧，桂楫泛溪还。",
            "芳草垂杨际，行云流水间。",
            "往来身不系，未羡白鸥闲。"
        ],
        "notes": "",
        "id": "8a7959fbddd8ce8fbf18ba62b8c7e7ab"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "僧庵",
        "preface": "",
        "paragraphs": [
            "结屋倚岩隈，日高晨露晞。",
            "开门放山入，隠几看云归。",
            "野老披白袷，樵夫穿翠微。",
            "僧居无个事，尽日客来稀。"
        ],
        "notes": "",
        "id": "89e689c5a46e1fe3f1a90285464f2daf"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "自霅和石山",
        "preface": "",
        "paragraphs": [
            "扁舟泛清霅，游屐徧层恋。",
            "幽讨离家久，新吟借客看。",
            "槐阴风转夏，梅子雨留寒。",
            "不谓浮云迹，烦君上笔端。"
        ],
        "notes": "",
        "id": "98cc4482b397e414ba5eafc9a1a1c4df"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "归舟",
        "preface": "",
        "paragraphs": [
            "回艇临塘路，撁夫欣路平。",
            "归鸿千里近，过鸟一身轻。",
            "溪派分头去，山光恋眼明。",
            "松江水云际，屈指不多程。"
        ],
        "notes": "",
        "id": "402300b5d9a88627588c21e4c1e2723a"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "初夏登北山",
        "preface": "",
        "paragraphs": [
            "推篷数峰出，野色弄新晴。",
            "雷复阳初长，雪消山更青。",
            "岭坳孤塔露，木杪片云生。",
            "何日尘缘了，来寻猿鹤盟。"
        ],
        "notes": "",
        "id": "bc037074c06c7252082cf791ec0d4630"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "北山晚步",
        "preface": "",
        "paragraphs": [
            "远岫烟光合，天寒欲敛昏。",
            "栖鸦依古木，归艇入前村。",
            "岸隔山藏寺，潮生水到门。",
            "川原浑似旧，𥩟立暗销魂。"
        ],
        "notes": "",
        "id": "deb6902b35c64f3b5874ef409388679b"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "重九",
        "preface": "",
        "paragraphs": [
            "榆景转凄凉，逢秋更断肠。",
            "百年能几日，多岁负重阳。",
            "杜酿悭浮白，陶篱半点黄。",
            "可嗟人事异，花不减寒香。"
        ],
        "notes": "",
        "id": "4ad9965cd1437719499e0091580261a9"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "别陈玉峰",
        "preface": "",
        "paragraphs": [
            "三载相亲久，临分思黯然。",
            "不堪兰佩远，近在菊花前。",
            "欲买尧夫宅，难移杜曲田。",
            "台山千万叠，书有鴈能传。"
        ],
        "notes": "",
        "id": "671e03d0013c8550832ceabf0805e4e0"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "野步",
        "preface": "",
        "paragraphs": [
            "清景浩无际，天光接水光。",
            "晴云侵别屿，远溆落残阳。",
            "岩菊幽含馥，岸花娇衒粧。",
            "田家竞秋报，社鼓乐村坊。"
        ],
        "notes": "",
        "id": "06d0efe1a8ac57533d718b7dd43202f9"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "野塘晚步",
        "preface": "",
        "paragraphs": [
            "数亩涵空碧，波光可染衣。",
            "荷枯惟藕在，荻老作花飞。",
            "水浄游鳞见，天寒过鴈稀。",
            "十分清绝处，秋月散明辉。"
        ],
        "notes": "",
        "id": "7eba9fefb031ef611cdb1834a5a7842c"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "钱园小隠",
        "preface": "",
        "paragraphs": [
            "林园依岸曲，小隠是谁家。",
            "画阁虚临水，绿筠深护花。",
            "晴川流皓月，落景衬明霞。",
            "幻境无多地，幽情未易涯。"
        ],
        "notes": "",
        "id": "d8d50ae1a687d105deee730e4e09b52b"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "下岭",
        "preface": "",
        "paragraphs": [
            "下岭望前村，参差去路分。",
            "数畴田接垅，一穗爨生云。",
            "古树藏山胁，幽泉潄石龈。",
            "岩居非不隠，士马亦纷纷。"
        ],
        "notes": "",
        "id": "ea83743c23e5befe6e1ba90c177a1f22"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "初秋夜雨",
        "preface": "",
        "paragraphs": [
            "老火势方张，欣逢律转商。",
            "打窗风送湿，袭袂夜生凉。",
            "洒若烦襟豁，悠然清梦长。",
            "流膏到原隰，黍稷徧含香。"
        ],
        "notes": "",
        "id": "ae69e69549da6f274a316b3e0c4d0d03"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "过荻塘",
        "preface": "",
        "paragraphs": [
            "烟火人村盛，川途客旅稠。",
            "荻塘三百里，禹甸几千畴。",
            "绵络庐相接，膏腴稼倍收。",
            "经从少至老，复此系扁舟。"
        ],
        "notes": "",
        "id": "8e0a67566ef24a3e4b79f2e97488c6ad"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "月师西岩",
        "preface": "",
        "paragraphs": [
            "灵山作岩骨，清气涤炎洲。",
            "突兀插万古，玲珑涵九秋。",
            "排云宿翳扫，宾日晓光浮。",
            "的的西来意，宜于此处求。"
        ],
        "notes": "",
        "id": "039da2edc6db71149c6772587563434d"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "霅陇晚步",
        "preface": "",
        "paragraphs": [
            "幽涧水萦回，深林路杳微。",
            "僧居无客到，樵径有人归。",
            "岁晚松孤秀，天寒鸟倦飞。",
            "一尘浑不到，倚杖看斜晖。"
        ],
        "notes": "",
        "id": "68aaf20f0d415540620aaa42b5e81ae0"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "重到霅陇  其一",
        "preface": "",
        "paragraphs": [
            "重来知几度，行屐徧松楸。",
            "白日惟催老，黄花又送秋。",
            "山深林翳扫，墅豁稻云收。",
            "尽说丰年乐，田家更觉愁。"
        ],
        "notes": "",
        "id": "0f6850cebd8fca7051b191d63db13f94"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "重到霅陇  其二",
        "preface": "",
        "paragraphs": [
            "少壮记曾游，兹来营首丘。",
            "青山不改色，白发自多愁。",
            "寂寂千年晚，萧萧风雨秋。",
            "世缘何日了，一笑问盟鸥。"
        ],
        "notes": "",
        "id": "7aeb8554a07d2c2fb43a24eeffa27fdf"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "山行",
        "preface": "",
        "paragraphs": [
            "晚芳开欲尽，落叶满林楸。",
            "风色转寒候，雨声鸣暮秋。",
            "清游殊有碍，归兴浩难收。",
            "何日逢开霁，天还解客愁。"
        ],
        "notes": "",
        "id": "a3f337ffcf5978098bf42f1eda1f921e"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "晚眺  其一",
        "preface": "",
        "paragraphs": [
            "一碧秋万顷，了无云翳侵。",
            "远山醒病眼，澄水莹尘襟。",
            "鴈落浮寒渚，乌栖认旧林。",
            "临流小盘薄，飞镜挂危岑。"
        ],
        "notes": "",
        "id": "0a5365dce197bccaf1862f0a339d98d8"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "晚眺  其二",
        "preface": "",
        "paragraphs": [
            "病眸犹远眺，惟恨鬓霜侵。",
            "稻色云连亩，桂香风满襟。",
            "野桥横落照，晚磬出幽林。",
            "牧笛数声外，明霞衬碧岑。"
        ],
        "notes": "",
        "id": "5a30d2265de2e193767426208ba05483"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "秋后郊行",
        "preface": "",
        "paragraphs": [
            "水北水南村，萦回草径深。",
            "食蔬虫篆叶，宿树鸟盘林。",
            "岸断分支港，云开出远岑。",
            "意行无个事，斜日照孤吟。"
        ],
        "notes": "",
        "id": "40864a26d29d57ced5c490a361ad642c"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和咏雪二首  其一",
        "preface": "",
        "paragraphs": [
            "六出天施巧，时哉更可人。",
            "后庚三日至，来复一阳新。",
            "破白祥开腊，剪红工胜春。",
            "羊羔金帐饮，宜富不宜贫。"
        ],
        "notes": "",
        "id": "32a85f38933121988d6640a5f0e981e1"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和咏雪二首  其二",
        "preface": "",
        "paragraphs": [
            "飞霙应冬候，志喜属诗人。",
            "远岫千尖没，寒林一色新。",
            "年丰呈上瑞，天巧占先春。",
            "比屋银成屋，民贫岂疗贫。"
        ],
        "notes": "",
        "id": "eb1328172ea0fa6fb4b4babe433ea570"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "喜晴",
        "preface": "",
        "paragraphs": [
            "披雾出松关，行行破晓寒。",
            "崎岖忽平坦，迤逦复巑岏。",
            "霜沐林光沃，山围野色宽。",
            "朝曦开霁景，鸣鸟亦声懽。"
        ],
        "notes": "",
        "id": "d288fa20db83a189a14fe5114b9ebf90"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "之霅",
        "preface": "",
        "paragraphs": [
            "小艇经从处，村村尽掩扉。",
            "山川今似旧，城郭是耶非。",
            "泽竭鱼龙困，林空鸟雀稀。",
            "天寒岁年晚，蚤计盍知归。"
        ],
        "notes": "",
        "id": "03c51cafc6fa64c1acc3d40907f08941"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "津途风雨欲雪",
        "preface": "",
        "paragraphs": [
            "宇宙忽凝合，一元如未分。",
            "天悭花剪水，风泼墨成云。",
            "饥鸟啄木理，戏凫生浪纹。",
            "祁寒飞两櫂，行役为谁勤。"
        ],
        "notes": "",
        "id": "9bb82bcd512df40ee3da0a4c8358145b"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和张菊存寄诗二首  其一",
        "preface": "",
        "paragraphs": [
            "江湖诗价满，竞说弟兄难。",
            "才压曹刘短，气凌郊岛寒。",
            "骚坛新领袖，上国旧衣冠。",
            "未见诗先得，今人作古看。"
        ],
        "notes": "",
        "id": "c248d50fe1e415861cef9b097becbbd7"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和张菊存寄诗二首  其二",
        "preface": "",
        "paragraphs": [
            "一纸飞云端，骊珠得所难。",
            "句成春草梦，香带古梅寒。",
            "愿见期倾盖，远游思整冠。",
            "乘流问陶迳，剩借菊吟看。"
        ],
        "notes": "",
        "id": "f7ea8bfd616abe7e8330ad5be8fc0661"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "过新丰村偶成",
        "preface": "",
        "paragraphs": [
            "咫尺是江城，欲前犹未能。",
            "舟行寻宿泊，村近问名称。",
            "愁聚眉常敛，吟穷思屡凝。",
            "新丰旧游地，过骑免凭陵。"
        ],
        "notes": "",
        "id": "de46589c1c40b52ef10909dcd6a9d5fe"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "唐村买杉为椁南浔买杉为棺戏作",
        "preface": "",
        "paragraphs": [
            "一出四旬归，身谋喜不遗。",
            "歌方想原壤，谶复合龟兹。",
            "厚薄惟求称，死生难预知。",
            "桐棺三寸窆，亦足矫茶毗。"
        ],
        "notes": "",
        "id": "404ee69054dcc3b5c4a3277dc79eeaff"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "过菁山秀王墓",
        "preface": "",
        "paragraphs": [
            "对案毬狮衮，来冈阵马驱。",
            "谶书曾昔验，王气慨今无。",
            "犹喜王侯冢，免遭诗礼儒。",
            "葱葱余壤树，柯叶尚纷敷。"
        ],
        "notes": "",
        "id": "75ae5a4f7def89265d0bad39a99f08e3"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "挽常蒲溪端明二首  其一",
        "preface": "",
        "paragraphs": [
            "兰省冠时英，清华晚徧更。",
            "有年尤有德，全节复全名。",
            "世袭乌台誉，身辞鹓阁荣。",
            "平生敭历地，千古载廉声。"
        ],
        "notes": "",
        "id": "272b94020263c0916ea66baa517024fd"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "挽常蒲溪端明二首  其二",
        "preface": "",
        "paragraphs": [
            "异邑阻登门，因风辄寄声。",
            "方驰咫尺牍，已奠两间楹。",
            "模倣楚人些，摩挲白傅铭。",
            "贞元朝士几，三叹重伤情。"
        ],
        "notes": "",
        "id": "386eecbc423aeeb78664e5cccef84fec"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "挽南塘朱检阅二首  其一",
        "preface": "",
        "paragraphs": [
            "传笏自文昌，身名克显扬。",
            "蜚声腾宦路，接武近鸳行。",
            "廉尚冰霜洁，吟篇风露香。",
            "晚年陶靖节，松菊更凄凉。"
        ],
        "notes": "",
        "id": "19e25a4f107a7a91b55a0db96883d128"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "挽南塘朱检阅二首  其二",
        "preface": "",
        "paragraphs": [
            "蚤岁笃盟姻，交情晚更亲。",
            "耆英亡老友，吟社欠同人。",
            "气貌温温玉，襟怀盎盎春。",
            "北山期共隠，临窆重伤神。"
        ],
        "notes": "",
        "id": "deee2b9e8c9c8d69c0402e02144933d7"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "过秀城哭叶倅  其一",
        "preface": "",
        "paragraphs": [
            "一见负吾愿，人亡乃及门。",
            "温乎容可即，俨若像如存。",
            "满拟朋三寿，那知隔九原。",
            "瓣香倾老泪，𥩟立黯消魂。"
        ],
        "notes": "",
        "id": "b39321a327013f530ed243fca9ca73e3"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "过秀城哭叶倅  其二",
        "preface": "",
        "paragraphs": [
            "久矣致生刍，斯行夫岂徒。",
            "不惟哀一老，亦欲识诸孤。",
            "魏笏期传祖，韦经在业儒。",
            "子平仙去早，万事付长吁。"
        ],
        "notes": "",
        "id": "b7de0f09cf2e997fbfabedf6348e691d"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "挽储华谷四首  其一",
        "preface": "",
        "paragraphs": [
            "吾里文华士，平生湖海襟。",
            "四书穷洛学，五字逼唐吟。",
            "多识精能事，诸公竞赏音。",
            "结交犹恨晚，十载独知心。"
        ],
        "notes": "",
        "id": "5f19e97545a3039a3c496eb118a229eb"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "挽储华谷四首  其二",
        "preface": "",
        "paragraphs": [
            "处晦心常乐，安贫节愈坚。",
            "遗书订无极，妙蕴发先天。",
            "扬子惟存宅，龟蒙粗有田。",
            "阨穷身至泯，遗子独青编。"
        ],
        "notes": "",
        "id": "b539dd65009bc8fc9e19b25511f6bbc3"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "挽储华谷四首  其三",
        "preface": "",
        "paragraphs": [
            "世慕长生术，君尤早用功。",
            "谈玄徒至老，养素竟成空。",
            "身已随朝露，神应到阆风。",
            "清言那复接，頼有注参同。"
        ],
        "notes": "",
        "id": "b4f0f0f0cd6cffdde096fc7ed855823b"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "挽储华谷四首  其四",
        "preface": "",
        "paragraphs": [
            "归来才一见，病已不能支。",
            "拟作岁寒友，俄成夜壑悲。",
            "凄风吹老泪，落日照幽姿。",
            "赓唱无从再，酸心阅旧诗。"
        ],
        "notes": "",
        "id": "e85c92c96687d38d11f467b4a84b7693"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "挽悟悦师二章  其一",
        "preface": "",
        "paragraphs": [
            "耆宿已凋零，如师亦晓星。",
            "宗门僧巨栋，梵宇世传灯。",
            "身阅空花境，心潜多业经。",
            "悦禅方有悟，六秩吊颓龄。"
        ],
        "notes": "",
        "id": "94434eddef2a7ce57965eb618f923897"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "挽悟悦师二章  其二",
        "preface": "",
        "paragraphs": [
            "契合岂前因，交情淡愈真。",
            "开缄疑晋帖，赓句逼唐人。",
            "高著棋空局，清谈案积尘。",
            "满襟挥老泪，释友更谁亲。"
        ],
        "notes": "",
        "id": "50c38eefc48974183699ee252c283580"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "挽柳月涧",
        "preface": "",
        "paragraphs": [
            "素履辈儒先，居乡行不愆。",
            "五言唐句法，千古宋吟编。",
            "每恨贫难疗，犹欣名可传。",
            "此生何所有，老寿更希年。"
        ],
        "notes": "",
        "id": "8d020a124af9933c4538e9a41fb60903"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "挽叶倅二章  其一",
        "preface": "",
        "paragraphs": [
            "八座家声著，居官政不迷。",
            "典刑乡党敬，节行古人稽。",
            "展骥空凡马，解牛犹割鸡。",
            "鸳行才展武，勇退倦攀跻。"
        ],
        "notes": "",
        "id": "ac7d4c6ba730aa0624211f506b154633"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "挽叶倅二章  其二",
        "preface": "",
        "paragraphs": [
            "死别喜生反，心亲恨迹赊。",
            "交情金可断，粹德玉无瑕。",
            "方拟来闻鹤，俄惊梦在蛇。",
            "归藏重悲感，幸有子承家。"
        ],
        "notes": "",
        "id": "5813338e5d92a81f2da2ec5dddbdc3f4"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "元日雪",
        "preface": "",
        "paragraphs": [
            "晓来云气忽氤氲，上瑞俄惊到眼频。",
            "隔得一宵犹带腊，飞来万点总成春。",
            "方传六琯葭灰动，又报千林花事新。",
            "试向庭前披鹤氅，却嫌标致怯前人。"
        ],
        "notes": "",
        "id": "670a37ab5420990ddf4e845e835ad73b"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和野渡春雪",
        "preface": "",
        "paragraphs": [
            "天教滕巽互驱驰，令下东皇莫敢违。",
            "云擘碎绵迷眼界，山遮新黛抹腰围。",
            "众芳被虐难争巧，二麦呈祥不用祈。",
            "片片吹将入簷幕，佳人错认落梅飞。"
        ],
        "notes": "",
        "id": "f7977a109154722505718c27890302fb"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "寄兴  其一",
        "preface": "",
        "paragraphs": [
            "希年逾五叹无闻，岁事从头又一新。",
            "徒得襄阳齿耆旧，却惭庄子号陈人。",
            "垂垂榆景已侵耄，冉冉花辰不减春。",
            "日涉丘园今已矣，北山亦足了闲身。"
        ],
        "notes": "",
        "id": "ac7b8df1e3da4a2159028916df94ede7"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "寄兴  其二",
        "preface": "",
        "paragraphs": [
            "杜门世事不须闻，一任如棋局自新。",
            "多病不妨为寿考，余生更喜作闲人。",
            "居今野处黄冠日，记昔郊行红旆春。",
            "须识世荣俱土苴，岂如有道善其身。"
        ],
        "notes": "",
        "id": "add895d84a48b72581ca0f7e2ea7f73d"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "春雨  其一",
        "preface": "",
        "paragraphs": [
            "几朝霡霂不破块，通夕浪浪势乃滂。",
            "竹下森然骍角露，桑间沃若茧丝香。",
            "田毛沾润初含穗，土脉流膏欲布秧。",
            "多谢化工成岁事，从春节节为人忙。"
        ],
        "notes": "",
        "id": "582f9bd4ccc65bf76a457796f6ff51f9"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "春雨  其二",
        "preface": "",
        "paragraphs": [
            "一自春来二月强，连宵甘霔泽斯滂。",
            "润留根蔕梅桃实，清及萌芽黍稷香。",
            "雀舌纤纤抽茗叶，羊群戢戢长松秧。",
            "农桑从此无虚日，织妇耕夫处处忙。"
        ],
        "notes": "",
        "id": "4b79bf8ecfda4955fb782a05ce954651"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "春雨  其三",
        "preface": "",
        "paragraphs": [
            "一自苍精涣号扬，如酥小雨酿春忙。",
            "霏霏透入根荄脉，点点染成桃杏粧。",
            "泽徧高深俱及物，气融枯槁亦生香。",
            "老夫那复问芳讯，但愿三时协雨旸。"
        ],
        "notes": "",
        "id": "982dac02229f420ebc9877e1a27ad7df"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和玉峰春吟",
        "preface": "",
        "paragraphs": [
            "年来愁似海波深，柏酒明朝试一斟。",
            "那复苏堤追胜赏，不妨楚泽效狂吟。",
            "金旛晓赐梦何在，红旆春行步莫寻。",
            "料得宫花仍似旧，应无堕珥与遗簪。"
        ],
        "notes": "",
        "id": "f6b0cbe3f26cbdfeb6fb06452dda4fd6"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "首春同枌友携樽过野渡访梅即席  其一",
        "preface": "",
        "paragraphs": [
            "枌朋载酒子云居，何必孤山远访逋。",
            "癯影参差浓复淡，古香传送有还无。",
            "朋龟賸喜如云集，泛螘何妨过日晡。",
            "索笑却嫌来较晚，一林芳意太纷敷。"
        ],
        "notes": "",
        "id": "9e460aebee495a748d4b00f888bf120f"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "首春同枌友携樽过野渡访梅即席  其二",
        "preface": "",
        "paragraphs": [
            "访梅寻友款幽居，俄见栖鸦已毕逋。",
            "霁日幸同终日笑，春花有似此花无。",
            "衔杯林下嫌来晚，索句簷前祇恐晡。",
            "菲作不妨为玉引，要看词藻竞芬敷。"
        ],
        "notes": "",
        "id": "f8b0d9e0ac869f31d28a771e7532f242"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "初春次文友韵",
        "preface": "",
        "paragraphs": [
            "原郊稚绿未成苍，芽甲森森似猬芒。",
            "急景不堪乌兔跃，新年又见燕鶑忙。",
            "看看地列千机锦，冉冉风传百和香。",
            "人事不如春事好，芳菲徒自满河阳。"
        ],
        "notes": "",
        "id": "96ea35b86acf81156b982b6b94fcf3a3"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "赓野渡春集韵",
        "preface": "",
        "paragraphs": [
            "红紫春来独擅场，销魂人抱送春觞。",
            "少嫌宴席声歌短，晚觉书林气味长。",
            "列座燕毛成二老，一番花事付诸郎。",
            "吾侪到此无他好，莫厌赓酬费锦肠。"
        ],
        "notes": "",
        "id": "e94c53dab2aa10500a0eb5a0e666fa6c"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "月集呼声妓不至野渡于觞末俾赋诗以纪初集",
        "preface": "",
        "paragraphs": [
            "真率盟齐喜有初，崇觞载俎志交孚。",
            "共披白帢俱沾醉，独惜红裙不受呼。",
            "拟洛耆英宜有咏，班唐九老可成图。",
            "从今胜集循环举，岁岁毋令此意辜。"
        ],
        "notes": "",
        "id": "9d2821812a6f1c771ec787c00a86d9c1"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "清明前有远役呈野渡",
        "preface": "",
        "paragraphs": [
            "月集相期在后旬，料应主席不寒盟。",
            "方思北陆催行色，又为东风问客程。",
            "鼓楫欲随芳草去，传杯须待绿阴成。",
            "姑苏城外春光老，还许同舟载友生。"
        ],
        "notes": "",
        "id": "ef3a99169628954fea36602471e6453a"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "清明前呈文几",
        "preface": "",
        "paragraphs": [
            "此月才过禊事修，芳辰冉冉逝如流。",
            "牡丹开了寒应尽，燕子归来春又休。",
            "衰鬓难将新绿染，颦眉岂为落红愁。",
            "劳生扰扰何时足，已拟抛家理钓舟。"
        ],
        "notes": "",
        "id": "c7923e643b96348f408140b655bd9f80"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "清明前呈南塘",
        "preface": "",
        "paragraphs": [
            "晚景凄凉事事休，与波上下任沉浮。",
            "花辰岁岁惟添老，榆火春春不改愁。",
            "几曲画屏新绿暗，一川流玉落红稠。",
            "出门有碍家无累，水北山南负胜游。"
        ],
        "notes": "",
        "id": "631aa0845e23fbafecd0facd1d81fbd0"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "次华谷咏梅韵",
        "preface": "",
        "paragraphs": [
            "宜烟宜雨更宜晴，竹底何妨枝带横。",
            "雅致耻随春富贵，英姿不怕月分明。",
            "吟边兴动诗添韵，醉里香传梦亦清。",
            "一自孤山题品后，此花标格孰能名。"
        ],
        "notes": "",
        "id": "c7da074923f80e026e6783529e967b4e"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "次韵咏梅",
        "preface": "",
        "paragraphs": [
            "直疑姑射地行僊，绰约如临几案前。",
            "和竹半欹能去俗，与兰并列盍饶先。",
            "林间姿艳同霜洁，窗下精神待月传。",
            "剩欲栽培为老伴，相亲日日在吟边。"
        ],
        "notes": "",
        "id": "4ff8d4b36b99c58bc574065a3a66501c"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "又和咏梅  其一",
        "preface": "",
        "paragraphs": [
            "逸气飘飘似欲僊，不论茅舍玉堂前。",
            "众芳无此风神秀，十友推为行辈先。",
            "佳实尚堪为世用，香名更喜有诗传。",
            "萧萧白发差同色，也欲拈花上鬓边。"
        ],
        "notes": "",
        "id": "3fcf00b5aa29b35dc5ea9d15587c9af8"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "又和咏梅  其二",
        "preface": "",
        "paragraphs": [
            "几回渴想此癯仙，谁为招邀倏在前。",
            "明艳弗为诸垢染，孤标独出众芳先。",
            "不矜颜色自奇绝，绰有馨香祇暗传。",
            "空想名园千树发，何时持酒向花边。"
        ],
        "notes": "",
        "id": "c22f464fd5901745d3f6c0565bd4f5fc"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "晓枕追记山梅",
        "preface": "",
        "paragraphs": [
            "高眠纸帐思无尘，祇忆冰花入梦频。",
            "斜倚溪山独标致，明分霜月倍精神。",
            "瑞才六出先呈腊，香压群芳不敢春。",
            "今古骚翁题不尽，孤山续笔属何人。"
        ],
        "notes": "",
        "id": "c6b724497529ba0c250d0833fc535bd1"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "蟠梅",
        "preface": "",
        "paragraphs": [
            "妙制成春春未知，园工自出一家机。",
            "折旋夭矫龙蛇势，缭绕缤纷蛾蝶围。",
            "烟篆不生腾賸馥，月痕相倚衒清辉。",
            "西城纤巧仍如旧，祇慨梨云昨梦非。"
        ],
        "notes": "",
        "id": "43cfe3dfdfff42eb479379c39fdd18b8"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "咏野渡香片蟠梅",
        "preface": "",
        "paragraphs": [
            "一瓣生香独傲寒，此梅难并众梅看。",
            "明眸玉雪层层积，蜕骨蛟龙曲曲蟠。",
            "巧若天成经岁远，移来地阔占春宽。",
            "老夫犹未识花面，觅句含毫作是观。"
        ],
        "notes": "",
        "id": "96983e4153a1c68449a42038bf3c134b"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "为僧赋梅庭",
        "preface": "",
        "paragraphs": [
            "奇绝生春五出花，僧居著此境尤嘉。",
            "一方寒月浸清影，几度春风生素华。",
            "何必江头千树暗，未如屋角数枝斜。",
            "繙经觅句无尘事，坐对尤宜雪煮茶。"
        ],
        "notes": "",
        "id": "ccde834aa7d70ee09e261b1d85a20b22"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "牡丹",
        "preface": "",
        "paragraphs": [
            "淑景骎骎到牡丹，探芳日日倚楹栏。",
            "巧心吐出黄金缕，腴脸开成紫玉盘。",
            "春晚有花飞欲尽，山中此种得应难。",
            "便须收拾归囊锦，更酌清尊仔细看。"
        ],
        "notes": "",
        "id": "e3560efe051158a0deb73c7f052b83a0"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "巨室遗牡丹有作  其一",
        "preface": "",
        "paragraphs": [
            "几年有负倾城艳，惭愧今朝对洛花。",
            "忆昔富文同胜集，慨今姚魏属谁家。",
            "赏心不作园林想，过眼聊为几席华。",
            "回首一年春又了，绿阴芳草接天涯。"
        ],
        "notes": "",
        "id": "91995f7a6011ef9728b04a3a5da5ef46"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "巨室遗牡丹有作  其二",
        "preface": "",
        "paragraphs": [
            "殿春名谱压群葩，汲水金铜满贮花。",
            "无地栽培娱老境，有风吹送到儿家。",
            "娇容粉薄雨含沐，丰脸杯醺日绚华。",
            "花卒还荣人莫少，芳辰来往岁无涯。"
        ],
        "notes": "",
        "id": "e43d1f8e48eaed836bddbcb6b1982b7a"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "春晚郊行",
        "preface": "",
        "paragraphs": [
            "细草平芜接渚沙，僧庵系马柏阴斜。",
            "青山几曲遶流水，啼鸟数声随落花。",
            "芳景流连春富贵，晴林浮动日光华。",
            "独怜人事多非旧，寂寞荒村点暮鸦。"
        ],
        "notes": "",
        "id": "ff754cbaacf4c359d99d0b7c4f96ca5d"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "喜晴  其一",
        "preface": "",
        "paragraphs": [
            "梅雨成霖味已甘，淋漓更久恐难堪。",
            "风雷几昼起平陆，星斗一宵移下潭。",
            "万畛针芒青曳曳，千山鳞羽绿毵毵。",
            "老夫晴雨不关念，心醉青编维日酣。"
        ],
        "notes": "",
        "id": "2d27cbe2b18bad8e21b8e6629a662b00"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "喜晴  其二",
        "preface": "",
        "paragraphs": [
            "雨收宇宙喜清明，社舞村歌沸鼓钲。",
            "竹下蛛丝粘叶稳，柳间蝶粉缀绵轻。",
            "班班远岫髻鬟列，滟滟平川衣带横。",
            "候转清和景尤胜，翠林幽哢听仓庚。"
        ],
        "notes": "",
        "id": "e7c418b2367ff1efdc96254236f691d1"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "雨后坚山行之约",
        "preface": "",
        "paragraphs": [
            "水泛新堤蘸柳条，郊行喜有可人招。",
            "不堪白发三千丈，莫负青春九十朝。",
            "鸥鹭何妨为伴侣，鹍鹏一任诧扶摇。",
            "山灵久拟骚人到，霁月光风不待邀。"
        ],
        "notes": "",
        "id": "220d70d56525f1838373a9deae2bdba1"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和友人秋怀",
        "preface": "",
        "paragraphs": [
            "林薮发枯山敛眉，凛秋岂但楚臣悲。",
            "翩翩鶑燕知何往，猎猎鹰鹯正得时。",
            "残雨晓添衣气润，新寒夜厌漏声迟。",
            "悲风入调须频奏，妙趣惟应心自知。"
        ],
        "notes": "",
        "id": "5098b580702d2a98803f063b3d92c9b8"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "星节前戏成",
        "preface": "",
        "paragraphs": [
            "依稀桥鹊布银潢，又见天孙作妇忙。",
            "已向烟萝深遁迹，不烦云锦粲成章。",
            "追思高会饮传烛，徒得清眠梦熟粱。",
            "却喜连朝天沛泽，应为月姊酿秋芳。"
        ],
        "notes": "",
        "id": "9f6371dfc02f6f62225fad3303a38f40"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和象翁七夕吟",
        "preface": "",
        "paragraphs": [
            "暗度双星见者希，那堪雾气更霏霏。",
            "为云为雨观如梦，一岁一宵来即归。",
            "玄鹊有灵劳翼负，素娥含恨减腰围。",
            "彩楼误却穿针女，玉宇银潢欠发挥。"
        ],
        "notes": "",
        "id": "c16cb4152eb128f9ed6535407c04123d"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "菊秋晓枕偶成",
        "preface": "",
        "paragraphs": [
            "希年七十又加零，渐脱尘缘万事轻。",
            "冉冉壮心随岁减，萧萧衰鬓与霜明。",
            "愁倾白堕嫌无量，老对黄花更有情。",
            "欲写秋容到寥廓，却惭健笔欠纵横。"
        ],
        "notes": "",
        "id": "2399486ff1617344e0eb4ed881d18395"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "菊秋呈南塘",
        "preface": "",
        "paragraphs": [
            "凄凉时序每兴嗟，那复登高似孟嘉。",
            "尚喜乌纱粘皓发，犹存青眼对黄花。",
            "百篇剩有诗堪索，九日愁无酒可赊。",
            "采采缅怀元亮节，不随流俗竞春华。"
        ],
        "notes": "",
        "id": "fa0f8685eb0554f2735658ed3b8eec4c"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "赴野渡招赏桂  其一",
        "preface": "",
        "paragraphs": [
            "几年寥落负秋光，剩喜朋簪列耐堂。",
            "枌社重开真率集，桂华新荐广寒香。",
            "故交今日嗟无几，我辈晨星当自强。",
            "况有坐中名胜在，携尊何待菊花黄。"
        ],
        "notes": "",
        "id": "9a2e2148aac8ce2ff3843d50364f7df4"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "赴野渡招赏桂  其二",
        "preface": "",
        "paragraphs": [
            "插架金英喷月光，园中列树更堂堂。",
            "信从天上灵根出，染得古来诗句香。",
            "今度花迟前度发，三分秋占二分强。",
            "主人健笔供模写，压倒当年苏与黄。"
        ],
        "notes": "",
        "id": "55f61c381423f015151db67f6c617a16"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和象翁雪  其一",
        "preface": "",
        "paragraphs": [
            "欲把青空一色糊，集先维霰作花疎。",
            "寸余凝积常年有，尺许坚牢自昔无。",
            "粉阵成围攒戏蝶，盐车疑覆失前馿。",
            "新吟便是有声画，何必鹅溪写作图。"
        ],
        "notes": "",
        "id": "1dd076c6062db9d76fab4f3b2baa79d1"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和象翁雪  其二",
        "preface": "",
        "paragraphs": [
            "剪水天为农发祥，岂知寒卧欲成僵。",
            "朱门快意酒肉会，墨客驰神词翰场。",
            "梁苑集中呈赋手，灞桥行处吐诗香。",
            "羊羔茗饮评清浊，相去何殊千丈强。"
        ],
        "notes": "",
        "id": "45343a5e942d1cb126f93cb0d0fd1cb2"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和野渡甲申雪吟  其一",
        "preface": "",
        "paragraphs": [
            "盈尺为祥须应占，洪纤著物类形盐。",
            "幻成列阜鼍城涌，散作千林蝶阵粘。",
            "清友不妨添玉骨，苍官俄怪变银髯。",
            "祇怜岁岁催人老，染尽华颠亦可嫌。"
        ],
        "notes": "",
        "id": "3bcf7599ec20ff64640cf7c7c44f44e2"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和野渡甲申雪吟  其二",
        "preface": "",
        "paragraphs": [
            "三白先春花尺围，玄冥喜不逊伊耆。",
            "盖深岩穴兽无迹，冻合林园鸟不飞。",
            "金帐从教资侈泰，银城未必可凭依。",
            "卷怀经济姑藏密，闭户高眠未必非。"
        ],
        "notes": "",
        "id": "3903679a6c6b58ddc37c0b2e4938964c"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "即席赓喜雪韵",
        "preface": "",
        "paragraphs": [
            "崇峦九叠破天悭，地远尘嚣隔几关。",
            "方恨重云封皓月，俄惊半夜老青山。",
            "莫嫌腊后欠三白，且喜春前露一斑。",
            "几度冬来逢上瑞，更祈盈尺送舟还。"
        ],
        "notes": "",
        "id": "78342c758399b2dbc79f16e31f4a80ef"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "次韵雪积即消",
        "preface": "",
        "paragraphs": [
            "冯夷剪水抑何悭，祇怕天工未许闲。",
            "上瑞先春才破白，屡丰卜岁已窥斑。",
            "可怜俄顷消成水，不怕明朝失却山。",
            "金帐羊羔非我事，汲清煮茗课奴蛮。"
        ],
        "notes": "",
        "id": "b4329f872a8fd2926e931eaa931db34b"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和野渡雪消二律  其一",
        "preface": "",
        "paragraphs": [
            "雪晴吟弄句仍佳，满纸鲛珠屡拜嘉。",
            "刻玉林林空楮叶，沾泥处处失杨花。",
            "消成滴沥原归旧，润入根荄生有涯。",
            "賸洗缾罂储此水，待驱炎暑煮春茶。"
        ],
        "notes": "",
        "id": "589c6549c72f584ed56286d3d6c57519"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和野渡雪消二律  其二",
        "preface": "",
        "paragraphs": [
            "可亲余暇复奚为，雪霁何妨剩赋诗。",
            "应怪玉峰还翳荟，更怜银屋变茅茨。",
            "结成冰笋方连夜，散作簷花特顷时。",
            "物物要知须返本，冰仍归水更何疑。"
        ],
        "notes": "",
        "id": "6c2b7882e8c9c4790889b5601b26ea5c"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "寄贺陆翠庭迁居",
        "preface": "",
        "paragraphs": [
            "翠庭欲到到非难，觌面须当听麈谈。",
            "未必移家似东野，料应有宅过罗含。",
            "幽怀万堞尘埃隔，胜概两湖风月涵。",
            "唐宋诗人多姓陆，吟边行远可相参。"
        ],
        "notes": "",
        "id": "3f234469572e6ae85cb7d882e7304ac5"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "贺南塘得孙诗",
        "preface": "",
        "paragraphs": [
            "咎消无妄福来宜，喜气津津溢秀眉。",
            "桂子昨方移别种，桐孙今见长新枝。",
            "金章鱼佩须传祖，玉果犀钱梦得儿。",
            "我欲去为汤餠客，却惭未赋老坡诗。"
        ],
        "notes": "",
        "id": "d0bcd67e8bdb785e85c093d0146316b0"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "南塘归自浙东",
        "preface": "",
        "paragraphs": [
            "鼓枻归来波浪平，碧天如水月分明。",
            "几番恶梦频惊散，一片闲愁顿扫清。",
            "桂子高风生逸思，菊花老圃悦吟情。",
            "同盟约过渊明宅，载酒东篱莫厌倾。"
        ],
        "notes": "",
        "id": "c807a520eb757844f68f544e4ef96b85"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和南塘",
        "preface": "",
        "paragraphs": [
            "历徧崔嵬又涉川，菊秋还见早梅天。",
            "重来槁顶惟添老，屡对青山似有缘。",
            "携友拟为深谷隠，有僧可问小乘禅。",
            "临风却忆南塘老，便脱芒鞋棹去船。"
        ],
        "notes": "",
        "id": "47561f1b2eb42aecc8849fd08aa1ab28"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和丹岩以青溪至有作",
        "preface": "",
        "paragraphs": [
            "故人未到欠诗催，才到九山云为开。",
            "野鹤正思寻老伴，盟鸥亦竞喜朋来。",
            "免教北陇慙空帐，消得南山咏有台。",
            "梅信已传花信动，直须领客待春回。"
        ],
        "notes": "",
        "id": "c057ca1787e1ba83b2da6f3137eba434"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "霅陇回舟过湖城",
        "preface": "",
        "paragraphs": [
            "起来雨气掩朝阳，俄喜天开正色苍。",
            "一道澄溪云弄影，千峰霁景泛林光。",
            "微茫烟外颓城露，蓊鬰山巅古寺藏。",
            "踏遍层峦游屐倦，归船欵乃𫇛声忙。"
        ],
        "notes": "",
        "id": "8306e3ac7ff95cd34aa65c848dc26823"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "重到霅陇新阡",
        "preface": "",
        "paragraphs": [
            "摸金郎久徧郊原，冢域犹欣草木蕃。",
            "松已高年为老友，竹添新谱长仍孙。",
            "四围秀色山浮几，一曲清溪水到门。",
            "莫恨牛眠无瑞应，且欣老寿此身存。"
        ],
        "notes": "",
        "id": "3b08f914a84e637d1cf5c8d232d96f51"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "又题霅陇坟庵",
        "preface": "",
        "paragraphs": [
            "斗大山庵历几春，茂林丰草绿初匀。",
            "青山缭绕犹列戟，玉涧萦回似曳绅。",
            "新竹羽成雏凤尾，古松鳞长老龙身。",
            "吾年已迈嗟无用，表道泷冈尚欠人。"
        ],
        "notes": "",
        "id": "0e5f4692a5fe61d0f382edb8867b921f"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "南徐买舟将归",
        "preface": "",
        "paragraphs": [
            "风雨连朝思黯然，山迷宿霭水迷烟。",
            "一年春事少闲日，半月客程逢漏天。",
            "喜涉鲸波返江国，便思鹤唳买河船。",
            "修途往复成何事，姑了余生未了缘。"
        ],
        "notes": "",
        "id": "6dec38a825858dc357f52e8e6391861d"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "舟行分途次野渡韵",
        "preface": "",
        "paragraphs": [
            "同舟李郭喜相亲，尽日赓酬夜至分。",
            "未信诗能穷我辈，不应天遽丧斯文。",
            "相违虽判城西路，有约同看岭上云。",
            "从此吟毫可停运，祇疑风月未饶君。"
        ],
        "notes": "",
        "id": "18554988ebce03960fba3978b02f48cb"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "舟泊姑苏",
        "preface": "",
        "paragraphs": [
            "夜泊垂杨古渡头，片帆已喜到邻州。",
            "经从城郭惊前梦，寂寞川途异旧游。",
            "近事能知惟语燕，余生何有付盟鸥。",
            "可堪人与春俱老，落絮飞花点点愁。"
        ],
        "notes": "",
        "id": "b477cd6732aa481c49f8b75e6f3dfc13"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "舟近吴兴郡见山",
        "preface": "",
        "paragraphs": [
            "一舸夷犹白浪间，擡头俄喜对青山。",
            "平生每见便刮目，今日重来不改颜。",
            "城郭衣冠应寂寂，川原草木尚斑斑。",
            "余龄未艾须时到，健笔犹能记往还。"
        ],
        "notes": "",
        "id": "9dccc857e4295b8d02ebb15c0c216d76"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "为谢氏赋流芳",
        "preface": "",
        "paragraphs": [
            "斯文一脉可传家，囊帛籯金不足夸。",
            "须信诗书涵润泽，自今庭户发英华。",
            "谢兰辉映方生玉，窦桂香含不断花。",
            "不但种芳兼种德，百年之计此为嘉。"
        ],
        "notes": "",
        "id": "60f622e531c9e243a07d23b5a0f50117"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "七十生朝制坡帽",
        "preface": "",
        "paragraphs": [
            "喜至生朝疾有瘳，旋裁坡老帽蒙头。",
            "肖形雅称氅披鹤，缓步何须杖策鸠。",
            "皓首今为七十老，黄花更有几番秋。",
            "明年准拟抛家宅，水北山南狎野鸥。"
        ],
        "notes": "",
        "id": "754ea2940428f739a378210188c92976"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "借丹岩韵贻青溪",
        "preface": "",
        "paragraphs": [
            "良朋有约著书催，未到愁云拨不开。",
            "丹穴孤云宜间见，青溪只鹤喜重来。",
            "有谁剖玉明荆璞，愧我无金筑隗台。",
            "郑校子衿佻达久，拟延尼父铸颜回。"
        ],
        "notes": "",
        "id": "0747233479eb16c6a11ad56af8beb6d4"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和丹岩述志  其一",
        "preface": "",
        "paragraphs": [
            "蠹简钻研眼欲穿，读书何似夏侯玄。",
            "文传可使纸增价，酒尽何妨尊屡眠。",
            "唾落成珠皆至宝，笔耕有粟胜良田。",
            "席珍尽足需时聘，经史何劳手更编。"
        ],
        "notes": "",
        "id": "92a8e2aad08b43e624739fe4427afb45"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和丹岩述志  其二",
        "preface": "",
        "paragraphs": [
            "室罄囊空气不衰，朶颐宁肯舍灵龟。",
            "多金未羡陶朱富，淅玉姑为杜老炊。",
            "暖客情难到貂鼠，惠人智不及蒲葵。",
            "春风可笑随流俗，不长桃枝长棘枝。"
        ],
        "notes": "",
        "id": "13dd96b33094f2b49fe902f009545775"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和丹岩入屋韵",
        "preface": "",
        "paragraphs": [
            "得庐莫恨太婆娑，缭以芳蘅葺以荷。",
            "徙舍借车家具少，架书充栋手编多。",
            "且甘穷巷饮瓢乐，须有文朋载酒过。",
            "他日不妨更爽垲，诗人宁逊庾并罗。"
        ],
        "notes": "",
        "id": "03eea4c20e982267d6f2d25c4e51b6ed"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "代饯行  其一",
        "preface": "",
        "paragraphs": [
            "比来长掾宰如君，退食时惟儒士亲。",
            "编简香中犹得味，簿书丛底不沾尘。",
            "乍交祇恨过从浅，每到须蒙问劳频。",
            "多少清风留鹤国，不堪折柳向西津。"
        ],
        "notes": "",
        "id": "9edff507a5567414ed374d872cf04a14"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "代饯行  其二",
        "preface": "",
        "paragraphs": [
            "下车人已诵廉平，三载松江著令名。",
            "敏则有功无滞事，惠而为政及疲氓。",
            "班班可纪郡曹美，去去先驰台掾声。",
            "腾实蜚英闻北阙，伫看紫诏趣亨程。"
        ],
        "notes": "",
        "id": "6850af630cbeb99b1872b52cc37e4e6c"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和戚秋涧遗诗  其一",
        "preface": "",
        "paragraphs": [
            "登金步玉信无缘，二十年来喜服田。",
            "肯羡鸣春为候鸟，自甘饮露作寒蝉。",
            "嗜闲倦举吟风笔，叹老贫无钓月船。",
            "但得有钱供客醉，绝胜名字挂凌烟。"
        ],
        "notes": "",
        "id": "9d11f9591fdfb22be11ab5d1ec2df063"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和戚秋涧遗诗  其二",
        "preface": "",
        "paragraphs": [
            "欲废推敲几岁华，诗葩君至复萌芽。",
            "吟章既富旧成帙，生计无多新载家。",
            "胸著古今书拍塞，墨行真草字横斜。",
            "年逾八十身方健，高把松乔寿未涯。"
        ],
        "notes": "",
        "id": "8a3dba079b2cc987e20b6d2a47edb0bb"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "平生梦不遇邯郸，学道求仙兴已阑。",
            "旋改诗编入新刻，重寻琴谱发清弹。",
            "不惭晚境为寒峻，翻笑当年慕热官。",
            "志业无成年及耄，那知身反误儒冠。"
        ],
        "notes": "",
        "id": "e68b1c5384698d8fa363333f44caab45"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "为乡人赋心田",
        "preface": "",
        "paragraphs": [
            "方寸良畴人共有，能耕能敛几人知。",
            "坦平非有山河界，存养何殊雨露滋。",
            "盍剖藩篱忘彼我，却明畦畛别公私。",
            "尽多阴隲于中种，播获当为百世菑。"
        ],
        "notes": "",
        "id": "831eb632370d7173a03d201e9d786bc2"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "宣妙寺偶成",
        "preface": "",
        "paragraphs": [
            "孤寺萧然寄碧岑，尘无半点到僧门。",
            "风传钟鼓万家县，山遶犁锄十里村。",
            "一榻高眠慨今夕，八窗洞达纳乾坤。",
            "此行梅月孤良觌，雨打寒林晚复昏。"
        ],
        "notes": "",
        "id": "0d1842fc4c477cc8769e32af0be51e92"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "赋宣妙院古柏",
        "preface": "",
        "paragraphs": [
            "饱经三百载风霜，几见林间古木僵。",
            "修骨蜕龙鳞甲长，繁柯擎凤羽毛苍。",
            "孤高独与风云会，葱蒨深藏雨露香。",
            "寄语山灵须爱护，殷勤重赋角弓章。"
        ],
        "notes": "",
        "id": "6ebce1ce0527d3f13b5a8690fd9f9e05"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和南塘嘲谑",
        "preface": "",
        "paragraphs": [
            "理存成坏与亏全，人事悲懽莫不然。",
            "梅帐道人新活计，柳枝歌妓旧因缘。",
            "断弦谩说鸾胶续，剜肉难将獭髓填。",
            "更遣青裙并赤脚，独将琴册寄余年。"
        ],
        "notes": "",
        "id": "90f2420c4196d639c63dd8d639182001"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "过吴兴城",
        "preface": "",
        "paragraphs": [
            "两溪浮玉浸晴空，万井楼台一苇通。",
            "舟过恍如蓬岛客，人行疑在广寒宫。",
            "青山迎送犹佳友，绿鬓往来成老翁。",
            "遐想坡仙莘老辈，迩来那复有遗风。"
        ],
        "notes": "",
        "id": "f0456579a5a7d26e3cad037d0faa4f60"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "过安吉城",
        "preface": "",
        "paragraphs": [
            "一年两到吴兴郡，梦想往时云锦乡。",
            "败堞颓垣尚围遶，雕梁画楝总凄凉。",
            "萧萧适际风寒候，黯黯全无山水光。",
            "日暮楼头鸣鼓角，声声悲壮断人肠。"
        ],
        "notes": "",
        "id": "d31012f32d9fdcf09f4f2bc2130132f7"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "过荻塘次韵",
        "preface": "",
        "paragraphs": [
            "平林历历晓云迷，津堠将迎客棹西。",
            "千古兴亡泰伯国，一川经纬狄公堤。",
            "雨添柳色成蛾绿，春剩花香散麝脐。",
            "去去苕城知不远，摩挲老眼看山溪。"
        ],
        "notes": "",
        "id": "3eca63a63ac26b610070f2b013211e81"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "次韵答柯提干",
        "preface": "",
        "paragraphs": [
            "年来人物慨凋零，义重交盟嵩华轻。",
            "一苇匪遥秋水隔，两章相映夜光明。",
            "乾坤何日可还古，风月于人无异情。",
            "姑把愁怀寄觞咏，出门一笑九山横。"
        ],
        "notes": "",
        "id": "92d735058fbaf5967d8d37b240cf00ee"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和叶干庆七秩诗",
        "preface": "",
        "paragraphs": [
            "不图闻达老何求，久矣甘为农服畴。",
            "晚岁但知书甲子，希年徒自富春秋。",
            "作朋何敢班耆父，招隠犹堪共钓游。",
            "寄语纷纷朝市客，狐裘未必似羊裘。"
        ],
        "notes": "",
        "id": "9c14ede19e92552b7a9982ec998f2dd5"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和王总干韵",
        "preface": "",
        "paragraphs": [
            "碑铭细读识前人，贻后无非旧典刑。",
            "宦业传家守清白，儒科继祖播芳馨。",
            "絷驹共叹淹场藿，鸣鹿终当歌野芩。",
            "千古斯文应不泯，待将辞藻掞天庭。"
        ],
        "notes": "",
        "id": "3f883de1a2d51987143080dc0d07a7d4"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "挽都务弟  其一",
        "preface": "",
        "paragraphs": [
            "功名剩拟著先鞭，永诀于今十九年。",
            "地下那知多岁月，人间别是一乾坤。",
            "生前桂籍身如在，死后芸编子竝传。",
            "己巳归藏无欠事，独怜埋玉重凄然。"
        ],
        "notes": "",
        "id": "087593cf11c43ff6ff18bbb6ca09f839"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "挽都务弟  其二",
        "preface": "",
        "paragraphs": [
            "袭舛承讹俗尚仝，为谋所喜适吾从。",
            "伤心几载鸰原梦，洒泪今朝马鬣封。",
            "梁栋材嗟空故木，珠玑香喜长新松。",
            "最忻壤树首丘正，祖垅葱葱佳气钟。"
        ],
        "notes": "",
        "id": "33facda9351c484d0cfd73e388808bc2"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "挽林梅癯",
        "preface": "",
        "paragraphs": [
            "晚擢亚科跻宪掾，拟航选海竟无缘。",
            "苦吟方与甫俱瘦，疏影俄随逋已仙。",
            "谷水吟编多手泽，广陵琴趣得心传。",
            "年几八秩身何憾，老友凋零重怆然。"
        ],
        "notes": "",
        "id": "87779e78ab5e8b92b633dbe2c2bcbd62"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "挽王总干父知县",
        "preface": "",
        "paragraphs": [
            "蜀溪名阀世为儒，祖擢巍科子亦如。",
            "从仕为民辞荐牍，移忠有后竟悬车。",
            "一生冰蘗节愈厉，两度弦歌政可书。",
            "共拟泷碑表亲墓，讵知簪笏化犁锄。"
        ],
        "notes": "",
        "id": "ba7ca9eac6af41a5369c8824d4b32cbb"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "春日",
        "preface": "",
        "paragraphs": [
            "化工溥至仁，生机运不停。",
            "荣观徧原野，宇宙一丹青。"
        ],
        "notes": "",
        "id": "87c74a8ee30bf1a790ffaed629d03947"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "望霁",
        "preface": "",
        "paragraphs": [
            "阴阳互阖辟，宇宙几洪荒。",
            "重明丽乎正，万象生辉光。"
        ],
        "notes": "",
        "id": "6782ef7b8079c3475929532a2cf79741"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "览古",
        "preface": "",
        "paragraphs": [
            "治忽无常形，今古无常势。",
            "必有非常人，以制非常世。"
        ],
        "notes": "",
        "id": "49a420525b6e821e8251ce0b0fb4077f"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和黄山秋吟",
        "preface": "",
        "paragraphs": [
            "有山静而秀，有水清且漪。",
            "风霜空宿翳，草木含幽姿。"
        ],
        "notes": "",
        "id": "3788558f57758d0911be693ca508b578"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "题画轴卷后",
        "preface": "",
        "paragraphs": [
            "林阜玉参差，寒乌千万斯。",
            "直疑飞绕处，错认月明枝。"
        ],
        "notes": "",
        "id": "7b4feb1c2e7be29c5f14bed5363718e5"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "蜘蛛",
        "preface": "",
        "paragraphs": [
            "经纬智何多，网张犹设罗。",
            "但知为物穽，更有物谁何。"
        ],
        "notes": "",
        "id": "5612bfb1ed04fcd067b50dec603743e7"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "蜂",
        "preface": "",
        "paragraphs": [
            "为巢倒悬树，窍窍自成房。",
            "螫人虽有毒，终为人所伤。"
        ],
        "notes": "",
        "id": "e1086a481b640e2e24dfec5ee4b59c85"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "蝇虎",
        "preface": "",
        "paragraphs": [
            "状有类蛛蝥，见物常勇投。",
            "奋身如虎猛，所得亦蝇头。"
        ],
        "notes": "",
        "id": "c27026e86267dd13ca7cb79c41ca3e96"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "咏蝇",
        "preface": "",
        "paragraphs": [
            "营营止于棘，或赤而或黑。",
            "皓皓染成污，奸魂并佞魄。"
        ],
        "notes": "",
        "id": "59bda8d4385101543b1d719fc7b65de4"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "萤",
        "preface": "",
        "paragraphs": [
            "本从腐草生，聚为寒士灯。",
            "一朝书课效，功宁不汝矜。"
        ],
        "notes": "",
        "id": "dc672a3671e08df3d6193dd7abbf735d"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "绝交",
        "preface": "",
        "paragraphs": [
            "北山有鸣鸮，不洁而嗤凤。",
            "宜下绝交书，埙箎非伯仲。"
        ],
        "notes": "",
        "id": "a44d7320d2ec04f27b59267ea8f41460"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "次韵赋蜡梅  其一",
        "preface": "",
        "paragraphs": [
            "将到穷冬寂寞乡，谁知花事未渠央。",
            "最怜剪蜡翻新样，却笑烧铅作素粧。"
        ],
        "notes": "",
        "id": "8f3f6aa35af8d461b5d6e1ce208b71ce"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "次韵赋蜡梅  其二",
        "preface": "",
        "paragraphs": [
            "能向早梅前独秀，何妨秋卉后才香。",
            "祇嫌一种开何晚，直待东风为发扬。"
        ],
        "notes": "",
        "id": "48ee9bc99ddb3188a1201be0ccf15e6b"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和咏梅  其一",
        "preface": "",
        "paragraphs": [
            "独占东风第一筹，孤芳不与众芳侔。",
            "飘零犹待调金鼎，未逐凡花浪蕊休。"
        ],
        "notes": "",
        "id": "1b6d197ef6fc8bdcd9f42a0863047806"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和咏梅  其二",
        "preface": "",
        "paragraphs": [
            "点检春工首到梅，枝枝羞涩未全开。",
            "试看诗句相料理，换得清香入梦来。"
        ],
        "notes": "",
        "id": "1d6c281eb969392512e5966d0b38686a"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和咏梅  其三",
        "preface": "",
        "paragraphs": [
            "年前疎秀明于雪，年后芬敷蓊若云。",
            "有色有香尤耐久，十分春事占三分。"
        ],
        "notes": "",
        "id": "a3cf8fd2d64ae81bd0df20bcfc8e5137"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "春日",
        "preface": "",
        "paragraphs": [
            "天公要与物为春，人事纷纷蔼若云。",
            "锦绣山川谁管领，祇应鱼鸟得平分。"
        ],
        "notes": "",
        "id": "be693ed4d2daa512b4d2bd859f3b1475"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和海棠韵",
        "preface": "",
        "paragraphs": [
            "鬓雾鬟云衬脸红，嫣然一笑倚春风。",
            "直疑倾国倾城魄，聚入此花颜色中。"
        ],
        "notes": "",
        "id": "f4ce833a2c521f1bfee66eed3f9c1871"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "为慈上人赋云溪  其一",
        "preface": "",
        "paragraphs": [
            "油然出岫擘晴绵，点缀青空水接天。",
            "心迹两闲无俗累，静观飞跃乐鱼鸢。"
        ],
        "notes": "",
        "id": "b97e7ef358813f4d6f4ed5c28c06ea9b"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "为慈上人赋云溪  其二",
        "preface": "",
        "paragraphs": [
            "白衣苍狗任从渠，不碍波涵一太虚。",
            "雅契高僧方寸地，卷舒流止自如如。"
        ],
        "notes": "",
        "id": "de84efff3921f404732a17bd5ddc4b26"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和象翁绝句  其一",
        "preface": "",
        "paragraphs": [
            "春花色色俱成梦，夏实累累结满枝。",
            "独有葵榴媚清昼，薰风时度五弦诗。"
        ],
        "notes": "",
        "id": "cbc3084241d9e00baf08818b038d943a"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和象翁绝句  其二",
        "preface": "",
        "paragraphs": [
            "恰好轩窗傍竹开，绝胜舞榭与歌台。",
            "枞枞甲刃丈夫立，弹压炎威不敢来。"
        ],
        "notes": "",
        "id": "8fdfcaff2d1b960db29e8ecfcf1fe13a"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和象翁绝句  其三",
        "preface": "",
        "paragraphs": [
            "舟行必水陆行车，此地无桑只种麻。",
            "安得野蚕生活万，化成丝茧徧家家。"
        ],
        "notes": "",
        "id": "c78340277b8fab8bad3013fe6a1041d1"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和象翁绝句  其四",
        "preface": "",
        "paragraphs": [
            "浮生一梦寄南柯，乌兔双驰迅若梭。",
            "世事如棋知几变，捄时无著奈时何。"
        ],
        "notes": "",
        "id": "c5aa3bad2b1fa3eeda2a881a96f8f119"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和丹岩  其一",
        "preface": "",
        "paragraphs": [
            "芳事从今鼎鼎来，看看花片扑楼台。",
            "一和既盎寒如扫，锦绣香中图画开。"
        ],
        "notes": "",
        "id": "fece0ee8e2774f7cd54c1e5bae24bb82"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和丹岩  其二",
        "preface": "",
        "paragraphs": [
            "玉女裁花撒碎琼，寒威凛凛压山屏。",
            "消残犹自衒天巧，点缀裙腰一半青。"
        ],
        "notes": "",
        "id": "710f901dca12003d94dc63905008477a"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和丹岩  其三",
        "preface": "",
        "paragraphs": [
            "绛帷深密障严霜，衿佩芬芳聚一堂。",
            "竹外琅琅听春诵，咿唔声里带诗香。"
        ],
        "notes": "",
        "id": "0c0bb4d1050b9ccf60dedfb8d4c5b9b3"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和丹岩  其四",
        "preface": "",
        "paragraphs": [
            "一片花飞未减春，方来赪紫盖如云。",
            "新晴賸拟扶鸠杖，试探芳辰有几分。"
        ],
        "notes": "",
        "id": "af2dfcac359daa9bddd1f8a8783dff81"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和丹岩  其五",
        "preface": "",
        "paragraphs": [
            "余寒威压皑浮琼，粉黛群空欠肉屏。",
            "欲著春衫忆纤手，不劳陆展染青青。"
        ],
        "notes": "",
        "id": "38fb99245a3977f93e1d9ad42b13687e"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "山行  其一",
        "preface": "",
        "paragraphs": [
            "曲波岸岸浮清屿，绿树村村间野花。",
            "一望川原春冉冉，断霞残照落栖鸦。"
        ],
        "notes": "",
        "id": "a6e66a8cf877cbaf2ddbeae5465f3963"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "山行  其二",
        "preface": "",
        "paragraphs": [
            "野芳未放青春去，林鸟长随白日闲。",
            "山色𣨼人归未得，杖藜日日扣松关。"
        ],
        "notes": "",
        "id": "98c82c03c7d68ded1ddc44019e7eb5e8"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "山行  其三",
        "preface": "",
        "paragraphs": [
            "麦畦桑陇夹蔬花，远水晖晖日欲斜。",
            "一片野光涵列岫，翠微深处有人家。"
        ],
        "notes": "",
        "id": "0315908c6265698cfd739e2002b33c54"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "山行  其四",
        "preface": "",
        "paragraphs": [
            "古寺僧窗借榻眠，桑柔柳暗乍晴天。",
            "梦残一枕春酲醒，木杪钟声破晓烟。"
        ],
        "notes": "",
        "id": "3a67414fb566acb73c4a695cee43eb8c"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "山行  其五",
        "preface": "",
        "paragraphs": [
            "乐天不废空门友，杜老犹交赞上人。",
            "茶灶笔床时一到，研谭尽日与僧亲。"
        ],
        "notes": "",
        "id": "e9cff743f705cb5859039988fb218170"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "山行  其六",
        "preface": "",
        "paragraphs": [
            "两度来游饱看山，又回双桨溯晴澜。",
            "山光每恨舟难载，点染篇章作画看。"
        ],
        "notes": "",
        "id": "31bd3740c15531b23de4303692a0b7d9"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "山行  其七",
        "preface": "",
        "paragraphs": [
            "山横数里如鬟耸，水界千畴似砥平。",
            "花事已阑农事动，村村雨足一犂耕。"
        ],
        "notes": "",
        "id": "d28bd4f5cd96abfbd44d29fcc7baadb8"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "山行  其八",
        "preface": "",
        "paragraphs": [
            "红紫飘零笋蕨抽，一年芳事又成休。",
            "榆钱万叠春难买，落絮随风万点愁。"
        ],
        "notes": "",
        "id": "45edba626eb024410fc923303bc6bd63"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "山行  其九",
        "preface": "",
        "paragraphs": [
            "开到荼䕷花事休，妇桑男亩又从头。",
            "阳春有脚堂堂去，万缕垂杨系不留。"
        ],
        "notes": "",
        "id": "3c017441312a5557b47e545b7366d89d"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "山行  其一○",
        "preface": "",
        "paragraphs": [
            "乱擘晴绵清昼迟，阴阴古木绿云齐。",
            "僧窗尽日无尘事，梦破一声春鸟啼。"
        ],
        "notes": "",
        "id": "ea7904fa9f386784e00a42a535b95548"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和沾上人韵",
        "preface": "",
        "paragraphs": [
            "易地开山辟广居，静中妙趣契真如。",
            "自怜至老无闻达，抛却儒书读化书。"
        ],
        "notes": "",
        "id": "9abc3cdb08b4505992722c8b48962edc"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "壑下墓松诗",
        "preface": "",
        "paragraphs": [
            "耸壑松林逾百尺，几年培植至今存。",
            "可怜一旦成薪槱，曾见曾高长子孙。"
        ],
        "notes": "",
        "id": "9f7cec5ccecfa29da5a6ce980276f112"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "霅山和丹岩晚春韵  其一",
        "preface": "",
        "paragraphs": [
            "叠叠青山叠叠林，风松石涧自成琴。",
            "个中迥与世尘隔，试问入山深未深。"
        ],
        "notes": "",
        "id": "c7a1a6f99dfb789ba4002e5587fdbb09"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "霅山和丹岩晚春韵  其二",
        "preface": "",
        "paragraphs": [
            "密依林谷远风埃，贞色幽姿不假裁。",
            "九畹芳残犹有蕙，光风拂拂转香来。"
        ],
        "notes": "",
        "id": "d2f20cb9268ca2a3df48ba9878f2e535"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "霅山和丹岩晚春韵  其三",
        "preface": "",
        "paragraphs": [
            "雨芽初试美于饴，尤胜新醅出榨时。",
            "坐对青山两清绝，肝脾溢出百篇诗。"
        ],
        "notes": "",
        "id": "7760d011a6359c36904903d21183eb8d"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "霅山和丹岩晚春韵  其四",
        "preface": "",
        "paragraphs": [
            "穷源几曲径深长，隠隠野花时度香。",
            "乔木森森走虬凤，稚松叠叠散牛羊。"
        ],
        "notes": "",
        "id": "0bf03dfb00006a23614d24b50febd972"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "霅山和丹岩晚春韵  其五",
        "preface": "",
        "paragraphs": [
            "二阮当年总解诗，夷吾父子亦能棋。",
            "家庭粗有消闲乐，未似登山临水时。"
        ],
        "notes": "",
        "id": "be4a98400d349abe8f611c8617f0a489"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "霅山和丹岩晚春韵  其六",
        "preface": "",
        "paragraphs": [
            "十分花事九分隳，开到木兰春已漓。",
            "惟有松筠助山色，青青不改岁寒枝。"
        ],
        "notes": "",
        "id": "eebc61e6da91e711f0468d0dcd183798"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "霅山和丹岩晚春韵  其七",
        "preface": "",
        "paragraphs": [
            "众植惟推杞梓尊，邓林翘楚已无存。",
            "谁家一树花浮雪，犹喜刺桐花有孙。"
        ],
        "notes": "",
        "id": "569ca2684ca00649102c3540729b3f40"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "霅山和丹岩晚春韵  其八",
        "preface": "",
        "paragraphs": [
            "未许归船转柁牙，爱山犹恋自山家。",
            "牡丹开尽春无几，狼籍东风杨柳花。"
        ],
        "notes": "",
        "id": "8cf74215b29a10ccc8b9ccadb2b8211e"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "霅山和丹岩晚春韵  其九",
        "preface": "",
        "paragraphs": [
            "应接山光到夕阳，候禽聒聒送春忙。",
            "年华鼎鼎催人老，将见青青梅子黄。"
        ],
        "notes": "",
        "id": "a1bec53de93878dfb0ad55d35e31c81e"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "霅山和丹岩晚春韵  其一○",
        "preface": "",
        "paragraphs": [
            "面面青山悦客情，扶筇到处有云生。",
            "归来瀹茗陪僧话，百尺乔松鶑数声。"
        ],
        "notes": "",
        "id": "0d89d7734aedeafa80be104991e9f45e"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "宣妙寺偶成  其一",
        "preface": "",
        "paragraphs": [
            "翠玉光中藤拄杖，绿云丛里竹提舆。",
            "幽寻是处堪盘泊，绝胜当年五马车。"
        ],
        "notes": "",
        "id": "adc89ed8acb3100f5be317b0ddde8e2d"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "宣妙寺偶成  其二",
        "preface": "",
        "paragraphs": [
            "满座清风来古木，半窗斜日下危岑。",
            "观僧弈罢了无事，一枕凉生冰雪襟。"
        ],
        "notes": "",
        "id": "0e1d48300a31f91da2bfd6a54ca65681"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "喜晴",
        "preface": "",
        "paragraphs": [
            "积涝初收喜气浮，三农不负稻粱谋。",
            "临流一望舒眵目，数叠青峦万亩秋。"
        ],
        "notes": "",
        "id": "dd60dc3e904a540dc5609411acf51b93"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和黄山秋吟  其一",
        "preface": "",
        "paragraphs": [
            "铮然梧叶响敲风，凉月疎星秋正中。",
            "万顷水花浑老尽，一簪醉日倚残红。"
        ],
        "notes": "",
        "id": "f37e9e0fbebb92e01083e83c1a79a4ff"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和黄山秋吟  其二",
        "preface": "",
        "paragraphs": [
            "珠露瀼瀼金作风，秋声凄怨入焦桐。",
            "骎骎碧树霜痕染，那复宫题叶上红。"
        ],
        "notes": "",
        "id": "99a72d91e3ca137b223fd0534a5f0b28"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和黄山秋吟  其三",
        "preface": "",
        "paragraphs": [
            "潇潇清思浩无涯，红蓼滩头屋数家。",
            "小艇寻秋缘苇去，纷纷雪絮讶杨花。"
        ],
        "notes": "",
        "id": "9cd96b970463f5d235b76c9bea28e69f"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和黄山秋吟  其四",
        "preface": "",
        "paragraphs": [
            "从教日日把巫焚，无补河流一尺浑。",
            "甘霔要从方寸出，土龙刍狗不须论。"
        ],
        "notes": "",
        "id": "0ba98785e9bbf321a898fe652882ecf7"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和黄山秋吟  其五",
        "preface": "",
        "paragraphs": [
            "何草青青不渐黄，班姬悲扇语凄凉。",
            "佳人笑别乘鸾女，相见毋嫌日尚长。"
        ],
        "notes": "",
        "id": "08997033059acbe62e9fada04842d976"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和黄山秋吟  其六",
        "preface": "",
        "paragraphs": [
            "气序循环盛复衰，花随春老叶秋飞。",
            "一年光景消磨半，又见罗衣换葛衣。"
        ],
        "notes": "",
        "id": "25a3a9977d32f57d0129215240bfa3fb"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "雨中过秀城",
        "preface": "",
        "paragraphs": [
            "万井民庐接梵宫，鼓声悲壮丽谯雄。",
            "人民郛郭浑如旧，烟雨冥迷黯淡中。"
        ],
        "notes": "",
        "id": "dedc40bdb32c18a750dd17bbd22d9ebc"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "山中新霁",
        "preface": "",
        "paragraphs": [
            "宿雨初收晓日升，晴川远浸数峰青。",
            "西风一洗林峦翳，收拾秋容入画屏。"
        ],
        "notes": "",
        "id": "b3fbeea48c24a7af592a2e140f99c585"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "赓沈赞府题二陆草堂  其一",
        "preface": "",
        "paragraphs": [
            "二俊书堂历几秋，风云壮志浩难收。",
            "傥知莼美过羊酪，应返故山寻胜游。"
        ],
        "notes": "",
        "id": "aaa431b8138f11e1c563301c8e94464b"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "赓沈赞府题二陆草堂  其二",
        "preface": "",
        "paragraphs": [
            "落木萧萧古寺秋，翠屏如画雨初收。",
            "堂基千载书香在，谁为机云记旧游。"
        ],
        "notes": "",
        "id": "861cd592a499a2b25f342a668c84e5ed"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "闻桂",
        "preface": "",
        "paragraphs": [
            "山光水色染秋容，天际明霞一线红。",
            "冉冉有香来鼻观，广寒花气散晴空。"
        ],
        "notes": "",
        "id": "d302656798e8cd2b7ecd036e5fb8ef63"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "访桂",
        "preface": "",
        "paragraphs": [
            "行秋徧历谷之阳，粲粲岩花竞晚芳。",
            "僧宇尽成金粟界，天风处处散天香。"
        ],
        "notes": "",
        "id": "c37edc7257956b7f4725fdad0bd395c1"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "和僧房岩桂",
        "preface": "",
        "paragraphs": [
            "叠金缀粟映明霞，移下蟾宫一树花。",
            "最好色香俱洗净，纷纷桂子落袈裟。"
        ],
        "notes": "",
        "id": "125550ea04bf4182ec1c70e4c9f749ad"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "近吟  其一",
        "preface": "",
        "paragraphs": [
            "泉石涓涓作玉鸣，天寒林静鸟无声。",
            "松香一篆书横几，人与秋山一色清。"
        ],
        "notes": "",
        "id": "413a317b8a8592a09f1f38e043017522"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "近吟  其二",
        "preface": "",
        "paragraphs": [
            "历历疎林点暮鸦，幽幽雨砌菊犹花。",
            "浮云卷尽四山碧，倚徧乔松待月华。"
        ],
        "notes": "",
        "id": "620cf663cdaea6696a03b07ae4185d33"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "近吟  其三",
        "preface": "",
        "paragraphs": [
            "七十三年老病身，扁舟于此往来频。",
            "吴兴故老消磨尽，却认青山作故人。"
        ],
        "notes": "",
        "id": "3e3958ad84ce0a1bf4fd2d7b6e3930bf"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "近吟  其四",
        "preface": "",
        "paragraphs": [
            "晚年打透利名关，十载尤欣老得闲。",
            "拟约绮园为隠侣，却愁无处觅商山。"
        ],
        "notes": "",
        "id": "91ecf431a7903196135ca5d101c633d0"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "坟庵棋罢对月",
        "preface": "",
        "paragraphs": [
            "僧庵恰好傍山坳，门外幽泉碎玉敲。",
            "棋罢道人心似水，一钩新月挂松梢。"
        ],
        "notes": "",
        "id": "48f5b1c28f130132e9c1fd4774203bdd"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "阅道书  其一",
        "preface": "",
        "paragraphs": [
            "穆穆皇皇九五居，舍儒为政岂良图。",
            "不思济世思超世，佞佛求僊总是愚。"
        ],
        "notes": "",
        "id": "5b6bea6f545d7d3bb707e2b688093d6a"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "阅道书  其二",
        "preface": "",
        "paragraphs": [
            "抱璞含和道俗同，寥寥万代想皇风。",
            "后来贤智知多少，未似当年牧马童。"
        ],
        "notes": "",
        "id": "782f015a63854b587d376d97d6c10a4a"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "出城山墓域行至赵村",
        "preface": "",
        "paragraphs": [
            "才出城山路，云收霁景呈。",
            "干端顿轩豁，山色更晶明。",
            "远近烟村露，微茫野水横。",
            "平头今七十，此地几经行。"
        ],
        "notes": "",
        "id": "8e7f8832de548f566f00748d945c2904"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "至霅白莞泽步入唐村",
        "preface": "",
        "paragraphs": [
            "舍舟而从陆，逦迤步巑岏。",
            "绿畦平野宽，青嶂四面还。",
            "春容千万状，平挹跬步间。",
            "行行二十里，窈窕入我山。",
            "故山迎故人，禽鸟俱懽颜。",
            "清泉响琚珮，列峰拥髻鬟。",
            "回视尘嚣廛，相去隔几关。",
            "幽谷多白云，可与相对闲。",
            "不妨自吟哦，但恐好句悭。",
            "更须穷胜事，尚喜两脚顽。",
            "皇皇欲何之，并游当忘还。"
        ],
        "notes": "",
        "id": "7d8cb1fd877f0487ee5adcf381ff6401"
    },
    {
        "author": "卫宗武",
        "dynasty": "宋",
        "type": "诗",
        "rhythmic": "",
        "title": "耕渔处",
        "preface": "",
        "paragraphs": [
            "清涟万顷渟为湖，湛湛一镜涵太虚。",
            "其旁鳞次田莓莓，四望沃若皆膏腴。",
            "蔬畦麦陇间碧树，洲苹岸蓼连平芜。",
            "水村落照晚钟寺，中有一山成画图。",
            "郑谷无此宽闲野，严濑无此浩渺区。",
            "更于何所堪下钓，更于何所堪荷锄。",
            "谁与卜筑于此居，峨然其冠孔氏徒。",
            "时哉不偶堪遯世，垂缗把耒以自娱。",
            "兴来风月入吟啸，错落吐出鲛盘珠。",
            "人惟内省有足乐，眇视外物刍狗如。",
            "膏粱于此且不愿，况为鳣鲔而施罛。",
            "则知之子命名者，是特寄意耕与渔。",
            "岂亦伯成子高之在野，庄周濠上之观鱼。"
        ],
        "notes": "",
        "id": "f12127a27dd30d90fe506be14cc8c95a"
    }
]