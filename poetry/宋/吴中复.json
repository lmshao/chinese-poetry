[
    {
        "author": "吴中复",
        "dynasty": "宋",
        "type": "诗",
        "rhythmic": "",
        "title": "中秋待月终夕阴晦偶书",
        "preface": "",
        "paragraphs": [
            "待月西楼上，平秋气象分。",
            "辉光唯此夜，遮掩奈浮云。",
            "红烛灯交烂，清香篆自薰。",
            "明年好景在，何处会多闻。"
        ],
        "notes": "",
        "id": "368247f2f271eb2ee52aa0ccf10006b7"
    },
    {
        "author": "吴中复",
        "dynasty": "宋",
        "type": "诗",
        "rhythmic": "",
        "title": "齐山图",
        "preface": "",
        "paragraphs": [
            "当时齐映为州日，从此山因姓得名。",
            "却自牧之赋诗后，每逢秋至菊含情。",
            "行寻古洞诸峰峭，坐看寒溪数曲清。",
            "梦到亦须尘虑息，那堪图画入神京。"
        ],
        "notes": "",
        "id": "d50c3683c1c8f24fac49c28bb4e7ad12"
    },
    {
        "author": "吴中复",
        "dynasty": "宋",
        "type": "诗",
        "rhythmic": "",
        "title": "和承谏议",
        "preface": "",
        "paragraphs": [
            "瘴雾日消岚气静，飓风朝息海波闲。",
            "安期尝饵菖薄在，马援应无薏苡还。"
        ],
        "notes": "",
        "id": "6146cdb3d54852d150f1c83684019cb2"
    },
    {
        "author": "吴中复",
        "dynasty": "宋",
        "type": "诗",
        "rhythmic": "",
        "title": "谢惠茶",
        "preface": "",
        "paragraphs": [
            "我闻蒙山之巅多秀岭，烟岩抱合五峰顶。",
            "岷峨气象压西垂，恶草不生生菽茗。"
        ],
        "notes": "",
        "id": "4e17aa0c9d6e1eccb576ce543ac54210"
    },
    {
        "author": "吴中复",
        "dynasty": "宋",
        "type": "诗",
        "rhythmic": "",
        "title": "江渎泛舟",
        "preface": "",
        "paragraphs": [
            "晓来一雨过池塘，江渎祠前馆宇凉。",
            "翠水细风翻昼浪，红蕖微露浥秋香。",
            "欲停画舫收船檝，旋折圆荷当羽觞。",
            "逃暑岂须河朔饮，迟留车马到斜阳。"
        ],
        "notes": "",
        "id": "ecc8f6f57c99a0c2166f5c244e17e87e"
    },
    {
        "author": "吴中复",
        "dynasty": "宋",
        "type": "诗",
        "rhythmic": "",
        "title": "游琴台墨池",
        "preface": "",
        "paragraphs": [
            "寻春景物乍晴暄，连月余寒花未繁。",
            "犬子琴台余古寺，扬雄墨沼但空园。",
            "池边宿草交加绿，林外鸣禽相鬭喧。",
            "秀麦渐渐摇暖日，几重苍翠满郊原。"
        ],
        "notes": "",
        "id": "8780ce7124c0dd5c4eb7df60080d2e09"
    },
    {
        "author": "吴中复",
        "dynasty": "宋",
        "type": "诗",
        "rhythmic": "",
        "title": "西楼",
        "preface": "",
        "paragraphs": [
            "信美他乡地，登临有故楼。",
            "清风破大暑，明月转高秋。",
            "朝暮岷山秀，东西锦水流。",
            "宾朋逢好景，把酒为迟留。"
        ],
        "notes": "",
        "id": "682d9d93a76233c0ea2cedd6a6fabb3d"
    },
    {
        "author": "吴中复",
        "dynasty": "宋",
        "type": "诗",
        "rhythmic": "",
        "title": "众熙亭",
        "preface": "",
        "paragraphs": [
            "亭枕方塘上，轩开四照新。",
            "花涵清露晓，风卷绿波春。",
            "日暖眠汀鹭，荷翻跃锦鳞。",
            "熙熙游宴地，行乐慰西人。"
        ],
        "notes": "",
        "id": "fd0173c1050ec3ce29b736bad98f7cd3"
    },
    {
        "author": "吴中复",
        "dynasty": "宋",
        "type": "诗",
        "rhythmic": "",
        "title": "竹洞",
        "preface": "",
        "paragraphs": [
            "阴森过百步，屈曲锁莓苔。",
            "翠色寒无改，清风时自来。",
            "叶笼苍玉干，路入碧云堆。",
            "吏散无公事，支筇到几回。"
        ],
        "notes": "",
        "id": "327de2bb6dde463bcbcdd997d6e4e1c3"
    },
    {
        "author": "吴中复",
        "dynasty": "宋",
        "type": "诗",
        "rhythmic": "",
        "title": "方物亭",
        "preface": "",
        "paragraphs": [
            "草木虫鱼部，披寻自古无。",
            "飞沉天产异，生植土风殊。",
            "物色随心匠，形容记绘图。",
            "虚亭玩真意，浩思满江湖。"
        ],
        "notes": "",
        "id": "2903110ab0e4e29700448d4339c95f2a"
    },
    {
        "author": "吴中复",
        "dynasty": "宋",
        "type": "诗",
        "rhythmic": "",
        "title": "翠柏亭",
        "preface": "",
        "paragraphs": [
            "众木坠黄叶，皴皮抱翠枝。",
            "自然根性在，不为雪霜移。",
            "灵润承多露，清阴贯四时。",
            "婆娑岁寒意，每到坐迟迟。"
        ],
        "notes": "",
        "id": "0a894ae5131758a715b9ffd9cc2940c1"
    },
    {
        "author": "吴中复",
        "dynasty": "宋",
        "type": "诗",
        "rhythmic": "",
        "title": "圆通庵",
        "preface": "",
        "paragraphs": [
            "坐对圆通境，陶然胜静斋。",
            "观空无物我，扣寂外形骸。",
            "燕坐埋遗照，虚名莫疚怀。",
            "人间忧乐地，所丧甚山崖。"
        ],
        "notes": "",
        "id": "20e75ec7a926b7d9916d8ad13534ceab"
    },
    {
        "author": "吴中复",
        "dynasty": "宋",
        "type": "诗",
        "rhythmic": "",
        "title": "琴坛",
        "preface": "",
        "paragraphs": [
            "潇洒琴坛上，贤侯养道情。",
            "无今亦无古，求意不求声。",
            "林邃风初静，云收月乍明。",
            "拂弦成一弄，尘思浩然清。"
        ],
        "notes": "",
        "id": "be597a63dac325a144f894f48c386799"
    },
    {
        "author": "吴中复",
        "dynasty": "宋",
        "type": "诗",
        "rhythmic": "",
        "title": "流杯亭",
        "preface": "",
        "paragraphs": [
            "结客乘公暇，流觞逐浩歌。",
            "乱峰晴倒影，曲水宛回波。",
            "小海逢元巳，兰亭记永和。",
            "西州行乐事，应比晋贤多。"
        ],
        "notes": "",
        "id": "45af1e3bb29efb1ae761dc7d9a88b92c"
    },
    {
        "author": "吴中复",
        "dynasty": "宋",
        "type": "诗",
        "rhythmic": "",
        "title": "乔柟亭",
        "preface": "",
        "paragraphs": [
            "古木西园胜，亭延上客过。",
            "色无花卉妬，坚为雪霜多。",
            "干育千年秀，根含一气和。",
            "明堂求厚栋，可得老岩阿。"
        ],
        "notes": "",
        "id": "53bbed4bc2d959b90d36252fb5cece1e"
    },
    {
        "author": "吴中复",
        "dynasty": "宋",
        "type": "诗",
        "rhythmic": "",
        "title": "锦亭",
        "preface": "",
        "paragraphs": [
            "帘幕临雕槛，窗疎照烂霞。",
            "园林初过雨，风日猛催花。",
            "香入游人袖，红堆刺史家。",
            "四时俱好景，终不似春华。"
        ],
        "notes": "",
        "id": "c7e2bf3dccdf1ae0572e2edf86107e72"
    },
    {
        "author": "吴中复",
        "dynasty": "宋",
        "type": "诗",
        "rhythmic": "",
        "title": "赋新繁周表权如诏亭",
        "preface": "",
        "paragraphs": [
            "君构义方亭，人知善教成。",
            "恩封新诰命，词合旧题名。",
            "承袭诗庭训，辉光里闬荣。",
            "如今彩衣养，蔼蔼振家声。"
        ],
        "notes": "",
        "id": "115634b1805c3f5fd069812a18801e8c"
    },
    {
        "author": "吴中复",
        "dynasty": "宋",
        "type": "诗",
        "rhythmic": "",
        "title": "游海云寺唱和诗",
        "preface": "",
        "paragraphs": [
            "锦里风光胜别州，海云寺枕碧江头。",
            "连郊瑞麦青黄秀，遶路鸣泉深浅流。",
            "彩石池边成故事，茂林坡上忆前游。",
            "绿樽好伴衰翁醉，十月残春不少留。"
        ],
        "notes": "",
        "id": "a01872dca9bb85bcd8f1c8f2e55eba56"
    },
    {
        "author": "吴中复",
        "dynasty": "宋",
        "type": "诗",
        "rhythmic": "",
        "title": "续和签判太博游海云",
        "preface": "",
        "paragraphs": [
            "海云摸石近东城，莽苍春郊去路平。",
            "遶寺溪光照金络，夹堤柳色混青旌。",
            "榴花新酿盈樽渌，玉柄高谈照座清。",
            "上客西州胜京口，给鲜牛炙旋供烹。"
        ],
        "notes": "",
        "id": "fa27a66d734292cbab935511fe929293"
    },
    {
        "author": "吴中复",
        "dynasty": "宋",
        "type": "诗",
        "rhythmic": "",
        "title": "江左谓海棠为川红",
        "preface": "",
        "paragraphs": [
            "靓妆浓淡蕊蒙茸，高下池台细细风。",
            "却恨韶华偏蜀土，更无颜色似川红。",
            "寻香只恐三春暮，把酒欣逢一笑同。",
            "子美诗才犹阁笔，至今寂寞锦城中。"
        ],
        "notes": "",
        "id": "4f207cea5fa426044232e03e9a494148"
    },
    {
        "author": "吴中复",
        "dynasty": "宋",
        "type": "诗",
        "rhythmic": "",
        "title": "众乐亭二首  其一",
        "preface": "",
        "paragraphs": [
            "贤侯新葺水云乡，虚阁峥嵘绿渺茫。",
            "波面长桥步明月，人家疎影带残阳。",
            "风中白鸟侵烟去，雨后红蕖拥袖香。",
            "从此郡图添故事，岁时遗爱似甘棠。"
        ],
        "notes": "",
        "id": "9f8f448e68e720773e1f8c073a9a3ded"
    },
    {
        "author": "吴中复",
        "dynasty": "宋",
        "type": "诗",
        "rhythmic": "",
        "title": "众乐亭二首  其二",
        "preface": "",
        "paragraphs": [
            "烟波空阔岸低回，草绿花红处处堆。",
            "一片湖光分岛溆，四边山色入楼台。",
            "从来未有吾民乐，此地欣逢剌史来。",
            "目断鄞江何日到，京师只得画图开。"
        ],
        "notes": "",
        "id": "114c85b6ecc6c49c839c3d696f2d60eb"
    },
    {
        "author": "吴中复",
        "dynasty": "宋",
        "type": "诗",
        "rhythmic": "",
        "title": "览齐山寺陈鸿断碑",
        "preface": "",
        "paragraphs": [
            "翠琰何年沉朽壤，羡师寻访得其余。",
            "应同湘水断碑字，难辨韩陵片石书。",
            "汩没身名真梦幻，变迁时月易丘墟。",
            "收藏且作山中物，莫问陈鸿记事初。"
        ],
        "notes": "",
        "id": "a0c40b502ef3ce3da70c6f8b7374ded8"
    },
    {
        "author": "吴中复",
        "dynasty": "宋",
        "type": "诗",
        "rhythmic": "",
        "title": "闰春三月二日陪行之秘监游柏谷寺",
        "preface": "",
        "paragraphs": [
            "宝界嵚岑路入云，闰余三月属芳辰。",
            "烟林未动阴森地，山杏寒开寂寞春。",
            "潞子岭头销白日，神农祠畔柅朱轮。",
            "乘闲自是逍遥事，谁羡襄阳倒载人。"
        ],
        "notes": "",
        "id": "224682fc63d9c08bad73f08f1c2bba72"
    },
    {
        "author": "吴中复",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "前有牧之之风流，后有元之之篇咏。"
        ],
        "notes": "",
        "id": "d6282bac8384114fcb98b71c02f7e8f3"
    },
    {
        "author": "吴中复",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "鲸鱼有浪春涛阔，铜鼓无声夜柝闲。"
        ],
        "notes": "",
        "id": "c8d0338ed8064b341efab26628d9b42a"
    },
    {
        "author": "吴中复",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "莫爱荔子红，岁作嘉州孽。"
        ],
        "notes": "",
        "id": "b2d205250f47d60cf9eeacc123907a4b"
    }
]