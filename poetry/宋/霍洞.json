[
    {
        "author": "霍洞",
        "dynasty": "宋",
        "type": "诗",
        "rhythmic": "",
        "title": "宿田舍",
        "preface": "",
        "paragraphs": [
            "北风吹晴屋满霜，翁儿赤体悲无裳。",
            "闺中幼妇饥欲泣，忍饥取麻灯下缉。",
            "一身勿暇私自怜，鸣机轧轧明窗前。",
            "织成五丈如霜布，翁作旋襕儿作袴。",
            "明朝官中租赋急，依然赤体当风立。"
        ],
        "notes": "",
        "id": "6d85e83e40b53e88a4e820bfb54c6c2c"
    },
    {
        "author": "霍洞",
        "dynasty": "宋",
        "type": "诗",
        "rhythmic": "",
        "title": "岁饥太守春游呈以绝句",
        "preface": "",
        "paragraphs": [
            "朝来五马去寻春，谁信家家甑有尘。",
            "枕藉道傍宜细问，恐非芳草醉眠人。"
        ],
        "notes": "",
        "id": "46e4d8074f9857664baee457f66e75c9"
    }
]