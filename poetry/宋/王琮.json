[
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "北山访僧晚归",
        "preface": "",
        "paragraphs": [
            "吟僧山北住，又买过湖船。",
            "半日得闲话，一生无此缘。",
            "波光□酒兴，竹色带茶烟。",
            "归路斜阳里，徐行听乱蝉。"
        ],
        "notes": "",
        "id": "1db164b3b63cd9ee5d9a510f68ee2bbb"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "蓬莱",
        "preface": "",
        "paragraphs": [
            "一棹三万里，何修入窈深。",
            "水痕涵雨意，岩影带秋阴。",
            "虽愧无仙骨，终能长道心。",
            "古人殊错计，空向海中寻。"
        ],
        "notes": "",
        "id": "33a72a5b878acaa6c9314794f8c62cbb"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "读书楼作",
        "preface": "",
        "paragraphs": [
            "近来闲过日，幽事颇相关。",
            "远树开晴昼，归云当晚山。",
            "宦情随处薄，诗稿逐时删。",
            "骨若无仙分，何因住此间。"
        ],
        "notes": "",
        "id": "1c8ebe1676f55d369f64f8ff345c5968"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "哭潘令",
        "preface": "",
        "paragraphs": [
            "河阳桃李树，惆怅不逢春。",
            "官为吟诗折，家因好客贫。",
            "故山归去远，遗像挂来真。",
            "谁向江头哭，共乡三数人。"
        ],
        "notes": "",
        "id": "926d84480e4ffae5812348b6872a869d"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "三岩",
        "preface": "",
        "paragraphs": [
            "闲携一壶酒，来对雪岩斟。",
            "秋老瀑飞瘦，石寒云宿深。",
            "坐无僧共话，行有鹤随琴。",
            "此处尽不俗，令人生隠心。"
        ],
        "notes": "",
        "id": "5cc9e84a3a44cb77ae1f0795b642af5f"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "题独醒小亭",
        "preface": "",
        "paragraphs": [
            "退食多留此，翛然一散襟。",
            "凉从晓来觉，秋向雨中深。",
            "墙竹侵山色，簷茅杂柳阴。",
            "有谁能载酒，过我共幽寻。"
        ],
        "notes": "",
        "id": "b2d58ac8286941083ce4dbf6afd4526c"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "挽何耐轩",
        "preface": "",
        "paragraphs": [
            "调度如儒素，相门中所难。",
            "一心唯好佛，半世懒求官。",
            "星近缇屏落，坟依宰木寒。",
            "遗恩满溪麓，鱼鸟亦辛酸。"
        ],
        "notes": "",
        "id": "8616228cb423e919b2837df8675d052f"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "客里有怀徐太古",
        "preface": "",
        "paragraphs": [
            "近来真倦客，怕蹋软尘红。",
            "独向一楼坐，静观诸境空。",
            "官河添夜雨，宫树带秋风。",
            "还忆能吟者，襟期何日同。"
        ],
        "notes": "",
        "id": "3bd0102cffbb1002525bc6d0b2ed8bff"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "与刘天游伯仲夜话霅中戏赠",
        "preface": "",
        "paragraphs": [
            "水亭新得月，坐对白苹洲。",
            "共说一夜话，惜无多日留。",
            "手抄诗许借，口诵呪如流。",
            "最羡同吟处，对床风雨秋。"
        ],
        "notes": "",
        "id": "5379967a339ed8e76c74c164e7f16abc"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "秋夜有怀醉书十韵",
        "preface": "",
        "paragraphs": [
            "秋风从何来，飒飒入窗牖。",
            "残镫耿不寐，照我客颜厚。",
            "故园岂不佳，亦颇兴怀否。",
            "黄金桂百树，碧玉池十亩。",
            "猿鹤响空山，亭台映疏柳。",
            "觥筹杂野蔌，笔砚得佳友。",
            "愁无弹鹊句，隽有持螯手。",
            "人生行乐耳，功名有时有。",
            "点检屐几两，土苴米五斗。",
            "浩然归去来，万事不如酒。"
        ],
        "notes": "",
        "id": "0b8f4ed8b5e74c5fcf0307b7b531f560"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "城西即事",
        "preface": "",
        "paragraphs": [
            "清晓离家去路遥，绝怜寒景太萧条。",
            "松深渐觉风声紧，云动还知雪意销。",
            "沙嘴客担鱼种卖，山头人拾树枝烧。",
            "梅华多处谁家酒，斜舞青帘隔小桥。"
        ],
        "notes": "",
        "id": "ca77412c00d5d09696946027dfa7b30f"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "次韵项君玉",
        "preface": "",
        "paragraphs": [
            "惠然乘兴访幽栖，细雨冥冥湿杖藜。",
            "七尺身强于鹤瘦，一生心不向人低。",
            "日寻灵药行寒麓，时有新诗付小奚。",
            "欲解貂金同一醉，酒垆闻只在前溪。"
        ],
        "notes": "",
        "id": "9560bc98c466b36d6d51f54a2ed4572c"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "答友人",
        "preface": "",
        "paragraphs": [
            "秋山曾是共登临，感慨兰亭后视今。",
            "炎热不过能炙手，笑谈未必到知心。",
            "前言衮衮风波去，后约寥寥岁月深。",
            "室迩岂应人自远，酒盟诗社要重寻。"
        ],
        "notes": "",
        "id": "7ba3c4b2236899ee364371122d5c0299"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "京华病中",
        "preface": "",
        "paragraphs": [
            "自移药鼎在床头，桂玉令人分外愁。",
            "因病始知归计好，虽贫不向俗人谋。",
            "僧曾带雨来看脉，仆为伤风懒上楼。",
            "頼有壁间新买画，寒灯相对两山秋。"
        ],
        "notes": "",
        "id": "7cb1b220c2f4835f6943bf157f5eae0e"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "客南徐一首",
        "preface": "",
        "paragraphs": [
            "秋来客里几蹉跎，醉铗唯堪浩浩歌。",
            "盛世未应知己少，诸公自是阅人多。",
            "潮生瓜步风犹急，苔满浯溪石欠磨。",
            "忆昔祖生忠愤后，更无一楫是如何。"
        ],
        "notes": "",
        "id": "6d7b7b44541ca10fcf5073b3fc3c3cf1"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "次韵徐献可兼别重巽",
        "preface": "",
        "paragraphs": [
            "谁怜范叔恋袍寒，犹有徐卿二子看。",
            "大率率中多物忤，相知知到此心难。",
            "最怜风雪分吟笔，安得江山共倚栏。",
            "后夜小窗怀素帖，挑灯应忆我同观。"
        ],
        "notes": "",
        "id": "89753ce083547ae4de9d6eb9c8d53339"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "代辟客送总卿归吴",
        "preface": "",
        "paragraphs": [
            "使星卿月照淮壖，百万貔貅饱据鞍。",
            "出处岂无公论在，规模应有后人看。",
            "半年水驿衣犹湿，一纸天笺墨未干。",
            "事与心违知已异，折梅花别岁之寒。"
        ],
        "notes": "",
        "id": "6d0a7c78255b0b3d3a4338e754882b1f"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "邺中书怀",
        "preface": "",
        "paragraphs": [
            "苦无官况莫来休，羞见傍人说宦游。",
            "九十日秋蛩共语，两三夜雨雁供愁。",
            "腐红只有虚名在，坚白难将实意酬。",
            "驿路梅花归正好，苦无官况莫来休。"
        ],
        "notes": "",
        "id": "44c0577d44583040dca76b351421c322"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "喜赵居父赴班",
        "preface": "",
        "paragraphs": [
            "西台自是旧相知，来了为山一篑亏。",
            "入幕虽无多日在，改官已是十年迟。",
            "金闺接武人争羡，玉牒能文世所奇。",
            "此去锦乡才两宿，仙茅绿景正堪诗。"
        ],
        "notes": "",
        "id": "9e2e7bb8e6fe7eeacf56da6ad03c2810"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "题多景楼",
        "preface": "",
        "paragraphs": [
            "秋满阑干晚共凭，残烟衰草最关情。",
            "西风吹起江心浪，犹作当时击楫声。"
        ],
        "notes": "",
        "id": "f90d93e99ff14e47dc5fa6d767764441"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "汉荆王墓",
        "preface": "",
        "paragraphs": [
            "落落庙碑摹瘗鹤，阴阴宰木宿神鸦。",
            "可怜宝剑凌云气，散作金灯满地花。"
        ],
        "notes": "",
        "id": "b2a539546286ad898655a164f01d6f92"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "独醒午坐",
        "preface": "",
        "paragraphs": [
            "小槽停溜务厅闲，幕府文书省却难。",
            "竟日裴回无俗意，祇因竹外有秋山。"
        ],
        "notes": "",
        "id": "4ac96cce4c1920a96fb3caf599c625ef"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "旅兴",
        "preface": "",
        "paragraphs": [
            "经年客食向京华，懒对春风祇忆家。",
            "觉道近来全俗了，略无一语及梅花。"
        ],
        "notes": "",
        "id": "b83cbb89130210da41de2a3db2aa0587"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "客中从厚禄故人乞米",
        "preface": "",
        "paragraphs": [
            "范甑欲尘贫亦甚，陶腰未折计何如。",
            "小窗独对萧萧雨，临得唐人乞米书。"
        ],
        "notes": "",
        "id": "6f4b6760a5d9d84817989472375ca92a"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "舟过孤山",
        "preface": "",
        "paragraphs": [
            "寂寞梅花处士坟，竹围岩脚一泉深。",
            "隃瞻翠辇曾游处，水钥年年护绿阴。"
        ],
        "notes": "",
        "id": "0cd55e9490fd883bd290f7225bce5647"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "秘省金鱼池一首",
        "preface": "",
        "paragraphs": [
            "落叶阑干小立时，诸公慨想到腰围。",
            "但知官餠堪为饵，不识人间有钓矶。"
        ],
        "notes": "",
        "id": "548bcec9cb30618e813ec35c07761919"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "观潮",
        "preface": "",
        "paragraphs": [
            "旗彩斜飞一命轻，舟人却立万舟迎。",
            "不应当日将军事，犹到如今气未平。"
        ],
        "notes": "",
        "id": "d36bc39b0c96afde865e558b16a117d1"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "献可约游北山阻雨",
        "preface": "",
        "paragraphs": [
            "共约湖边唤短蓬，晓来何事雨兼风。",
            "山林只合闲人到，不入时官眼界中。"
        ],
        "notes": "",
        "id": "495188feeb9b2b6ca25240a1827d9f2a"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "立春有怀",
        "preface": "",
        "paragraphs": [
            "十千呼酒醉长安，犹记年时客里欢。",
            "有约南山南畔去，只挑野菜当春槃。"
        ],
        "notes": "",
        "id": "34c3c5999e077215a6cd5a99fd8b70bf"
    }
]