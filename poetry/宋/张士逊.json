[
    {
        "author": "张士逊",
        "dynasty": "宋",
        "type": "诗",
        "rhythmic": "",
        "title": "晚春游金明抵暮入宜秋门阍兵捧门牌请官位因书一阕",
        "preface": "",
        "paragraphs": [
            "闲游灵沼送春回，关吏何须苦见猜。",
            "八十衰翁无品秩，昔曾三到凤池来。"
        ],
        "notes": "",
        "id": "b7966ae057b3275502eeda4001d895f6"
    },
    {
        "author": "张士逊",
        "dynasty": "宋",
        "type": "诗",
        "rhythmic": "",
        "title": "题西庵寺",
        "preface": "",
        "paragraphs": [
            "西庵深入西山里，算得当年少客游。",
            "密密石丛盘小径，涓涓云窦泻寒流。",
            "松皆有节谁青盖，僧尽无心也白头。",
            "欲刷粉牌书姓字，调卑官冗不堪留。"
        ],
        "notes": "",
        "id": "f1bd507a1f5ec161ff1aee4490e302aa"
    },
    {
        "author": "张士逊",
        "dynasty": "宋",
        "type": "诗",
        "rhythmic": "",
        "title": "题宝盖岩寺",
        "preface": "",
        "paragraphs": [
            "身为冠冕留，心是云泉客。",
            "每到云泉中，便拟忘归迹。",
            "况兹宝盖岩，天造清凉宅。",
            "税车官道边，谁知愿言适。"
        ],
        "notes": "",
        "id": "e3da1c31855d0cc4c1a78c7968b80930"
    },
    {
        "author": "张士逊",
        "dynasty": "宋",
        "type": "诗",
        "rhythmic": "",
        "title": "题建宁县洛阳村寺",
        "preface": "",
        "paragraphs": [
            "金谷花时醉几场，旧游无日不思量。",
            "谁知万水千山里，枉被人言过洛阳。"
        ],
        "notes": "",
        "id": "3b382f89eac68f7ddcc0cf1ab715ab38"
    },
    {
        "author": "张士逊",
        "dynasty": "宋",
        "type": "诗",
        "rhythmic": "",
        "title": "送高学士知越",
        "preface": "",
        "paragraphs": [
            "著撰烦鸿笔，均劳利建侯。",
            "僧随天际棹，郡冠浙东州。",
            "山影四明接，溪声万壑流。",
            "谢家风月在，公外称冥搜。"
        ],
        "notes": "",
        "id": "ff2ff55566f30147f814b5bad7383c78"
    },
    {
        "author": "张士逊",
        "dynasty": "宋",
        "type": "诗",
        "rhythmic": "",
        "title": "忆越州  其一",
        "preface": "",
        "paragraphs": [
            "稽山岩壑深复高，思之谁妙丹青毫。",
            "霜缣若得一千幅，伻图何必乘兰舠。"
        ],
        "notes": "",
        "id": "9db8d05b4bb36a2bcee8138eb99d727b"
    },
    {
        "author": "张士逊",
        "dynasty": "宋",
        "type": "诗",
        "rhythmic": "",
        "title": "忆越州  其二",
        "preface": "",
        "paragraphs": [
            "平湖八百里多奇，君曾纵赏无余遗。",
            "不知风月谁为主，夷犹未必如当时。"
        ],
        "notes": "",
        "id": "44f0c572e4f28e760b11cf0108a5100f"
    },
    {
        "author": "张士逊",
        "dynasty": "宋",
        "type": "诗",
        "rhythmic": "",
        "title": "寄陈文惠",
        "preface": "",
        "paragraphs": [
            "赭案当年并命时，蒹葭衰飒倚琼枝。",
            "皇恩乞与桑榆老，鸿自高冥凤在池。"
        ],
        "notes": "",
        "id": "060063ef661e8563e13c0fffee470869"
    },
    {
        "author": "张士逊",
        "dynasty": "宋",
        "type": "诗",
        "rhythmic": "",
        "title": "答陈文惠",
        "preface": "",
        "paragraphs": [
            "八十光阴有二年，烟萝门户喜开关。",
            "近来无奈山内相，频寄书来许缀班。"
        ],
        "notes": "",
        "id": "21a0aef1d1b6c710b7d6a8bb286c8fb6"
    },
    {
        "author": "张士逊",
        "dynasty": "宋",
        "type": "诗",
        "rhythmic": "",
        "title": "知邵武县祷雨大有感应任满作诗纪其事",
        "preface": "",
        "paragraphs": [
            "乞灵曾𦶟一炉烟，言下霶沱救旱田。",
            "今日解龟留数字，要教来者更恭虔。"
        ],
        "notes": "",
        "id": "057108f2d58ba05625362a9a3aa72f45"
    },
    {
        "author": "张士逊",
        "dynasty": "宋",
        "type": "诗",
        "rhythmic": "",
        "title": "送僧归护国寺",
        "preface": "",
        "paragraphs": [
            "一言已了忘筌谊，诸祖休传坏色衣。",
            "只履远过葱岭去，片云高傍石桥归。",
            "海宫有请杯慵度，尘劫无涯锡倦飞。",
            "元帅香灯持百载，又从枢府发清辉。"
        ],
        "notes": "",
        "id": "819432be344183e1f6270cbd3a19fe40"
    },
    {
        "author": "张士逊",
        "dynasty": "宋",
        "type": "诗",
        "rhythmic": "",
        "title": "雍熙中植桐于萧寺壬辰登科后告老来寺留题",
        "preface": "",
        "paragraphs": [
            "桐枝手植有桐孙，二纪重来愧此身。",
            "三匹衣鱼联贵仕，十洲轩冕接清尘。",
            "耕桑虽喜多新陇，耆艾堪嗟少故人。",
            "萧寺前题粉壁在，又书丁巳对壬辰。"
        ],
        "notes": "",
        "id": "c3dbdaf7b51665c902d482b38f9f4164"
    },
    {
        "author": "张士逊",
        "dynasty": "宋",
        "type": "诗",
        "rhythmic": "",
        "title": "云峰寺",
        "preface": "",
        "paragraphs": [
            "百越回辕度翠微，全家还憩白云扉。",
            "白云知我帝乡去，旋拂征鞍也要归。"
        ],
        "notes": "",
        "id": "bd414e414685ddd5b6e75b4c445d9179"
    },
    {
        "author": "张士逊",
        "dynasty": "宋",
        "type": "诗",
        "rhythmic": "",
        "title": "锡杖泉",
        "preface": "",
        "paragraphs": [
            "灵踪遗几载，卓锡在高岑。",
            "妙法归何地，清泉流至今。",
            "苔花生细细，云叶映沈沈。",
            "桂魄皎清夜，分明六祖心。"
        ],
        "notes": "",
        "id": "607a90a2c26ddd6a6ec48219d444cd99"
    },
    {
        "author": "张士逊",
        "dynasty": "宋",
        "type": "诗",
        "rhythmic": "",
        "title": "送柴大谏赴阙",
        "preface": "",
        "paragraphs": [
            "一万余家留恋意，二三十里管弦声。",
            "惠加潼水流难尽，鞭指金门望转清。"
        ],
        "notes": "",
        "id": "d00b5269427061d38592ab734047cb4a"
    },
    {
        "author": "张士逊",
        "dynasty": "宋",
        "type": "诗",
        "rhythmic": "",
        "title": "寄唐山人",
        "preface": "",
        "paragraphs": [
            "梓潼江口涪江上，深僻还如樗杜村。",
            "独坐翠光喷钓艇，万家寒影落吟轩。"
        ],
        "notes": "",
        "id": "0898c1ddaccc832c4894e2d2ef2952c9"
    },
    {
        "author": "张士逊",
        "dynasty": "宋",
        "type": "诗",
        "rhythmic": "",
        "title": "官舍书事二首  其一",
        "preface": "",
        "paragraphs": [
            "一载涪江上，转添山野情。",
            "手携僧共出，笔放吏归耕。"
        ],
        "notes": "",
        "id": "082e8fc62a55e715d373b664e897b726"
    },
    {
        "author": "张士逊",
        "dynasty": "宋",
        "type": "诗",
        "rhythmic": "",
        "title": "官舍书事二首  其二",
        "preface": "",
        "paragraphs": [
            "官舍如僧舍，翛然万虑清。",
            "等闲无客到，容易有苔生。"
        ],
        "notes": "",
        "id": "d5f5df456406657dffd4f737082bb366"
    },
    {
        "author": "张士逊",
        "dynasty": "宋",
        "type": "诗",
        "rhythmic": "",
        "title": "峡山寺",
        "preface": "",
        "paragraphs": [
            "峡寺一停桡，新秋暑乍消。",
            "幽怀徒易释，肥遁固难招。",
            "翠拟千峰活，红分数叶凋。",
            "优游虚岁月，何以报清朝。"
        ],
        "notes": "",
        "id": "1cf01a77d98c9d1922a15ad778bf85a5"
    },
    {
        "author": "张士逊",
        "dynasty": "宋",
        "type": "诗",
        "rhythmic": "",
        "title": "麻姑山",
        "preface": "",
        "paragraphs": [
            "结友寻真重驻留，行行浑似近蓬邱。",
            "人擎绿玉简齐立，水带碧桃花乱流。",
            "松盖几层须自老，芝英三秀又谁收。",
            "坐中忽见红云起，疑是仙姑访旧游。"
        ],
        "notes": "",
        "id": "677efd289edeb5a5659da6896c703564"
    },
    {
        "author": "张士逊",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "曾此焚香动圣容。"
        ],
        "notes": "",
        "id": "0e4ceb94c6a22efbb3aef6aef63aa1ca"
    },
    {
        "author": "张士逊",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "李成谢世范宽死，唯有长安许道宁。"
        ],
        "notes": "",
        "id": "b92dfd2cb412b4cd7f823700ef3e9b13"
    },
    {
        "author": "张士逊",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "白浪分吴国，青山隔楚天。"
        ],
        "notes": "",
        "id": "022d93b60bb79e9a8c95352c8c3d7c5f"
    },
    {
        "author": "张士逊",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "藓壁留诗志何大，可怜太华老图南。"
        ],
        "notes": "",
        "id": "98e38d09b5538e59721340c6e369f5a0"
    },
    {
        "author": "张士逊",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "人家飞鸟外，官舍翠屏中。"
        ],
        "notes": "",
        "id": "1957fa28a230797c21a6aad9fc37cf8a"
    }
]