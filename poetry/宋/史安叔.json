[
    {
        "author": "史安叔",
        "dynasty": "宋",
        "type": "诗",
        "rhythmic": "",
        "title": "曲君",
        "preface": "",
        "paragraphs": [
            "冥搜浑不见诗踪，却在陶然一醉中。",
            "到得醒来诗又去，曲君那有许神通。"
        ],
        "notes": "",
        "id": "b6210c441ab2562f8b677e4cc97610f4"
    },
    {
        "author": "史安叔",
        "dynasty": "宋",
        "type": "诗",
        "rhythmic": "",
        "title": "和惜梅",
        "preface": "",
        "paragraphs": [
            "雪飞浑不管梅嗔，都把寒来障却春。",
            "直恐雪欺浑冻损，那知雪后越精神。"
        ],
        "notes": "",
        "id": "3d3433a7097c5d2a497cd05e2219aac9"
    },
    {
        "author": "史安叔",
        "dynasty": "宋",
        "type": "诗",
        "rhythmic": "",
        "title": "问梅",
        "preface": "",
        "paragraphs": [
            "瘦藤拄晓觅寒梅，着蕊南枝开未开。",
            "祇我往来亭下路，芒鞋颠倒印苍苔。"
        ],
        "notes": "",
        "id": "806a6c9431633eaca56bf828568dbcbf"
    },
    {
        "author": "史安叔",
        "dynasty": "宋",
        "type": "诗",
        "rhythmic": "",
        "title": "晓亭",
        "preface": "",
        "paragraphs": [
            "短褐冲风立晓亭，无端物物搅诗情。",
            "梅边正被寒山恼，又听松梢衮雪声。"
        ],
        "notes": "",
        "id": "72267a9faad921caa65703f22f167855"
    },
    {
        "author": "史安叔",
        "dynasty": "宋",
        "type": "诗",
        "rhythmic": "",
        "title": "静治堂书怀",
        "preface": "",
        "paragraphs": [
            "长揖薰风咏式微，诪张山鸟怪儒衣。",
            "竹君伴我寻诗瘦，梅子从谁学道肥。",
            "先自宦情如雾薄，可堪乡梦与云飞。",
            "支林堂下波光好，鹭笑鸥嗔胡不归。"
        ],
        "notes": "",
        "id": "70e1f86c19d3192d61f601cf89532a45"
    },
    {
        "author": "史安叔",
        "dynasty": "宋",
        "type": "诗",
        "rhythmic": "",
        "title": "谩成",
        "preface": "",
        "paragraphs": [
            "闲较新诗意未降，吟髭撚断数茎霜。",
            "忽然得句笑声发，惊起花间蝶也狂。"
        ],
        "notes": "",
        "id": "ebb28ff64eb1e2eb3ef3dd8a068d24b5"
    }
]