[
    {
        "author": "释洵",
        "dynasty": "宋",
        "type": "诗",
        "rhythmic": "",
        "title": "偈二十二首  其一",
        "preface": "",
        "paragraphs": [
            "穷谷无人作上元，一灯历劫镇长存。",
            "诸人尽在光明里，看时不见暗昏昏。",
            "灯笼与露柱相交，佛殿与三门鬬额。",
            "留雪罚嶂横趍下海，九叠峰𨁝跳上天。"
        ],
        "notes": "",
        "id": "5fad36b4701cb8fe45c86622ee2a4bf9"
    },
    {
        "author": "释洵",
        "dynasty": "宋",
        "type": "诗",
        "rhythmic": "",
        "title": "偈二十二首  其二",
        "preface": "",
        "paragraphs": [
            "朔风扫地卷黄叶，门外千峰凛寒色。",
            "夜半乌龟带雪飞，石女溪头皱用眉。"
        ],
        "notes": "",
        "id": "dfa1b80945ea71947ff4534c05a66da8"
    },
    {
        "author": "释洵",
        "dynasty": "宋",
        "type": "诗",
        "rhythmic": "",
        "title": "偈二十二首  其三",
        "preface": "",
        "paragraphs": [
            "万人丛里求知已，百草头边识老僧。",
            "从此更无回避处，三头两面得人憎。"
        ],
        "notes": "",
        "id": "7bff90a046eee488c9c99f036451af68"
    },
    {
        "author": "释洵",
        "dynasty": "宋",
        "type": "诗",
        "rhythmic": "",
        "title": "偈二十二首  其四",
        "preface": "",
        "paragraphs": [
            "有佛处，不得住，藕丝孔里行官路。",
            "无佛处，急走过，十字街头相对坐。"
        ],
        "notes": "",
        "id": "8fb64ee0258689861f175218979df4f2"
    },
    {
        "author": "释洵",
        "dynasty": "宋",
        "type": "诗",
        "rhythmic": "",
        "title": "偈二十二首  其五",
        "preface": "",
        "paragraphs": [
            "拽回天关，踏翻地轴。",
            "拄杖化为龙，一雨沛然足。",
            "在坑满坑，在谷盈谷。"
        ],
        "notes": "",
        "id": "7a1295612d1fedf230bd4164527b765e"
    },
    {
        "author": "释洵",
        "dynasty": "宋",
        "type": "诗",
        "rhythmic": "",
        "title": "偈二十二首  其六",
        "preface": "",
        "paragraphs": [
            "一叶翻空便见秋，不风流处也风流。",
            "当头荐得便归去，看取木人骑土牛。"
        ],
        "notes": "",
        "id": "8c0175e9e316179d7b867e8aa5e00bb9"
    },
    {
        "author": "释洵",
        "dynasty": "宋",
        "type": "诗",
        "rhythmic": "",
        "title": "偈二十二首  其七",
        "preface": "",
        "paragraphs": [
            "是非海里横身入，豺虎群中放步行。",
            "自是渠侬无影迹，从教天下竞头争。",
            "常在动用中，动用收不得。",
            "常在万象中，出万象一头。",
            "你若簸土扬尘，我则空澄海湛。",
            "你若单提独弄，我则竖四横三。",
            "不是渠侬多意气，他家曾踏上头关。"
        ],
        "notes": "",
        "id": "1822bec3e67727185284e17305aece06"
    },
    {
        "author": "释洵",
        "dynasty": "宋",
        "type": "诗",
        "rhythmic": "",
        "title": "偈二十二首  其八",
        "preface": "",
        "paragraphs": [
            "天下无二道，圣贤无两心。",
            "世尊不说说，迦叶不闻闻。"
        ],
        "notes": "",
        "id": "17c2801610afb0b0b58698fe244e5ea3"
    },
    {
        "author": "释洵",
        "dynasty": "宋",
        "type": "诗",
        "rhythmic": "",
        "title": "偈二十二首  其九",
        "preface": "",
        "paragraphs": [
            "针劄不到处，放下死蛇头。",
            "唱拍相应时，权尘俱脱尽。",
            "明眼汉，没窼臼。",
            "百尺竿头放步行，大洋海里和身倒。"
        ],
        "notes": "",
        "id": "73ac718562c99bf772a46b267a7569a8"
    },
    {
        "author": "释洵",
        "dynasty": "宋",
        "type": "诗",
        "rhythmic": "",
        "title": "偈二十二首  其一○",
        "preface": "",
        "paragraphs": [
            "掩室摩竭，正令已行。",
            "杜口毗耶，全机脱略。",
            "更来开口，犹欠三拳。",
            "拟欲吞声，不消一镢。"
        ],
        "notes": "",
        "id": "2ab6fd0f35571dcd739904052396a112"
    },
    {
        "author": "释洵",
        "dynasty": "宋",
        "type": "诗",
        "rhythmic": "",
        "title": "偈二十二首  其一一",
        "preface": "",
        "paragraphs": [
            "岁月去人如箭急，一年祇有十五日。",
            "雪砌禅人总不知，但见钵盂两度湿。"
        ],
        "notes": "",
        "id": "10e5ba2f187bcb3fabb329b4e15635e6"
    },
    {
        "author": "释洵",
        "dynasty": "宋",
        "type": "诗",
        "rhythmic": "",
        "title": "偈二十二首  其一二",
        "preface": "",
        "paragraphs": [
            "不是玄妙奇特，亦非圣解凡情。",
            "茂林芳草摧残尽，坐看春风吹又青。"
        ],
        "notes": "",
        "id": "8f6a1aa25889a28cb055db20072cf319"
    },
    {
        "author": "释洵",
        "dynasty": "宋",
        "type": "诗",
        "rhythmic": "",
        "title": "偈二十二首  其一三",
        "preface": "",
        "paragraphs": [
            "榕溪脉脉，鹿岭巉巉。",
            "龙象蹴踏，前三后三。",
            "二人一见便归去，何待山堂更指南。"
        ],
        "notes": "",
        "id": "1d57952a83dd4d2ccca0b0a93d6f8ffa"
    },
    {
        "author": "释洵",
        "dynasty": "宋",
        "type": "诗",
        "rhythmic": "",
        "title": "偈二十二首  其一四",
        "preface": "",
        "paragraphs": [
            "吾君收得中原宝，塞外烟尘净如扫。",
            "万国歌谣贺太平，家家门馆长安道。"
        ],
        "notes": "",
        "id": "8cf623f259fad3f2566618b495dc24d4"
    },
    {
        "author": "释洵",
        "dynasty": "宋",
        "type": "诗",
        "rhythmic": "",
        "title": "偈二十二首  其一五",
        "preface": "",
        "paragraphs": [
            "春风吹裂峰头石，晏下东峰绝踪迹。",
            "日轮正午现全身，生铁蒺藜当面掷。"
        ],
        "notes": "",
        "id": "c7160d36d50c496a87038b58f961f086"
    },
    {
        "author": "释洵",
        "dynasty": "宋",
        "type": "诗",
        "rhythmic": "",
        "title": "偈二十二首  其一六",
        "preface": "",
        "paragraphs": [
            "三年来在此山中，上下人情贵一同。",
            "今日溪头休惜别，德云祇在妙高峰。"
        ],
        "notes": "",
        "id": "7376d8a4d34c9aed034bfcd1b47b29de"
    },
    {
        "author": "释洵",
        "dynasty": "宋",
        "type": "诗",
        "rhythmic": "",
        "title": "偈二十二首  其一七",
        "preface": "",
        "paragraphs": [
            "头颅百皱髪又白，两手扶犁更出来。",
            "拈起旧时毡拍板，大家看我舞三台。",
            "啰啰哩，啰啰哩。",
            "无处有月波澄，有处无风浪起。"
        ],
        "notes": "",
        "id": "8e55738353363a3dd5ae8b8ceff836cd"
    },
    {
        "author": "释洵",
        "dynasty": "宋",
        "type": "诗",
        "rhythmic": "",
        "title": "偈二十二首  其一八",
        "preface": "",
        "paragraphs": [
            "昔人三箭定天山，自谓英雄盖世间。",
            "何似雪峰一只箭，等闲穿过石门关。"
        ],
        "notes": "",
        "id": "58e62aa4591e2687b8f9f93f0bc4cde6"
    },
    {
        "author": "释洵",
        "dynasty": "宋",
        "type": "诗",
        "rhythmic": "",
        "title": "偈二十二首  其一九",
        "preface": "",
        "paragraphs": [
            "月不堪破五，衲僧猛提取。",
            "打动东海鱼，失却南山虎。",
            "借问是何宗，逢人莫错举。"
        ],
        "notes": "",
        "id": "14797777071f5b4caf6dc79b6dfe4605"
    },
    {
        "author": "释洵",
        "dynasty": "宋",
        "type": "诗",
        "rhythmic": "",
        "title": "偈二十二首  其二○",
        "preface": "",
        "paragraphs": [
            "髑髅捻碎眼睛寒，便把南辰对北看。",
            "无限风流慵卖弄，乘时推倒铁围山。"
        ],
        "notes": "",
        "id": "56d3d97c3e08a796000584fe9a395e10"
    },
    {
        "author": "释洵",
        "dynasty": "宋",
        "type": "诗",
        "rhythmic": "",
        "title": "偈二十二首  其二一",
        "preface": "",
        "paragraphs": [
            "安居无相大伽蓝，莫问前三与后三。",
            "个里不容生一念，龙蛇猿鸟自相参。"
        ],
        "notes": "",
        "id": "81bd385532974e7731e767ac8906e787"
    },
    {
        "author": "释洵",
        "dynasty": "宋",
        "type": "诗",
        "rhythmic": "",
        "title": "偈二十二首  其二二",
        "preface": "",
        "paragraphs": [
            "若欲正提纲，直教大地荒。",
            "拟来冲雪刃，不免露锋铓。"
        ],
        "notes": "",
        "id": "68b501335fd331446b5ab57a693f506e"
    }
]