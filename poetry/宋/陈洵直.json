[
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "九锁步虚词 第一天关锁",
        "preface": "",
        "paragraphs": [
            "仙人十二楼，缈缈垂重镮。",
            "志士悯幽阻，鬰观何繇攀。",
            "栖真历几尘，洞户方孱颜。",
            "一锁度灵钥，九虎开天关。"
        ],
        "notes": "",
        "id": "e8fa1b41b3dd2b97d39e591e4e579358"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "九锁步虚词 第二藏云锁",
        "preface": "",
        "paragraphs": [
            "圆象默交感，序气翔氛氲。",
            "飙欻偃华盖，贯络百宝熏。",
            "八景非真遥，款扣虚皇君。",
            "二锁度灵钥，松风卷藏云。"
        ],
        "notes": "",
        "id": "e26079eb3cf0da88e34f93f871a08a87"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "九锁步虚词 第三飞鸾锁",
        "preface": "",
        "paragraphs": [
            "琅轩列朱房，风露峨高寒。",
            "森罗九宫道，隠约八卦坛。",
            "春酣酌金浆，彻视挥外丹。",
            "三锁度灵钥，悠悠控飞鸾。"
        ],
        "notes": "",
        "id": "82958c545cbc9064f43bac096f1598d2"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "九锁步虚词 第四凌虚锁",
        "preface": "",
        "paragraphs": [
            "太虚本非有，团块何迂疎。",
            "一旬更五日，风乎驶轩如。",
            "神驭两腋轻，绛霞理襟裾。",
            "四锁度灵钥，八表当凌虚。"
        ],
        "notes": "",
        "id": "a071e3cfa94969066337050a123b7bb5"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "九锁步虚词 第五通真锁",
        "preface": "",
        "paragraphs": [
            "神气化虚晃，太上尊玉宸。",
            "炼此沈下质，感彼元上春。",
            "灵液反流用，偃息昆阆津。",
            "五锁度灵钥，滞散潜通真。"
        ],
        "notes": "",
        "id": "44b3a25f889dc2cc8967d8ba20e6adf0"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "九锁步虚词 第六龙吟锁",
        "preface": "",
        "paragraphs": [
            "崿嶂洞阴窅，嶕峣鬰千寻。",
            "中有不测渊，蜿蜒伏萧森。",
            "作霈待时举，妙化通天心。",
            "六锁度灵钥，综御归龙吟。"
        ],
        "notes": "",
        "id": "f0a2fc8f2e5a05ad104d5ea2c61ec195"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "九锁步虚词 第七洞微锁",
        "preface": "",
        "paragraphs": [
            "嘉遁仰灵范，世道何缰鞿。",
            "长生昔对面，皇皇昧玄机。",
            "沆瀣不足吞，正一知所归。",
            "七锁度灵钥，进力行洞微。"
        ],
        "notes": "",
        "id": "d99e66c091489b6a2ee4f221f52d56f3"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "九锁步虚词 第八云璈锁",
        "preface": "",
        "paragraphs": [
            "荦确玉峰矗，真朋夐遨游。",
            "洗耳发清响，蹑𫏋玱鸾高。",
            "飞泉落松杪，节奏风萧骚。",
            "八锁度灵钥，铿铿引云璈。"
        ],
        "notes": "",
        "id": "0d86cfa9331a81c607a7f85952c75fbf"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "九锁步虚词 第九朝元锁",
        "preface": "",
        "paragraphs": [
            "矫首太霞真，飞忱紫微垣。",
            "委蜕速霞举，脱洒人命门。",
            "羽葆交芝云，琳琅飙神旛。",
            "九锁度灵钥，五气身朝元。"
        ],
        "notes": "",
        "id": "2d31f5e02874924fe3392a3d210d59fc"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "游大涤假宿鸣玉馆偶成",
        "preface": "",
        "paragraphs": [
            "风动归云清，日落众山楚。",
            "重来兴弥深，托宿此何所。",
            "浪浪鸣玉泉，恍恍对床雨。",
            "梦断身高低，尘劳深夜语。"
        ],
        "notes": "",
        "id": "36749bcbaa7a0e25c528e8ec80999754"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "茶岭",
        "preface": "",
        "paragraphs": [
            "绝顶方知天柱云，早芽先破禁宫春。",
            "琳罂入贡无多种，附陇鎗旗尽得珍。"
        ],
        "notes": "",
        "id": "ba676b43e0a93444ef9a34be9ff52083"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "石床",
        "preface": "",
        "paragraphs": [
            "洞君一榻为谁悬，云帐苔茵不外传。",
            "我醉欲眠非有地，也应重应寝虚缘。"
        ],
        "notes": "",
        "id": "c86453b20c02dbc12b64ea3fd6003170"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "天坛",
        "preface": "",
        "paragraphs": [
            "峰顶侵云法象寒，远游虚唱肃天官。",
            "松吟泉漱人仙去，犹想箫声落旧坛。"
        ],
        "notes": "",
        "id": "270b42928adbb1cb00a269aa14918a6a"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "翠蛟亭",
        "preface": "",
        "paragraphs": [
            "老树根深络石顽，危簷飞栋插高寒。",
            "为谁洗尽苍龙骨，成岭成峰上上看。"
        ],
        "notes": "",
        "id": "64fa3ab7761e4561bf2a213cbbdf753d"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "盘天柱绝峰",
        "preface": "",
        "paragraphs": [
            "洞天三釂碧琳腴，大涤峰高蹑太虚。",
            "落日寒山宫阙近，恨无人寄绝家书。"
        ],
        "notes": "",
        "id": "c8fb17ec3380c76763133e12d306b9b1"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "大涤洞",
        "preface": "",
        "paragraphs": [
            "箓简深投几井函，金堂玉室指空岩。",
            "不须骑气求林屋，一柱县虚政隔凡。"
        ],
        "notes": "",
        "id": "9def44bde6bcb2132ccd1906b675199a"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "放水涧",
        "preface": "",
        "paragraphs": [
            "碧涧淙流缭一源，闸机不露暗惊湍。",
            "李翶千载涛江兴，猛跨鼇头立足看。"
        ],
        "notes": "",
        "id": "7daad631f44fb65de735052f6740dc2c"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "归云洞",
        "preface": "",
        "paragraphs": [
            "众真霞珮上三天，谁见回飚□驾旋。",
            "洞府后门人不信，片云鹤鹤是归仙。"
        ],
        "notes": "",
        "id": "af2723b7d176fac9e3a6f9f8a9287a29"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "鸣风洞",
        "preface": "",
        "paragraphs": [
            "朱鸟何年作瑞来，岂缘梧竹划山开。",
            "醴泉只在嵌岩里，醉入幽栖更不回。"
        ],
        "notes": "",
        "id": "04bcb6cac58d6adf69e8290b3b37b4e8"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "云根",
        "preface": "",
        "paragraphs": [
            "朵云朝起北山阴，暮入西岗散莫寻。",
            "谁谓植根元不动，自从归后出无心。"
        ],
        "notes": "",
        "id": "9ca889ab58c99016dada2d2f379c016d"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "药圃",
        "preface": "",
        "paragraphs": [
            "不发藏丹采石英，蘼芜昌歜预芬荣。",
            "五山瑶草无人见，为问灵苗种得成。"
        ],
        "notes": "",
        "id": "fc34bd80408368a70c87bf8c02dbc084"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "白茅洞",
        "preface": "",
        "paragraphs": [
            "茅君职守屡经年，悬窦回中坐几仙。",
            "酒瓮若盈吾欲客，不须灵窍仰观天。"
        ],
        "notes": "",
        "id": "1b1027fe489bd2cbd1edd0af32602513"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "驯虎岩",
        "preface": "",
        "paragraphs": [
            "骨横虎口孰当雄，处士临坛风自从。",
            "猛伏丹成俱解化，至今灵草记沉踪。"
        ],
        "notes": "",
        "id": "45513dab1af0bd4ed71b08da853b15fa"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "龙蜕洞",
        "preface": "",
        "paragraphs": [
            "一穴中通百尺湫，骨寒空蜕洞门秋。",
            "鳞潜变化疑相近，贝阙珠宫入海求。"
        ],
        "notes": "",
        "id": "800386963a1b052149370a4bc51f990c"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "无骨箬",
        "preface": "",
        "paragraphs": [
            "山中绀箬元无脊，炉里金丹日月开。",
            "不是潜藏杜尘世，有人曾见碧蟾来。"
        ],
        "notes": "",
        "id": "b3603c902d8e63be221a03d87c5f4c12"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "祥光亭",
        "preface": "",
        "paragraphs": [
            "金色辉祥发洞灵，是中日月久分精。",
            "煌煌烨烨常如在，却笑时人不眼明。"
        ],
        "notes": "",
        "id": "4760b98e91efb42abf8632d02de4d249"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "石室  其一",
        "preface": "",
        "paragraphs": [
            "云广翛闲失故宫，泓泉虬木古今同。",
            "诗仙羽化无踪迹，后世何人识此风。"
        ],
        "notes": "",
        "id": "70a7b62a164ab8f44487fa06feebe964"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "石室  其二",
        "preface": "",
        "paragraphs": [
            "石梯之字上青峰，碧玉琅玕扫碧空。",
            "内隠一壶尘外室，夜吞明月晓吞风。"
        ],
        "notes": "",
        "id": "c8ce19825532098fe105623b79a4551e"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "石室  其三",
        "preface": "",
        "paragraphs": [
            "琅玕蘂笈藏幽谷，唯见白云三五幅。",
            "昔日天师其姓吴，岩前遗下云中屋。"
        ],
        "notes": "",
        "id": "6056fa817e9b565ae402da5a9ed5c01b"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "石室  其四",
        "preface": "",
        "paragraphs": [
            "紫霭丹霓磨壁金，岩桥跨麓横青阴。",
            "陆先生事今何在，石室云深无客寻。"
        ],
        "notes": "",
        "id": "ef38ca9a8d3b91ef9ccc807ed3e48ce9"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "清音亭",
        "preface": "",
        "paragraphs": [
            "水石何曾有古今，如丝如竹度高深。",
            "自疑扁榜通尘听，百代潺潺无赏音。"
        ],
        "notes": "",
        "id": "18d44bd21d3d647470b8493219c6a5c9"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "冷泉亭",
        "preface": "",
        "paragraphs": [
            "泯泯长流彻底清，石间松下倦心情。",
            "洞天咫尺枢衣便，抖擞精神为濯缨。"
        ],
        "notes": "",
        "id": "5ca688a17024e2b32a6859ddb1a43959"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "石门",
        "preface": "",
        "paragraphs": [
            "神力何年揭此门，破云穿月扣天阍。",
            "平生不得朝天路，猿鹤相招试与言。"
        ],
        "notes": "",
        "id": "262bad3aab704f657bf4c63b48d7fe37"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "舞翠亭",
        "preface": "",
        "paragraphs": [
            "老木槎牙罨涧深，翠蛟舞处一庭阴。",
            "响泉不住流佳句，想见坡仙笔外心。"
        ],
        "notes": "",
        "id": "027b5455e494eb650e1a44f5a4bf3605"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "归云庵",
        "preface": "",
        "paragraphs": [
            "聚散空中不可期，虚含五色岂多姿。",
            "归来便合沈踪迹，却是行人见出时。"
        ],
        "notes": "",
        "id": "69ba59bb0671863eaf9745361af65be9"
    }
]