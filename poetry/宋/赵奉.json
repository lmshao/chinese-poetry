[
    {
        "author": "赵奉",
        "dynasty": "宋",
        "type": "诗",
        "rhythmic": "",
        "title": "过乌江",
        "preface": "",
        "paragraphs": [
            "晓望泰山云，暮饮乌江水。",
            "云水寄萍踪，何日归根处。"
        ],
        "notes": "",
        "id": "9e1ce22f2d16e1b441f0e9090a39462b"
    },
    {
        "author": "赵奉",
        "dynasty": "宋",
        "type": "诗",
        "rhythmic": "",
        "title": "乘舟中述怀",
        "preface": "",
        "paragraphs": [
            "醉中忽忽到吴头，怀见金陵却倦游。",
            "不逐波流赴沧海，挽兹神水上中洲。"
        ],
        "notes": "",
        "id": "39a2722db131e9b443aab984e1d4b461"
    },
    {
        "author": "赵奉",
        "dynasty": "宋",
        "type": "诗",
        "rhythmic": "",
        "title": "初秋喜雨  其一",
        "preface": "",
        "paragraphs": [
            "长风吹出万山云，酿作甘霖四野均。",
            "畦背蓑衣牛背笛，津津喜色洽吾民。"
        ],
        "notes": "",
        "id": "ca18d14f3b89f783f1be2a18192c400c"
    },
    {
        "author": "赵奉",
        "dynasty": "宋",
        "type": "诗",
        "rhythmic": "",
        "title": "初秋喜雨  其二",
        "preface": "",
        "paragraphs": [
            "柴门过雨稻花香，一抹轻烟锁绿杨。",
            "四句吟成谁与和，怀人日日九回肠。"
        ],
        "notes": "",
        "id": "97785aeb407bf4557d7a344c696cade1"
    }
]