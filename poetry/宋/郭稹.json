[
    {
        "author": "郭稹",
        "dynasty": "宋",
        "type": "诗",
        "rhythmic": "",
        "title": "和枢密侍郎因看海棠忆禁苑此花最盛",
        "preface": "",
        "paragraphs": [
            "朱栏明媚照横塘，芳树交加枕短墙。",
            "传得东君深意态，染成西蜀好风光。",
            "破红枝上仍施粉，繁翠阴中旋扑香。",
            "应为无诗怨工部，至今含露作啼妆。"
        ],
        "notes": "",
        "id": "fdc8fb6bb8002134f0a60d15e0bd318f"
    },
    {
        "author": "郭稹",
        "dynasty": "宋",
        "type": "诗",
        "rhythmic": "",
        "title": "朱萼亭侍宴",
        "preface": "",
        "paragraphs": [
            "九重香辇出，三月御庭开。",
            "圣酒鸾杯酌，宫花羯鼓催。",
            "莺声压歌管，山色满亭台。",
            "睿赏欢无极，叨陪愧不才。"
        ],
        "notes": "",
        "id": "656f057d2c3b06c38ccab5f739f36b87"
    },
    {
        "author": "郭稹",
        "dynasty": "宋",
        "type": "诗",
        "rhythmic": "",
        "title": "闻延州警",
        "preface": "",
        "paragraphs": [
            "塞日兵前惨，城烟战后无。",
            "分明千帝纪，况乃畔天都。",
            "桂玉京师涌，金汤鄜路孤。",
            "迟回思庙筭，端坐愧龙图。"
        ],
        "notes": "",
        "id": "6ede35ecf6a55f0e8dd833929806199d"
    }
]