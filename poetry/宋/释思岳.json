[
    {
        "author": "释思岳",
        "dynasty": "宋",
        "type": "诗",
        "rhythmic": "",
        "title": "偈颂七首  其一",
        "preface": "",
        "paragraphs": [
            "鼓山不跨石门句，嚼碎令人牙齿寒。",
            "亲扣国师问端的，石门无锁亦无关。"
        ],
        "notes": "",
        "id": "bb67b3ffeb2fb50fa7590c61574f2c7d"
    },
    {
        "author": "释思岳",
        "dynasty": "宋",
        "type": "诗",
        "rhythmic": "",
        "title": "偈颂七首  其二",
        "preface": "",
        "paragraphs": [
            "芭蕉闻雷开，耳在什么处。",
            "葵花随日转，眼在什么处。",
            "若还眼耳分明，透出千门万户。"
        ],
        "notes": "",
        "id": "b40f097445ae9841130b3c2723a6a967"
    },
    {
        "author": "释思岳",
        "dynasty": "宋",
        "type": "诗",
        "rhythmic": "",
        "title": "偈颂七首  其三",
        "preface": "",
        "paragraphs": [
            "一叶飘丹，乾坤独露。",
            "万缘泯迹，法界全彰。",
            "沩山水牯牛，大雄白额虎。",
            "河阳新妇子，临际小厮儿。",
            "虽然借路经过，拶著扶篱摸壁。"
        ],
        "notes": "",
        "id": "1767e00d2559d1178725a7c4c98ced22"
    },
    {
        "author": "释思岳",
        "dynasty": "宋",
        "type": "诗",
        "rhythmic": "",
        "title": "偈颂七首  其四",
        "preface": "",
        "paragraphs": [
            "今年是闰年，剩著三十日。",
            "返究所剩底，添些浮逼逼。",
            "世间没量人，一切但省力。",
            "浄众此密语，说了却不密。"
        ],
        "notes": "",
        "id": "0c62005d139b88f19e42cf970850e15f"
    },
    {
        "author": "释思岳",
        "dynasty": "宋",
        "type": "诗",
        "rhythmic": "",
        "title": "偈颂七首  其五",
        "preface": "",
        "paragraphs": [
            "谁道霜风只一般，今年寒胜去年寒。",
            "夜来得个真消息，无限鲇鱼上竹竿。"
        ],
        "notes": "",
        "id": "f71a7bc5ecab6cf786a61ab536a41608"
    },
    {
        "author": "释思岳",
        "dynasty": "宋",
        "type": "诗",
        "rhythmic": "",
        "title": "偈颂七首  其六",
        "preface": "",
        "paragraphs": [
            "炉已开，炭未有，衲僧暖地且相守。",
            "忽然乞得火种来，切忌烧脚又烧手。"
        ],
        "notes": "",
        "id": "1e66080a1450b3e713f251aaaa27944b"
    },
    {
        "author": "释思岳",
        "dynasty": "宋",
        "type": "诗",
        "rhythmic": "",
        "title": "偈颂七首  其七",
        "preface": "",
        "paragraphs": [
            "世尊不说一个字，大藏小藏从此出。",
            "达磨九年面壁来，得皮得髓分优劣。"
        ],
        "notes": "",
        "id": "37d2e3e067ef55d5dd2681f13d122c54"
    },
    {
        "author": "释思岳",
        "dynasty": "宋",
        "type": "诗",
        "rhythmic": "",
        "title": "偈二首  其一",
        "preface": "",
        "paragraphs": [
            "腊月初，岁云徂。",
            "黄河冻已合，深处有嘉鱼。",
            "活鱍鱍，跳不脱，又不能相煦以湿相濡以沫。",
            "惭愧菩萨摩诃萨，春风几时来。",
            "解此黄河冻，令鱼化作龙，直透桃花浪。",
            "会即便会，痴人面前且莫说梦。"
        ],
        "notes": "",
        "id": "4f89a3dfbf213b67672c7499853e8b6c"
    },
    {
        "author": "释思岳",
        "dynasty": "宋",
        "type": "诗",
        "rhythmic": "",
        "title": "偈二首  其二",
        "preface": "",
        "paragraphs": [
            "二祖偿宿债，万法绝对待。",
            "一心无罣碍，浮山有九带。",
            "十方虚空圆陀陀，无量法门百杂碎。",
            "若言其有，非内非外。",
            "若言其无，无在不在。",
            "知与理冥，境与神会。",
            "如牛拽磨，似水打碓。",
            "三千里外逢人东倒西㒦，十字街头遇贱则贵。"
        ],
        "notes": "",
        "id": "99e3e4ad1327e33b36a77890beaa48c4"
    },
    {
        "author": "释思岳",
        "dynasty": "宋",
        "type": "诗",
        "rhythmic": "",
        "title": "颂古九首  其一",
        "preface": "",
        "paragraphs": [
            "无根树子一株，山翁不费诛锄。",
            "锤碎千年桃核，不须缘木求鱼。"
        ],
        "notes": "",
        "id": "e95081593fb9d187fabf75a3f836a3e5"
    },
    {
        "author": "释思岳",
        "dynasty": "宋",
        "type": "诗",
        "rhythmic": "",
        "title": "颂古九首  其二",
        "preface": "",
        "paragraphs": [
            "无阴阳地一片，明明卖贵买贱。",
            "死尸无处活埋，露出三头两面。"
        ],
        "notes": "",
        "id": "042fb9170d77919bd30c115b86d5b644"
    },
    {
        "author": "释思岳",
        "dynasty": "宋",
        "type": "诗",
        "rhythmic": "",
        "title": "颂古九首  其三",
        "preface": "",
        "paragraphs": [
            "不应山谷一所，透出千门万户。",
            "清晓一声杜鹃，劝人不如归去。"
        ],
        "notes": "",
        "id": "c9730107c95bad3ed970c152a655ecf9"
    },
    {
        "author": "释思岳",
        "dynasty": "宋",
        "type": "诗",
        "rhythmic": "",
        "title": "颂古九首  其四",
        "preface": "",
        "paragraphs": [
            "时清休唱太平歌，大冶红罏著一毛。",
            "试向其中撮灰烬，亘天红焰已周遭。"
        ],
        "notes": "",
        "id": "43dc4af5e36a662e52c1d68ed2056e39"
    },
    {
        "author": "释思岳",
        "dynasty": "宋",
        "type": "诗",
        "rhythmic": "",
        "title": "颂古九首  其五",
        "preface": "",
        "paragraphs": [
            "明明搅动一缸屎，却把麝香烧旖旎。",
            "许多香气不曾闻，浑身坐在屎缸里。"
        ],
        "notes": "",
        "id": "56fb13e5fc6c3a0f8c28ad70e0e20ad9"
    },
    {
        "author": "释思岳",
        "dynasty": "宋",
        "type": "诗",
        "rhythmic": "",
        "title": "颂古九首  其六",
        "preface": "",
        "paragraphs": [
            "一句举扬宗旨事，法堂上草亦须荒。",
            "回头却说人间话，大地山河常放光。",
            "光未明，无有佛，三条椽下好商量。",
            "岑大虫，岑大虫，澧州水，朗州峰。"
        ],
        "notes": "",
        "id": "855e2e0f360ef8eecb42765cba152f44"
    },
    {
        "author": "释思岳",
        "dynasty": "宋",
        "type": "诗",
        "rhythmic": "",
        "title": "颂古九首  其七",
        "preface": "",
        "paragraphs": [
            "本是山中人，爱说山中话。",
            "五月卖松风，人间恐无价。"
        ],
        "notes": "",
        "id": "3176e6c7b002689d83f7e481188291e0"
    },
    {
        "author": "释思岳",
        "dynasty": "宋",
        "type": "诗",
        "rhythmic": "",
        "title": "颂古九首  其八",
        "preface": "",
        "paragraphs": [
            "天魔谤佛，桀犬吠尧。",
            "巍巍大人，圣德可昭。"
        ],
        "notes": "",
        "id": "71777f8486fed1b8161a73520302c834"
    },
    {
        "author": "释思岳",
        "dynasty": "宋",
        "type": "诗",
        "rhythmic": "",
        "title": "颂古九首  其九",
        "preface": "",
        "paragraphs": [
            "问佛答云干屎橛，明明此理难分雪。",
            "金刚宝剑倒杀人，钝钢止用新罗铁。"
        ],
        "notes": "",
        "id": "f3f2ecfdef8424e9b7d44114260e9845"
    }
]