[
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "赋薛侯",
        "preface": "",
        "paragraphs": [
            "薛侯俊健如生猱，不识中原生土豪。",
            "蛇矛丈八常在手，骆马蕃鞍云锦袍。",
            "往属嫖姚探虎穴，狐鸣萧萧风立发。",
            "短鞯淋血斩将归，夜斲坚冰濡马渴。",
            "中都久住武城坊，屋头养骆如养羊。",
            "枯萁不饱篱壁尽，狭巷怒蹄盆盎伤。",
            "只今栖栖守环堵，五月樵风吹宿莽。",
            "千金夜出酬市儿，客帐昼眠听戏鼓。",
            "边人视死亦寻常，笑里辞家登战场。",
            "铨劳定次屈壮士，两眼荧荧收泪光。",
            "齿坚食肉何曾老，骑马身轻飞一鸟。",
            "焉知不将万人行，横槊秋风贺兰道。"
        ],
        "notes": "",
        "id": "ea847ef28cde8f62bd38a57fb24a4011"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "天赐白",
        "preface": "",
        "paragraphs": [
            "君不见书生镌羌勒兵入，羌来薄城束缚急。",
            "蜡丸飞出辞大家，帐下健儿纷雨泣。",
            "凿沙到石终无水，扰扰万人如渴蚁。",
            "挽𫄠窃出两将军，敌箭飞来风掠耳。",
            "道傍神马白雪毛，噤口不嘶深夜逃。",
            "忽闻汉语米脂下，黑雾压城风怒号。",
            "脱身归来对刀笔，短衣射虎朝朝出。",
            "自椎杂宝涂箭创，心折骨惊如昨日。",
            "谷城鲁公天下雄，阴陵一跌兵刀穷。",
            "檥舟不渡谢亭长，有何面目归江东。",
            "将军偶生名已弱，铁花暗涩龙文锷。",
            "缟帐肥刍酬马恩，闲望旄头向西落。"
        ],
        "notes": "",
        "id": "436a4a981d95fcfce4fb1b7fc637733c"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "淮东楚客",
        "preface": "",
        "paragraphs": [
            "淮邦产宝皆奇士，楚客能词只小夫。",
            "些语凄凉君自感，未应山色独关渠。"
        ],
        "notes": "",
        "id": "7e9f26bd9f6267e941d020cb20f8a9ca"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "题梅仙观",
        "preface": "",
        "paragraphs": [
            "进了忠言隠姓名，万年香火此山灵。",
            "可怜沉醉功名者，血染咸阳唤不醒。"
        ],
        "notes": "",
        "id": "8796ab3b0a64708d7aec43f813c6c677"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "石湖归途",
        "preface": "",
        "paragraphs": [
            "人与西风结约来，芙蓉花气扑吟杯。",
            "曲塘好处都行遍，带得一身秋色回。"
        ],
        "notes": "",
        "id": "01fb26d28137c25f5bc9cea4c6a20ed3"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "城东看柳",
        "preface": "",
        "paragraphs": [
            "翻煖为寒一信风，画桥南北岸西东。",
            "春归杨柳无私意，深浅青黄自不同。"
        ],
        "notes": "",
        "id": "7120d0e52c796de7340dc0e88a9ca94e"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "上林归鸦",
        "preface": "",
        "paragraphs": [
            "夕阳鸦背歛残红，万点飞归傍帝宫。",
            "应是上林栖宿稳，可曾惊散月明中。"
        ],
        "notes": "",
        "id": "cb576f5db6862c6b329ff97a361b0049"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "友人官满",
        "preface": "",
        "paragraphs": [
            "三年官满冰霜洁，一日春回宇宙宽。",
            "曾向厅前种杨柳，绿阴留与后人看。"
        ],
        "notes": "",
        "id": "7d3e4a8345c0d3a9f5df8e7e4529f358"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "东园书所见",
        "preface": "",
        "paragraphs": [
            "娉婷游女步东园，曲径相逢一少年。",
            "不肯比肩花下过，含羞却立海棠边。"
        ],
        "notes": "",
        "id": "a0ab446a378b54af6009d9ee6c9006f9"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "苦吟",
        "preface": "",
        "paragraphs": [
            "水驿荒寒天正霜，夜深吟苦未成章。",
            "闭门不管庭前月，分付梅花自主张。"
        ],
        "notes": "",
        "id": "2ea7c8f81276f636ac8398f92426560a"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "苏堤晓望",
        "preface": "",
        "paragraphs": [
            "荷边清露袭人衣，风里明蟾浴晓池。",
            "凉影润香吟不得，手扳堤柳立多时。"
        ],
        "notes": "",
        "id": "4f2a3f5e6a9fd00ba4a1bca9a1d8c426"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "山行闻春禽",
        "preface": "",
        "paragraphs": [
            "初阳烘霁途，繁阴布幽林。",
            "山禽互嘲哳，为我流好音。",
            "倾耳须臾闲，已快清冷心。",
            "飞盖何为者，傲睨松之阴。",
            "翻然移他枝，余弄不可寻。"
        ],
        "notes": "",
        "id": "02d999b3b0cc7687f0587db3e4cdf2a9"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "景灵宫孟享",
        "preface": "",
        "paragraphs": [
            "幸骖恭谢覩繁华，马上归来戴御花。",
            "老妇稚儿相顾问，也颁春色到诗家。"
        ],
        "notes": "",
        "id": "ed47f7a2fcefdf4674a3bae813b8c900"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "自赞",
        "preface": "",
        "paragraphs": [
            "年方九秩开，丹脸映碧眼。",
            "习静寸心安，味穷百事懒。",
            "由中以致和，闻道亦非晚。",
            "噫，十年譔述幸随龙，二圣在天应默眷。"
        ],
        "notes": "",
        "id": "07cc0af7f7fc08c2ee8fae6088a9ee1d"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "赋翁仲",
        "preface": "",
        "paragraphs": [
            "铜仙擎露秋风表，珍重刘郎千万寿。",
            "老瞒攘鼎贻孙谋，因逼此仙俱受垢。",
            "仙宁折骨拒非招，耻为奸雄效奔走。",
            "污名翁仲俾司门，口不能言心自否。",
            "洛阳宫殿一灰飞，天上此标独长久。",
            "君不见堂堂冠剑隠霸城，万古六丁驱鬼守。"
        ],
        "notes": "",
        "id": "9e6c7aaba20badeb2df3e7145d4200ae"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "偕潘寒岩陈定轩游石湖次定轩韵",
        "preface": "",
        "paragraphs": [
            "貂裘绒帽护轻寒，坐马端如坐席安。",
            "自别石湖三月去，又携玉友一番看。",
            "霜催菊磵风凄恻，雨浃芦汀水渺漫。",
            "欲寄吟怀须胜地，千金同此买鱼竿。"
        ],
        "notes": "",
        "id": "df0c3ef194642f6c3088982e4558e0b3"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "题梅花便面",
        "preface": "",
        "paragraphs": [
            "白团横写向南枝，冷蘂寒梢手自持。",
            "绝似晓空凉影里，月明中有桂花时。"
        ],
        "notes": "",
        "id": "ee115231fd9585946fafe21ac21e38ce"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "题林可山为倪龙辅所作梅村图后",
        "preface": "",
        "paragraphs": [
            "当年一句月黄昏，香到梅边七世孙。",
            "应爱君诗似和靖，为君依样画西村。"
        ],
        "notes": "",
        "id": "67c6c59861ea233158cc6f9c0c37adb3"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "倦游",
        "preface": "",
        "paragraphs": [
            "水于东江皆臣妾，山到衡阳无弟兄。",
            "两处经行都已遍，老夫谁更别关情。"
        ],
        "notes": "",
        "id": "ec363ca70e7a3696e19b6a159ae49225"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "赠东华老真钟逸士",
        "preface": "",
        "paragraphs": [
            "衣冠凉薄亦端严，为到贫时解养廉。",
            "京洛家风今尚在，宗王恩礼旧曾沾。",
            "谈高坚白囊无底，词纵题红笔退尖。",
            "自说学仙曾有遇，欲归岩壑理抽添。"
        ],
        "notes": "",
        "id": "1415b46a8a0cf82b48e7ff3344490f09"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "制梅花汤",
        "preface": "",
        "paragraphs": [
            "南枝开处觅春光，摘得冰葩蜜瓮藏。",
            "留煮午汤消暑渴，吟骚牙颊有浮香。"
        ],
        "notes": "",
        "id": "a4c82fda8dcfc81856e9a5841b0d4e2a"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "忆浪颠",
        "preface": "",
        "paragraphs": [
            "偶同乡友校吟编，因得平安到浪颠。",
            "心不干时清似水，发缘忧国白于棉。",
            "半生景慕空千里，一纸寒温废二年。",
            "何日支筇随此老，秋岩和菊荐冰泉。"
        ],
        "notes": "",
        "id": "b3707b2bfe0f4dc53522cf4a3acdf361"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "忆钱春塘",
        "preface": "",
        "paragraphs": [
            "识面论心已半生，买山无计得同盟。",
            "行藏为是关天理，会聚因难遂客情。",
            "月户评春花影澹，风廊逃暑竹声清。",
            "安舲何日来城角，细举前吟为再赓。"
        ],
        "notes": "",
        "id": "d6fefc2ea31bcd3a6ff2e639677d67f9"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "赠医官吴将使",
        "preface": "",
        "paragraphs": [
            "不合生来爱苦吟，书淫传癖到于今。",
            "江湖未遇医治手，烦向诗脾谩一针。"
        ],
        "notes": "",
        "id": "1e2493c379115fd51dc8822b29a65a22"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "赠僧玘长老",
        "preface": "",
        "paragraphs": [
            "客单近挂屋东偏，细看家风似阆仙。",
            "为载月舡来茂苑，因披云衲出潭田。",
            "诗篇熟诵如持咒，句法旁参若勘禅。",
            "既是西来须会意，此心还许野人传。"
        ],
        "notes": "",
        "id": "682cadedd3b4113a87a01b851dd411fd"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "赠道士李岫云",
        "preface": "",
        "paragraphs": [
            "闻说读黄庭，经年远俗情。",
            "为能参溟涬，因不赋清平。",
            "客满转呼酒，诗高偏避名。",
            "谪仙游戏耳，终有玉函迎。"
        ],
        "notes": "",
        "id": "23fbd32b6d4e624222172033bae386c7"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "赠丝桐墨蕙吕能甫淮东制阃之客",
        "preface": "",
        "paragraphs": [
            "子向诗书外，尤于艺事优。",
            "桐丝传古意，兰墨写离愁。",
            "黄阁能知己，朱衣必点头。",
            "从来奇特士，何患不封侯。"
        ],
        "notes": "",
        "id": "b1550978fbf110a31b8c8a1311f128e5"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "赠鸿宿洲淮士",
        "preface": "",
        "paragraphs": [
            "洲沙宛在水中央，荻屋蓬窗似野航。",
            "不战弃城谁执咎，偷生避地子何伤。",
            "卖力已化诸山寨，沽酒从开万户坊。",
            "如此抚摩能几日，流民端可复耕桑。"
        ],
        "notes": "",
        "id": "7ee567c72c88ec4f7b1eff5b6feaba3e"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "次韵赠张秋岩",
        "preface": "",
        "paragraphs": [
            "清高非一事，最好是吟怀。",
            "吴会相逢日，春风入酒杯。",
            "雪舟回石浦，云户掩秋崖。",
            "合作兰台客，朝家有逸才。"
        ],
        "notes": "",
        "id": "88511c247a6f97975d575ffd246fa323"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "赠施秋渚",
        "preface": "",
        "paragraphs": [
            "四海东洲老，传家有阿戎。",
            "簪缨百年后，灯火一窗中。",
            "买宅邻台府，开园界水宫。",
            "山房喜相近，来往便诗筒。"
        ],
        "notes": "",
        "id": "d912dbd37e35f500b24780e784b0445f"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "赠翁运干",
        "preface": "",
        "paragraphs": [
            "春阳和且澄，榆烟袅新燧。",
            "兹晨适解后，万象献妩媚。",
            "悠哉高堂人，轩冕莫能累。",
            "颇珍湖海游，渐摩仁与义。",
            "因之玄思清，笔力挽春意。",
            "人生匪得朋，一欣何所寄。",
            "相期风花城，年年同健醉。"
        ],
        "notes": "",
        "id": "2156b91f5142ce14bfd2946cf63a04a6"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "以七字律羽扇赠行",
        "preface": "",
        "paragraphs": [
            "匹马东淮两月奇，归衔俄尔带新资。",
            "吟高已中唐人律，名重宜魁浙漕闱。",
            "彩舫香冲荷叶去，捷旗荣与菊花期。",
            "赠君羽扇还知否，文阵千军可一挥。"
        ],
        "notes": "",
        "id": "7b9605277d81475e27b0e3263a46931a"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "赠勉周济川",
        "preface": "",
        "paragraphs": [
            "坐窗长记别时愁，欲讯平安尚未由。",
            "客袂重来惊日久，义怀高甚薄云浮。",
            "论心句好能令喜，到骨贫深不足忧。",
            "更向吟边策勋业，江湖近日欠清流。"
        ],
        "notes": "",
        "id": "f8fa85b26c34179358cf121147f181a6"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "赠竹林翁",
        "preface": "",
        "paragraphs": [
            "为竹为花号不同，一般骚雅一般翁。",
            "东风红紫飘零后，须看琅玕立雪中。"
        ],
        "notes": "",
        "id": "4f7cf797b6b740672e5d2e43b88e5248"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "寄编修龚郎中",
        "preface": "",
        "paragraphs": [
            "说着池阳旧岁时，星郎事业世皆知。",
            "淮人自古真堪用，天下如今尚可为。",
            "江南烽高黄塞近，街头箭急赤囊驰。",
            "多应规抚烦君往，横槊随赓薄伐诗。"
        ],
        "notes": "",
        "id": "04717f94fa1eb830de3ef5d193cf5e27"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "毛梧竹惠诗趁韵答赠",
        "preface": "",
        "paragraphs": [
            "三衢不住住王城，因向江湖得令名。",
            "朝士有书常倦答，骚坛分韵每先成。",
            "事临口画无遗策，交以心期肯待盟。",
            "贻我高吟粘屋壁，琅篇珠字照山楹。"
        ],
        "notes": "",
        "id": "3dcfbc3a634a7553f2923dd8f970d43f"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "答王雪窗惠诗",
        "preface": "",
        "paragraphs": [
            "窗以雪为名，窗中人亦清。",
            "听无多淡话，含不尽幽情。",
            "世态秋云薄，吟怀霁月明。",
            "似闻藏古砚，石眼可曾晴。"
        ],
        "notes": "",
        "id": "231e99b398e471fe308be45f24735efe"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "次韵谢乡陈浪颠  其一",
        "preface": "",
        "paragraphs": [
            "闻有上江船，令人喜欲颠。",
            "烹鱼开尺素，被毳得纯棉。",
            "细读蝇头字，谁欺鹤发年。",
            "那堪寄来句，清比醉翁泉。"
        ],
        "notes": "",
        "id": "7368d7b81252cf47f8210b124d65e682"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "次韵谢乡陈浪颠  其二",
        "preface": "",
        "paragraphs": [
            "流浪江湖久，空余雪雨颠。",
            "才无时展布，愁与病缠绵。",
            "暮景知前事，荣途看少年。",
            "终然归去是，家自有林泉。"
        ],
        "notes": "",
        "id": "fdb7d491761e62c35ef30012d2f2020f"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "郭戆庵惠诗为谢",
        "preface": "",
        "paragraphs": [
            "相思长只认文星，霁后阑干卜夜凭。",
            "万斛笔头非录录，七年袍色未青青。",
            "字肩米老神尤健，诗角唐人气欲陵。",
            "尚拟酒边论契阔，看君谈笑吸沧溟。"
        ],
        "notes": "",
        "id": "d93f6bc604f53b50dfa5c0b0df1b090a"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "姜石帚贻书寄诗谢",
        "preface": "",
        "paragraphs": [
            "贪卧苏台一片云，嘉招虚辱远移文。",
            "吟人多半来投刺，倦客深惭自闭门。",
            "路隔江潮兼夕到，居连地势两州分。",
            "酬恩别有男儿事，它日逢君仔细论。"
        ],
        "notes": "",
        "id": "61937cb9577fb985aa76fb97038f472d"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "荼䕷次友人韵",
        "preface": "",
        "paragraphs": [
            "红紫委空尘，犹铺一架春。",
            "素瑶堆艳洁，绿带袅芳新。",
            "走雪诗能圣，扶香花有神。",
            "风流付杯酌，留与醉吟人。"
        ],
        "notes": "",
        "id": "3fa8e0449591608508715ff98e4471e2"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "洪桥客窗枕上",
        "preface": "",
        "paragraphs": [
            "桐叶飘零月似冰，并河灯火夜寒生。",
            "阑干倦倚投床去，卧听趋朝过马声。"
        ],
        "notes": "",
        "id": "75dec937f29360f6866b540ba336aeff"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "听杨君弹古操",
        "preface": "",
        "paragraphs": [
            "年来雅道类聋瘖，到处笙歌只劝淫。",
            "肯抱焦桐闲访隠，应思尘世少知音。",
            "离鸾别鹄皆风月，二典三盘不古今。",
            "闻子细弹千载事，吟夫已见圣人心。"
        ],
        "notes": "",
        "id": "4e32832232cf256b6aa6ea192123d5be"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "忆古襄州西教场打毬",
        "preface": "",
        "paragraphs": [
            "忆参元帅古襄州，几度莎场马打毬。",
            "鞍辔閙装都一样，野夫不着皂貂裘。"
        ],
        "notes": "",
        "id": "b0cbaccdeb30049f7581d5cf76a0155a"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "得卢蒲江刘惩斋倡和墨",
        "preface": "",
        "paragraphs": [
            "天锡吟笺慰老怀，笔花文藻卷中开。",
            "二分者作有如此，一世之雄安在哉。",
            "疁邑坟荒惟宿草，玉堂人去几秋槐。",
            "诗仙应赴诗家供，一展寒斋定一来。"
        ],
        "notes": "",
        "id": "c388f5de869e2e23766c446a8c59b3d0"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "观铸剑",
        "preface": "",
        "paragraphs": [
            "良铁曾收汉益州，规模因塑古吴钩。",
            "𬬻安吉位分龙虎，火逸神光射斗牛。",
            "入水淬锋疑电闪，临崖发刃有星浮。",
            "知君斩却楼兰了，戏袖青蛇住十洲。"
        ],
        "notes": "",
        "id": "d9903530a8afd3d084ede9f6d8e4af21"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "过列山庙下",
        "preface": "",
        "paragraphs": [
            "挝鼓扬旗向石头，列山山下使人愁。",
            "风前独倚危樯立，遥认西淮四五州。"
        ],
        "notes": "",
        "id": "34fbcd7357755bbd7a4fcdb96c99ba00"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "山中",
        "preface": "",
        "paragraphs": [
            "自入山中二十年，抗尘有道即为仙。",
            "差科难到耽闲地，种获因无负郭田。",
            "细事亦参齐物论，大还长勘娱真篇。",
            "诗成不敢题崖石，怕有江湖姓字传。"
        ],
        "notes": "",
        "id": "d1383efea4a241356c19b26f603a9bb7"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "秋潭为吴仲益赋",
        "preface": "",
        "paragraphs": [
            "不留一叶山骨瘦，祇浸几星波影寒。",
            "中有高人倚空阔，绝疑珠堕水晶盘。"
        ],
        "notes": "",
        "id": "2d8bc2d5902d8d1471f7507e691da46f"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "为证无得赋竹山",
        "preface": "",
        "paragraphs": [
            "好山虽可爱，懒入翠重重。",
            "静看千竿玉，清如五老峰。",
            "径阴禅履润，林密佛香浓。",
            "灵运知师意，无劳蹑屐蹑。"
        ],
        "notes": "",
        "id": "9e816d33f7891595d016a341963d0249"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "空谷有幽兰",
        "preface": "",
        "paragraphs": [
            "空谷有幽兰，孤根倚白石。",
            "清晨作奇芬，凡卉各跼蹐。",
            "公子偶相值，□枝置锦席。",
            "敷荣忽变悴，色不贷一夕。",
            "信知倾国姿，羞任桃李责。",
            "所以富豪儿，睥睨林下客。"
        ],
        "notes": "",
        "id": "5189bb550572ac2c40a17c7530663889"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "昔人贵松柏",
        "preface": "",
        "paragraphs": [
            "昔人贵松柏，为有霜雪姿。",
            "折以赠远别，岁寒心不移。",
            "愿言且珍藏，聊慰千日思。",
            "青青陨秋黄，勿同杨柳丝。"
        ],
        "notes": "",
        "id": "0ec2b25aeaf6244d64dbe549de75f118"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "虞美人草",
        "preface": "",
        "paragraphs": [
            "彭城高会日置酒，猴冠犹在妇人手。",
            "仓皇垓下已重围，四面悲吟杂刁斗。",
            "当年举珮不倒戈，到此空余慷慨歌。",
            "虞兮反袂交淹泣，欲幸从兮可奈何。",
            "怨入青芜知几岁，舞恨摇芳无别意。",
            "妾身恨不事英雄，果是英雄安有泪。"
        ],
        "notes": "",
        "id": "925040c7edb62d49c3b159ac587a070f"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "赵园看白牡丹",
        "preface": "",
        "paragraphs": [
            "园林物物挟春光，独许名花压众芳。",
            "雨艳寒轻清入骨，雪肤香莹白含章。",
            "仙人聚土夸能染，学士承恩赋倚粧。",
            "几欲宝酥煎洛蘂，迟回未忍折云裳。"
        ],
        "notes": "",
        "id": "a5e9a26133a78125204eee2245cb00de"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "看落花",
        "preface": "",
        "paragraphs": [
            "飞红飘白自交加，过了春光只叹嗟。",
            "识得岁寒松竹耐，始知园圃谩栽花。"
        ],
        "notes": "",
        "id": "81f755e6bcd37921b1a807e92db71845"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "鶑燕",
        "preface": "",
        "paragraphs": [
            "红杏墙连柳外门，春风池接暖烟村。",
            "阳和世界无分别，各自营巢长子孙。"
        ],
        "notes": "",
        "id": "6f0aa742b0eff6c2c9aa1f7b07cb5645"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "射雁马上口占",
        "preface": "",
        "paragraphs": [
            "脱手弦声破晓寒，鴈身和箭衮花团。",
            "簷前曝背山翁喜，催唤儿孙逐马看。"
        ],
        "notes": "",
        "id": "19a8f6daed4dc69397b918338c631a64"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "得狸奴",
        "preface": "",
        "paragraphs": [
            "穿鱼新聘一衔蝉，人说狸花最直钱。",
            "旧日畜来多不捕，于今得此始安眠。",
            "牡丹影里嬉成画，薄荷香中醉欲颠。",
            "却是能知春信息，有声堪恨复堪怜。"
        ],
        "notes": "",
        "id": "557fe3152b65e0c93fa6960a3cef10d9"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "书江亭壁",
        "preface": "",
        "paragraphs": [
            "人间风浪最倾危，君自深藏了不知。",
            "只恐随流禹门去，又翻头角露天池。"
        ],
        "notes": "",
        "id": "b40b5de37c8b53b20f2a2abaf26fb7c9"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "为薛叔载赋海隠",
        "preface": "",
        "paragraphs": [
            "见有阑干便舣航，不知炎日熬沙场。",
            "多应高枕归篷下，梦到此亭都是凉。"
        ],
        "notes": "",
        "id": "8a14e5459ec010296f0a7bdac46333ca"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "木庵为吴应祥隃赋",
        "preface": "",
        "paragraphs": [
            "木主乎东义近仁，斯庵名此称斯人。",
            "遥知虚室萧闲地，生意满怀都是春。"
        ],
        "notes": "",
        "id": "8c6a1d17afc18ab75fe20d3ed71ba079"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "得琴砚古雅堂",
        "preface": "",
        "paragraphs": [
            "端溪湮塞焦桐已，罗旅文房尚奢侈。",
            "古风雅志莫养成，从此词章堕雕靡。",
            "仙岩名士独不然，家有琴砚皆世传。",
            "熨焦蛇断互左右，俾受弹弄供磨研。",
            "耳根笔泽千载意，字□挽回淳朴味。",
            "乃知旧物是筌蹄，薰染皇坟归茧纸。",
            "百篇因之奏帝傍，帝赉文美承恩光。",
            "归来筑堂标古雅，家学始末示不忘。",
            "迩来相传贵珠玉，或侈金屏夸绣缛。",
            "心游目视溺豪华，继发一言流近俗。",
            "嗟余僻好惟古文，敬此堂名如敬君。",
            "何时登堂相抚玩，古雅之意期与君平分。"
        ],
        "notes": "",
        "id": "1ad3e66ce0d05bce9d5796bd2f6c3cbc"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "琵琶亭",
        "preface": "",
        "paragraphs": [
            "二叹浔阳送客翁，忍将吾道等秋蓬。",
            "茕然商妇千呼至，贵甚监州一笑同。",
            "力学本为明德计，能文祇是立言工。",
            "琶琵亭下愁情远，付与长江写不穷。"
        ],
        "notes": "",
        "id": "5049acdc4f7f994458d9a6621dc71bd9"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "题王南杰远明楼",
        "preface": "",
        "paragraphs": [
            "重栏俯江湄，四箔卷云表。",
            "晴晖烁纤翳，万里归一眇。",
            "清高楼上人，眼阔天地小。",
            "何当倚秋空，吟送飞鸿杳。"
        ],
        "notes": "",
        "id": "22479daacf55ebc6daf74dc4c8b9748a"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "题朱氏隠闲楼",
        "preface": "",
        "paragraphs": [
            "卜筑虽城市，心安迹亦安。",
            "一楼深自适，万事少相干。",
            "月向重簷待，山于曲槛看。",
            "门前车马客，未必识天宽。"
        ],
        "notes": "",
        "id": "f96850b836d85c37294b6bded7a4a15b"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "为古艾郑子刚赋可轩  其一",
        "preface": "",
        "paragraphs": [
            "未赴功名且钓船，忽勤王事即貂蝉。",
            "丈夫出处随时变，须卜此心然不然。"
        ],
        "notes": "",
        "id": "faa51d8c5da196ab24c4b627982a5ef1"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "为古艾郑子刚赋可轩  其二",
        "preface": "",
        "paragraphs": [
            "不容不办屋三间，出即扃幽退隠闲。",
            "我蔽一言君记取，黄扉未必似青山。"
        ],
        "notes": "",
        "id": "e6ba766a7a0cbd779c7f88c21e1ea09f"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "为朱柳州赋足庵",
        "preface": "",
        "paragraphs": [
            "名庵以足关天理，须向庵中静处参。",
            "底事此心无所欠，祇缘与世不生贪。",
            "书淫过似专房乐，蔬食多于列鼎甘。",
            "却怪紫芝曾漏泄，从来坤势阙东南。"
        ],
        "notes": "",
        "id": "5c8bd434375a51b64c9d03b1d75fd881"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "游葛氏山堂",
        "preface": "",
        "paragraphs": [
            "催诗雨里载杯盘，名胜园林得借闲。",
            "百五日当春事閙，十三人坐宴堂宽。",
            "都抛世味言谈外，尽出家藏意玩间。",
            "不是主人风度远，客游那有许清欢。"
        ],
        "notes": "",
        "id": "c7857632942ce0a941193ac30bc5df1a"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "闭户",
        "preface": "",
        "paragraphs": [
            "坐到心清有妙香，蒲团纸帐任更长。",
            "闭门不受庭前月，分付梅花自主张。"
        ],
        "notes": "",
        "id": "2a7cb14d47e2d2114411d82632cf295d"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "倚楼",
        "preface": "",
        "paragraphs": [
            "一声新鴈一声秋，独向江楼倚莫愁。",
            "江上片云将雨去，却留残照管汀洲。"
        ],
        "notes": "",
        "id": "4cd69b7907cf3f73f372e98908b7f913"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "多景楼眺望",
        "preface": "",
        "paragraphs": [
            "江淮万里天，历历在楼前。",
            "对景独登览，因思几变迁。",
            "云横秋水外，鸟度夕阳边。",
            "倦倚阑干北，令人思黯然。"
        ],
        "notes": "",
        "id": "ccb6e2f4945ce62b8a60716683fda63e"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "商驿楼东望有感",
        "preface": "",
        "paragraphs": [
            "山川去接汉江东，曾伴隋侯醉此中。",
            "歌遶夜梁珠宛转，舞娇春席雪朦胧。",
            "棠遗善政阴犹在，薤送哀声事已空。",
            "惆怅知音竟难得，两行清泪白杨风。"
        ],
        "notes": "",
        "id": "09cf34d1a630624057914be940549df9"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "为僧如赋深居",
        "preface": "",
        "paragraphs": [
            "禅居自合入山林，阛阓之中岂是深。",
            "须信道人清似水，佳城如住海波心。"
        ],
        "notes": "",
        "id": "81c0d0217033d21ada2373cc6797b1d9"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "登法海寺小阁",
        "preface": "",
        "paragraphs": [
            "绝顶危梯缓步登，俯空幽阁据崚嶒。",
            "不知吟到无穷处，但觉一层高一层。"
        ],
        "notes": "",
        "id": "1fa9666e523e8302707e17b629d6d60a"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "题治平寺壁",
        "preface": "",
        "paragraphs": [
            "越君尝胆苦心摧，娃馆春风正酒杯。",
            "弦管但知连夜乐，旌旗先已过溪来。",
            "麋冲晓雾游荒苑，鸦立斜阳噪古台。",
            "野客不谈兴废事，绿阴深处摘青梅。"
        ],
        "notes": "",
        "id": "6235445cb9b2ccfb52c8923863b13fe2"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "宿普化庵",
        "preface": "",
        "paragraphs": [
            "贪玩水云乡，来迟到夕阳。",
            "舣舡依钓石，欹枕借禅床。",
            "衾薄疑秋老，茶多觉夜长。",
            "节庵湖海客，语下不寻常。"
        ],
        "notes": "",
        "id": "22fb9b5aaafe8def67152cf5358f17e1"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "题林月岩冷泉诗后",
        "preface": "",
        "paragraphs": [
            "岩里空寒玉有声，亭前渊静镜生明。",
            "从他流入香尘去，不碍源头彻底清。"
        ],
        "notes": "",
        "id": "ec2bd2200878569d500477ffc079bafe"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "读淮阴侯传",
        "preface": "",
        "paragraphs": [
            "必得真王乃镇齐，假王虽有亦奚为。",
            "区区吕姥何能尔，自是将军不三思。"
        ],
        "notes": "",
        "id": "f72d24ebc7d1653125ff2234bd1d9d50"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "读唐子西漂母传",
        "preface": "",
        "paragraphs": [
            "识得英雄为理贫，果能诛项灭三秦。",
            "老增事去方撞斗，羞见沙头澼絖人。"
        ],
        "notes": "",
        "id": "1eb5f943d49b2a47e8f7ec6b3d651a12"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "读容斋三笔记",
        "preface": "",
        "paragraphs": [
            "大历谋臣匪尽忠，时君好佛遂成风。",
            "详陈福业因元载，轻授仪同付不空。",
            "此日有丘犹血刃，后来无赏失边功。",
            "代宗缪滥惟何甚，千古容斋直笔公。"
        ],
        "notes": "",
        "id": "9b0b4d80af2ef59a9eb079e094063a2d"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "送胡月山归湖山",
        "preface": "",
        "paragraphs": [
            "知从清浅水边来，标致孤高似老梅。",
            "华馆久同佳客住，锦囊多为贵人开。",
            "消除世虑抄花谱，发越吟情恋酒杯。",
            "记取逋仙欠诗嗣，古祠香火莫尘埃。"
        ],
        "notes": "",
        "id": "cbf0452b3ffca07a4885aaf6f13e5160"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "送竹屿韩议事游边",
        "preface": "",
        "paragraphs": [
            "风雪垂垂岁欲除，若为驱马问长途。",
            "才兼文武如君少，量纳江湖近日无。",
            "吟旅笔灵花璀璨，带行刀古血模糊。",
            "经从渭水须留款，恐有论心老钓徒。"
        ],
        "notes": "",
        "id": "f6194eb3f1154378324daa0ee245761d"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "寿史相",
        "preface": "",
        "paragraphs": [
            "崧高当日庆生申，先占韶光恰一旬。",
            "勋业已追□伊佐，文章独造孟轲醇。",
            "千龄社稷资盘石，万国黎元入化钧。",
            "余事吏将商曲糵，一时取作凤城春。"
        ],
        "notes": "",
        "id": "69a9cd1d10d5575f79ad2caad383a880"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "淮西何总卿",
        "preface": "",
        "paragraphs": [
            "频年增灶起边兵，给饷谁先足万营。",
            "凡有求焉皆越从，不言功者尚为卿。",
            "朝家岂是无公议，督府如何不动情。",
            "我为笺天天已许，且将勋业换长生。"
        ],
        "notes": "",
        "id": "7ba49dcab97e1aa10c49833af045c28f"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "寿黄复庵",
        "preface": "",
        "paragraphs": [
            "移家载雪河桥住，吟过余寒不出门。",
            "人遣奚奴传吉语，天教词客寿清樽。",
            "上林开到梨花了，次第牡丹红欲笑。",
            "眉端闻说点微黄，应捧金牋承密诏。",
            "名随春色满乾坤，涪水之翁有耳孙。"
        ],
        "notes": "",
        "id": "71e9b9bb24c17d0047ed11433a3938a0"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "寿毛荷塘",
        "preface": "",
        "paragraphs": [
            "尝于劝耕日，杯酒祝骚人。",
            "年与我俱老，友惟君最仁。",
            "种莲知性静，吟草见天真。",
            "处世安如此，鬓毛应耐春。"
        ],
        "notes": "",
        "id": "e28b8cd62649860c8aaf0cb81cc1ed86"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "赠眼齿科林殿干",
        "preface": "",
        "paragraphs": [
            "眼必延厥光，齿必全厥刚。",
            "裂眦不足贵，所贵者目瞭。",
            "穿龈不足畏，所畏者唇亡。",
            "故恃明者必察，恃刚者必伤。",
            "此林氏子以是语语我，我亦以是语信其医之良，因墨之右方。"
        ],
        "notes": "",
        "id": "bf6f2ae0659d3509344859661afd11e9"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "赠医士",
        "preface": "",
        "paragraphs": [
            "榆花着雨乱飘时，是处调虞费上池。",
            "好试平生医国手，呼卢作五有天知。"
        ],
        "notes": "",
        "id": "31db3882d612ef3a91f04e2edbc14d1c"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "赠谈命",
        "preface": "",
        "paragraphs": [
            "术不与今同，清名亦可宗。",
            "学虽精象数，妙亦发鸿蒙。",
            "政自愁傍午，胡为说并冲。",
            "生来忘利禄，祗合问诗穷。"
        ],
        "notes": "",
        "id": "09b070c99a55444313bceaea21144447"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "送诗友归西湖",
        "preface": "",
        "paragraphs": [
            "诗到西湖渐逼真，便当于此老吟身。",
            "举头莫看王侯面，失脚恐为名利人。",
            "千载留芳惟好句，百年得意总微尘。",
            "镵君姓字中兴集，留伴梅花岁岁春。"
        ],
        "notes": "",
        "id": "a8730c68b89a8419a5b62a4e4aaf8f71"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "送友人赴乡举",
        "preface": "",
        "paragraphs": [
            "我方治地种秋芳，君亦濡毫拟擅场。",
            "待得君归醉重九，捷旗如我菊花黄。"
        ],
        "notes": "",
        "id": "9e96fb7777ab88b52c00a67275aafefd"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "辟户夜通月，掬泉朝饮星。"
        ],
        "notes": "",
        "id": "8ba5a3395ed4236e8349e4af013344c0"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "煖爆花岩日，晴眠藓石烟。"
        ],
        "notes": "",
        "id": "0b8405eedc0bd3c330c9a545e32cc78e"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "地旷日难晚，海宽天欲浮。"
        ],
        "notes": "",
        "id": "c4ea50692686658bfa783a738917ba5d"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "与子才分手，何人更赏心。"
        ],
        "notes": "",
        "id": "a90256b113a83b1843f256934c4580e3"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "游归云衲破，定起石床温。"
        ],
        "notes": "",
        "id": "685ee1ac448d9de16638041503f78166"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "道至无偏党，心何有重轻。"
        ],
        "notes": "",
        "id": "00624441ca236106d5b4e28cb919044b"
    },
    {
        "author": "陈郁",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "万事岂容人有意，一春多被雨无情。"
        ],
        "notes": "",
        "id": "b1e82d88c4dc2fb75b818429427ad18f"
    }
]