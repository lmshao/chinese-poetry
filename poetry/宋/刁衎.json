[
    {
        "author": "刁衎",
        "dynasty": "宋",
        "type": "诗",
        "rhythmic": "",
        "title": "代意",
        "preface": "",
        "paragraphs": [
            "蕙时芳夕九回肠，敛袂东窗待晓光。",
            "秦岭树高迷陇塞，楚天云淡隔潇湘。",
            "病余公斡情多咏，秋晚安仁鬓足霜。",
            "休道鲛人落珠泪，微波还拟托陈王。"
        ],
        "notes": "",
        "id": "02380f609edb49131af0212d580eefa3"
    },
    {
        "author": "刁衎",
        "dynasty": "宋",
        "type": "诗",
        "rhythmic": "",
        "title": "汉武",
        "preface": "",
        "paragraphs": [
            "高宴柏梁词可仰，横汾箫鼓乐难穷。",
            "已教丞相开东阁，犹使将军误北戎。",
            "洒泪甘泉还有恨，祈年仙馆惜成空。",
            "谁知辛苦回中道，共尽千龄五柞宫。"
        ],
        "notes": "",
        "id": "c033b73edf71dea1707e1628f63e092e"
    },
    {
        "author": "刁衎",
        "dynasty": "宋",
        "type": "诗",
        "rhythmic": "",
        "title": "梦中诗",
        "preface": "",
        "paragraphs": [
            "圣朝文物古难过，何事寒门宠遇多。",
            "父向石渠新拜职，子从金殿又登科。",
            "须教枚马暂踪迹，堪笑巢由隠薜萝。",
            "报国报君何所有，一心待欲枕长戈。"
        ],
        "notes": "",
        "id": "e3b89b70b62ae0b76196c377f075a15a"
    },
    {
        "author": "刁衎",
        "dynasty": "宋",
        "type": "诗",
        "rhythmic": "",
        "title": "题义门胡氏华林书院",
        "preface": "",
        "paragraphs": [
            "沙井地多异，华林景最幽。",
            "溪声常到枕，山色正含秋。",
            "树密苔封径，庭虚月满楼。",
            "清癯光累世，高义集名流。",
            "孝弟家风贵，儿孙学业优。",
            "皇恩特表重，朝达咏扁留。",
            "精溢千钟禄，荣过万户侯。",
            "宦途惭未息，何日遂经游。"
        ],
        "notes": "",
        "id": "fb51b4c51e2c90f69188d323f6006d44"
    }
]