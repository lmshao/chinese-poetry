[
    {
        "author": "梅挚",
        "dynasty": "宋",
        "type": "诗",
        "rhythmic": "",
        "title": "昭潭十爱  其一",
        "preface": "",
        "paragraphs": [
            "我爱昭州水，湘漓共一源。",
            "本无泥滓污，去有棹歌喧。",
            "沃野藤溪道，浮琛玉海门。",
            "有时新雨涨，多半是君恩。"
        ],
        "notes": "",
        "id": "3f249a216338bcc9d61d4ca87bce3463"
    },
    {
        "author": "梅挚",
        "dynasty": "宋",
        "type": "诗",
        "rhythmic": "",
        "title": "昭潭十爱  其二",
        "preface": "",
        "paragraphs": [
            "我爱昭州士，平居富塾庠。",
            "兴贤尊汉诏，论秀美周乡。",
            "艺苑蒲开堞，书堂缥结囊。",
            "蟾宫前后进，一一手间香。"
        ],
        "notes": "",
        "id": "a51adfb9d03d6a4d5d3c854810c4052d"
    },
    {
        "author": "梅挚",
        "dynasty": "宋",
        "type": "诗",
        "rhythmic": "",
        "title": "昭潭十爱  其三",
        "preface": "",
        "paragraphs": [
            "我爱昭州观，裁基压大溪。",
            "一楼云驻隐，双表鹤归迷。",
            "金剜先朝语，鸾惊旧使题。",
            "皇恩新雨露，祈福为蒸黎。"
        ],
        "notes": "",
        "id": "397e6b1c96bb02805314372d60d95397"
    },
    {
        "author": "梅挚",
        "dynasty": "宋",
        "type": "诗",
        "rhythmic": "",
        "title": "昭潭十爱  其四",
        "preface": "",
        "paragraphs": [
            "我爱昭州寺，东西占景开。",
            "门临九峰列，僧自五天来。",
            "讲次花飘席，斋余鸟下台。",
            "万民共行乐，终宴首慵回。"
        ],
        "notes": "",
        "id": "b06c719be99e0909152e00ab429433b5"
    },
    {
        "author": "梅挚",
        "dynasty": "宋",
        "type": "诗",
        "rhythmic": "",
        "title": "昭潭十爱  其五",
        "preface": "",
        "paragraphs": [
            "我爱昭州路，优游不险﨑。",
            "九疑通舜野，八桂遶秦祠。",
            "亭堠相望处，渔樵有让时。",
            "政无牙虎鬬，莫信义山诗。"
        ],
        "notes": "",
        "id": "893a30210f2624da56d1d3a5700ae673"
    },
    {
        "author": "梅挚",
        "dynasty": "宋",
        "type": "诗",
        "rhythmic": "",
        "title": "昭潭十爱  其六",
        "preface": "",
        "paragraphs": [
            "我爱昭州角，呜呼右郡衙。",
            "万愁萦桂水，一曲阻梅花。",
            "调古湘云叶，声干岭月斜。",
            "今愁并古恨，吹起落谁家。"
        ],
        "notes": "",
        "id": "3b8eaa3086c955bb6ebea6cd0975c0ed"
    },
    {
        "author": "梅挚",
        "dynasty": "宋",
        "type": "诗",
        "rhythmic": "",
        "title": "昭潭十爱  其七",
        "preface": "",
        "paragraphs": [
            "我爱昭州月，闲宵入绮楼。",
            "凉生荔浦树，冷熨桂江秋。",
            "朱户千家启，浮云万里收。",
            "谁夸魏公子，飞上邺门游。"
        ],
        "notes": "",
        "id": "fb66963e6496d370a2dc198c434fd330"
    },
    {
        "author": "梅挚",
        "dynasty": "宋",
        "type": "诗",
        "rhythmic": "",
        "title": "昭潭十爱  其八",
        "preface": "",
        "paragraphs": [
            "我爱昭州乐，供官不在多。",
            "薰风齐乐圣，淑气且宣和。",
            "谒庙知神格，铺筵喜客过。",
            "声边无一事，对酒漫高歌。"
        ],
        "notes": "",
        "id": "8ed8e3cb6840fb2bec11cbd064097a09"
    },
    {
        "author": "梅挚",
        "dynasty": "宋",
        "type": "诗",
        "rhythmic": "",
        "title": "昭潭十爱  其九",
        "preface": "",
        "paragraphs": [
            "我爱昭州酒，千家不禁烧。",
            "缥醪一爵举，瘴雾四时消。",
            "红叶和云踏，青帘傍水招。",
            "化浓民自醉，鼓腹日歌尧。"
        ],
        "notes": "",
        "id": "fb1ff52d32586fe6564f227a436dd8b2"
    },
    {
        "author": "梅挚",
        "dynasty": "宋",
        "type": "诗",
        "rhythmic": "",
        "title": "昭潭十爱  其一○",
        "preface": "",
        "paragraphs": [
            "我爱昭州果，西东此擅珍。",
            "荔枝登宴美，桂子荐盘新。",
            "映树珠含影，承牙玉溜津。",
            "二行游宦乐，满腹岭南春。"
        ],
        "notes": "",
        "id": "bdf0c4e9aede31d1fb318df1a4246206"
    },
    {
        "author": "梅挚",
        "dynasty": "宋",
        "type": "诗",
        "rhythmic": "",
        "title": "北轩敧枕",
        "preface": "",
        "paragraphs": [
            "苦无勤瘁补台纲，西院西头冷峭房。",
            "今日铃斋一敧枕，清风不敢傲羲皇。"
        ],
        "notes": "",
        "id": "1fd2df301acdb1f4b2f08ea4650caf6d"
    },
    {
        "author": "梅挚",
        "dynasty": "宋",
        "type": "诗",
        "rhythmic": "",
        "title": "题南园  其一",
        "preface": "",
        "paragraphs": [
            "长洲茂范足珍材，剩买前山活翠栽。",
            "客土不疏承帝力，几多臣节共安来。"
        ],
        "notes": "",
        "id": "4cc3d817af7f8ca11b2fee08da4cc54b"
    },
    {
        "author": "梅挚",
        "dynasty": "宋",
        "type": "诗",
        "rhythmic": "",
        "title": "题南园  其二",
        "preface": "",
        "paragraphs": [
            "长洲茂苑占幽奇，岩榭珍台入翠微。",
            "园李露浓三色秀，径桃烟暖一香飞。",
            "月临夕树乌频遶，风揭珠帘燕未归。",
            "弭盖暂欢成结恋，斜阳凭栏独依依。"
        ],
        "notes": "",
        "id": "0cce1aa068bc7ef26def6b2b07c95780"
    },
    {
        "author": "梅挚",
        "dynasty": "宋",
        "type": "诗",
        "rhythmic": "",
        "title": "过白头桥",
        "preface": "",
        "paragraphs": [
            "白头桥奈白头何，旧德如存故老歌。",
            "不特舆梁起遗爱，大都才美服人多。"
        ],
        "notes": "",
        "id": "1593e9fc280ab0c468892f4daa8f930a"
    },
    {
        "author": "梅挚",
        "dynasty": "宋",
        "type": "诗",
        "rhythmic": "",
        "title": "海仙花",
        "preface": "",
        "paragraphs": [
            "泥根捧入故吴宫，暖力迎随带渐红。",
            "栽近木兰殊有意，留连文酒系春风。"
        ],
        "notes": "",
        "id": "6a8a65f2110489a4ec570e61f70ab957"
    },
    {
        "author": "梅挚",
        "dynasty": "宋",
        "type": "诗",
        "rhythmic": "",
        "title": "新橘",
        "preface": "",
        "paragraphs": [
            "千头霜熟摘来新，包贡虔修望紫宸。",
            "他日功成许高退，社中还结素封人。"
        ],
        "notes": "",
        "id": "e0a6864c124da242000bf9a4e114d033"
    },
    {
        "author": "梅挚",
        "dynasty": "宋",
        "type": "诗",
        "rhythmic": "",
        "title": "五日公宴",
        "preface": "",
        "paragraphs": [
            "虎符新合晚芳天，良会难并乐与贤。",
            "心愧白公求治切，下车三月始开筵。"
        ],
        "notes": "",
        "id": "5da4bfd418f4ac6236157ff492990645"
    },
    {
        "author": "梅挚",
        "dynasty": "宋",
        "type": "诗",
        "rhythmic": "",
        "title": "酬张无梦",
        "preface": "",
        "paragraphs": [
            "一梦浮生无梦身，先生真是古之真。",
            "蕊函裁得瑶章秘，还寄吴门吏隐人。"
        ],
        "notes": "",
        "id": "180b1660d44918e70a778d57f8b33aa7"
    },
    {
        "author": "梅挚",
        "dynasty": "宋",
        "type": "诗",
        "rhythmic": "",
        "title": "琵琶亭",
        "preface": "",
        "paragraphs": [
            "陶令归来为逸赋，乐天谪宦起悲歌。",
            "有弦应被无弦笑，何况临弦泣更多。"
        ],
        "notes": "",
        "id": "2f9bb442925cf20617fcfac8c8a2e3c8"
    },
    {
        "author": "梅挚",
        "dynasty": "宋",
        "type": "诗",
        "rhythmic": "",
        "title": "秀峰院",
        "preface": "",
        "paragraphs": [
            "影借金田润，香随璧月流。",
            "远疑元帝植，近想志公游。"
        ],
        "notes": "",
        "id": "5eeca34ecbfc74d5fb9e870e8f17c26f"
    },
    {
        "author": "梅挚",
        "dynasty": "宋",
        "type": "诗",
        "rhythmic": "",
        "title": "新繁县显曜院",
        "preface": "",
        "paragraphs": [
            "绣地萦回宝势长，遍游宁倦徙胡床。",
            "禅斋不顾幡风影，讲席乱飞花雨香。",
            "苔阵暗连僧榻古，蕉旗低映佛窗凉。",
            "我来懒上东台上，目送霜楸感北堂。"
        ],
        "notes": "",
        "id": "6e63049b6a86ba0100f8f1d199de1f21"
    },
    {
        "author": "梅挚",
        "dynasty": "宋",
        "type": "诗",
        "rhythmic": "",
        "title": "登普贤阁观桄榔树留小诗",
        "preface": "",
        "paragraphs": [
            "壮年薄宦守西瓯，一瞬流光三十秋。",
            "今见桄榔两嘉树，恍如重到海边游。"
        ],
        "notes": "",
        "id": "999382d24cf97b9d902f9d44cfc0ed84"
    },
    {
        "author": "梅挚",
        "dynasty": "宋",
        "type": "诗",
        "rhythmic": "",
        "title": "新繁县法要院孙太古壁画罗汉",
        "preface": "",
        "paragraphs": [
            "绝艺知君少，谁怜太古踪。",
            "佳名吾党出，逸格彼苍钟。",
            "山狖遥偷菓，田衣半剥茸。",
            "乡人当保此，此画世无重。"
        ],
        "notes": "",
        "id": "2c31ee970ac6cbf4575f35cf3d9766de"
    },
    {
        "author": "梅挚",
        "dynasty": "宋",
        "type": "诗",
        "rhythmic": "",
        "title": "留别新繁县灵庆院僧智公",
        "preface": "",
        "paragraphs": [
            "粉里归来十二春，怜师心依我心淳。",
            "他时行满重相见，兜率天上第几人。"
        ],
        "notes": "",
        "id": "3c17491aee76529566e9a73f7a16f60f"
    },
    {
        "author": "梅挚",
        "dynasty": "宋",
        "type": "诗",
        "rhythmic": "",
        "title": "观旧题再书  其一",
        "preface": "",
        "paragraphs": [
            "方丈前诗映后诗，更无尘点碧纱围。",
            "老僧相顾应相笑，不似扬州刺史里。"
        ],
        "notes": "",
        "id": "7a2d7983875d989b2871252746661342"
    },
    {
        "author": "梅挚",
        "dynasty": "宋",
        "type": "诗",
        "rhythmic": "",
        "title": "观旧题再书  其二",
        "preface": "",
        "paragraphs": [
            "二十年前扣寺阁，粉墙题记墨犹存。",
            "重来树老无花处，又见阇梨白首孙。"
        ],
        "notes": "",
        "id": "8f30240b55296907365b2ebaaf950ac8"
    },
    {
        "author": "梅挚",
        "dynasty": "宋",
        "type": "诗",
        "rhythmic": "",
        "title": "新繁县秘藏院留别乡知",
        "preface": "",
        "paragraphs": [
            "佛住三朝恐爱生，人归一岁岂无情。",
            "乡亲乡友销魂地，岷水分为陇水声。"
        ],
        "notes": "",
        "id": "ecb54ff2e8dbdddd33e981ca36950a61"
    },
    {
        "author": "梅挚",
        "dynasty": "宋",
        "type": "诗",
        "rhythmic": "",
        "title": "灵岩",
        "preface": "",
        "paragraphs": [
            "烟抱千峰碧玉堆，一岩一穴汉天开。",
            "畜云泄雨通灵派，长与苍生救旱来。"
        ],
        "notes": "",
        "id": "b30145f6820c6cc343ab5328a3b113d9"
    },
    {
        "author": "梅挚",
        "dynasty": "宋",
        "type": "诗",
        "rhythmic": "",
        "title": "和王益留题清凉院",
        "preface": "",
        "paragraphs": [
            "一水明如罨画溪，清凉佳胜古标题。",
            "香随讲雨天花烂，声入幡风地籁齐。",
            "暂到已能知觉路，纵游何必理禅畦。",
            "谢公公退多行乐，五里鸣驺出县西。"
        ],
        "notes": "",
        "id": "b3ddeb34c8ef2dc0bf591c10f58afa1a"
    },
    {
        "author": "梅挚",
        "dynasty": "宋",
        "type": "诗",
        "rhythmic": "",
        "title": "留题重光寺罗汉院赠宪上人",
        "preface": "",
        "paragraphs": [
            "人尽游方证佛心，师心无着外三乘。",
            "莲花结社新吟远，玉纸抄经旧价腾。",
            "药杵半和铃索响，茶烟轻共衲灵蒸。",
            "我来与话高僧事，冷笑支公学养鹰。"
        ],
        "notes": "",
        "id": "023d35e3db7d17efde77011b4dd797f2"
    },
    {
        "author": "梅挚",
        "dynasty": "宋",
        "type": "诗",
        "rhythmic": "",
        "title": "踏青",
        "preface": "",
        "paragraphs": [
            "绮场纷纷十里赊，望中烟景半春华。",
            "人游宝历青丝骑，路隘土桥金犊车。",
            "录衬凤头垂迳草，红攒鹢首照汀花。",
            "夕阳敲镫余欢在，不惜鹴裘认酒家。"
        ],
        "notes": "",
        "id": "a6921eb41e10c4082b383eec696775eb"
    },
    {
        "author": "梅挚",
        "dynasty": "宋",
        "type": "诗",
        "rhythmic": "",
        "title": "自和寒食韵",
        "preface": "",
        "paragraphs": [
            "龟堞春游径路赊，青青踏去冒烟华。",
            "翠停舴艋客寻寺，红缷羃䍠人上车。",
            "亭落五重沽卓酒，钗行十二步潘花。",
            "乘欢醉尽高阳侣，倒载归来不认家。"
        ],
        "notes": "",
        "id": "2fa058a77c079cc50a86ec769f188f28"
    },
    {
        "author": "梅挚",
        "dynasty": "宋",
        "type": "诗",
        "rhythmic": "",
        "title": "和王益新繁县东湖瑞莲歌",
        "preface": "",
        "paragraphs": [
            "东湖七月湖水平，鳞波暗织箫籁声。",
            "中有植莲一万本，红漪相照摛繁英。",
            "地灵气粹不我测，双葩倏如同一茎。",
            "黄姑织女渡银汉，蜺旗凤葆罗空青。",
            "又认英皇立湘渚，翠华不返凝怨慕。",
            "五十哀弦顿晓声，骈首低昂泣珠露。",
            "是时主人集宴喜，湖光侵筵霞脚腻。",
            "朋簪峨峨尽才子，椽笔交辉云藻丽。",
            "酒酣倚栏惜红晖，炳素徘徊萦不飞。",
            "魏宫甄后昼方寝，仿佛有人持玉衣。",
            "此邑古来无异政，室家疮痏何由庆。",
            "三年鼠窃例皆然，以薪救火火弥盛。",
            "自公柅车政克和，载途鼓腹腾讴歌。",
            "歌公用心日皎皎，不独于今古应少。",
            "因感珍芳两两开，玉贯珠联当县沼。",
            "况我与公高适道，芝歌肯迹商山皓。",
            "嘉谋嘉猷思入陈，愿将此类归华勋。"
        ],
        "notes": "",
        "id": "aa27ffdee91924ed59e7e8908ffa14d1"
    },
    {
        "author": "梅挚",
        "dynasty": "宋",
        "type": "诗",
        "rhythmic": "",
        "title": "酬赠王益舜良殿丞  其一",
        "preface": "",
        "paragraphs": [
            "才地渊宏笔力恢，三年粉社幸游陪。",
            "八吟丽赋凭高得，三咏雕触选胜开。",
            "三苑早容收朴樕，兰池尝许试虺尵。",
            "海棠风里甘棠政，只恐星趋节召回。"
        ],
        "notes": "",
        "id": "f666ec5b3d0a892be727f453e4102991"
    },
    {
        "author": "梅挚",
        "dynasty": "宋",
        "type": "诗",
        "rhythmic": "",
        "title": "酬赠王益舜良殿丞  其二",
        "preface": "",
        "paragraphs": [
            "风度幽闲识宇高，暂分明寄握牛刀。",
            "贾生学赡思仪汉，李白才多合继骚。",
            "步武即看峨豸角，对扬几见掷麟毫。",
            "琴斋颂罢吟魂远，时梦钧天醉碧桃。"
        ],
        "notes": "",
        "id": "d7536cb69a2234e536a04b070af0beac"
    },
    {
        "author": "梅挚",
        "dynasty": "宋",
        "type": "诗",
        "rhythmic": "",
        "title": "留别东郡诸僚友  其一",
        "preface": "",
        "paragraphs": [
            "霁雨浮空涨海流，虫沙龙蜃各优游。",
            "津涯浩荡虽难测，不见惊澜曾覆舟。"
        ],
        "notes": "",
        "id": "e7bdb7b5caf3aa871db28b78eae3346b"
    },
    {
        "author": "梅挚",
        "dynasty": "宋",
        "type": "诗",
        "rhythmic": "",
        "title": "留别东郡诸僚友  其二",
        "preface": "",
        "paragraphs": [
            "白璧紫金为世宝，贤愚知贵莫能名。",
            "庙堂祭器杯盘物，随处得之光彩生。"
        ],
        "notes": "",
        "id": "9513c888a6694a17ee2fc923e59b04e4"
    },
    {
        "author": "梅挚",
        "dynasty": "宋",
        "type": "诗",
        "rhythmic": "",
        "title": "留别东郡诸僚友  其三",
        "preface": "",
        "paragraphs": [
            "楚国良金百炼精，深藏求售价连城。",
            "岂徒丰狱吹毛利，兼有秦台照胆明。"
        ],
        "notes": "",
        "id": "556d0e395aa25588a90b5ca29da2f7d0"
    },
    {
        "author": "梅挚",
        "dynasty": "宋",
        "type": "诗",
        "rhythmic": "",
        "title": "留别东郡诸僚友  其四",
        "preface": "",
        "paragraphs": [
            "祖帐飘扬堤柳边，北来飞盖称翩翩。",
            "追随不忍轻言别，回首城楼没晚烟。"
        ],
        "notes": "",
        "id": "ac35e43e10b98e12ecc0513e22e86d03"
    },
    {
        "author": "梅挚",
        "dynasty": "宋",
        "type": "诗",
        "rhythmic": "",
        "title": "留别东郡诸僚友  其五",
        "preface": "",
        "paragraphs": [
            "空府同来贤大夫，短亭门外即长途。",
            "不辞烂醉尊前倒，明日此观重得无。"
        ],
        "notes": "",
        "id": "8e8afaf51dbe5af2e663416224b363a9"
    },
    {
        "author": "梅挚",
        "dynasty": "宋",
        "type": "诗",
        "rhythmic": "",
        "title": "归雁亭",
        "preface": "",
        "paragraphs": [
            "东风杨柳杏花飞，曾伴先生酒巵。",
            "前辈风流那复见，小亭烟雨漫相思。",
            "城边春草路南北，山下河梁人别离。",
            "一尺短书湘水阔，年年愁绝雁时。"
        ],
        "notes": "",
        "id": "d2ee321972f3f287155a20222c13e455"
    },
    {
        "author": "梅挚",
        "dynasty": "宋",
        "type": "诗",
        "rhythmic": "",
        "title": "偶书小诗寄永蛳内翰",
        "preface": "",
        "paragraphs": [
            "酒户棋兵孰与侪，月宵曾遇六天街。",
            "南燕到后怀君远，时入楼东画舫斋。"
        ],
        "notes": "",
        "id": "954e46d172961a74ab2b307f34276765"
    },
    {
        "author": "梅挚",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "寺僧日扣粧钟起，园客时翻辇路耕。"
        ],
        "notes": "",
        "id": "ba3d7ea5165983831e4d56d162e6d897"
    },
    {
        "author": "梅挚",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "堂有虚白闲。"
        ],
        "notes": "",
        "id": "9f7ee34f8a4b00a2f26555c7fe9b1a04"
    },
    {
        "author": "梅挚",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "珠峰塔影孤。"
        ],
        "notes": "",
        "id": "747f99d27187adeea15eee58ddc6fe7a"
    }
]