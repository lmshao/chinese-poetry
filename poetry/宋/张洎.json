[
    {
        "author": "张洎",
        "dynasty": "宋",
        "type": "诗",
        "rhythmic": "",
        "title": "题越台",
        "preface": "",
        "paragraphs": [
            "我爱真人居，高台倚寥泬。",
            "洞天开两扉，邈尔与世绝。",
            "缥缈乘鸾女，华颜映绿发。",
            "举手拂烟虹，吹笙弄松月。",
            "森罗窥万象，境异趣亦别。",
            "何必服金丹，飞身向蓬阙。"
        ],
        "notes": "",
        "id": "dd387c86b7b4d5fac1925a0a106ae677"
    },
    {
        "author": "张洎",
        "dynasty": "宋",
        "type": "诗",
        "rhythmic": "",
        "title": "暮春月内署书阁前海棠花盛开率尔七言八韵寄长卿谏议",
        "preface": "",
        "paragraphs": [
            "去岁海棠花发日，曾将诗句咏芳妍。",
            "今来花发春依旧，君已雄飞玉案前。",
            "骤隔清尘枢要地，独攀红蘂艳阳天。",
            "疏枝高映银台月，嫩叶低含绮阁烟。",
            "花落花开怀胜赏，春来春去感流年。",
            "清辞早缀巴人唱，妙翰犹缄蜀国牋。",
            "共仰壮图方赫耳，自嗟衰鬓转皤然。",
            "因凭鶑蝶传消息，莫望蓬莱有病仙。"
        ],
        "notes": "",
        "id": "4e3a80a65446f6a876bd5f2244e8ca1f"
    },
    {
        "author": "张洎",
        "dynasty": "宋",
        "type": "诗",
        "rhythmic": "",
        "title": "纪赠宣义大师梦英",
        "preface": "",
        "paragraphs": [
            "几忆汤师役梦魂，醉吟想在落花村。",
            "背尘事见寻常说，出格诗曾子细论。",
            "书信寄凭虽有路，笑谈重约恨无门。",
            "今来鬓雪应多也，莫惜频频近酒罇。"
        ],
        "notes": "",
        "id": "fc492cded6d92bd52d28e7b86cc1a1a6"
    },
    {
        "author": "张洎",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "眼昏书字大，耳重觉声高。"
        ],
        "notes": "",
        "id": "502bfe55bffa71afd7abfa281b25cc72"
    },
    {
        "author": "张洎",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "风物一堆灰。"
        ],
        "notes": "",
        "id": "f2fb5feb8d22173cd687456a5325e1cc"
    }
]