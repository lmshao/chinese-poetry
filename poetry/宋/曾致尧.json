[
    {
        "author": "曾致尧",
        "dynasty": "宋",
        "type": "诗",
        "rhythmic": "",
        "title": "望京楼",
        "preface": "",
        "paragraphs": [
            "望京楼上望，望久思踟蹰。",
            "境土连江徼，人家匝海隅。",
            "隔山川隠映，近郭水萦纡。",
            "雨过风腥槛，潮来岸浸芦。"
        ],
        "notes": "",
        "id": "36e00b333ddb83619d6e8da70628a7cf"
    },
    {
        "author": "曾致尧",
        "dynasty": "宋",
        "type": "诗",
        "rhythmic": "",
        "title": "东林寺",
        "preface": "",
        "paragraphs": [
            "江南杨柳春，日暖地无尘。",
            "渡口惊新雨，夜来生白苹。",
            "晴沙鸣乳雁，芳草醉游人。",
            "向晚前山路，谁家赛水神。"
        ],
        "notes": "",
        "id": "aca6e2ec9ab84814b97ffc8feb7eccd5"
    },
    {
        "author": "曾致尧",
        "dynasty": "宋",
        "type": "诗",
        "rhythmic": "",
        "title": "崇觉寺",
        "preface": "",
        "paragraphs": [
            "水深花影地莓苔，春色烘人若不开。",
            "走报鸰原无别事，远将歌管酒壶来。"
        ],
        "notes": "",
        "id": "44a3b50f0c8379efe3d5c598c3daa4d2"
    },
    {
        "author": "曾致尧",
        "dynasty": "宋",
        "type": "诗",
        "rhythmic": "",
        "title": "题刘居士江楼",
        "preface": "",
        "paragraphs": [
            "刘八江楼雅，诗家不易言。",
            "春风花对岸，夜月水当轩。",
            "帘卷青山入，窗开白浪翻。",
            "画来须妙手，梦去亦清魂。",
            "吟称云初满，登宜雪正繁。",
            "鱼龙惯灯火，鸥鹭识琴樽。",
            "波动簷摇影，潮回砌露痕。",
            "势雄邻碧落，景好怕黄昏。",
            "未许凡踪到，宁教俗态存。",
            "主人凭槛处，寥廓共谁论。"
        ],
        "notes": "",
        "id": "764dbb15792d2869407beb6dc139f072"
    },
    {
        "author": "曾致尧",
        "dynasty": "宋",
        "type": "诗",
        "rhythmic": "",
        "title": "题军山徐秀才居",
        "preface": "",
        "paragraphs": [
            "买断军峰不计钱，屋前屋后水潺潺。",
            "青春花发帘帷外，白日云浮栋宇间。",
            "金鼎欲成红气溢，玉芝初种紫苗悭。",
            "未知桃熟先生醉，鹤驭何人得往还。"
        ],
        "notes": "",
        "id": "dd10d9c477282d03d50e06757d267f26"
    },
    {
        "author": "曾致尧",
        "dynasty": "宋",
        "type": "诗",
        "rhythmic": "",
        "title": "题义门胡氏华林书院",
        "preface": "",
        "paragraphs": [
            "华林书院集群英，讲诵兴来里巷荣。",
            "宾友尽为文苑客，子孙多是帝门生。",
            "九理下诏亲旌义，四相留诗自著名。",
            "致使举家在霄汉，更将忠孝答皇朝。"
        ],
        "notes": "",
        "id": "4e92c4169d4b78998ad861c616a0435c"
    },
    {
        "author": "曾致尧",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "沙鹭窥吟榻，风蝉入座隅。"
        ],
        "notes": "",
        "id": "0903682bba3844fde14446f7c0e0baba"
    },
    {
        "author": "曾致尧",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "云昏迷侯馆，树缺辨江湖。"
        ],
        "notes": "",
        "id": "54eea7e1c520688ebb72eae906dc914e"
    },
    {
        "author": "曾致尧",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "更无尘土当轩起，只有松萝绕槛生。"
        ],
        "notes": "",
        "id": "5a9479cfa57be2140e0cc432b1cfb56b"
    }
]