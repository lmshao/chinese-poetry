[
    {
        "author": "王宗贤",
        "dynasty": "宋",
        "type": "诗",
        "rhythmic": "",
        "title": "舫斋",
        "preface": "",
        "paragraphs": [
            "满船载月归时趣，泛宅浮家避世狂。",
            "趺坐舫斋能静嘿，神驰游宴无何乡。"
        ],
        "notes": "",
        "id": "8af558eabc1268542e7638e712ea4091"
    },
    {
        "author": "王宗贤",
        "dynasty": "宋",
        "type": "诗",
        "rhythmic": "",
        "title": "题漱玉馆",
        "preface": "",
        "paragraphs": [
            "寓馆欣传漱玉名，泉流古窦响琮琤。",
            "幽窗偃息惊回梦，误听虚簷雨滴声。"
        ],
        "notes": "",
        "id": "85e17a0d52eeaa1c07594a01e0efb752"
    },
    {
        "author": "王宗贤",
        "dynasty": "宋",
        "type": "诗",
        "rhythmic": "",
        "title": "茶岭",
        "preface": "",
        "paragraphs": [
            "秀钟天柱产灵芝，造就仙芽发嫩旗。",
            "采向先春烟露里，喊山凤尾岂为奇。"
        ],
        "notes": "",
        "id": "fb9330e082f271e97431143a1230d678"
    },
    {
        "author": "王宗贤",
        "dynasty": "宋",
        "type": "诗",
        "rhythmic": "",
        "title": "九锁山道中",
        "preface": "",
        "paragraphs": [
            "山萦九锁路幽深，古木高森积翠阴。",
            "自是仙家风景异，欣欣杖策步云林。"
        ],
        "notes": "",
        "id": "100c8c0553ddf461042467b4a50f113d"
    },
    {
        "author": "王宗贤",
        "dynasty": "宋",
        "type": "诗",
        "rhythmic": "",
        "title": "九锁山路口",
        "preface": "",
        "paragraphs": [
            "九锁山深隠洞天，一峰柱耸现云巅。",
            "从兹可达栖真境，透入青霄会众仙。"
        ],
        "notes": "",
        "id": "a896553e3c050b55e8635c8db0f95b21"
    },
    {
        "author": "王宗贤",
        "dynasty": "宋",
        "type": "诗",
        "rhythmic": "",
        "title": "大涤山",
        "preface": "",
        "paragraphs": [
            "穹崇千尺压群峦，终日登临兴未阑。",
            "佳趣清幽尘自涤，升天犹有许君坛。"
        ],
        "notes": "",
        "id": "5fd0359d614c9c3124434d8158de0536"
    },
    {
        "author": "王宗贤",
        "dynasty": "宋",
        "type": "诗",
        "rhythmic": "",
        "title": "大涤洞",
        "preface": "",
        "paragraphs": [
            "符札深投进玉函，琅琅震响穴难探。",
            "隔凡不许游人到，一窦中藏万丈潭。"
        ],
        "notes": "",
        "id": "52e09d8124f3650e1b32120cc86518b6"
    },
    {
        "author": "王宗贤",
        "dynasty": "宋",
        "type": "诗",
        "rhythmic": "",
        "title": "天柱山",
        "preface": "",
        "paragraphs": [
            "擎天一柱出群峰，时见真仙隠化中。",
            "瑞应中都成福地，伯元主宰有神功。"
        ],
        "notes": "",
        "id": "d96a2a2eac6f800c332110a7306b88da"
    },
    {
        "author": "王宗贤",
        "dynasty": "宋",
        "type": "诗",
        "rhythmic": "",
        "title": "龙蜕洞",
        "preface": "",
        "paragraphs": [
            "羽人游洞获龙骸，知是鳞潜蜕骨来。",
            "岩穴嵌巉深数丈，惊人蛇虺隔凡才。"
        ],
        "notes": "",
        "id": "981478422a805a182540453d35bd7e9d"
    }
]