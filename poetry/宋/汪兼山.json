[
    {
        "author": "汪兼山",
        "dynasty": "宋",
        "type": "诗",
        "rhythmic": "",
        "title": "黄山遇雨  其一",
        "preface": "",
        "paragraphs": [
            "谁能炼得娲皇石，我亦叫开阊阖门。",
            "早起蒙天微一笑，依然云气薄昆仑。"
        ],
        "notes": "",
        "id": "c6c8b4d7ee98eb9a312e721c5e39fe75"
    },
    {
        "author": "汪兼山",
        "dynasty": "宋",
        "type": "诗",
        "rhythmic": "",
        "title": "黄山遇雨  其二",
        "preface": "",
        "paragraphs": [
            "碑翻荐福雷轰碎，舟近蓬莱风勒回。",
            "山意有余还不尽，青鞋留待后游来。"
        ],
        "notes": "",
        "id": "e1aa051b246a8d3e169b04e881661b86"
    },
    {
        "author": "汪兼山",
        "dynasty": "宋",
        "type": "诗",
        "rhythmic": "",
        "title": "黄山遇雨  其三",
        "preface": "",
        "paragraphs": [
            "乾坤老我头先白，山水无情眼自青。",
            "三十六峰藏不得，小窗趺坐看图经。"
        ],
        "notes": "",
        "id": "9e1c7f6ddbf9b5f773ffa8c6c5d8e88e"
    }
]