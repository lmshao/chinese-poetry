[
    {
        "author": "苏迈",
        "dynasty": "宋",
        "type": "诗",
        "rhythmic": "",
        "title": "夜坐联句",
        "preface": "",
        "paragraphs": [
            "清风来无边，明月翳复吐。",
            "松声满虚空，竹影侵半户。",
            "暗枝有惊鹊，坏壁鸣饥鼠。",
            "露叶耿高梧，风萤落空庑。",
            "微凉感团扇，古意歌白纻。",
            "乐哉今夕游，获此陪杖屦。",
            "传家诗律细，已自过宗武。",
            "短诗膝上成，聊以感怀祖。"
        ],
        "notes": "",
        "id": "b27d2a0aa42b4402a781565e203407f7"
    },
    {
        "author": "苏迈",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "熟颗无风时自落，半腮迎日鬭鲜红。"
        ],
        "notes": "",
        "id": "bf61b50f3e02d42b4a5247941009574b"
    },
    {
        "author": "苏迈",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "叶随流水归何处，牛带寒鸦过晚村。"
        ],
        "notes": "",
        "id": "0ff1868ba767374d6dfb1e5affdc1ea1"
    }
]