[
    {
        "author": "鲁交",
        "dynasty": "宋",
        "type": "诗",
        "rhythmic": "",
        "title": "经战地",
        "preface": "",
        "paragraphs": [
            "西边用兵地，黯惨无人耕。",
            "战士报国死，寒草迎春生。",
            "沙飞贼风起，昼黑阵云横。",
            "未持天下箒，何以反欃枪。"
        ],
        "notes": "",
        "id": "c154b696ac2afbe9868fd791fa69afe2"
    },
    {
        "author": "鲁交",
        "dynasty": "宋",
        "type": "诗",
        "rhythmic": "",
        "title": "大雪",
        "preface": "",
        "paragraphs": [
            "万象晓一色，皓然天地中。",
            "楚山云母障，汉殿水精宫。",
            "远近梅花信，高低柳絮风。",
            "吟魂清不彻，和月上晴空。"
        ],
        "notes": "",
        "id": "96208d697b6e129763c9e9898f6bd8e0"
    },
    {
        "author": "鲁交",
        "dynasty": "宋",
        "type": "诗",
        "rhythmic": "",
        "title": "游安乐山",
        "preface": "",
        "paragraphs": [
            "苔迳傍岩斜，林间是道家。",
            "夜潭鱼戏月，春地鹿眠花。"
        ],
        "notes": "",
        "id": "a3ad9763b75818c13659debbc190aa17"
    },
    {
        "author": "鲁交",
        "dynasty": "宋",
        "type": "诗",
        "rhythmic": "",
        "title": "游华山张超谷",
        "preface": "",
        "paragraphs": [
            "太华锁深谷，我来真景分。",
            "有苗皆是药，无石不生云。",
            "急瀑和烟泻，清猿带雨闻。",
            "幽凄未忍别，峰半日将曛。"
        ],
        "notes": "",
        "id": "79c47957ab8ed2cac01c95e875dcabcd"
    },
    {
        "author": "鲁交",
        "dynasty": "宋",
        "type": "诗",
        "rhythmic": "",
        "title": "江楼晴望",
        "preface": "",
        "paragraphs": [
            "江干一雨收，霁色染新愁。",
            "远水碧千里，夕阳红半楼。",
            "笛寒渔浦晚，山翠海门秋。",
            "更待牛津月，袁宏欲泛舟。"
        ],
        "notes": "",
        "id": "184168713d347de6431e72efb393090c"
    },
    {
        "author": "鲁交",
        "dynasty": "宋",
        "type": "诗",
        "rhythmic": "",
        "title": "烛",
        "preface": "",
        "paragraphs": [
            "暖烟红炬两飘香，珠箔沈沈下建章。",
            "有燄只凭心一寸，无愁虚滴烟千行。",
            "流苏帐里回残梦，白玉台边映宿妆。",
            "若到蓬山留夜直，金莲应照珮锵锵。"
        ],
        "notes": "",
        "id": "5b06ce2f546cce14d3dd64bca7ded348"
    },
    {
        "author": "鲁交",
        "dynasty": "宋",
        "type": "诗",
        "rhythmic": "",
        "title": "清夜吟",
        "preface": "",
        "paragraphs": [
            "露华清八极，吟上小楼东。",
            "月色水铺地，雁声秋满空。",
            "明河欲泻浪，瘦竹自生风。",
            "坐久心骨爽，此怀谁与同。"
        ],
        "notes": "",
        "id": "9f1adc2f83c0553fd1e597a3f1ea01b0"
    },
    {
        "author": "鲁交",
        "dynasty": "宋",
        "type": "诗",
        "rhythmic": "",
        "title": "有寄",
        "preface": "",
        "paragraphs": [
            "思君又是东风起，楼倚浮云目千里。",
            "芳草不知人断肠，带烟带雨连春水。"
        ],
        "notes": "",
        "id": "57b671a8b544e2bdadd95e5f9ccc3adb"
    },
    {
        "author": "鲁交",
        "dynasty": "宋",
        "type": "诗",
        "rhythmic": "",
        "title": "经秦皇墓",
        "preface": "",
        "paragraphs": [
            "祖龙何事苦东巡，仙驾归来冢草新。",
            "项籍已飞三月火，子婴犹醉六宫春。",
            "元来沧海殊无药，却是芒砀暗有人。",
            "自古乾坤属真主，骊山山下好沾巾。"
        ],
        "notes": "",
        "id": "0194957c09f68fb68e452a6876172776"
    },
    {
        "author": "鲁交",
        "dynasty": "宋",
        "type": "诗",
        "rhythmic": "",
        "title": "寄刘彦炳",
        "preface": "",
        "paragraphs": [
            "征旆遥分苑路西，马蹄春去弋阳溪。",
            "相思欲和乌啼曲，一拂瑶弦意总迷。"
        ],
        "notes": "",
        "id": "2f9681df868002964587e2efe56b66e9"
    },
    {
        "author": "鲁交",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "万仞青崖碧玉寒，岩萝相引彻仙坛。"
        ],
        "notes": "",
        "id": "8d228a340cf104e2ac982b069e4c019d"
    },
    {
        "author": "鲁交",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "烟萝梓郡东，莲梵白云中。"
        ],
        "notes": "",
        "id": "bcc46bcf5d51117952e199546073bec2"
    }
]