[
    {
        "author": "邵博",
        "dynasty": "宋",
        "type": "诗",
        "rhythmic": "",
        "title": "题智永上人潇湘夜雨图",
        "preface": "",
        "paragraphs": [
            "曾拟扁舟湘水西，夜窗听雨数归期。",
            "归来偶对高人画，却忆当年夜雨时。"
        ],
        "notes": "",
        "id": "9a521bf9350c378dc1af1ae5bf68f551"
    },
    {
        "author": "邵博",
        "dynasty": "宋",
        "type": "诗",
        "rhythmic": "",
        "title": "题司马相如琴台",
        "preface": "",
        "paragraphs": [
            "长卿本豪杰，礼法安可处。",
            "手弹南风琴，心调东邻女。",
            "杂身佣保中，初不忌笑侮。",
            "大者固已立，下此皆可补。",
            "三赋争日星，一书起今古。",
            "其余不自秘，辄为人所取。",
            "何当尽见之，真是文章祖。",
            "凛然千载下，英气犹可睹。",
            "儿曹尔何知，杯酒那可污。",
            "故台已丘墟，胜绝谁敢据。",
            "我来访遗迹，低回不忍去。",
            "诗成欲叫君，云车隔烟雾。"
        ],
        "notes": "",
        "id": "ca1c6e20978f2deebe53eaf1604860dc"
    },
    {
        "author": "邵博",
        "dynasty": "宋",
        "type": "诗",
        "rhythmic": "",
        "title": "寄潼川漕虞齐年",
        "preface": "",
        "paragraphs": [
            "尽略威严拊困穷，使车三出未论功。",
            "交游善者疑多可，节义临之凛不同。",
            "惜我已生前辈后，求君须向古人中。",
            "北堂老监归何晚，四海今还贞观风。"
        ],
        "notes": "",
        "id": "4fa93b2a43d23f24ab48bcc55e796865"
    },
    {
        "author": "邵博",
        "dynasty": "宋",
        "type": "诗",
        "rhythmic": "",
        "title": "春晚登郡楼",
        "preface": "",
        "paragraphs": [
            "久客无欢意，经时只倦游。",
            "落花犹解舞，飞絮太侵愁。",
            "日暮闻吹角，春归独倚楼。",
            "平生湖海愿，幽兴满扁舟。"
        ],
        "notes": "",
        "id": "5bd3190e7605033a327f48e6fb47c076"
    },
    {
        "author": "邵博",
        "dynasty": "宋",
        "type": "诗",
        "rhythmic": "",
        "title": "云安下偶成",
        "preface": "",
        "paragraphs": [
            "轻波飐鸭头，小艇翔燕尾。",
            "风沙三十程，云水一千里。",
            "雪尽晚寒轻，日长春睡美。",
            "汀芜翘碧茅，岸树裹红蘂。",
            "江浮清镜中，山入翠屏里。",
            "蜀鸟已惊心，巴猿犹恻耳。",
            "竹节数名滩，桃花验新水。",
            "谷鶑歌尚慵，樯燕舞何喜。",
            "落日浪镕金，残花风翦绮。",
            "斯游兴最多，了不知行止。"
        ],
        "notes": "",
        "id": "55ddbefe323d0b7b7b0443090511bd3d"
    },
    {
        "author": "邵博",
        "dynasty": "宋",
        "type": "诗",
        "rhythmic": "",
        "title": "泊云安下大风骤雨作柏梁体一篇",
        "preface": "",
        "paragraphs": [
            "晴空赤日飞丹霞，扁舟春热汗且呀。",
            "寒温之候无乃差，朝犹挟纩莫著纱。",
            "祝融暴横势莫加，骤将炎赫移韶华。",
            "东皇游冶穷豪奢，未终节序还其家。",
            "忽惊猛吹扬白沙，烟云四起相邀遮。",
            "空中𫐆辘鸣雷车，枞枞白雨悬乱麻。",
            "风师雨将相矜夸，千刃万槊争嚣哗。",
            "玄旌皂纛何纷葩，势摇两蜀掀三巴。",
            "须臾雨止雷停挝，苍云扫尽天无瑕。",
            "恍如脱兔离轻罝，回头已见羲轮斜。",
            "山开水静风色嘉，喜翔燕雀嬉鱼虾。",
            "红颠白倒纷残花，披张林叶舒草芽。",
            "阴阳变化谁咄嗟，风云乃尔相喧拏。",
            "大哉一气通幽遐，彼苍高远安能涯。",
            "倚峰吟望心目赊，碧云千里号归鸦。"
        ],
        "notes": "",
        "id": "07a263e7b97ea7181c729c29ebd97a2c"
    },
    {
        "author": "邵博",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "平浪势粘天。"
        ],
        "notes": "",
        "id": "225010c135c86a6dcb09c84d5d4347f5"
    },
    {
        "author": "邵博",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "只道和戎功第一，不知上策在亲征。"
        ],
        "notes": "",
        "id": "46a319e10a7b34e73181d0487d1e0eb2"
    },
    {
        "author": "邵博",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "如何老作简州守，只对江山赋好诗。"
        ],
        "notes": "",
        "id": "2a50bf12205c2a562dda9c114157c2ef"
    },
    {
        "author": "邵博",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "洲渚千奴熟，旌旗五马来。"
        ],
        "notes": "",
        "id": "43a38bd612bca17e3599e1dbf0a9f2e7"
    },
    {
        "author": "邵博",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "池边诗觅郑都官。"
        ],
        "notes": "",
        "id": "5c26daf3ff2917b24b25e2d86750347e"
    }
]