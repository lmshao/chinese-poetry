[
    {
        "author": "马大同",
        "dynasty": "宋",
        "type": "诗",
        "rhythmic": "",
        "title": "题龙潭石岩",
        "preface": "",
        "paragraphs": [
            "揽辔观风只课程，风云要挹楚乡清。",
            "晨旌几碍观山目，夜柝翻惊梦月情。",
            "观者宁知部使者，平生元是老书生。",
            "沧浪何处无人识，欲往从之一濯缨。"
        ],
        "notes": "",
        "id": "ab9aefe00870d10da81ab8ce25f798d8"
    },
    {
        "author": "马大同",
        "dynasty": "宋",
        "type": "诗",
        "rhythmic": "",
        "title": "过九疑",
        "preface": "",
        "paragraphs": [
            "帝德于今祀万年，如何遗像托疏椽。",
            "凭谁为假丹青手，付与梅仙十万钱。"
        ],
        "notes": "",
        "id": "a8df5e0494ddd53f34a563261e41b324"
    },
    {
        "author": "马大同",
        "dynasty": "宋",
        "type": "诗",
        "rhythmic": "",
        "title": "过九疑  其一",
        "preface": "",
        "paragraphs": [
            "平生梦想九疑高，原隰驱驰敢惮劳。",
            "肃肃衣冠朝帝所，此行端不为游遨。"
        ],
        "notes": "",
        "id": "266db43402b7a7473115fb005e0dbc20"
    },
    {
        "author": "马大同",
        "dynasty": "宋",
        "type": "诗",
        "rhythmic": "",
        "title": "过九疑  其二",
        "preface": "",
        "paragraphs": [
            "行尽平冈十里间，好山迎我翠相环。",
            "九疑更在云深处，祇恐天高不可攀。"
        ],
        "notes": "",
        "id": "ac634498684f38477159da544677c9a8"
    },
    {
        "author": "马大同",
        "dynasty": "宋",
        "type": "诗",
        "rhythmic": "",
        "title": "过九疑  其三",
        "preface": "",
        "paragraphs": [
            "宇宙才分便有山，兹山戢戢序成班。",
            "重华远矣遗风在，好似相从揖逊还。"
        ],
        "notes": "",
        "id": "53bd70b8a2542c2dc5ea35ea8ebd623c"
    },
    {
        "author": "马大同",
        "dynasty": "宋",
        "type": "诗",
        "rhythmic": "",
        "title": "过九疑  其四",
        "preface": "",
        "paragraphs": [
            "人与韶音渺莫闻，山如羽卫自森森。",
            "不封不树知何处，漫说零陵古到今。"
        ],
        "notes": "",
        "id": "8120329df1754acf20f1303c70fd8b87"
    },
    {
        "author": "马大同",
        "dynasty": "宋",
        "type": "诗",
        "rhythmic": "",
        "title": "过九疑  其五",
        "preface": "",
        "paragraphs": [
            "二妃千古恨难刊，不谓南巡遂不还。",
            "空使湘江江上竹，至今犹染泪痕斑。"
        ],
        "notes": "",
        "id": "ee4c98e131ec43440c2906786f8fe7a7"
    },
    {
        "author": "马大同",
        "dynasty": "宋",
        "type": "诗",
        "rhythmic": "",
        "title": "过九疑  其六",
        "preface": "",
        "paragraphs": [
            "何侯拔宅登仙去，虞帝因山作庙基。",
            "人物由来相代谢，不知陵谷几迁移。"
        ],
        "notes": "",
        "id": "c88d57f88fb2aed3a33698b892620568"
    }
]