[
    {
        "author": "陈一向",
        "dynasty": "宋",
        "type": "诗",
        "rhythmic": "",
        "title": "题泰山灵岩寺",
        "preface": "",
        "paragraphs": [
            "石龟泉畔铁袈裟，上有猿衔五色花。",
            "见说道人时挂搭，旋将青拂扫烟霞。"
        ],
        "notes": "",
        "id": "3ffc0c94714d8902f08755093624610c"
    },
    {
        "author": "陈一向",
        "dynasty": "宋",
        "type": "诗",
        "rhythmic": "",
        "title": "赠灵岩元长老  其一",
        "preface": "",
        "paragraphs": [
            "杖锡池边六月寒，一泓泉鉴潄瑯玕。",
            "直疑夜半天风起，吹落仙人沆瀣盘。"
        ],
        "notes": "",
        "id": "81c4e6c1efc2b15546e09cf7630d6e28"
    },
    {
        "author": "陈一向",
        "dynasty": "宋",
        "type": "诗",
        "rhythmic": "",
        "title": "赠灵岩元长老  其二",
        "preface": "",
        "paragraphs": [
            "证明台上玉炉烟，童子生云不计年。",
            "对面飞桥架丹壑，此中别有一家山。"
        ],
        "notes": "",
        "id": "b4a8948964bb61e0b5b33e7f619de965"
    },
    {
        "author": "陈一向",
        "dynasty": "宋",
        "type": "诗",
        "rhythmic": "",
        "title": "赠灵岩元长老  其三",
        "preface": "",
        "paragraphs": [
            "浓岚滴翠晓氤氲，洗我尘襟一二分。",
            "归步怪来轻欲举，朝衣犹带北山云。"
        ],
        "notes": "",
        "id": "f3dca392e07aedfb7090c2e476d60a60"
    },
    {
        "author": "陈一向",
        "dynasty": "宋",
        "type": "诗",
        "rhythmic": "",
        "title": "赠灵岩元长老  其四",
        "preface": "",
        "paragraphs": [
            "五花殿角片是间，又被红尘引出山。",
            "第一山前聊驻马，几声鸡犬吠云间。"
        ],
        "notes": "",
        "id": "93dc30663c9bd95643acf0e2c713c094"
    }
]