[
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "山居",
        "preface": "",
        "paragraphs": [
            "白云护危屋，遥隔世人家。",
            "野迳不多竹，幽兰自作花。",
            "敝衣僧说法，枯叶树成槎。",
            "门外禽相狎，双双浴晚沙。"
        ],
        "notes": "",
        "id": "f632205261acf79a4daf7a1dce41e287"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "湘灵鼓瑟",
        "preface": "",
        "paragraphs": [
            "苍梧云杳杳，湘浦月沈沈。",
            "谁将竹间泪，弹成丝上音。",
            "如怨复如诉，可听不可寻。",
            "乃知二帝子，尚怀千载心。",
            "君臣等天地，死生空古今。"
        ],
        "notes": "",
        "id": "55540397817aec16b818f8730efd3ed7"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "贫居",
        "preface": "",
        "paragraphs": [
            "秋风山木飞，秋日独行时。",
            "身共衣冠老，妻嫌富贵迟。",
            "自分浇菊水，闲写咏贫诗。",
            "此意不可说，夜窗明月知。"
        ],
        "notes": "",
        "id": "fee952177b3e34027e37595da348d1de"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "江心寺",
        "preface": "",
        "paragraphs": [
            "谁把袈裟筑半峰，倚云楼阁打天钟。",
            "东西塔上自分屿，风雨声中忽见龙。",
            "隔岸愁吹孤戍角，归鸦寒立夕阳松。",
            "旧时行殿成荒土，烟草萋萋暝色重。"
        ],
        "notes": "",
        "id": "276aaf87a7c9fccc4554616b9dcc5001"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "闽峤军中",
        "preface": "",
        "paragraphs": [
            "翠华齐拥霍嫖姚，却向青山说豹韬。",
            "兵马夜行残月下，弓旌寒响朔风高。",
            "壶浆故老愁啼血，野饭将军猛茹毛。",
            "自笑书生随玉帐，也腰刀剑束征袍。"
        ],
        "notes": "",
        "id": "100a6e2e0338e88222fb33086ed19228"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "秋兴",
        "preface": "",
        "paragraphs": [
            "禾黍离离雨满村，望中兵火几家存。",
            "荒城半是征人骨，秋月偏惊旅客魂。",
            "岂意战尘临老见，不知心事向谁论。",
            "抱茅盖得青山屋，多种桃花映酒樽。"
        ],
        "notes": "",
        "id": "6830205f7c17524a1a48c6e9a502f649"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "王宗起城南溪屋",
        "preface": "",
        "paragraphs": [
            "水上小亭清更新，绿阴纨扇白纶巾。",
            "岂无修竹娱佳客，却有清风来故人。",
            "老树秋声凉入骨，澄江波影玉生鳞。",
            "读书偏爱虚窗静，不管门前庾亮尘。"
        ],
        "notes": "",
        "id": "a6385ed126a80fdbe082b6f511e02d5a"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "泉南满归过省下呈友人",
        "preface": "",
        "paragraphs": [
            "二月泉南驿骑回，乱离怀抱为君开。",
            "双凫暂假王乔力，百里空淹蒋琬才。",
            "省幙薇阴遮案静，溪船山色入楼来。",
            "应知别后遥相忆，清夜吹箫月满台。"
        ],
        "notes": "",
        "id": "b64a1a89d856d5db4616c1fe3f292e8a"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "访陈彦太不遇",
        "preface": "",
        "paragraphs": [
            "每忆可人陈太丘，不辞山路远追游。",
            "清霜拂鬓鸡声早，白鹤横江月影浮。",
            "岂为开樽无北海，虚闻悬榻待南州。",
            "题诗兴尽空归去，回首梅花百尺楼。"
        ],
        "notes": "",
        "id": "d76157124e0395763641dc700b4c33f7"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "九日次王善夫韵",
        "preface": "",
        "paragraphs": [
            "道路多荆棘，尘埃满客衣。",
            "西风九日至，往事百年非。",
            "王粲思何切，冯驩叹未归。",
            "只因江汉远，却使雁鸿稀。"
        ],
        "notes": "",
        "id": "08c2c0904391d24cba23a9399604b412"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "小景",
        "preface": "",
        "paragraphs": [
            "山迥云垂野，江空水接天。",
            "西风陶令宅，落日季鹰船。",
            "愁绪丹心外，归心白雁前。",
            "如何倦游客，犹是未归年。"
        ],
        "notes": "",
        "id": "5bf00d2b9b6a9fa7ec309326875f20b7"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "宋奥寄友",
        "preface": "",
        "paragraphs": [
            "落日犹未落，青山还自青。",
            "鸟飞云外见，泉过竹边听。",
            "童子求新汲，先生守旧扃。",
            "相看不相见，应注太玄经。"
        ],
        "notes": "",
        "id": "3b171d49a06899d5dcab205a35c8ce3b"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "病中闻歌有感",
        "preface": "",
        "paragraphs": [
            "伏枕已三月，清明节已过。",
            "光阴流水去，风雨落花多。",
            "病久难禁酒，愁深懒听歌。",
            "门前舟楫动，无奈客怀何。"
        ],
        "notes": "",
        "id": "02e0a449fa5f31bf21f938bcd5dad12b"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "赵仲瑜小景  其一",
        "preface": "",
        "paragraphs": [
            "远水望不极，断云低复连。",
            "青山秋树屋，野渡夕阳船。",
            "幽思沧洲上，归心白雁前。",
            "异乡非隠地，聊欲寄林泉。"
        ],
        "notes": "",
        "id": "356433c1991b47e43c5bf7a89a54c51f"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "赵仲瑜小景  其二",
        "preface": "",
        "paragraphs": [
            "老树依岩壑，危桥隔远村。",
            "桃花春满岸，云气晓当门。",
            "白鸟来书屋，青山落酒樽。",
            "渔舟忽相过，疑是武陵源。"
        ],
        "notes": "",
        "id": "84ee23f54af56a23c682cdcf7d20a7b6"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "官舍有感",
        "preface": "",
        "paragraphs": [
            "腊近衣方授，山深寒愈严。",
            "病将书卷废，愁伏酒杯添。",
            "故里风尘隔，微官岁月淹。",
            "思归归未得，低首愧陶潜。"
        ],
        "notes": "",
        "id": "3689007e83809e724c98c6c46ab6d0ee"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "王生小景",
        "preface": "",
        "paragraphs": [
            "何处佳山水，依稀类辋川。",
            "春风摩诘画，夜月剡溪船。",
            "云树乡心外，鶑花客泪边。",
            "不嫌茅屋小，应喜是归年。"
        ],
        "notes": "",
        "id": "edeee5667af26aff40f5a659fe3a3c28"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "秋夜风雨次韵",
        "preface": "",
        "paragraphs": [
            "独卧苦不寐，灯残知夜深。",
            "青毡犹是客，白发最关心。",
            "遶屋鸟三匝，隔江龙一吟。",
            "谁家催寄远，孤泪滴清砧。"
        ],
        "notes": "",
        "id": "0b81d182e6924fe27eccee22770ef24c"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "中秋客邸感怀",
        "preface": "",
        "paragraphs": [
            "今夜天边月，谁期海上看。",
            "家山虽间隔，儿女暂团栾。",
            "露重银蟾湿，风清玉宇寒。",
            "年年长是客，强把一樽欢。"
        ],
        "notes": "",
        "id": "36f10a45dd9cde747bea67adea45c154"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "偶成  其一",
        "preface": "",
        "paragraphs": [
            "滑滑春泥塞路途，漫漫新水涨江湖。",
            "出门世路皆行险，只好山林听鹧鸪。"
        ],
        "notes": "",
        "id": "215f36bf43279d6e0ccc12dbed252975"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "偶成  其二",
        "preface": "",
        "paragraphs": [
            "南山作雨北山云，野哭村歌处处闻。",
            "淮岱十年多盗贼，谁知一半是官军。"
        ],
        "notes": "",
        "id": "82644a32e998d9fc063751330cc1e928"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "偶成  其三",
        "preface": "",
        "paragraphs": [
            "城南春深草乱飞，门前流水没渔矶。",
            "百年此地踏青客，今岁从军犹未归。"
        ],
        "notes": "",
        "id": "6065fe9927b0cb5bc8b6001465554206"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "回回僧",
        "preface": "",
        "paragraphs": [
            "秋风响耳环，古怪聚人看。",
            "赤脚行霜地，腥身礼月坛。",
            "儋斋犹买肉，挂帛不遮寒。",
            "亦有西来意，相逢欲语难。"
        ],
        "notes": "",
        "id": "8af0dd53fa7d1a4e7a29c13cf0003916"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "罗浮山",
        "preface": "",
        "paragraphs": [
            "乾坤未失鹿，沧海欲飞灰。",
            "人已逃时去，山犹择地来。",
            "寒流清有影，怪木老非梅。",
            "西有龙翔寺，禅门彻夜开。"
        ],
        "notes": "",
        "id": "82fd951c640299715f1a1fff3f83f882"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "夜归",
        "preface": "",
        "paragraphs": [
            "青松行未尽，林外一钟闻。",
            "小雨不伤月，西风忽破云。",
            "棹归秋水远，邻语夜灯分。",
            "稚子能无寐，空斋读古文。"
        ],
        "notes": "",
        "id": "4d23d2b00320cc65014e56c4b264d33f"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "留题九龙岩",
        "preface": "",
        "paragraphs": [
            "里俗相传有九龙，昔年栖隠此岩中。",
            "烟霄一去□□隔，石户双开旧径通。",
            "月影日光东北近，泉声山色古今同。",
            "何当便脱卑凡累，来伴僧闲论苦空。"
        ],
        "notes": "",
        "id": "e56d1ae44657e036415872817d94365c"
    }
]