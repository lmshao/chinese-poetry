[
    {
        "author": "陈岩肖",
        "dynasty": "宋",
        "type": "诗",
        "rhythmic": "",
        "title": "洗竹",
        "preface": "",
        "paragraphs": [
            "直干解新箨，低枝蔽旧丛。",
            "芟繁留嫩绿，引月更添风。"
        ],
        "notes": "",
        "id": "d172604e7c6f6b082ca90fe373b154d2"
    },
    {
        "author": "陈岩肖",
        "dynasty": "宋",
        "type": "诗",
        "rhythmic": "",
        "title": "题巾子山广轩",
        "preface": "",
        "paragraphs": [
            "屹立双峰入云表，登临聊为小迟留。",
            "四围山色搀天碧，一曲波光抱郭流。",
            "身世欲违尘俗态，生涯宜与水云谋。",
            "何当占断层峦顶，一室烟霞百虑休。"
        ],
        "notes": "",
        "id": "3e941d31bde2a453a2c031b27a7bc32e"
    },
    {
        "author": "陈岩肖",
        "dynasty": "宋",
        "type": "诗",
        "rhythmic": "",
        "title": "甘露",
        "preface": "",
        "paragraphs": [
            "负土筑新阡，松楸手亲艺。",
            "结庐居墓傍，猿鹤为垂涕。",
            "屈指几星霜，精诚动天帝。",
            "三宵神泽零，霏霏洒松盖。",
            "晓看岁寒枝，厌浥满苍翠。",
            "初含红日光，颗颗金珠缀。",
            "味分饴蜜甘，香夺芝兰气。",
            "亭午若凝脂，青丝系千穗。",
            "赤城千里传，冠盖日相继。"
        ],
        "notes": "",
        "id": "969e74a88f278733a69e3feef734fc12"
    }
]