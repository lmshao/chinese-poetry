[
    {
        "author": "李淑",
        "dynasty": "宋",
        "type": "诗",
        "rhythmic": "",
        "title": "春集东园诗",
        "preface": "",
        "paragraphs": [
            "东城桃李春，结客玩珍蘤。",
            "试过辟疆园，兼屈中郎屣。",
            "筠苞烟蔽亏，柳带风眠起。",
            "岸帻藉芳艿，衔杯嗅新蕊。",
            "留连鱼鸟适，放旷山林喜。",
            "意赏殊未阑，更作樱厨拟。"
        ],
        "notes": "",
        "id": "62b0bc549c9885db1805c3171dce2fed"
    },
    {
        "author": "李淑",
        "dynasty": "宋",
        "type": "诗",
        "rhythmic": "",
        "title": "题滑州廨",
        "preface": "",
        "paragraphs": [
            "滑守如今是世官，阿戎出守自金銮。",
            "郡人莫讶留题别，孙息期同住此看。"
        ],
        "notes": "",
        "id": "7e53bfe72af4c7f6cb57bbda41438e08"
    },
    {
        "author": "李淑",
        "dynasty": "宋",
        "type": "诗",
        "rhythmic": "",
        "title": "题周恭帝陵",
        "preface": "",
        "paragraphs": [
            "弄楯牵车挽鼓催，不知门外倒戈回。",
            "荒坟断陇才三尺，犹认房陵半仗来。"
        ],
        "notes": "",
        "id": "fb01c3a669f0fad37c8e840840befd49"
    },
    {
        "author": "李淑",
        "dynasty": "宋",
        "type": "诗",
        "rhythmic": "",
        "title": "岘山诗",
        "preface": "",
        "paragraphs": [
            "岘山如闯襄庐南，巨平跻赏留爱谈。",
            "官邪俗沦祭不屋，君来怀古茵凭惭。",
            "孤峰嵚岖汉之曲，云梁月臯万螺矗。",
            "轻裘四眺风物佳，宾客文章欢意促。",
            "酒酣嘅涕邀灵期，金碑揭然民哭遗。",
            "斧薪弗翦召棠树，箫鼓相传栾社祠。",
            "使君籍在华光省，秩废诹新剡章请。",
            "篆楹舄采神宴娭，比故镵坚诗播永。",
            "我尝学史称君伐，又感先贤祀无歇。",
            "德名信与苍崖俱，旷贵纷纷煨壤灭。"
        ],
        "notes": "",
        "id": "4bb98e03b39efa221c7053decf3b01a7"
    },
    {
        "author": "李淑",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "多罗四十年，偶未识摩毡。",
            "近有王宣政，时时与纸钱。"
        ],
        "notes": "",
        "id": "b10e846a2af10b8c84b527b96bc61a89"
    },
    {
        "author": "李淑",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "才及春羔鼎祚移。"
        ],
        "notes": "",
        "id": "af022dc99dbdfef282e4bc717eb11feb"
    },
    {
        "author": "李淑",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "王貌闲知鹤，黄吟苦似猿。"
        ],
        "notes": "",
        "id": "ba7117cc4c24ea1c3e14b9f750e2dee3"
    }
]