[
    {
        "author": "释清顺",
        "dynasty": "宋",
        "type": "诗",
        "rhythmic": "",
        "title": "十竹",
        "preface": "",
        "paragraphs": [
            "城中寸土如寸金，幽轩种竹只十个。",
            "春风慎勿长儿孙，穿我阶前绿苔破。"
        ],
        "notes": "",
        "id": "de03105925615de802623061cbb806ba"
    },
    {
        "author": "释清顺",
        "dynasty": "宋",
        "type": "诗",
        "rhythmic": "",
        "title": "林下",
        "preface": "",
        "paragraphs": [
            "久从林下游，颇识林下趣。",
            "纵渠绿阴繁，不碍清风度。",
            "闲来石上眠，落叶不知数。",
            "一鸟忽飞来，啼破幽寂处。"
        ],
        "notes": "",
        "id": "c8498b5a4c8f4063708c71a6b853872b"
    },
    {
        "author": "释清顺",
        "dynasty": "宋",
        "type": "诗",
        "rhythmic": "",
        "title": "西湖僧舍",
        "preface": "",
        "paragraphs": [
            "竹暗不通日，泉声落如雨。",
            "春风自有期，桃李乱深坞。"
        ],
        "notes": "",
        "id": "90ec761b0fffdaf9b069eb5c0ce1bd03"
    },
    {
        "author": "释清顺",
        "dynasty": "宋",
        "type": "诗",
        "rhythmic": "",
        "title": "宿天竺",
        "preface": "",
        "paragraphs": [
            "昔人不可见，行路多长松。",
            "空遗炼丹处，井干绿苔封。",
            "月明还独宿，白云下疏钟。",
            "夜半桂子落，不知自何峰。"
        ],
        "notes": "",
        "id": "bb3b457e4c4a80d61ad98619e358cb06"
    },
    {
        "author": "释清顺",
        "dynasty": "宋",
        "type": "诗",
        "rhythmic": "",
        "title": "书景舒庵壁",
        "preface": "",
        "paragraphs": [
            "大布君能衣，始知蚕口非。",
            "冢间容一榻，身外但三衣。",
            "护戒避生草，浄心观落晖。",
            "寂寥能自守，今世固应稀。"
        ],
        "notes": "",
        "id": "91f1c0ddea35ab8594f0bdf39758c9f5"
    }
]