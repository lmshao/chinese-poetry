[
    {
        "author": "冯浩",
        "dynasty": "宋",
        "type": "诗",
        "rhythmic": "",
        "title": "送程给事知越州  其一",
        "preface": "",
        "paragraphs": [
            "前岁虎符才罢府，此时龙节复行台。",
            "江湖远地虽劳力，大紫中楹正择才。",
            "召伯甘。"
        ],
        "notes": "",
        "id": "07120e04b7d3933c404e45ce6560fd4c"
    },
    {
        "author": "冯浩",
        "dynasty": "宋",
        "type": "诗",
        "rhythmic": "",
        "title": "送程给事知越州  其二",
        "preface": "",
        "paragraphs": [
            "棠歌旧治，并州竹马喜重来。",
            "莫将华发嗟寒素，会见青云道路开。"
        ],
        "notes": "",
        "id": "da166d92fa3ccb0686a5592902975007"
    },
    {
        "author": "冯浩",
        "dynasty": "宋",
        "type": "诗",
        "rhythmic": "",
        "title": "众乐亭",
        "preface": "",
        "paragraphs": [
            "尝闻众乐亭，未窥众乐景。",
            "今蒙贶新诗，若得𫏐观省。",
            "万象盈纸来，孤风随笔骋。",
            "丹青惭近功，造化与遥领。",
            "因识主人怀，殆非郡侯政。",
            "所寄嬉游中，期欢众庶竞。",
            "无俾一夫愁，将和四时盛。",
            "此而推是心，况乎持大柄。",
            "青山绿水佳，百草千花胜。",
            "吾将因宦游，异日细谣咏。"
        ],
        "notes": "",
        "id": "36e08daca9792a6a8addd92389996664"
    },
    {
        "author": "冯浩",
        "dynasty": "宋",
        "type": "诗",
        "rhythmic": "",
        "title": "题招题院静照堂",
        "preface": "",
        "paragraphs": [
            "宝坊新构断尘飞，宴坐朝朝内外宜。",
            "一自觉来无相见，久忘言后少人知。",
            "天中月满云收夜，海底珠明浪静时。",
            "顿向此间超十地，愿将安定证群疑。"
        ],
        "notes": "",
        "id": "265a170465f17b9114cc1f6ad16f4a7e"
    }
]