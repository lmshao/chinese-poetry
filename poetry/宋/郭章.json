[
    {
        "author": "郭章",
        "dynasty": "宋",
        "type": "诗",
        "rhythmic": "",
        "title": "归昆山省亲别太学同舍  其一",
        "preface": "",
        "paragraphs": [
            "菽水年来属未涯，羞骑款段出京华。",
            "涨尘面旋风头紧，绮照支离日脚斜。",
            "掠过短莎惊脱兔，踏翻红叶闹归鸦。",
            "不堪回首孤云外，望断淮山始是家。"
        ],
        "notes": "",
        "id": "fa805e15b58611018d1d79e45a0e337d"
    },
    {
        "author": "郭章",
        "dynasty": "宋",
        "type": "诗",
        "rhythmic": "",
        "title": "归昆山省亲别太学同舍  其二",
        "preface": "",
        "paragraphs": [
            "也知随俗调归策，却忆当年重出关。",
            "岂是长居户限上，可能无意马蹄间。",
            "中原百甓知谁运，今日分阴敢自闲。",
            "倘有寸功裨社稷，归来恰好试衣斑。"
        ],
        "notes": "",
        "id": "fe4b7718600e33e4dc8679aca3dc61b6"
    },
    {
        "author": "郭章",
        "dynasty": "宋",
        "type": "诗",
        "rhythmic": "",
        "title": "夕秀轩",
        "preface": "",
        "paragraphs": [
            "柳暗西津桥步斜，长川练练若萦蛇。",
            "晚来不为东风恶，与子留连待月华。"
        ],
        "notes": "",
        "id": "1f35ca52a2c0f25c47e30a7bd45fc925"
    }
]