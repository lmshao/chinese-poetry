[
    {
        "author": "唐季度",
        "dynasty": "宋",
        "type": "诗",
        "rhythmic": "",
        "title": "挽东莱先生  其一",
        "preface": "",
        "paragraphs": [
            "多士将安放，先生今则亡。",
            "正宗传道德，余事见文章。",
            "遽作两楹梦，空遗百世芳。",
            "哲人胡不寿，天理竟难量。"
        ],
        "notes": "",
        "id": "437a872f3b47b58fd44837b067464e94"
    },
    {
        "author": "唐季度",
        "dynasty": "宋",
        "type": "诗",
        "rhythmic": "",
        "title": "挽东莱先生  其二",
        "preface": "",
        "paragraphs": [
            "交友昔尝与，真诚久愈孚。",
            "公虽推齿序，我实仰师模。",
            "提耳言犹在，终身誓不渝。",
            "神驰埋玉处，恸哭向长途。"
        ],
        "notes": "",
        "id": "cba7a034d53be1ef3341e5cf2110618e"
    },
    {
        "author": "唐季度",
        "dynasty": "宋",
        "type": "诗",
        "rhythmic": "",
        "title": "倩真观",
        "preface": "",
        "paragraphs": [
            "不记开山日，炼丹惟葛仙。",
            "清泉沿石滴，孤嶂与天连。",
            "只就岩为屋，何须木作椽。"
        ],
        "notes": "",
        "id": "8cee9d8ff58c84a96345ad9280acdf99"
    }
]