[
    {
        "author": "蔡载",
        "dynasty": "宋",
        "type": "诗",
        "rhythmic": "",
        "title": "遂初亭",
        "preface": "",
        "paragraphs": [
            "结庐傍林泉，偶与初心期。",
            "佳处时自领，未应鱼鸟知。"
        ],
        "notes": "",
        "id": "75a02b6d5590222115568fdab2f3ffc5"
    },
    {
        "author": "蔡载",
        "dynasty": "宋",
        "type": "诗",
        "rhythmic": "",
        "title": "望云亭",
        "preface": "",
        "paragraphs": [
            "白云来何时，英英冠山椒。",
            "西风莫吹去，使我心摇摇。"
        ],
        "notes": "",
        "id": "cc91b586c8abebf2a3222f66d1d897a9"
    },
    {
        "author": "蔡载",
        "dynasty": "宋",
        "type": "诗",
        "rhythmic": "",
        "title": "芳美亭",
        "preface": "",
        "paragraphs": [
            "高人不惜地，自种无边春。",
            "莫随流水去，恐污世间尘。"
        ],
        "notes": "",
        "id": "24cef4d15f2f093aaa8022e55f7c6ac9"
    },
    {
        "author": "蔡载",
        "dynasty": "宋",
        "type": "诗",
        "rhythmic": "",
        "title": "通惠亭",
        "preface": "",
        "paragraphs": [
            "水行天地间，万派同一指。",
            "胡为穿石来，要洗巢由耳。"
        ],
        "notes": "",
        "id": "9b287f941dd2ed8b37aaa9e278bc048f"
    },
    {
        "author": "蔡载",
        "dynasty": "宋",
        "type": "诗",
        "rhythmic": "",
        "title": "题胶山寺绣佛",
        "preface": "",
        "paragraphs": [
            "妙相夺天真，针针巧入神。",
            "几多瞻佛者，还想用心人。",
            "元陈世隆《宋诗拾遗》卷七。"
        ],
        "notes": "",
        "id": "cf0b7d20b6a9d693dfeea13fce057849"
    },
    {
        "author": "蔡载",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "应有化人巢木末，枝间一国自行春。"
        ],
        "notes": "",
        "id": "f408783f27de019ecdf8bcc8612ce5c7"
    }
]