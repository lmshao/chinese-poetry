[
    {
        "author": "何基",
        "dynasty": "宋",
        "type": "诗",
        "rhythmic": "",
        "title": "暮春感兴",
        "preface": "",
        "paragraphs": [
            "郊原春向深，幽居寡来往。",
            "和风日披拂，淑气遍万象。",
            "草本意欣荣，禽鸟声下上。",
            "静中观物化，胸次得浩养。",
            "缅怀浴沂人，从容侍函丈。",
            "舍瑟自言志，宣圣独深赏。",
            "一私尽消融，万理悉照朗。",
            "其人不可见，其意尚可想。",
            "我生千载后，恨不操几杖。",
            "春服虽已成，童冠乏俦党。",
            "安得同心人，咏归嗣遗响。"
        ],
        "notes": "",
        "id": "c0037c9b8b4c4e2f951f2059cdf21018"
    },
    {
        "author": "何基",
        "dynasty": "宋",
        "type": "诗",
        "rhythmic": "",
        "title": "和吴巽之石菖蒲",
        "preface": "",
        "paragraphs": [
            "菖蒲绿茸茸，偏得高人怜。",
            "心清境自胜，何必幽涧边。",
            "节老叶愈劲，色定枝不妍。",
            "堂中贤主人，与汝俱萧然。",
            "岂不与世接，自远尘俗沾。"
        ],
        "notes": "",
        "id": "3093c525a9d386709a580ffff506c830"
    },
    {
        "author": "何基",
        "dynasty": "宋",
        "type": "诗",
        "rhythmic": "",
        "title": "西山孝子吟",
        "preface": "",
        "paragraphs": [
            "君不见东京茅季伟，布褐躬耕具甘旨。",
            "烹鸡馈母供晨羞，却办草蔬为客礼。",
            "北州高士郭林宗，一见惊嗟不能已。",
            "又不见唐朝董邵南，穷居行义无与比。",
            "朝耕夜读养双亲，孝格天翁降祥祉。",
            "一时好事昌黎公，为作启诗歌盛美。",
            "两君制行固已奇，姓名自足垂千祀。",
            "更有高贤为发挥，至今赫然在人耳。",
            "几年见说西山汪，信义当时表闾里。",
            "只今家虽四壁空，却有贤孙祖风似。",
            "力田养亲孝行高，千载董茅同一轨。",
            "孑然只影无妻儿，手自耔耘供滫瀡。",
            "乃翁丧明三十年，膝下承颜不离跬。",
            "三时但务亲耕锄，一日何曾入城市。",
            "朝朝敬问衣燠寒，旦旦谨察食丰菲。",
            "一畦早韭登春盘，五母黄鸡荐秋黍。",
            "尽心自足为亲欢，岂必三牲八珍侈。",
            "谨身百不贻亲忧，父子熙熙和气里。",
            "翁目虽瞽翁心怡，八十庞眉反儿齿。",
            "迩来缾粟颇不悭，积善固宜天相只。",
            "乡闾咏叹同一声，养志如君能有几。",
            "人有诗书君未学，我谓如君真学矣。",
            "孝弟是乃百行先，为仁每必从此始。",
            "世人有亲不能养，浪著儒冠诚可耻。",
            "何如汪君贫窭中，卓然合此秉彝理。",
            "拱辰山人孝义家，冰鉴可与郭韩拟。",
            "闻君之风喜欲颠，挥洒龙蛇忽盈纸。",
            "诸君自感声气同，杂以清商间流徵。",
            "既经名胜文发扬，一日传夸满桑梓。",
            "我虽病倦愧不文，亦作长谣绍貂尾。",
            "安得是邦贤使君，特为蜚牋启丹扆。",
            "峨峨双表旌高门，题作西山汪孝子。",
            "名配此山长不穷，来者人人为兴起。"
        ],
        "notes": "",
        "id": "e0d3b507b47b64d6080e5f64729c9a0f"
    },
    {
        "author": "何基",
        "dynasty": "宋",
        "type": "诗",
        "rhythmic": "",
        "title": "老菊次时所性韵",
        "preface": "",
        "paragraphs": [
            "独步东篱餐落菊，一幅乌纱漉浮玉。",
            "悠然谢客欲醉眠，懒拾枯枝炮脱粟。",
            "靖节先生骨已寒，回生何必须神丹。",
            "紫阳一字冠青史，名节恃此安如山。",
            "义熙一去知几变，金钿翠葆犹年年。",
            "我生因循颠已华，甚矣今年脱左车。",
            "嘲红弄绿少时态，岁晚相对惟寒花。",
            "雨荒深院黄金尽，谁谓颜色埋尘沙。",
            "高风雅致随遇见，帘外玉立横枝斜。"
        ],
        "notes": "",
        "id": "5d27681b242b22fff617d3590037b821"
    },
    {
        "author": "何基",
        "dynasty": "宋",
        "type": "诗",
        "rhythmic": "",
        "title": "题定武兰亭副本",
        "preface": "",
        "paragraphs": [
            "文皇命殉昭陵土，兰亭神迹埋千古。",
            "率更搨本勒坚珉，盐帝归装留定武。",
            "薛家翻刻愚贵游，旧本和龛归御府。",
            "烟尘横空飞渡河，中原荆棘交豹虎。",
            "维扬苍莅驾南辕，百年文物不堪补。",
            "纷纷好事竞新摹，倾敧丑俗亡遗矩。",
            "如今薛本亦罕见，髤𬴧典型犹媚妩。",
            "清欢盛会何足传，右军他帖以千数。",
            "托言此笔不可再，慨然陈迹兴怀语。",
            "今昔相视无已时，手掩尘编对秋雨。"
        ],
        "notes": "",
        "id": "145b7da017a80bac7d0baa4547045d69"
    },
    {
        "author": "何基",
        "dynasty": "宋",
        "type": "诗",
        "rhythmic": "",
        "title": "访杨船山道中迷涂和王元思韵",
        "preface": "",
        "paragraphs": [
            "审问方知道，冥行易失岐。",
            "每因贪径捷，多致落嵚巇。",
            "浪谓途言惑，先由己意移。",
            "知津要端的，直造始无疑。"
        ],
        "notes": "",
        "id": "b0c02126054e93b8dc6c6f6ffe894bcb"
    },
    {
        "author": "何基",
        "dynasty": "宋",
        "type": "诗",
        "rhythmic": "",
        "title": "春日闲居",
        "preface": "",
        "paragraphs": [
            "轻阴薄薄笼朝曦，小雨斑斑湿燕泥。",
            "春草阶前随意绿，晓鶑花里尽情啼。"
        ],
        "notes": "",
        "id": "f91f8ca42f5a43fd9753ad7517f0badc"
    },
    {
        "author": "何基",
        "dynasty": "宋",
        "type": "诗",
        "rhythmic": "",
        "title": "春晚郊行",
        "preface": "",
        "paragraphs": [
            "村烟澹澹日沈西，岸柳阴阴水拍堤。",
            "江上晚风吹树急，落红满地鹧鸪啼。"
        ],
        "notes": "",
        "id": "444ce16bd8f317c6aafe564f144a02e2"
    },
    {
        "author": "何基",
        "dynasty": "宋",
        "type": "诗",
        "rhythmic": "",
        "title": "法清寺水珠呈杜季高",
        "preface": "",
        "paragraphs": [
            "垒石为山已浪呼，小球戏水更名珠。",
            "世间何事非虚假，还值先生一笑无。"
        ],
        "notes": "",
        "id": "6aab7d3167fecc05aada54f58ef1acac"
    },
    {
        "author": "何基",
        "dynasty": "宋",
        "type": "诗",
        "rhythmic": "",
        "title": "夹竹梅",
        "preface": "",
        "paragraphs": [
            "不染世间儿女尘，任他桃李自争春。",
            "也应高洁难为对，独有修篁是可人。"
        ],
        "notes": "",
        "id": "bbdd6fda8881c7883c308d8299613fb5"
    },
    {
        "author": "何基",
        "dynasty": "宋",
        "type": "诗",
        "rhythmic": "",
        "title": "宽儿辈",
        "preface": "",
        "paragraphs": [
            "丈夫何事怕饥穷，况复箪瓢亦未空。",
            "万卷诗书真活计，一山梅竹自清风。"
        ],
        "notes": "",
        "id": "9127399b7b175fa5c4973e51bfb6dd46"
    },
    {
        "author": "何基",
        "dynasty": "宋",
        "type": "诗",
        "rhythmic": "",
        "title": "杂诗  其一",
        "preface": "",
        "paragraphs": [
            "一敬由来入道门，须臾不在便非仁。",
            "直须认取惺惺法，莫作回头错应人。"
        ],
        "notes": "",
        "id": "19656afccff155ad13e0dc4c37cbf7d2"
    },
    {
        "author": "何基",
        "dynasty": "宋",
        "type": "诗",
        "rhythmic": "",
        "title": "杂诗  其二",
        "preface": "",
        "paragraphs": [
            "善恶分明虽两歧，念端差处只毫厘。",
            "怕将私意为天理，所以先民贵致知。"
        ],
        "notes": "",
        "id": "a1bfb0968783fa4378d24f58cd7e39fc"
    },
    {
        "author": "何基",
        "dynasty": "宋",
        "type": "诗",
        "rhythmic": "",
        "title": "杂诗  其三",
        "preface": "",
        "paragraphs": [
            "圣门事业远难攀，立志须同古孔颜。",
            "井不及泉犹弃井，山如亏篑未为山。"
        ],
        "notes": "",
        "id": "b4d0af76825ceda0ee9e507cac7e83c3"
    },
    {
        "author": "何基",
        "dynasty": "宋",
        "type": "诗",
        "rhythmic": "",
        "title": "送王敬岩江东都宪  其一",
        "preface": "",
        "paragraphs": [
            "褰帷不惮暑天长，少试平生活国方。",
            "吏蠹民冤尽梳洗，要令枯旱变丰穰。"
        ],
        "notes": "",
        "id": "c84f35a7cc8ab38b9c0181d6a4fe25e6"
    },
    {
        "author": "何基",
        "dynasty": "宋",
        "type": "诗",
        "rhythmic": "",
        "title": "送王敬岩江东都宪  其二",
        "preface": "",
        "paragraphs": [
            "狱情微暧自难明，著意平反或失平。",
            "生死两无纤芥恨，考求须尽察须精。"
        ],
        "notes": "",
        "id": "37625af55645e0938aca15e39af9fc1f"
    },
    {
        "author": "何基",
        "dynasty": "宋",
        "type": "诗",
        "rhythmic": "",
        "title": "送王敬岩江东都宪  其三",
        "preface": "",
        "paragraphs": [
            "功夫真处在持操，外泽中干亦谩劳。",
            "独探圣言求实用，岂同末俗为名高。"
        ],
        "notes": "",
        "id": "e2de42551138ff0f3ec43d8da746c914"
    },
    {
        "author": "何基",
        "dynasty": "宋",
        "type": "诗",
        "rhythmic": "",
        "title": "缴回太守赵庸斋照牒",
        "preface": "",
        "paragraphs": [
            "闭关方喜得幽栖，何用邦侯更品题。",
            "自分终身守环堵，不将一步出盘溪。"
        ],
        "notes": "",
        "id": "134e4aef47e311f48ceeaa23e9c34469"
    },
    {
        "author": "何基",
        "dynasty": "宋",
        "type": "诗",
        "rhythmic": "",
        "title": "题徐伯光真",
        "preface": "",
        "paragraphs": [
            "舞雩春服浴沂侣，社饮衣蓑学稼翁。",
            "可士可农随地乐，此心无处不春风。"
        ],
        "notes": "",
        "id": "d7c50a14d3fc9796d7e780b9656ba4b1"
    },
    {
        "author": "何基",
        "dynasty": "宋",
        "type": "诗",
        "rhythmic": "",
        "title": "送淮西左宪知黄州",
        "preface": "",
        "paragraphs": [
            "日向庭闱彩服趋，天边忽下紫泥书。",
            "分铜既佩诸侯印，衣绣仍登使者车。",
            "万灶貔貅须宿饱，九州鸿雁要安居。",
            "笑谈了却公家事，指日催归侍玉除。"
        ],
        "notes": "",
        "id": "e239c8ba9c94db0282288fab91502c52"
    },
    {
        "author": "何基",
        "dynasty": "宋",
        "type": "诗",
        "rhythmic": "",
        "title": "海棠",
        "preface": "",
        "paragraphs": [
            "几树繁红一径深，春风裁剪锦成屏。",
            "花前莫作渊村恨，且看杨妃睡未醒。"
        ],
        "notes": "",
        "id": "ac9f0b105541bc5f3ee01d92be41e33a"
    },
    {
        "author": "何基",
        "dynasty": "宋",
        "type": "诗",
        "rhythmic": "",
        "title": "寒夜寄友",
        "preface": "",
        "paragraphs": [
            "月色窥人冷，梅花何处香。",
            "遥思栖隠客，高啸白云乡。"
        ],
        "notes": "",
        "id": "172e80180356b5e50a848fb5089f670d"
    },
    {
        "author": "何基",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "皓首何妨一布衣。"
        ],
        "notes": "",
        "id": "2fe10832d662863f95e578740f336c7a"
    }
]