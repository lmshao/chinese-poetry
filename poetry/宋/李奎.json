[
    {
        "author": "李奎",
        "dynasty": "宋",
        "type": "诗",
        "rhythmic": "",
        "title": "司马太史庙  其一",
        "preface": "",
        "paragraphs": [
            "生在龙门境，葬临韩奕坡。",
            "荒祠邻后土，孤冢压黄河。",
            "澽水愁声远，梁山惨色多。",
            "一言遭显戮，将奈汉君何。"
        ],
        "notes": "",
        "id": "68b48c00cb80c559940d2f4699f75b82"
    },
    {
        "author": "李奎",
        "dynasty": "宋",
        "type": "诗",
        "rhythmic": "",
        "title": "司马太史庙  其二",
        "preface": "",
        "paragraphs": [
            "著书虽已先三史，论道如何后六经。",
            "因雪李陵为国士，岂期武帝有宫刑。",
            "丛生荆棘迷坟冢，旧画龙蛇照庙庭。",
            "为览遗文来一奠，不知何在子长灵。"
        ],
        "notes": "",
        "id": "ebac7b9efdcd4601cde3d570952ff4e6"
    },
    {
        "author": "李奎",
        "dynasty": "宋",
        "type": "诗",
        "rhythmic": "",
        "title": "拜婺源文公祠",
        "preface": "",
        "paragraphs": [
            "天肇文明赞治平，万年宗主頼先生。",
            "经穷六籍开来学，道继诸儒集大成。",
            "祠枕星源青嶂合，亭临虹井彩云横。",
            "乘骢远谒逢秋祀，瞻拜偏兴景仰情。"
        ],
        "notes": "",
        "id": "6d13c1cf7c3b04f2cd3d2c45513cb996"
    }
]