[
    {
        "author": "安丙",
        "dynasty": "宋",
        "type": "诗",
        "rhythmic": "",
        "title": "送陈伯宏归天台",
        "preface": "",
        "paragraphs": [
            "平生江湖兴，欲住元无由。",
            "一朝忽复来，飘然泛扁舟。",
            "相将东南去，子独从之游。",
            "倾盖荷相与，琖斝频劝酬。",
            "危坐每长叹，经营出奇谋。",
            "浩然天地间，愤气冲斗牛。",
            "追陪文字饮，酣歌大开喉。",
            "与君结深交，交朋情欲周。",
            "会合元有时，妄意追陶刘。",
            "每恨不久住，共此敝马裘。",
            "西风雕梧桐，忽忽春复秋。",
            "嗟余客中都，中夜怀百忧。",
            "区区为贫仕，坐此徒穷愁。",
            "我恨各南北，公乃遂所求。",
            "天台亘雁荡，今为故乡游。",
            "忽焉又分襟，凉风已飕飕。",
            "可怜烟水阔，坐见群山幽。",
            "音书有可寄，还解顾我不。"
        ],
        "notes": "",
        "id": "25e0d89890d1cf6964ac8368b629cd62"
    },
    {
        "author": "安丙",
        "dynasty": "宋",
        "type": "诗",
        "rhythmic": "",
        "title": "游石门",
        "preface": "",
        "paragraphs": [
            "凌晨走马过花后，先玩玉盆次石门。",
            "细想张良烧断处，岩间伫立欲销魂。"
        ],
        "notes": "",
        "id": "ce59a609216636527550a36f8822225c"
    }
]