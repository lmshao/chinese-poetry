[
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "宿灵岩",
        "preface": "",
        "paragraphs": [
            "树杪钟楼出半层，佛床黠鼠弄残灯。",
            "五更石上僧犹定，头满清霜唤不譍。"
        ],
        "notes": "",
        "id": "6a402198020deeb7437a061dcbe365c2"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "登东山怀朱静佳",
        "preface": "",
        "paragraphs": [
            "布石行山磵，云封竹洞名。",
            "照池传古貌，借箸数同庚。",
            "禽鬭巢几覆，蛛闲网半成。",
            "冬深犹见菊，还忆晋渊明。"
        ],
        "notes": "",
        "id": "6d5c51cef765a3bf0d774c1c6a6eb795"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "塞上曲",
        "preface": "",
        "paragraphs": [
            "匣里干将午夜鸣，碧油幢下梦魂惊。",
            "沙场燐火风吹起，半在骷髅眼底明。"
        ],
        "notes": "",
        "id": "8f14af82c5b18188dbb93df479e639a5"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "紫微阁赠凌丹士",
        "preface": "",
        "paragraphs": [
            "风林叶叶带新寒，匕箸虀盐客味酸。",
            "兔抱粟眠传道石，鹿衔花上拜章坛。",
            "沿崖取水和冰嚼，扫壁题诗当画看。",
            "尽日玄房无俗话，山钟敲月上阑干。"
        ],
        "notes": "",
        "id": "2c65438cd9ec3e76a111aadd95d797e9"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "送镜山僧游雪峰",
        "preface": "",
        "paragraphs": [
            "海风迎铁锡，半是水为程。",
            "故国往来熟，空门宿食清。",
            "旧房云借住，早路月同行。",
            "象骨最高处，师今履似平。"
        ],
        "notes": "",
        "id": "6c761f0f552b296b679aa573d60844c1"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "齐云寺",
        "preface": "",
        "paragraphs": [
            "雨疎分点下，略彴界横塘。",
            "接竹通生水，搴萝补坏墙。",
            "字涂窗眼黑，香染佛衣黄。",
            "未晚萤先出，萧然两画廊。"
        ],
        "notes": "",
        "id": "3e1d2c216e4c3a393e89ce34ae96d3be"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "化龙阁",
        "preface": "",
        "paragraphs": [
            "镌满留题屋柱间，风吹醉面不知寒。",
            "渔舟撑出垂杨岸，惊鹭衔鱼过别滩。"
        ],
        "notes": "",
        "id": "a7091674178312acec46a4858a26ce00"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "吊蝶",
        "preface": "",
        "paragraphs": [
            "数日偎红翅力慵，化成长梦别春风。",
            "却怜蚁为埋香玉，舁入残花土穴中。"
        ],
        "notes": "",
        "id": "a31369dc8792339da892c0d405539915"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "寄胡竹洲",
        "preface": "",
        "paragraphs": [
            "野菜生根土亦香，寒林晴久漏春阳。",
            "山临古画开当户，蜗学名书篆满墙。",
            "密竹旋删嫌碍月，青柑迟摘待经霜。",
            "儿童闲取池头水，剜破琉璃绿一方。"
        ],
        "notes": "",
        "id": "e7fe0064b2101bc9da75449b70137d59"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "题白沙驿",
        "preface": "",
        "paragraphs": [
            "雾裹峰头薄似巾，路逢水后误行人。",
            "山泉酿酒力偏重，石铫煎茶味最真。",
            "燕不传家犹教子，梅才有肉便生仁。",
            "枕边学梦人方悟，未到钟声梦更频。"
        ],
        "notes": "",
        "id": "d4290c7b43a3297ead57c5f9a6c3145a"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "赠刘介庵",
        "preface": "",
        "paragraphs": [
            "一心忧道不开眉，懒扣黄扉谒故知。",
            "有累祇因难弃鹤，无疑何用苦求龟。",
            "常厨饮食夷齐辈，晚笔文章汉魏时。",
            "冷笑富家钱塞屋，兰亭谁更有真碑。"
        ],
        "notes": "",
        "id": "9cb0d36cc8c1b40f815f39d24cea7c1c"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "马升庵惠鞠苗",
        "preface": "",
        "paragraphs": [
            "税得隣东地一方，旋栽黄鞠待重阳。",
            "春晨摘落青苗叶，挼作秋花气味香。"
        ],
        "notes": "",
        "id": "2e4418b86b957dbbb6459a4a7c6a7211"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "东林寺",
        "preface": "",
        "paragraphs": [
            "满院香风乍熟楂，猴孙抱子坐枯槎。",
            "头陀不惯迎宾客，自折芙蓉供释迦。"
        ],
        "notes": "",
        "id": "f90b7b2a65ef6a1e2996751a957d0d14"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "李梅磵雪夜留饮",
        "preface": "",
        "paragraphs": [
            "拥炉收案牍，市远隔諠哗。",
            "妓唱新填曲，僮分旋碾茶。",
            "花枝承雪重，烛焰受风斜。",
            "僦屋为官舍，更深酒更赊。"
        ],
        "notes": "",
        "id": "58dd3effd7c3b718a8fe462ceaa17ec3"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "宿易冲妙道院",
        "preface": "",
        "paragraphs": [
            "松发经寒乱不梳，夜来风减屋茆疎。",
            "吟边冻指僵如铁，袖裹枯筇画雪书。"
        ],
        "notes": "",
        "id": "f22637faac90625c29f8526b0e16d5f6"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "朱柏岩约南归",
        "preface": "",
        "paragraphs": [
            "忍闻秋管悲，犹未定归期。",
            "吟咏穷边长，艰难老后知。",
            "水寒鱼上少，月闰雁来迟。",
            "不作膏粱梦，长令一剑随。"
        ],
        "notes": "",
        "id": "bb2b8d259237c1075313945b1d247278"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "横峰感事",
        "preface": "",
        "paragraphs": [
            "石角多情挽布衣，候虫送响出林微。",
            "文章首面趋时好，字学偏傍徇俗非。",
            "绿水被风吹作白，密花因雨打教稀。",
            "归鸦路熟知巢近，直望松林尽翅飞。"
        ],
        "notes": "",
        "id": "30a9da303e90feb16edc6d931306d777"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "答黄芳洲",
        "preface": "",
        "paragraphs": [
            "抱膝书楼望太清，一生心事月同明。",
            "因过隣寺分茶供，闲取高僧史传评。"
        ],
        "notes": "",
        "id": "ecf4f4e64ae1fab03a3255854fbe7ff8"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "饯翁丹山发南浦",
        "preface": "",
        "paragraphs": [
            "鸣鸠语燕近清明，柳絮风轻秧水平。",
            "一带春流多断岸，尽缘倒树当桥行。"
        ],
        "notes": "",
        "id": "c4a6f633ddab8584a385296076823791"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "点史",
        "preface": "",
        "paragraphs": [
            "水草山花各自春，闲居常谨坐船身。",
            "忠言似药偏医国，好句如金不疗贫。",
            "王霸兴亡难讳史，彭殇寿夭不由人。",
            "感来莫计更深浅，祇见苍头换烛频。"
        ],
        "notes": "",
        "id": "4c807319f1370d40314edc528c0fc67d"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "采莲曲  其一",
        "preface": "",
        "paragraphs": [
            "荷叶笼头学道情，花妆那似妾妆清。",
            "双双头白犹交颈，翻笑鸳鸯不老成。"
        ],
        "notes": "",
        "id": "90421ba46f9c561223c2bd35a2c84d93"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "采莲曲  其二",
        "preface": "",
        "paragraphs": [
            "拗落圆房响钏金，背人细数子藏深。",
            "不嫌到手多尖刺，祇怕伤人有苦心。"
        ],
        "notes": "",
        "id": "d43e35b9a0001ff17fd093d7e09b137b"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "子期台",
        "preface": "",
        "paragraphs": [
            "拾叶题诗愧不才，袖遮微日上层台。",
            "山僧分我松阴坐，隔岸花香渡水来。"
        ],
        "notes": "",
        "id": "1f6766a495f1135bc0fa6abda9ab81bf"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "武夷山",
        "preface": "",
        "paragraphs": [
            "九折沧江转苇航，花间流水自宫商。",
            "岩开天线登无路，殿鏁僊金拜有光。",
            "曝背龟从平石上，避人猴向险枝藏。",
            "断桥盍有重红日，狂欲乘风扣魏王。"
        ],
        "notes": "",
        "id": "e0090152fece2be4671dc4cb538a2f8a"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "拟韩偓体",
        "preface": "",
        "paragraphs": [
            "一声阿鹊颤鸾双，学调新词未得腔。",
            "拜了夜香郎唤睡，旋收针线背银釭。"
        ],
        "notes": "",
        "id": "2858923d8bccbb769a6301c873d9f1a1"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "题隠者壁",
        "preface": "",
        "paragraphs": [
            "寒著麻衣馁食薇，乐山清兴只琴知。",
            "蛛经圆网当中立，蜂徙新厨出外飞。",
            "山脊倚天无改日，草根埋雪有青时。",
            "莫言鸿燕多相背，去去来来共一机。"
        ],
        "notes": "",
        "id": "3111b32cae22061bce90987585b0ed67"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "雨中过陆家园",
        "preface": "",
        "paragraphs": [
            "斜搭秋千窗半扃，行人屐送隔墙声。",
            "群花相倚啼妆面，苦不催晴怨懒鶑。"
        ],
        "notes": "",
        "id": "5f63f2ea47001e09b68e6eed17490ca9"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "寄苕川故人",
        "preface": "",
        "paragraphs": [
            "千古长情祇翠岑，休谈点石化黄金。",
            "秋来国事方尝胆，病后禅机忽上心。",
            "老眼看书嫌字细，干喉饮酒喜杯深。",
            "几回空检斑衣箧，望断白云天外阴。"
        ],
        "notes": "",
        "id": "267d491b784a07c4bcee7233c26311b2"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "晚窗",
        "preface": "",
        "paragraphs": [
            "风约钟声落耳根，归鸦点点不成群。",
            "前山野烧青烟起，散满空中作暮云。"
        ],
        "notes": "",
        "id": "a795562fe281d3356d9eb337956f20f7"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "喜杨琴隠至",
        "preface": "",
        "paragraphs": [
            "世涂多不平，择地度吾生。",
            "风静花迟落，云移月倒行。",
            "自抄闲作改，客借古琴评。",
            "凡事虚空里，何劳苦著情。"
        ],
        "notes": "",
        "id": "a2894a1abe1effad1c4de65bb976f5c0"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "寄宝林僧",
        "preface": "",
        "paragraphs": [
            "磨折英雄辈，无停日月梭。",
            "达人愁梦少，明主直言多。",
            "药试单方验，碑评近本讹。",
            "吟成无爱者，寄与病僧哦。"
        ],
        "notes": "",
        "id": "b9dfb07ad565be4a00a71250931ea423"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "巴岭",
        "preface": "",
        "paragraphs": [
            "处处柴门掩半边，鶑啼绿树隔炊烟。",
            "竹梯闲倚柔桑畔，定是人家蚕正眠。"
        ],
        "notes": "",
        "id": "fe8d69194f8a83843d5c85c87ceb6a01"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "楚节西塘省鞠",
        "preface": "",
        "paragraphs": [
            "鞠胎绿蕊未曾成，百种藂中半忘名。",
            "试检记花牌字看，春篱醉墨欠分明。"
        ],
        "notes": "",
        "id": "4b8a8b3f7fe41c632d0d6bf41261d3ed"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "槎",
        "preface": "",
        "paragraphs": [
            "槁形冷度几晨昏，不受东风一点恩。",
            "却有僊人求作伴，浪游星渚到天门。"
        ],
        "notes": "",
        "id": "decc5a1007f09da1a29785fcbecc18c3"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "古别离",
        "preface": "",
        "paragraphs": [
            "扶上花骢酒半醺，望沉鞭影暗销魂。",
            "离情恐被行人觉，背拂菱花补泪痕。"
        ],
        "notes": "",
        "id": "1f1e670fcaab876bbbe72a01d97d5e40"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "峡口",
        "preface": "",
        "paragraphs": [
            "峡深犹有路，泉远不知源。",
            "禽学乡谈语，山填野烧痕。",
            "晚风樵笛坞，春日酒旗村。",
            "茆舍人耕罢，凫雏浴水浑。"
        ],
        "notes": "",
        "id": "1ef56f02959e349071da57efbb58b63f"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "北津",
        "preface": "",
        "paragraphs": [
            "独立长桥喜近城，半阑斜日又催行。",
            "船过别浦波痕没，堠立当涂里界明。",
            "古木云边僧住处，落花风里鸟啼声。",
            "青山莫道浑无事，日与行人管送迎。"
        ],
        "notes": "",
        "id": "ba37e2985e98ea1f0e5beccb9a092fa6"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "江常庵出武夷",
        "preface": "",
        "paragraphs": [
            "厌居京洛说行持，袖裹青蛇上武夷。",
            "僊为写真供御览，天怜病眼召神医。",
            "江中白石差龙斲，洞里苍松带鹤移。",
            "无事出山衣屦湿，满城风雨鞠花时。"
        ],
        "notes": "",
        "id": "424e75847bf5ba57a965445c91706006"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "晚步寄刘澂斋",
        "preface": "",
        "paragraphs": [
            "纵横屐齿印苍苔，梦笔山高翠作堆。",
            "日带晚光归海去，风传秋信下天来。",
            "竹开小路通萤过，松守空巢待鹤回。",
            "蚋瓮乾坤还自乐，何须金屋玉楼台。"
        ],
        "notes": "",
        "id": "de0bc978e7ee93e4166ef940590ebe85"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "简胜上人",
        "preface": "",
        "paragraphs": [
            "林深岚气重，一犬吠寒烟。",
            "高思天云外，新房柏树边。",
            "爱蒲寻石种，惜茗滤泉煎。",
            "昔创如来殿，老于师一年。"
        ],
        "notes": "",
        "id": "dad255b1e77f7d97bea362750a6f29af"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "演雅十章  其一",
        "preface": "",
        "paragraphs": [
            "麒麟感世出，凤凰览德至。",
            "人苟常见之，应不指为瑞。"
        ],
        "notes": "",
        "id": "9c44b7586dc381bf7d8047c27528c965"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "演雅十章  其二",
        "preface": "",
        "paragraphs": [
            "櫩蛛巧经网，林鸠拙营巢。",
            "孰知拙反胜，网坏巢独牢。"
        ],
        "notes": "",
        "id": "c7157c27d3d127196b9126bf07b652dc"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "演雅十章  其三",
        "preface": "",
        "paragraphs": [
            "雀食野人田，燕栖公子堂。",
            "野情饥亦乐，依人难久长。"
        ],
        "notes": "",
        "id": "904366f072832d8b4b236948cc6ce9b7"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "演雅十章  其四",
        "preface": "",
        "paragraphs": [
            "猩猩陨机穽，鹦鹉鏁金笼。",
            "言笑适为累，缄嘿斯保躬。"
        ],
        "notes": "",
        "id": "25341b4cab230cb4ef37acf4e571855e"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "演雅十章  其五",
        "preface": "",
        "paragraphs": [
            "蚕饱办丝课，蜂忙供蜜工。",
            "役役为人劳，衣食还自空。"
        ],
        "notes": "",
        "id": "03fca88dc5064be96f62a7d439d33887"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "演雅十章  其六",
        "preface": "",
        "paragraphs": [
            "鹊鸣人共怜，乌鸣人共嫉。",
            "祇因声妍媸，何心报凶吉。"
        ],
        "notes": "",
        "id": "7fa7263b7a0a83df58f3ac0db915d498"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "演雅十章  其七",
        "preface": "",
        "paragraphs": [
            "江鳞行比目，沙鸳睡交颈。",
            "不知山兔寒，清夜顾蟾影。"
        ],
        "notes": "",
        "id": "7a61dded648b05cca735889ff8686e9d"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "演雅十章  其八",
        "preface": "",
        "paragraphs": [
            "饥鹰健搏兔，馋鹭勤捕鱼。",
            "各为口腹累，不闻有驺虞。"
        ],
        "notes": "",
        "id": "c54ab9e9a9b04d3674cfe934c31802fb"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "演雅十章  其九",
        "preface": "",
        "paragraphs": [
            "犬眠苍玉地，猫卧香绮丛。",
            "倘无鼠与盗，猫犬命亦穷。"
        ],
        "notes": "",
        "id": "131249a7ea85927da59036146596a3b7"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "演雅十章  其一○",
        "preface": "",
        "paragraphs": [
            "墨鱼黑覆形，火萤明照身。",
            "拙于用显晦，踪迹徒自陈。"
        ],
        "notes": "",
        "id": "7c5b7d781595f2393a748c2ccc5dfc4f"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "寓兴十首  其一",
        "preface": "",
        "paragraphs": [
            "孤灯照长夜，膏尽灯影灭。",
            "划见窗户间，鲜鲜有明月。"
        ],
        "notes": "",
        "id": "1377063d71f01e5d612b947744573d5b"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "寓兴十首  其二",
        "preface": "",
        "paragraphs": [
            "日夜江水流，不海水不止。",
            "孰谓流去者，不是海中水。"
        ],
        "notes": "",
        "id": "a38fed6ff332350318bc9f3b1d55467c"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "寓兴十首  其三",
        "preface": "",
        "paragraphs": [
            "东日照瓦霜，西向界余白。",
            "莫言日不到，日光来未及。"
        ],
        "notes": "",
        "id": "6e59e4d672d88da6d135735462dae819"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "寓兴十首  其四",
        "preface": "",
        "paragraphs": [
            "迟月上深夜，新蟾不终夕。",
            "何如月圆时，通宵照无极。"
        ],
        "notes": "",
        "id": "859c44e2b0206ed2e33170817c78bf4a"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "寓兴十首  其五",
        "preface": "",
        "paragraphs": [
            "种鞠一百丛，九月开盈枝。",
            "莫言无好花，好花开较迟。"
        ],
        "notes": "",
        "id": "f39fe5054867432c39b24071e1e8a526"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "寓兴十首  其六",
        "preface": "",
        "paragraphs": [
            "庭前无繁植，疎竹附梅坡。",
            "虽然无巨荫，明月飞来多。"
        ],
        "notes": "",
        "id": "96588ccf33e4c39fc9ad2c1729d5eaff"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "寓兴十首  其七",
        "preface": "",
        "paragraphs": [
            "草虫设细网，小穽不可见。",
            "日日朝露中，群白草间现。"
        ],
        "notes": "",
        "id": "157e62c5ccb8bd2a7affde720f8f1ac6"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "寓兴十首  其八",
        "preface": "",
        "paragraphs": [
            "高风吹秋霜，庭前百草死。",
            "谁知草有根，昨夜东风起。"
        ],
        "notes": "",
        "id": "358f62fa293f65b461029d9b34b798f5"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "寓兴十首  其九",
        "preface": "",
        "paragraphs": [
            "夏月灌鞠根，见花在秋日。",
            "先时不施工，临花已何及。"
        ],
        "notes": "",
        "id": "ae2b932b6eac40f2ca440846a49b5fa0"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "寓兴十首  其一○",
        "preface": "",
        "paragraphs": [
            "十年插柳枝，今与高树齐。",
            "垂条绿春风，上有流鶑啼。"
        ],
        "notes": "",
        "id": "f3d7ddb54428e24caa9061d4f35cb09f"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "梅花十咏 梅梢",
        "preface": "",
        "paragraphs": [
            "根清条不肥，影落明月地。",
            "凄凄欲寒时，胚𣍯已生意。"
        ],
        "notes": "",
        "id": "dc3bc1d6e978fc396ac1f91270d094c0"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "梅花十咏 蓓蕾",
        "preface": "",
        "paragraphs": [
            "历历衔冰霜，缀作珠的皪。",
            "香色俱浑然，花中之太极。"
        ],
        "notes": "",
        "id": "6d32e36bb0aa53d50e23ec53c827188d"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "梅花十咏 欲开",
        "preface": "",
        "paragraphs": [
            "凝成姑射姿，幽洁世所独。",
            "春近迫芳心，羞涩破唇玉。"
        ],
        "notes": "",
        "id": "2b1d6e8c0771d3538fdbb35da9e8e4d6"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "梅花十咏 半开",
        "preface": "",
        "paragraphs": [
            "五出稍敷露，不受尘目爱。",
            "鲜鲜著精神，独于此时最。"
        ],
        "notes": "",
        "id": "454be3c339c1e53a90147f19d43d5983"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "梅花十咏 全开",
        "preface": "",
        "paragraphs": [
            "昨夜东风多，花神莫之御。",
            "玉立对幽人，十分尽情吐。"
        ],
        "notes": "",
        "id": "e4f4f9395b1776b367c25b028c74dd25"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "梅花十咏 欲谢",
        "preface": "",
        "paragraphs": [
            "垂垂雪中枝，暗里度香远。",
            "忽动调羹机，黏枝花力软。"
        ],
        "notes": "",
        "id": "1e7c884891b97f66b54f46b0464fd82a"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "梅花十咏 半谢",
        "preface": "",
        "paragraphs": [
            "旋随琼霙飞，绕我茆屋角。",
            "结子意渐浓，岂为羌管落。"
        ],
        "notes": "",
        "id": "d6b24875569cfbbb4e0aea5e9ed4f560"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "梅花十咏 全谢",
        "preface": "",
        "paragraphs": [
            "冰花不留丁，收香尽藏白。",
            "一朝作陈人，逊与桃李出。"
        ],
        "notes": "",
        "id": "4457a24f11b1c7669edc3390d682dac9"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "梅花十咏 小实",
        "preface": "",
        "paragraphs": [
            "青青长朱裳，小摘脆不堕。",
            "勿欺如豆微，中怀仁已大。"
        ],
        "notes": "",
        "id": "ed3413f9bc1db260b54707dc36aaeb67"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "梅花十咏 大实",
        "preface": "",
        "paragraphs": [
            "圆碧日益肥，磊落压枝重。",
            "虽然苦味酸，酸中藏大用。"
        ],
        "notes": "",
        "id": "d8e91ddb679129353de310580a2dfc35"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "山矾花",
        "preface": "",
        "paragraphs": [
            "漫山白蕊殿春华，多贮清香野老家。",
            "频向风前招蝶使，密通家籍省梅花。"
        ],
        "notes": "",
        "id": "dca1748f0037e7fbd190486f814c0cff"
    }
]