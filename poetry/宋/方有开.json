[
    {
        "author": "方有开",
        "dynasty": "宋",
        "type": "诗",
        "rhythmic": "",
        "title": "挽崔舍人  其一",
        "preface": "",
        "paragraphs": [
            "士有千龄遇，名传百世荣。",
            "文章肇权直，淮海出儒英。",
            "紫禁烟花邃，黄麻黼黻明。",
            "方深丹扆眷，痛惜掩佳城。"
        ],
        "notes": "",
        "id": "d82bfb7c5f08801daebaede4ea7fa027"
    },
    {
        "author": "方有开",
        "dynasty": "宋",
        "type": "诗",
        "rhythmic": "",
        "title": "挽崔舍人  其二",
        "preface": "",
        "paragraphs": [
            "久托奎躔照，仍从璧水游。",
            "冲襟粲星斗，高议炳阳秋。",
            "磊落观材杰，凋零悼世浮。",
            "传家真骥子，努力绍先猷。"
        ],
        "notes": "",
        "id": "db46e88a1989555639d8a79f914792a5"
    },
    {
        "author": "方有开",
        "dynasty": "宋",
        "type": "诗",
        "rhythmic": "",
        "title": "方仙翁祠",
        "preface": "",
        "paragraphs": [
            "真仙祠馆锁层岚，下瞰平畴十里宽。",
            "谱牒尚标唐篆额，风仪仍是汉衣冠。",
            "紫芝白兔灵如昨，石碣丹湖事不刊。",
            "千古云孙牛马走，敬瞻遗像仰高寒。"
        ],
        "notes": "",
        "id": "361006085534445d7ba0d1ca5e888553"
    }
]