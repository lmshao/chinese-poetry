[
    {
        "author": "赵与东",
        "dynasty": "宋",
        "type": "诗",
        "rhythmic": "",
        "title": "次韵方万里雨夜雪意",
        "preface": "",
        "paragraphs": [
            "芋火房阴处，翛然类嬾残。",
            "雨欺梅影瘦，风助竹声寒。",
            "拥袂衣全薄，哦诗字欲安。",
            "儿童疑有雪，频起穴窗看。"
        ],
        "notes": "",
        "id": "2792eb076801647520e5dca8bcb21cfb"
    },
    {
        "author": "赵与东",
        "dynasty": "宋",
        "type": "诗",
        "rhythmic": "",
        "title": "次韵方万里寒甚送酒",
        "preface": "",
        "paragraphs": [
            "连日寒殊甚，衰年无一能。",
            "砚呵磨墨冻，瓶晒插花冰。",
            "浮世无根絮，余生有发僧。",
            "苏门如可即，端合事孙登。"
        ],
        "notes": "",
        "id": "f5e5fa5c0aa4716cf697a8bfaced70d6"
    }
]