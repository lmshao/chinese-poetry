[
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "次韵安抚侍郎劝耕喜雨之什",
        "preface": "",
        "paragraphs": [
            "田家何所乐，所乐日未曛。",
            "男耕而禾稼，女桑而襦裙。",
            "面垢落塈涂，目眩湿薪熏。",
            "妇子馌南亩，诗人尝云云。",
            "使车出东郊，好雨清尘氛。",
            "会集诸父老，申之以俭勤。",
            "父老歌且舞，未饮意已醺。",
            "峩峩欲倾欹，眊眊耸听闻。",
            "扶携两阶上，潋滟泛十分。",
            "丁宁付训词，归诏尔仍云。",
            "或笑言唯唯，或喜气氲氲。",
            "俯首侧玄冠，骈肩望朱𪩸。",
            "通宵得膏泽，绿波涨河𣸣。",
            "轻风扇微和，草木亦欣欣。",
            "正也何其幸，连年与礼文。",
            "念昔在农亩，备尝辛与荤。",
            "朅来充邑官，簿书困纷纷。",
            "书生适我愿，端頼贤使君。",
            "人苟得所依，何畏乎织纹。",
            "感知无以报，茅塞当深耘。"
        ],
        "notes": "",
        "id": "54fcd8e4d69ed68ec5f47534f9c76ec5"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "青松一首送杨侍郎丈赴阙",
        "preface": "",
        "paragraphs": [
            "东山种青松，西山种桤木。",
            "三年已成林，十载盘空谷。",
            "桤成供烹爨，松成架巨屋。",
            "所用各两涂，成功异迟速。",
            "早作起揽袂，庖人已炊玉。",
            "盈车载束薪，轧轧鸣车毂。",
            "万家争欲买，须臾无一束。",
            "樵夫喜易售，不知山已秃。",
            "朝夕手不停，采采尝不足。",
            "人情贵适用，那复问荣辱。",
            "落落青松子，岁寒抱孤独。",
            "大可充栋梁，小亦宜桁楅。",
            "奈何人不顾，偃蹇傲刍牧。",
            "牵补芘风雨，无复思营筑。",
            "有如命召公，往欲寻洛卜。",
            "首当开明堂，号令于此肃。",
            "明堂礼有制，伻图载简牍。",
            "殷人崇以三，周制加其六。",
            "广袤度尤严，所冀容群服。",
            "奉璋列左右，天颜中穆穆。",
            "规恢既宏远，制作难逼促。",
            "当资合抱干，一柱扶天轴。",
            "切勿用小材，小材必倾覆。",
            "操斤走宇内，濯濯无遗育。",
            "坚刚老不枯，允哉东山麓。",
            "慇懃谢匠氏，所望一留目。",
            "勿谓道里远，登载容万犊。",
            "君王顾之叹，巨用必收录。",
            "修竹操亦奇，谨毋遗修竹。"
        ],
        "notes": "",
        "id": "55e2963b8b73673f623389895a0732e7"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "正同诸丈饯别制干郎中",
        "preface": "",
        "paragraphs": [
            "春风来户牖，春雨过庭隅。",
            "揽袂送征车，去去不须臾。",
            "借问何人斯，玉立美且姝。",
            "庆历丞相孙，太学学为儒。",
            "一日上震怒，大奸伏其辜。",
            "议者不深计，但惟和是图。",
            "直欲函其首，而往献匈奴。",
            "君言国大柄，不过赏与诛。",
            "况此非常刑，何言归之欤。",
            "日月天之经，山河地之枢。",
            "纲维在名分，臣子当力扶。",
            "大义傥一失，自今难枝吾。",
            "此事如君家，曾老姑之夫。",
            "又如和议初，编修澹斋胡。",
            "精诚贯金石，勇气激顽懦。",
            "北庭闻此言，何敢更凶愚。",
            "公卿顾之叹，识者空嗟吁。",
            "有如此英才，一第岂足污。",
            "便当司献纳，朝夕赞庙谟。",
            "奈何遗之外，沈浮在江湖。",
            "应聘入宾筵，万里来成都。",
            "我昔闻其名，英声震八区。",
            "今幸见其面，堂堂六尺躯。",
            "胸中浩无际，万卷储经郛。",
            "开口论世事，不讦亦不谀。",
            "况兹当才难，所怀真所须。",
            "奉檄过西鄙，敢惮历崎岖。",
            "西州号陆海，剑外颇焦枯。",
            "男耕饥不粟，女蚕寒不襦。",
            "连年虽丰登，今其庶矣乎。",
            "抚摩劝薄敛，劳来先蠲逋。",
            "疾苦得上闻，欢声沸道涂。",
            "褰裳韩信溪，去就想不拘。",
            "徘徊萧何堰，万斛收赋租。",
            "酾酒李固墓，九原傥可呼。",
            "再拜武侯祠，武侯伊吕徒。",
            "事业虽不就，千载悬规摹。",
            "一力扶汉鼎，初若甚区区。",
            "北震于曹魏，东连于孙吴。",
            "驯致河洛间，南望携箪壶。",
            "传记尚可考，遗迹应未芜。",
            "曩闻张忠献，初官敛版趋。",
            "慇懃严先生，赠言良非迂。",
            "具云今汉中，二士山泽癯。",
            "引之与为友，道义相涵濡。",
            "以此忠献公，德业日敷腴。",
            "驾言过汉中，愿毋疾其驱。",
            "世固不乏士，安知今也无。",
            "邂逅或相遇，提携与之俱。",
            "引领星桥边，云间望归凫。"
        ],
        "notes": "",
        "id": "4b489577fa2ac8d5151d28a1b6b4c15e"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "送新四川茶马",
        "preface": "",
        "paragraphs": [
            "庆元二年春，有诏来自东。",
            "曰东川漕臣，忧国尽变通。",
            "东川十五郡，连年岁不丰。",
            "国计仅以足，民力几穷空。",
            "頼兹经纶手，调护遂奏功。",
            "曰维榷牧司，有言惊圣聪。",
            "咨尔予漕臣，佥言尔惟忠。",
            "往哉其抚事，惟和惟其中。",
            "蜀人闻天书，喜气如春风。",
            "窃思斟酌权，大概不可穷。",
            "在昔元祐间，委付失狂童。",
            "苞苴肆分行，锥刀到心胸。",
            "小苏抗章论，大苏以诗攻。",
            "至今百世下，得失烂如烘。",
            "明公冰霜姿，材业尤雄雄。",
            "剸割一指间，妙用付天工。",
            "鸟兽虽无知，好恶人则同。",
            "觌德自来驯，遇暴辄兴戎。",
            "从兹三边人，稽首不敢凶。",
            "蜀人愿公留，天子将思公。",
            "谓公曰还归，其以来年冬。"
        ],
        "notes": "",
        "id": "c37be3ba74689790f83b781e1e55c637"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "送王中父制干东归探韵得限字分韵用离别不堪无限意艰危深仗济时才",
        "preface": "",
        "paragraphs": [
            "汉使东南来，幕府皆异产。",
            "英英江左家，浩浩富编简。",
            "几年翔学海，屡荐升士版。",
            "大焉合𬣙谟，小亦堪论譔。",
            "横身借前箸，逸气薄云栈。",
            "向虽稔声名，曾未陪笑莞。",
            "邂逅解白眉，轩豁蒙青眼。",
            "俊游得从容，微辞略往返。",
            "扁舟赋归程，骏马驰平坂。",
            "上策今安在，时髦贵谨柬。",
            "中规傥前定，外患岂足刬。",
            "善保千金躯，欲语意无限。"
        ],
        "notes": "",
        "id": "a1bdf05ad6d8cddbc4ac6fd2077a78bc"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "送张伯修省干归省重庆府一首",
        "preface": "",
        "paragraphs": [
            "我昔赴集英，涪陵见尊公。",
            "尊公一世豪，一饮能千钟。",
            "君时年尚少，已有尊公风。",
            "举动如成人，吐语非凡童。",
            "别去已十载，一牋不得通。",
            "忧患催我老，飘流寄西东。",
            "逐食来益昌，执经司学宫。",
            "故人昂昂来，天涯复相逢。",
            "怜我久憔悴，访我寂寞中。",
            "相从不知极，春去秋复冬。",
            "慈亲促归辀，归步留无从。",
            "入则孝与悌，出则信与忠。",
            "君看语孟篇，问学何终穷。",
            "寸阴如隙驹，大道如冥鸿。",
            "重来定何时，愿言加新功。"
        ],
        "notes": "",
        "id": "1cbbb088457eb04ff7b997d74a7087cf"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "送唐寺丞丈解郡绂东归一首",
        "preface": "",
        "paragraphs": [
            "北溟有修鳞，其大无匹俦。",
            "化而为羽翼，顷刻徧九州。",
            "天地吾一体，日月吾双眸。",
            "一饮万斛泉，一饭万头牛。",
            "藏修丘壑间，昂昂亦无求。",
            "尘寰何迫隘，飞鸣不自由。",
            "虾蟹及蛙黾，孤豚及青鼩。",
            "纷纷如猬毛，乘时恣喧咻。",
            "其耳若不闻，其声转清幽。",
            "其貌甚闲暇，其心亦休休。",
            "长思日月明，西天云雾收。",
            "东至于蓬莱，西至于昆丘。",
            "北至于穷发，南至于不周。",
            "宇宙渺一视，去息无拘留。",
            "我欲效鹤雏，鸣和声相酬。",
            "终焉附其翼，一旦凌空游。",
            "使彼毛羽虫，垂头自怀羞。",
            "此心如白璧，秋阳照江流。"
        ],
        "notes": "",
        "id": "8c44ecf3e4f2e0742a9ec25e2233d379"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "奉别刘思中",
        "preface": "",
        "paragraphs": [
            "忆昨我初往，斗杓正南陬。",
            "阳气已汗漫，伏阴才如勾。",
            "既见御史公，文书烦校雠。",
            "时时延上坐，不听毁者谋。",
            "公兄东溪老，博我诗之幽。",
            "轩然肯相顾，妙语吐如流。",
            "诸郎冰雪姿，学问谁朋俦。",
            "其长遇我厚，久要何绸缪。",
            "感知不忍去，坐阅四月周。",
            "寒暑无停机，忽忽今已秋。",
            "我学曾几何，我怀良独忧。",
            "亲庭催我归，岁晏无寒不。",
            "朋友催我归，仁义相讲求。",
            "山林本其性，麋鹿本其游。",
            "再拜谢所知，去去毋苦留。"
        ],
        "notes": "",
        "id": "38e8c734873ab9fb7c9a2437f6ac0968"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "奉别唐寺丞丈一首",
        "preface": "",
        "paragraphs": [
            "正家巴山阳，占田才百亩。",
            "春秋自耕稼，亦足糊其口。",
            "中年或水旱，采蕨充饭糗。",
            "四壁固屡空，满屋贮蝌蚪。",
            "少蒙义方训，交口相传授。",
            "日记数百言，勇气摩星斗。",
            "既长游乡校，稍稍别妍丑。",
            "父曰尔勉哉，学问贵悠久。",
            "悚然铭诸内，庶几造渊薮。",
            "奈何天降割，累累若孤狗。",
            "三年抱忧患，忍复言进取。",
            "洪惟太上皇，下诏罗琼玖。",
            "提笔入贡士，肝肺始一呕。",
            "时年二十四，一得殆天偶。",
            "自兹青衫缚，连年事奔走。",
            "得官涪江上，距家才百九。",
            "一年一归安，亲族相聚首。",
            "留连辄数月，官长怒诃吼。",
            "三书下下考，荐者一邱叟。",
            "浩然赋归欤，忽复失箕箒。",
            "独身当门阑，内外事纷纠。",
            "母曰毋自弃，一出庸可咎。",
            "迺趋光范门，所志在升斗。",
            "是时京宰相，来者无不受。",
            "殷勤献三策，风化略开剖。",
            "明日益昌学，有旨除度某。",
            "于焉具菽水，聊以慰其母。",
            "维南有真儒，奋起光前后。",
            "六月冒隆暑，愿闻道枢纽。",
            "一见晋其门，妙语得亲手。",
            "归来欢有余，俯仰对穹厚。",
            "益昌异风土，日夕涨尘垢。",
            "母也乐其乐，雅欲安户牖。",
            "版舆不可致，徒使我心愀。",
            "时时遣家僮，历历问安否。",
            "具言唐益昌，盛德世希有。",
            "爱我如骨肉，诲我如师友。",
            "要我以名节，期我以不朽。",
            "母曰尔得此，敬哉不可苟。",
            "努力勤王事，毋为利禄诱。",
            "傥有分寸补，何必侍左右。",
            "因循不敢归，春风再花柳。",
            "正也鲜兄弟，子职宁不负。",
            "奉檄得初心，一舸春江浏。",
            "区区敢有请，兵厨乞尊酒。",
            "我欲径持归，升堂荐眉寿。"
        ],
        "notes": "",
        "id": "32f35cc61e941778fa43dcf5ef1eb128"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "校书西衙枕上呈刘原朝",
        "preface": "",
        "paragraphs": [
            "夜雨不肯晓，拥衾独长叹。",
            "借问叹何为，嘿嘿终无言。",
            "回风起相薄，万物无欢颜。",
            "我心如古人，作诗歌岁寒。"
        ],
        "notes": "",
        "id": "a3091480c24c629fc76179e608c74474"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "昨蒙谓卿机宜学士佳章宠寄谨依元韵酬谢乞幸笑览",
        "preface": "",
        "paragraphs": [
            "君家谪仙人，豪侠好骂讥。",
            "脱靴辱权幸，捧砚夸宠妃。",
            "风月三千首，百卉弄春晖。",
            "恭惟紫微公，执笔赞万几。",
            "大行或差舛，考验在璇玑。",
            "同时三君子，日月争光辉。",
            "我生百年后，览之神奋飞。",
            "粤从志学来，斯文力发挥。",
            "瓦劄带尘壤，羊毛拂烟霏。",
            "言词虽不工，往往造精微。",
            "邂逅逢名世，如何尚布衣。",
            "为我特倾倒，我心亦依依。",
            "从今愿卜隣，穷空不思归。",
            "厚意敢虚辱，三尺横金徽。"
        ],
        "notes": "",
        "id": "37a8e969889ce9948dbb476aa559de2c"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "寄襄阳杨侍郎三丈",
        "preface": "",
        "paragraphs": [
            "茫茫天地间，万象森纷罗。",
            "迺眷蜀三川，神气尤雄豪。",
            "一川发于岷，一川分于洮。",
            "一川启母来，其名为江沱。",
            "洮江得三陈，经纶参夔皋。",
            "协心裨兴运，庙社遗勋劳。",
            "岷江得两苏，议论丘与轲。",
            "只今元祐碑，辉华万丈高。",
            "沱江当其中，弥漫而委佗。",
            "中兴得五杨，其三真英髦。",
            "绵州号魁磊，射策登巍科。",
            "嘉谟洊入告，旋进旋蹉跎。",
            "南部最逸才，气欲星斗摩。",
            "遗墨数千言，往往皆离骚。",
            "惜哉天下士，中道迷山阿。",
            "三丈宽宇量，中立而不它。",
            "事业照锦屏，文章烂岷峨。",
            "缩手不近前，三年淹礼曹。",
            "翻然念乡舍，屡乞分旌旄。",
            "天子勉从之，出镇姑养疴。",
            "荆南古都会，十万雄干戈。",
            "闭阁阅诗书，人物如春和。",
            "襄阳控敌冲，铁骑连两河。",
            "抚之以仁义，敌人不敢过。",
            "如闻九天上，屡欲书归禾。",
            "生人政云霓，如何久婆娑。",
            "一嘿了万事，明哲中自韬。",
            "造次颠沛间，超然完所操。",
            "缙绅岂不愿，广厦陪赓歌。",
            "吹嘘元气回，汇征如拔茅。",
            "正生沱江滨，饮啄同一波。",
            "辛勤事学问，如琢磨切磋。",
            "大不遗泰山，小不遗秋毫。",
            "古今靡不该，上下靡不包。",
            "动静极根源，万物无所逃。",
            "中心如金石，困折亦已多。",
            "常忧辱此江，而为江神呵。",
            "行李弥域中，皇皇莫一遭。",
            "扁舟复东来，欲见空神交。",
            "引领写胸臆，清风送洪涛。"
        ],
        "notes": "",
        "id": "3e435f1dc09954eb6dec9fab9102b170"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "寿章漕",
        "preface": "",
        "paragraphs": [
            "苍苍闽山高，悠悠闽水清。",
            "厥初萃瑰琦，而世生豪英。",
            "恭惟皇庆历，当天开文明。",
            "风云千载会，罗列皆名卿。",
            "当时郇国公，致身为阿衡。",
            "勋德著庙社，云仍烂瑶琼。",
            "迨兹中兴来，接武扶炎精。",
            "先烈益以震，煌煌照天京。",
            "蓝田得佳种，历世勤锄耕。",
            "荏苒岁月久，斗杓符南撑。",
            "得此希代宝，异奏如䪫韺。",
            "堂堂粹德容，度量何恢宏。",
            "俾之典风宪，官邪当震惊。",
            "俾之职献纳，国论当丕平。",
            "俾之领枢柄，边疆当不兵。",
            "俾之坐庙堂，帝业当盈成。",
            "翻怀千里绶，尺泽扬修名。",
            "皇慈有远听，褒章畀一旌。",
            "驱车振末俗，雅意先文盟。",
            "贱子偶在泮，锡朋赋莪菁。",
            "佳节庆亲逢，黄流酌金觥。",
            "愿公接皋夔，愿公齐乔彭。",
            "百年起世德，一旦收家声。",
            "从容趋玉陛，怀哉一儒生。"
        ],
        "notes": "",
        "id": "e6ad2101c66144b542a31de2816303af"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "赋张袁州隠斋三首  其一",
        "preface": "",
        "paragraphs": [
            "齐王非爱牛，厉人非爱子。",
            "秉彜未殄灭，生意不可已。",
            "傥能克其端，万物均一体。",
            "胡为隔形骸，强自分彼此。",
            "达人有大观，俯仰尽天理。",
            "从渠美与恶，不与我愠喜。",
            "敬问何以然，请先事克己。"
        ],
        "notes": "",
        "id": "30d7051c8e86c8cabf76f0f1b2ac3dcb"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "赋张袁州隠斋三首  其二",
        "preface": "",
        "paragraphs": [
            "少时见敲搒，濈濈背欲汗。",
            "及壮事州县，稍稍觉不惮。",
            "由来祇一心，今昔非异见。",
            "君子远庖厨，夫岂恶刍豢。",
            "长恐恶念熟，此道出无间。",
            "是隠乃在我，扁榜安用办。",
            "君侯退归来，此意却无限。"
        ],
        "notes": "",
        "id": "5911d37383d5e2fc9a4f5216620c0b13"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "赋张袁州隠斋三首  其三",
        "preface": "",
        "paragraphs": [
            "杀麑无戚容，活蚁有德色。",
            "不如未见蚁，生道犹不息。",
            "心如隔窗月，光不见微隙。",
            "不患无发时，却患发无益。",
            "一矜障万善，千悔无一得。",
            "要加持养功，跬步见天则。",
            "宇宙渺无穷，此道足充塞。"
        ],
        "notes": "",
        "id": "7035ac7bfe51b63dcfd8ec7dd2b1af97"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "八月中澣同官会于尘外亭分韵得烟字",
        "preface": "",
        "paragraphs": [
            "放步超阛阓，濯缨俯漪涟。",
            "清风来徐徐，玉宇明娟娟。",
            "平畴卷黄云，远浦凝寒烟。",
            "横空六六峰，一一来当筵。",
            "秋光助颜色，相对如高贤。",
            "三峩眇遐思，仿佛窥其颠。",
            "悠悠城南道，鬰鬰惠陵阡。",
            "怀哉千载人，乔木今参天。",
            "回头子云宅，池塘亦依然。",
            "奈何傍人门，不几丧我玄。",
            "沿河西复西，草草屋数椽。",
            "唐儒杜先生，向来此周旋。",
            "食我西山英，饮我西涧泉。",
            "吐出五色丝，无愧三百篇。",
            "遂令浣溪上，草木皆光鲜。",
            "我欲于其间，结茅近英躔。",
            "尚论古之人，永谢区中缘。",
            "鹪鹩翔蓬蒿，庶几避鹰鹯。",
            "但欲一区宅，不用二顷田。",
            "念昔怀此心，只今已十年。",
            "平生百事拙，为计亦可怜。",
            "家有万卷书，而囊无一钱。",
            "登临每怅望，兴味徒拳拳。",
            "珍重金石交，议论相磨研。",
            "求寻鸥鹭盟，摆脱簿书缠。",
            "风月为鼓吹，溪声为管弦。",
            "茗饮间醴醪，藜羹杂豆笾。",
            "谈谐各自适，洒落真神仙。",
            "哦诗纪胜游，他年草堂编。"
        ],
        "notes": "",
        "id": "3fba95fc9bf0a9e2e32d75a87c2ebe2f"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "步自玉局会饮于判院涂丈廨舍正得日字",
        "preface": "",
        "paragraphs": [
            "肩舆访药市，散步困两膝。",
            "行行初及门，品第已不一。",
            "细阅廊宇下，纷然莫穷诘。",
            "席地堆雄附，连盘伫参术。",
            "云乳色晶荧，沈檀气芬苾。",
            "溪毛极草莽，水族包虫蛭。",
            "贵者如丹砂，贱者如干漆。",
            "苦者如胆矾，甘者如石蜜。",
            "陈者如酺醢，新者如枣栗。",
            "来为中国用，往往四夷出。",
            "海贾冒风涛，蛮商经崒嵂。",
            "厚利诱其前，颠沛不遑恤。",
            "小亦挟千镮，多至金百镒。",
            "开张自寅卯，收拾过酉戌。",
            "富豪盛僮奴，羸老携儿姪。",
            "车马浩骈填，坌然皆迸溢。",
            "晚饮各酩酊，归装满箱帙。",
            "人生天地间，禀赋阴阳质。",
            "寒温傥乖误，未免生众疾。",
            "至人穷物性，扶世方开术。",
            "春冬别根苗，南北辨枳橘。",
            "形色与气味，审订皆具述。",
            "庸夫肆胸腑，妄以甲代乙。",
            "聩聩莫知诫，十疗宜十失。",
            "念我奉慈亲，春秋垂八秩。",
            "仰事则欣欣，退处常栗栗。",
            "尝闻仁者寿，又闻惠迪吉。",
            "版舆来三年，清健如一日。",
            "平生读医书，殆未通六七。",
            "甘草真国老，盐梅乃良弼。",
            "储蓄以待用，选抡贵纤悉。",
            "譬如天未雨，先已营居室。",
            "所以身强健，有若天阴隲。",
            "正惟养生外，万宝无所昵。",
            "往年忆曾游，初亦无固必。",
            "忽得九老图，如得清庙瑟。",
            "仪冠甚英伟，真是旧名笔。",
            "右太师潞公，左司马君实。",
            "弹棋以为戏，一局良未毕。",
            "君实思沈吟，心志何专一。",
            "潞公随所应，气貌加闲逸。",
            "诸公各注视，袖手观弹击。",
            "焚香与之对，想像见真率。",
            "携持恐失堕，固已藏之密。",
            "重来何所见，追叹空唧唧。",
            "他年玉局仙，希踪老蓬荜。"
        ],
        "notes": "",
        "id": "b00467a2c8a1eddc96dcbd66531ab3d9"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "食笋",
        "preface": "",
        "paragraphs": [
            "早笋自香美，欲食不得尝。",
            "晚笋已恶臭，顿顿充庖浆。",
            "蔬食苦不继，且复几其良。",
            "陋巷有佳人，箪瓢不充肠。",
            "其人久已死，至今有耿光。",
            "所以天下士，贫者惟其常。",
            "得失固了然，是非何较量。",
            "大烹幸列鼎，嗟尔其勉强。"
        ],
        "notes": "",
        "id": "d7c4872c10cdd89629044de6392c1d4f"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "笼鸡",
        "preface": "",
        "paragraphs": [
            "笼中畜一鸡，饮啄颇云足。",
            "其鸡浑不顾，引颈欲逃出。",
            "旁鸡大爱之，贪食笼中食。",
            "回旋欲归笼，不省笼拘束。"
        ],
        "notes": "",
        "id": "c21edcc41e9ea962e066d7e8852eeb80"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "贯之学士宠示佳作欻然有丘壑之思因反其意以招之亦朋友相勉之义伏幸采瞩",
        "preface": "",
        "paragraphs": [
            "夫君隆隆如长车，方途万里无尘沙。",
            "天公生材要有用，安得嘿嘿吟窗纱。",
            "辛勤学问求大指，求不在他心而已。",
            "解将岁月作工夫，定使枯株发春媚。",
            "我家传家诗与书，家徒四壁一钱无。",
            "年来行李环天下，直从南海薰香炉。",
            "先生曰来子可语，以手手地传心图。",
            "归来日日锄其恶，陶然一室皆真乐。",
            "他年努力回羲皇，更把天心验圭角。"
        ],
        "notes": "",
        "id": "60b83db81e034a81ac4123a4c633aa32"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "今春大震电雨雹南峰无之黄梦得诗来有天意因以旌遗逸之句正恐其轻忽灾异失圣人迅雷风烈必变之意用其韵以解之",
        "preface": "",
        "paragraphs": [
            "仲春戊申日之夕，牛羊下来犹未毕。",
            "回风烈烈涨黄壤，阴云冲冲蒙白日。",
            "腾光初觉火烧空，打屋乍疑天陨石。",
            "出门愁见荒山径，高卧徒惊堕四壁。",
            "尝闻正直天所祐，又闻豪横天所疾。",
            "盲风怪雨岂徒然，颠倒横纵未遑恤。",
            "老农惨怛心欲死，群蛙号呼兴自逸。",
            "那知杀菽困黔首，但指嘉禾歌赤舄。",
            "何人漫读周官书，更笑深山间小艗。"
        ],
        "notes": "",
        "id": "139ca6c0385df0831d58e81ad2bb682d"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "廖良誉棹小舟载酒追别至故县而还",
        "preface": "",
        "paragraphs": [
            "马鸣溪上想英概，牛口庄头访故庐。",
            "登场罗列万石廪，插架纵横千卷书。",
            "有怀西山古凤鸟，更看北壑今鲲鱼。",
            "江水江花两无尽，后之来者应何如。"
        ],
        "notes": "",
        "id": "a2cb41a671c849f5849b90b8ac952980"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "送后溪先生龙门赋别",
        "preface": "",
        "paragraphs": [
            "皇帝龙飞庆元元，尽收耆旧为羽翰。",
            "谁生党论中哗諠，一旦剪落堪悲酸。",
            "谓曲为直忠为奸，谓麟为虎鸱为鸾。",
            "朱刘章陈坐讥弹，彭吕继之何摧残。",
            "自从阿衡扃九原，至今草木犹衔冤。",
            "余波滔天如惊湍，一落其中无全安。",
            "五年天子御金銮，恭己南面朝衣冠。",
            "有一新进当谏垣，前言刘某入祠官，乞加窜逐风朝端。",
            "天子曰噫子甘盘，须发雪白心甚丹。",
            "徙居房陵圣恩宽，公心怡然无怨颜。",
            "秋风萧萧零露漙，浮云散开雨脚干。",
            "公今度栈车北辕，有客越境追征鞍。",
            "天之降材良独难，达则致君穷立言。",
            "曩时夫子投杏坛，删诗定书传渊骞。",
            "春秋一字诛黄泉，万世贼乱心胆寒。",
            "子舆赋归辞惠宣，仁义七篇皆肺肝。",
            "伏羲六画义深玄，文王明之当忧患。",
            "降周迄孔世莫传，东溪先生抽关键。",
            "发挥绝学穷根源，惜哉遗藁今未完。",
            "先生乱思真奇观，庶几后生窥成编。",
            "君王旧学非终捐，愿言珍重勤加餐。"
        ],
        "notes": "",
        "id": "e600164a19216c0e4792617503d026cb"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "送张义立制干赴阙探韵得东字",
        "preface": "",
        "paragraphs": [
            "皇家科目周家同，三岁大比罗英雄。",
            "六龙渡江念幽远，赐之贡额令选充。",
            "载戢干戈讲经艺，诗书比屋陶儒风。",
            "堂堂卫公千人杰，振鬣长鸣万马空。",
            "一时诸老皆敛避，束带廊庙熙群工。",
            "地灵育秀殊未已，有伟男子如卫公。",
            "龙门逸步已突兀，凤穴神彩尤昭融。",
            "襟怀洒落志慷慨，风格俊爽材疏通。",
            "源泉混混回倒海，力量恢恢扶颓嵩。",
            "几年名震动旒冕，一日诏下来旌弓。",
            "天之降材要有用，士之用世良无穷。",
            "萧曹事业皆土苴，尧舜规摹宜磨礲。",
            "支持大厦要梁栋，努力自爱毋匆匆。"
        ],
        "notes": "",
        "id": "61f7f1e5d5002d930be589577b3eb5c1"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "送唐宗道制干赴阙探韵得书字",
        "preface": "",
        "paragraphs": [
            "妙年璧水充丰储，一日变化拖长裾。",
            "五色神彩丹凤好，一襟和气春风如。",
            "东薄扶桑畧牛斗，西游陆海环坤舆。",
            "诏书奕奕九天下，云程冥冥一步初。",
            "吾君选士作舟楫，岂特文馆雠诗书。",
            "曩时党论既喧哄，往往儒学遭驱除。",
            "鄙哉小夫自贻戚，因循封植成痈疽。",
            "祖宗在天实启祐，忽然溃决今无余。",
            "虽然四体已清泰，无奈元气犹空虚。",
            "调和脉络勿草草，整顿罅漏当徐徐。",
            "咨询刍荛下谤木，收召耈老来安车。",
            "堂堂国势傥前定，蠢蠢强敌谁侮予。",
            "明时得意好展尽，书生长虑元非疎。",
            "毋为袖手事缄嘿，愿以正论开宸居。",
            "岂惟民亩望芘頼，亦有草泽思吹嘘。",
            "江头送客重感慨，勉之行矣毋踌躇。"
        ],
        "notes": "",
        "id": "9f4dec1be49ae1e0e0bf49e037b4fa5d"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "送李君亮安抚赴阙",
        "preface": "",
        "paragraphs": [
            "皇帝龙飞十四载，拱手垂衣功不宰。",
            "谁生厉阶起甲胄，天下岌岌几于殆。",
            "赫然烹阿封即墨，神机独断定四海。",
            "内酬勋庸清列位，外召诸老仍博采。",
            "自古圣人闻至治，不贵无过贵能改。",
            "三池先生已先入，谏阁经帏行遂拜。",
            "遂宁先生又继起，老手便当调鼎鼐。",
            "冬官侍郎何迟迟，几日涪江下寒濑。",
            "恭闻促诏已屡下，云汉昭回九天外。",
            "吾君寤寐在良弼，其意岂不望启乃。",
            "往年袖手固其理，今日缄口庸何待。",
            "祖宗至仁育疎戚，常使无权免骄泰。",
            "宣仁圣烈重贬损，功参尧舜光万代。",
            "当时若不甚快意，其奈无忧近葅醢。",
            "前乎六一论尧佐，后日了翁陈二蔡。",
            "一从一违事已判，得失了然为世戒。",
            "况今政事归中书，国体堂堂方正大。",
            "春宫仁孝且英睿，多士盈庭复蔼蔼。",
            "先生而言言易入，及其事至恐不逮。",
            "姑置区区论商鉴，覆辙不远那容再。",
            "行看正道动前席，盛时难逢愿自爱。"
        ],
        "notes": "",
        "id": "fa328a63594c45cd4a16c7110fa0e0f4"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "送茶使赵伯川赴阙",
        "preface": "",
        "paragraphs": [
            "三王垂世何煌煌，诗书所称周尤长。",
            "虽云积累日源远，其实本支由宗彊。",
            "内环旦奭扶九陆，外列毛原镇四方。",
            "宣王中兴恢大业，复有虎臣如鹰扬。",
            "卜年过历前未有，邈哉夏商矧汉唐。",
            "皇家揖逊古舜禹，建宗作屏周成康。",
            "巍乎神庙有遗训，作而新之进厥良。",
            "振振信厚皆麟趾，翙翙羽仪多凤凰。",
            "扶持天日岂易事，往岁一段尤辉光。",
            "无何谗口乱白黑，至欲疎远空藩墙。",
            "天相宗社迄感悟，重惟孤立当惩创。",
            "有伟丈夫在远外，是尝拒贼贼莫伤。",
            "渊洪胸次自磊磊，慷慨颜貌真堂堂。",
            "吾君想象日已久，急下诏书来取将。",
            "旁招俊乂第一义，理乱之机戒履霜。",
            "名世之卿夫岂少，贵戚之卿人所望。",
            "有怀器业得施用，感激为赋维城章。"
        ],
        "notes": "",
        "id": "23f55724ecb6356736817aa368d8b7ab"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "和黄侍郎韵",
        "preface": "",
        "paragraphs": [
            "君不见君家涪翁居戎州，只为山月来登楼。",
            "又不见君家绣衣老使君，传家文物如卿云。",
            "两仙仙去今百载，云冠霞佩俨如在。",
            "数行妙墨留壁间，九顶三峩屹相对。",
            "竹坡先生驻归步，来拜翁祠还少伫。",
            "水光山色为改容，收拾奇观入新著。",
            "世间好景苦留人，无奈催归作霖雨。",
            "山谷先生心好客，为爱横空雪山白。",
            "慇懃载酒清音亭，一抹云间真绝色。",
            "鸿飞天际去冥冥，风入松间听琴瑟。",
            "浮云聚散两茫茫，大川东注何终极。",
            "兹游应不减风雩，清和正值春三月。"
        ],
        "notes": "",
        "id": "2e671334e41db0a5a58b1da4a82d55bf"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "寿制置吴侍郎",
        "preface": "",
        "paragraphs": [
            "洙泗之根枯无芽，千五百年复生花。",
            "章通句解到圣处，格高调古意易差。",
            "南岳一登光万丈，下照百物穷幽遐。",
            "天公欲振斯文绪，卓尔大雅生长沙。",
            "淡如清庙有遗味，粹如白璧无纤瑕。",
            "周旋礼乐今冠冕，弹压妖怪古镆铘。",
            "翺翔秘馆育仪羽，岌嶪殿中峩触邪。",
            "忽惊云雾蔽日月，一落湖海潜烟霞。",
            "浮言既空望逾远，欻起仍乘使者车。",
            "急祗临遣护襄汉，旋奉温诏来三巴。",
            "春风所及自和气，坐令四境还桑麻。",
            "五月渡泸臣敢惮，昼日三接恩意加。",
            "皇心念尔蜀父老，因以与尔毋咨嗟。",
            "但见田亩兴孝悌，已无稂莠劳梳爬。",
            "洋洋韶頀出正始，一洗下俚之淫哇。",
            "夤缘末学被罗致，得以文艺陪绛纱。",
            "作兴诗书盛乐育，谓之文翁宁非耶。",
            "蜀人德公盛于卫，思厚报之吟木瓜。",
            "二阳寖长今初度，门无杂宾宾则嘉。",
            "欲酌北斗荐眉寿，听我祝辞人无哗。",
            "先生直上作舟楫，领袖夔契承勋华。",
            "心回元化位天地，手挈魁柄扶邦家。",
            "工师作室贵兼用，施置宁遗负与叉。",
            "自怜愚鲁无所似，独于诗书涉津涯。",
            "有如使之执经侍，或能诵说圣人污。",
            "古来好善优天下，珍重先生借齿牙。"
        ],
        "notes": "",
        "id": "60eb4efe94d9959e8a9abcf05233c9f2"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "寿黄侍郎",
        "preface": "",
        "paragraphs": [
            "玉井之泉其源深，渊涵停蓄包千寻。",
            "风行于上渺河汉，诸子浅陋其蹄涔。",
            "茫无畔岸容鼍鼈，富有磊落潜球琳。",
            "大原自出号学海，余波散及蕃儒林。",
            "有如霁月当空照，罗列万象中森森。",
            "恭惟王明可用汲，一勺沃我思贤心。",
            "推之四海泽焦槁，元戎十乘来骎骎。",
            "铜梁玉垒日澄浄，夜气晨光焕井参。",
            "区区贱子愚且鲁，非曰能之学鼓琴。",
            "慇懃三弄众掩耳，莞然一笑遭知音。",
            "推琴而作喜欲舞，慨我得此逾兼金。",
            "上方穆穆回元化，舍尔其谁扶当今。",
            "传闻丹诏九霄下，衮舄未至虚宸襟。",
            "请书国纪开皇极，雍容调燮阳与阴。",
            "愿公自爱毋久外，天下苍生思作霖。"
        ],
        "notes": "",
        "id": "6b64aff062b4a69f28b693ffd0637888"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "寿寺丞唐丈",
        "preface": "",
        "paragraphs": [
            "维时皇舆驻吴门，三光五岳之气元未分。",
            "钟而为木为杞梓，结而为玉为瑶琨。",
            "先生独得之，表里何粹温。",
            "渊然之学妙今古，浩然之气充乾坤。",
            "探月窟，蹑天根，朝蟠木，夕昆仑。",
            "超轶绝尘有如此，余子瞠若谁追奔。",
            "纷纷何所知，骇叹空云云。",
            "君不见蔡家太师倡绍述，当时流毒并鸡豚。",
            "鲁国抱其学，屹如中岳尊。",
            "又不见秦家太师握和议，群邪噏噏迷天伦。",
            "紫微于是时，横身扶正论。",
            "天公下监世忠义，畀以斯道昌其孙。",
            "胡不游东观，胡不游西昆。",
            "胡为尚婆娑，万里乘朱轓。",
            "依然不磷缁，炯炯超尘昏。",
            "昔尧登彭叟，历佐周与殷。",
            "后来磻溪翁，辛勤晚策勋。",
            "况兹才之难，典刑谅谁存。",
            "玉律回孟陬，瑞气如云屯。",
            "请赋嵩高篇，万口同一言。",
            "愿公上玉堂，愿公登金门。",
            "功成名遂归乡枌，贱子年年开金罇。"
        ],
        "notes": "",
        "id": "b7d3a2878c151ed750e62036913d0d42"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "寿外舅富顺赵使君",
        "preface": "",
        "paragraphs": [
            "天家积庆如江河，千枝万叶鲁卫毛。",
            "声名赫赫照今古，骨相飘飘多俊髦。",
            "惟安懿王迈种德，当时庙社遗勋劳。",
            "本支百世端未艾，绵绵瓜瓞更崇高。",
            "只今中兴得旦奭，夹辅日月参夔皋。",
            "自余材德踵相望，磊落抱负皆英豪。",
            "或持皮帛登台省，或奉符竹分旌旄。",
            "金川丈人最后出，平生力学勤持操。",
            "高谈奥论不可到，一洒万字无停毫。",
            "聊将圭撮试当世，已被天语加崇褒。",
            "从此公道更开泰，未必奔走悬三刀。",
            "念昔南宫陪俊翮，偶附骥尾辞蓬蒿。",
            "因蒙顾盼被收录，得拜门下恩则叨。",
            "自怜薄命薄如叶，十年再尔吟离骚。",
            "世间情态已百转，每叹慈爱终坚牢。",
            "今逢佳节揆初度，欲荐眉寿酬甄陶。",
            "丈人丈人听我语，我语憔悴空啾嘈。",
            "白圭三复古亦少，缁衣改为今可遭。",
            "人言恺悌必富贵，恺悌富贵何由逃。",
            "不愿归来一尊酒，但愿努力登三鼇。",
            "我欲执鞭追壶中之日月，荐海上之蟠桃。"
        ],
        "notes": "",
        "id": "5d7f0f318e618b6521dcf06ca50ea035"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "寿宪使大卿",
        "preface": "",
        "paragraphs": [
            "自昔天之生大贤，其间往往几千年。",
            "前日颜曾乃并世，后来孙乐还齐肩。",
            "参稽疏数未一概，废兴大抵关诸天。",
            "恭惟皇家受眷命，五星集奎光芒悬。",
            "复振斯文自洙泗，涣然遗响闻伊瀍。",
            "微言奥论揭日月，九州四海俱流传。",
            "浩斋先生本自得，闻风特起吾东川。",
            "当时造入自孟子，善养其气气浩然。",
            "配合道义期充足，至大而刚直以全。",
            "后来岂不有继者，要之闻道先生先。",
            "今夕何夕天气好，虞琴初奏南薰弦。",
            "正阳之月月几望，于时盖得干之干。",
            "宜其秀质温如玉，不磷不缁白且坚。",
            "吾君好学古未有，直上便可升经筵。",
            "力辟淫邪开正道，雍容尧舜陈王前。",
            "仰视苍苍岂无意，如此大器堪扶颠。",
            "诸生载酒来荐寿，山肴野蔌徒拳拳。",
            "跻彼公堂喜拜舞，正也请赋嵩高篇。"
        ],
        "notes": "",
        "id": "8cf8a360d5983f877107d8da11955ee2"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "寿黄运使",
        "preface": "",
        "paragraphs": [
            "南海之中三神山，高出天宇超人寰。",
            "上有神仙百万宅，琼栏瑶楯相回还。",
            "四方鳞鳞中杰观，不知谁氏当中间。",
            "或云黄帝之后已百世，云仍诜诜褒衣博带千官班。",
            "向来山泽癯，晦伏潜深湾。",
            "是家老仙伯，下顾目所瞷。",
            "中夜舞鸾凤，明朝排天关。",
            "自从放出一头地，长江大河声潺湲。",
            "东皇回跸鼓万象，和气袭人春初颁。",
            "云裾霞珮来何所，巍峩步趋貌则闲。",
            "生香馥郁浮四座，得未曾有天非悭。",
            "至人之子饫芳味，欲揭北斗高莫攀。",
            "丹霄争看来驿骑，衮衣直上承天颜。",
            "上论唐虞开稷契，下及草野兼庸孱。",
            "嗣德之继发余响，未必政尔诗书删。"
        ],
        "notes": "",
        "id": "e00e3e6deaca0c091b684f6c8af9cdb8"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "谒新汉州范文叔  其一",
        "preface": "",
        "paragraphs": [
            "叹息中兴后，斯文一发如。",
            "废兴天有命，用舍道何疎。",
            "太史遗风在，南翁绝学余。",
            "君王欲尧舜，安得赋归欤。"
        ],
        "notes": "",
        "id": "635a6eacd46d549a1dc976c0150f01a7"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "谒新汉州范文叔  其二",
        "preface": "",
        "paragraphs": [
            "来纡广汉绂，却近子云居。",
            "风月谁同会，林泉乐有余。",
            "卑词老中允，分宅卜横渠。",
            "后来端有望，吾道竟何如。"
        ],
        "notes": "",
        "id": "6ef094dcaf0d6ca006d59e31e7e83b4e"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "谒新汉州范文叔  其三",
        "preface": "",
        "paragraphs": [
            "巴岳东峰下，舂陵别驾踪。",
            "陈编新德业，陋质古心胸。",
            "雅得千秋契，那知并世逢。",
            "乐哉开后觉，乞我一中庸。"
        ],
        "notes": "",
        "id": "8424dd1a6e4a3e791da017f57d8332ad"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "送别罗坚文  其一",
        "preface": "",
        "paragraphs": [
            "共席胜冠日，分头既壮年。",
            "许身要到圣，论德未能贤。",
            "岁月于何驻，工夫在力肩。",
            "有言堪记忆，随处是耕佃。"
        ],
        "notes": "",
        "id": "ee33f70d4f61a1efd4faf4398c6bfc24"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "送别罗坚文  其二",
        "preface": "",
        "paragraphs": [
            "重违直谅友，失入斗筲群。",
            "眇眇初晴日，蒙蒙欲暮云。",
            "已荒三径菊，无奈万家薰。",
            "莫厌山中恶，山中妙莫云。"
        ],
        "notes": "",
        "id": "3f8513bfa2a6581b6fe6ce76955454c1"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "奉挽近故制置侍郎畏斋先生吴公  其一",
        "preface": "",
        "paragraphs": [
            "人物雄三楚，师传自五峰。",
            "求仁居广大，学道到从容。",
            "世仰堂堂表，天知磊磊胸。",
            "斯文真不幸，海内失儒宗。"
        ],
        "notes": "",
        "id": "254977f5be850534a85d14e401f0e189"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "奉挽近故制置侍郎畏斋先生吴公  其二",
        "preface": "",
        "paragraphs": [
            "讣音来岳麓，天下想遗忠。",
            "金匮嘉言在，清朝雅望空。",
            "汉庭悲贾傅，蜀学祀文翁。",
            "没世名逾盛，方知此道公。"
        ],
        "notes": "",
        "id": "06ceae613b089ee5826acfb4a9526f62"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "奉挽近故制置侍郎畏斋先生吴公  其三",
        "preface": "",
        "paragraphs": [
            "当年王事急，盛夏叹驰驱。",
            "振铎宣皇化，登车礼硕儒。",
            "薛公推一范，张老得三苏。",
            "扰扰成何事，千年美意俱。"
        ],
        "notes": "",
        "id": "47b548719e47e358f337299f4fd98f5d"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "奉挽近故安抚侍郎龙学刘公  其一",
        "preface": "",
        "paragraphs": [
            "有开元祐相，世世出英才。",
            "坚正由天得，高明自学来。",
            "清忠通圣鉴，雅望应公台。",
            "渭上明星落，山山草木哀。"
        ],
        "notes": "",
        "id": "205efc8b02d4a1e0075c947e4a67d7d8"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "奉挽近故安抚侍郎龙学刘公  其二",
        "preface": "",
        "paragraphs": [
            "学术原三代，文章自两京。",
            "公朝推宿德，近世号名卿。",
            "楚俗思羊祜，陈人泣孔明。",
            "平生知己泪，今日为公倾。"
        ],
        "notes": "",
        "id": "f7b14c323627c8cc3990d555b521aff9"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "挽刘大监思恭  其一",
        "preface": "",
        "paragraphs": [
            "簪绂源流远，诗书气味香。",
            "啼鶑翔涧谷，鸣凤瑞朝阳。",
            "壮志欣辰告，羸躯痛夕亡。",
            "万夫今失望，拟欲问苍苍。"
        ],
        "notes": "",
        "id": "6fee10c8d259073d9880d75f64441133"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "挽刘大监思恭  其二",
        "preface": "",
        "paragraphs": [
            "一门金玉友，仲也更高明。",
            "天粹仁几熟，心融义亦精。",
            "有怀殊未究，所论畧施行。",
            "握手悲无日，临风涕泗横。"
        ],
        "notes": "",
        "id": "d6072f241f5f6b9e5170768ec0c67d33"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "奉挽友三舅知县还山  其一",
        "preface": "",
        "paragraphs": [
            "衣冠推甲族，诗礼自深长。",
            "雅意如诸谢，名章似晚唐。",
            "乱流浮小艇，绕屋种修篁。",
            "胸次浑如许，行藏已两忘。"
        ],
        "notes": "",
        "id": "189d18dc28dfdbf4bc651759a6ed41c4"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "奉挽友三舅知县还山  其二",
        "preface": "",
        "paragraphs": [
            "晚来为令尹，此意亦云聊。",
            "举箑清风满，弹琴白日消。",
            "精神元未瘁，魂魄竟难招。",
            "回首梅溪路，伤心过画桥。"
        ],
        "notes": "",
        "id": "15791ce97791e4a51e1ed828338a7035"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "送挽监簿游子正诗  其一",
        "preface": "",
        "paragraphs": [
            "早年驰伟誉，晚岁奋奇才。",
            "奔走千官冗，经纶万虑开。",
            "忠谋扶日上，切谏挽天回。",
            "大厦方如许，云何柱石摧。"
        ],
        "notes": "",
        "id": "e4e3d981fb254a62b5af6299bcd58eac"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "送挽监簿游子正诗  其二",
        "preface": "",
        "paragraphs": [
            "捐躯陈大义，协力济多艰。",
            "贤相寻迁死，明公亦放还。",
            "俄闻奸党败，仅见圣恩颁。",
            "已矣埋黄壤，伤哉涕泪潸。"
        ],
        "notes": "",
        "id": "d16acca0ccd5af2bce1f14c297415650"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "哀射洪陈隠居",
        "preface": "",
        "paragraphs": [
            "忆昔牝晨日，孤忠贯日星。",
            "川流平处静，山色本来青。",
            "浩浩何终极，嗟嗟尚典型。",
            "我思人不见，极目涕双零。"
        ],
        "notes": "",
        "id": "39b4dddb6a62bab6fa9123cdde294621"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "哀通泉李佥判",
        "preface": "",
        "paragraphs": [
            "丰基根也厚，枝叶固其庞。",
            "地域云梦九，天街石笋双。",
            "圭璋沉下国，桃李烂他邦。",
            "寂寞涪江上，闻风意已降。"
        ],
        "notes": "",
        "id": "f4b1c7afc53979eac7d82e2f5633a83f"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "哀金堂张通判",
        "preface": "",
        "paragraphs": [
            "豫章惊早世，修节凛风林。",
            "松柏山中友，江湖物外心。",
            "茂陵多异赋，梁甫又悲吟。",
            "琢句藏深谷，他年尚德音。"
        ],
        "notes": "",
        "id": "e145532bc6b0cbaeda408384a78dc413"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "徐夫人挽章",
        "preface": "",
        "paragraphs": [
            "芬芳兰蕙畹，笾豆有司存。",
            "抱烛丹心苦，深居德性尊。",
            "庭前桑有附，户外竹生孙。",
            "遗范章章古，新诗诏后昆。"
        ],
        "notes": "",
        "id": "6fc5b63acf4e4635a2881f54f8597e67"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "奉挽近故太夫人史氏二首  其一",
        "preface": "",
        "paragraphs": [
            "佩服诗书训，周旋礼义中。",
            "春风三月永，淑气四时融。",
            "当户能安节，传家务教忠。",
            "真成滂也母，百世仰高风。"
        ],
        "notes": "",
        "id": "6a58c35cc9ac5606fee91027f6537dc5"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "奉挽近故太夫人史氏二首  其二",
        "preface": "",
        "paragraphs": [
            "有子来为牧，孜孜奉母慈。",
            "涵濡千里润，雍睦一家推。",
            "寿考国人愿，循良圣主知。",
            "诏书催令伯，叹息想遗规。"
        ],
        "notes": "",
        "id": "6f51e84609a569bb8085d792ef9407d7"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "金堂涂恭甫奉其母夫人谢氏还山为赋挽诗一章以送之",
        "preface": "",
        "paragraphs": [
            "族姓源江左，来归禹外家。",
            "懿文吟柳絮，淑质咏桃华。",
            "兰室双芽秀，萱堂只影斜。",
            "他年修郡志，遗范照三巴。"
        ],
        "notes": "",
        "id": "b3d3bf7a0ad02aec753e40fd50ef9ebf"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "殿中覆考进士",
        "preface": "",
        "paragraphs": [
            "宫漏传筹趋绛帻，御盘行炙出黄金。",
            "春余花气香宁重，雨足林光绿更深。",
            "通籍不须羞暮齿，好文何幸获初心。",
            "东风似借鱼龙便，一夜奔雷数振音。"
        ],
        "notes": "",
        "id": "9180722adacab475d94db056eec20d2b"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "燕漕司进士小诗奉勉",
        "preface": "",
        "paragraphs": [
            "奋迹山林志甚疎，滥当春棘品贤书。",
            "学开邹鲁人无异，文到卿云士有余。",
            "力战吝骄存广大，深培根本黜浮虚。",
            "此中几许经纶地，万里先看一步初。"
        ],
        "notes": "",
        "id": "edacc764af381372ed2967076bb2d8e0"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "畅伯圭父子下第归乡携嗣由广文书并手佳章宠贶正旧读程门遗书知有潜道者列由求之间今见伯圭父子姓名不胜惊喜因问家世出处果潜道近族遂用其韵反其意出鄙语以谢庶几朋友相与切磋之义也",
        "preface": "",
        "paragraphs": [
            "先正传家逮泗滨，一言一论本诸身。",
            "是间极力窥真际，物外何心逐像人。",
            "蹈履若迷天所赋，奔驰犹误实之宾。",
            "都将出处束高阁，明日从容傥细陈。"
        ],
        "notes": "",
        "id": "cb51a150c800533013d41b30d5f4f1bd"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "去年微之国史读易彻章梦谒晦翁相与从容话言今年读周官再用前韵录以垂教正谨依韵酬谢  其一",
        "preface": "",
        "paragraphs": [
            "伊人寤寐自求之，钻仰应无咫尺违。",
            "试看后来身愿学，便如当日自归依。",
            "及门定许偕行止，下笔何由谬是非。",
            "好把遗编还指示，也教都识大音希。"
        ],
        "notes": "",
        "id": "317580e7b191e3999cf1e7032bb1d985"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "去年微之国史读易彻章梦谒晦翁相与从容话言今年读周官再用前韵录以垂教正谨依韵酬谢  其二",
        "preface": "",
        "paragraphs": [
            "礼经遗子略闻之，大法昭然世莫违。",
            "初学卑卑由礼立，终身恳恳欲仁依。",
            "芸苗自我持三勿，克己从头绝四非。",
            "往教旧盟如可践，警其懈惰久心希。"
        ],
        "notes": "",
        "id": "faef0ac8e8c4e994d85d91e37565a64a"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "临川吴子达以揲蓍游成都访余寺中见堂上晦翁像作而曰向亦尝得见之且见问蜀之易学子云以来代有其人近世何如某叹其用意精切拳拳如此因为出数语以勉之",
        "preface": "",
        "paragraphs": [
            "千古羲皇一片心，何人此地口微吟。",
            "凿开未济言无几，说破先几义极深。",
            "此事旧传师友记，斯文今见火珠林。",
            "成都自昔多真隠，著眼稠人更访寻。"
        ],
        "notes": "",
        "id": "bd93b91f63a60e2726c90183847a74b1"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "南平教授勾子甲见访于益昌自言正在华阳时渠方待试石室屡过县斋勾重庆人将至苍溪又访舟中且以佳篇为赠次韵谢之二首  其一",
        "preface": "",
        "paragraphs": [
            "顷年应聘漫谈经，喜向寒窗访聚萤。",
            "抚字昨惭书下下，佩衿今羡领青青。",
            "傥来富贵皆尘土，无尽诗书自日星。",
            "珍重圣贤垂轨范，不尤臧氏不尤邢。"
        ],
        "notes": "",
        "id": "3dc7eabc50f2b35703993e3a13e67d9b"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "南平教授勾子甲见访于益昌自言正在华阳时渠方待试石室屡过县斋勾重庆人将至苍溪又访舟中且以佳篇为赠次韵谢之二首  其二",
        "preface": "",
        "paragraphs": [
            "汉威西被浃炖煌，已觉边尘不复扬。",
            "一别可堪论世事，异乡聊共举空觞。",
            "只愁山月嫌清淡，不怕江梅笑醉狂。",
            "惯涉风波神不动，流行坎止未须荒。"
        ],
        "notes": "",
        "id": "461e4e3c830a6f1a8571e0457e55f557"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "临邛计次魏自言六世祖破荒先生晚居景陵因葬焉后世子孙岁时不能拜扫日负樵牧不禁之忧慨然欲往携其所藏遗书一卷求书纸尾且云是行并之武昌省运使表兄迤逦观光上国用正岩字韵赋诗一章以言志正亦用岩字韵为赋三章以勉之云  其一",
        "preface": "",
        "paragraphs": [
            "如何袖手伏山岩，顷刻犹能草百函。",
            "胸次宏规标众正，笔端劲气磔群谗。",
            "行看云汉翻鸿羽，更喜秋风送马衔。",
            "南国诸公共推毂，从今不复厌卑凡。"
        ],
        "notes": "",
        "id": "f3df9a78437c150f7658c0020207430e"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "临邛计次魏自言六世祖破荒先生晚居景陵因葬焉后世子孙岁时不能拜扫日负樵牧不禁之忧慨然欲往携其所藏遗书一卷求书纸尾且云是行并之武昌省运使表兄迤逦观光上国用正岩字韵赋诗一章以言志正亦用岩字韵为赋三章以勉之云  其二",
        "preface": "",
        "paragraphs": [
            "涵养工夫自野岩，淹该万卷一空函。",
            "何须识者方能识，自是谗人不敢谗。",
            "骐骥栖栖垂皂枥，驽骀扰扰被金衔。",
            "不妨希价咸阳市，未必人人眼目凡。"
        ],
        "notes": "",
        "id": "bbc66cb4ef202a2d24262e13790bd14c"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "临邛计次魏自言六世祖破荒先生晚居景陵因葬焉后世子孙岁时不能拜扫日负樵牧不禁之忧慨然欲往携其所藏遗书一卷求书纸尾且云是行并之武昌省运使表兄迤逦观光上国用正岩字韵赋诗一章以言志正亦用岩字韵为赋三章以勉之云  其三",
        "preface": "",
        "paragraphs": [
            "不及抠衣拜紫岩，尚能什袭宝书函。",
            "扫除荆棘扶初日，投畀烟岚困老谗。",
            "四海时无伸国论，百年人自仰台衔。",
            "南轩衣钵今何似，见说诸孙也不凡。"
        ],
        "notes": "",
        "id": "b3a81a363b90659984e892e6276e70d9"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "奉谒夔州何异侍郎",
        "preface": "",
        "paragraphs": [
            "浩荡江南春更和，几回风月又婆娑。",
            "夔门外户千钧重，滟滪中流一节高。",
            "蜀国移花今日事，上林种柳旧年窠。",
            "残膏余馥知何恨，徙倚江皋揖晋波。"
        ],
        "notes": "",
        "id": "a79d683b728a0884f266e2de1b51d7d1"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "制置侍郎阁学台座俯从乡论营求胜地改建贡闱严严翼翼实称朝廷所以宾兴贤能之意父老观者莫不称叹今工已告成命客饮之正获与焉谨赋诗三章以纪盛事词鄙意拙亦各言志傥蒙采察曷胜荣幸  其一",
        "preface": "",
        "paragraphs": [
            "中兴诏下九重天，分建科场贡蜀贤。",
            "急就佛宫嫌北面，载开儒馆堕西偏。",
            "得人自昔英才盛，择地于今气象全。",
            "多士深思公雅意，要收鸿硕副详延。"
        ],
        "notes": "",
        "id": "bd3dea7ababab1eac6b1014def008b24"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "制置侍郎阁学台座俯从乡论营求胜地改建贡闱严严翼翼实称朝廷所以宾兴贤能之意父老观者莫不称叹今工已告成命客饮之正获与焉谨赋诗三章以纪盛事词鄙意拙亦各言志傥蒙采察曷胜荣幸  其二",
        "preface": "",
        "paragraphs": [
            "殿角西头辟礼闱，峥嵘栋宇更巍巍。",
            "碧鸡金马连环绕，云顶峩眉耸翠围。",
            "陈范苏张应并驾，龙章谯郭亦横飞。",
            "东都行复充乡赋，却望秦关入帝畿。"
        ],
        "notes": "",
        "id": "3ed7f1c86fae1ac3fcb27a4fe4839fb6"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "制置侍郎阁学台座俯从乡论营求胜地改建贡闱严严翼翼实称朝廷所以宾兴贤能之意父老观者莫不称叹今工已告成命客饮之正获与焉谨赋诗三章以纪盛事词鄙意拙亦各言志傥蒙采察曷胜荣幸  其三",
        "preface": "",
        "paragraphs": [
            "皇家科目钓英豪，手大方能得巨鼇。",
            "考论勋庸推虎榜，讲求师友自鸾刀。",
            "泉翁竟被盲夫弃，云叟空劳圣主褒。",
            "细看当年权造化，欧公眼目独清高。"
        ],
        "notes": "",
        "id": "9ffc623daee3a8ca935b1a7b491fe367"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "上制置侍郎  其一",
        "preface": "",
        "paragraphs": [
            "龙虎西头象更雄，巍然坐觉马群空。",
            "三千威已行方外，百万兵元贮腹中。",
            "蜀国欢声连上国，秋风和气似春风。",
            "只今欲荐斯文寿，大雅篇中愿赋崧。"
        ],
        "notes": "",
        "id": "fda36b308bc848d21ba97bed6ab52e02"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "上制置侍郎  其二",
        "preface": "",
        "paragraphs": [
            "堂堂汉使到天涯，覆芘西南亿万家。",
            "礼乐化行真有道，强梁气慑自无哗。",
            "坐观狼狈奔牛角，敢复猖狂犯虎牙。",
            "措置得宜归妙算，更歌丰乐庆中华。"
        ],
        "notes": "",
        "id": "8229fdece5d2e2a4f87dacb5afd70d9e"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "上制置侍郎  其三",
        "preface": "",
        "paragraphs": [
            "武侯落落旧规摹，千载谁能发壮图。",
            "抚定南方无后顾，感通北面自前孚。",
            "但于号令教心服，自是欢忻听指呼。",
            "群策不遗光竹帛，方知儒术本非迂。"
        ],
        "notes": "",
        "id": "da1bcd797d09ade5e029e6a56d05e585"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "上李大参  其一",
        "preface": "",
        "paragraphs": [
            "坐对江山古与稽，熏炉一线入云霓。",
            "闻思草木忧春雨，轸念桑麻病夏畦。",
            "有美荇蓠泥不滓，无言桃李下成蹊。",
            "青天莹彻明如鉴，下照毫厘自不迷。"
        ],
        "notes": "",
        "id": "fb194b1aa8fe6573a20671a28d6033ef"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "上李大参  其二",
        "preface": "",
        "paragraphs": [
            "云间龙鹤隠峰峦，袖手何妨此考槃。",
            "秋老未须愁菊悴，春回宁复讶梅酸。",
            "风吹鴈字成簪盍，雪压鸥盟阅岁寒。",
            "万卷皇坟谁可续，为言执事劝加餐。"
        ],
        "notes": "",
        "id": "6194d17cbc4bc0f33957b6d8faf3b474"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "上赵茶马  其一",
        "preface": "",
        "paragraphs": [
            "仙源奕叶满皇州，人物于今第一流。",
            "蹈履诗书宗孔孟，扶持日月继伊周。",
            "更观河浒盘根出，已自风雩向上求。",
            "异说扫除昌此道，方来勋业掩前修。"
        ],
        "notes": "",
        "id": "c0d64cc020991e2afd1dfc90bfad2f75"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "上赵茶马  其二",
        "preface": "",
        "paragraphs": [
            "圣门绝学叹中微，天祐斯文再发挥。",
            "宗衮爰升陪国论，党魁特起赞经闱。",
            "麒麟复见公朝瑞，虎兕何忧我道非。",
            "千载明良相庆会，更歌既醉醉无归。"
        ],
        "notes": "",
        "id": "565b2e852cfc5a3ed032c2aca781a1a0"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "上茶使赵伯川  其一",
        "preface": "",
        "paragraphs": [
            "六阳浩荡奏薰风，白雨肥梅纂纂红。",
            "学到狼胡心湛湛，性同麟趾步融融。",
            "已锄汉戚更王化，行建周宗辅圣聪。",
            "师友一源端复振，世间从此卜兴隆。"
        ],
        "notes": "",
        "id": "2eebeb2d0e209943b26fbd13ce48e69e"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "上茶使赵伯川  其二",
        "preface": "",
        "paragraphs": [
            "几年题笔决文围，妙手元堪补衮衣。",
            "不讦不谀持正大，能经能济洞几微。",
            "天高且作茶星现，地迥行亲海月辉。",
            "万岁池塘神兴逸，总教西子赋东归。"
        ],
        "notes": "",
        "id": "1f0f0840cf859cdef0338772b7d50a1f"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "谒茶使",
        "preface": "",
        "paragraphs": [
            "剑南剑北尽仪型，妙墨题名入画屏。",
            "风卷渥洼来汗血，天开井络得茶星。",
            "照人一点应神会，回首三年更眼青。",
            "云外修程横九万，附渠飞翼上青冥。"
        ],
        "notes": "",
        "id": "dbe005d64545107515c18828cf98348e"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "谒江州易彦章",
        "preface": "",
        "paragraphs": [
            "经帷谏阁竟云何，且著莲花峰下么。",
            "书院凄凉安处问，庐山突兀为谁高。",
            "依依松柏经年好，泛泛鶑花逐日过。",
            "万世清芬悬日月，元来得失一毫毛。"
        ],
        "notes": "",
        "id": "544e6c5b803ccf7f702049eb41787b87"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "呈晏制干二首  其一",
        "preface": "",
        "paragraphs": [
            "陇西公府俱名胜，元献曾孙号最贤。",
            "玉陛新题翻墨榜，金门旧事付青毡。",
            "远游行橐诗千首，退食高斋易一编。",
            "再世起家调鼎鼐，中兴榜样更蝉联。"
        ],
        "notes": "",
        "id": "9c95f9d07a9aa9a04b2d2bbb0a329781"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "呈晏制干二首  其二",
        "preface": "",
        "paragraphs": [
            "忆昔归来自建溪，徘徊拟岘访前题。",
            "江山秀伟钟灵杰，文物光辉焕斗奎。",
            "历数儒绅真冀北，推源宗派孕江西。",
            "凤雏骥子今如许，称兕公堂傥许跻。"
        ],
        "notes": "",
        "id": "2e4ddd290f379ee73267cdc7b3692f10"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "奉呈制机",
        "preface": "",
        "paragraphs": [
            "三弄薰风再入弦，东堂珠履压初筵。",
            "红莲喜泛西来日，蓬矢欣逢北伐天。",
            "一句缁衣真旧咏，几章绿竹更新笺。",
            "中兴事业皆余地，何用糢糊佛与仙。"
        ],
        "notes": "",
        "id": "424f9ed0c8fa2a721f833ca2e316b8cc"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "和制置喜雨之什",
        "preface": "",
        "paragraphs": [
            "灵均一寸了纤埃，坐看云根万仞开。",
            "不用挥戈方扫去，等闲噀酒便呼来。",
            "清风濯我知何限，霖雨思贤想几回。",
            "更向日边勤一溉，尽苏海宇亦奇哉。"
        ],
        "notes": "",
        "id": "a7d4fd2e8bb3675949edbb2022d11a74"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "次合州新赵使君阻雨",
        "preface": "",
        "paragraphs": [
            "时髦济济盛经纶，自愧空疎忝字民。",
            "槐下日光忧杲杲，麦秋雨势厌频频。",
            "化工付物难占命，精意回天亦在人。",
            "闭合焚香惟静坐，一回思念一眉颦。"
        ],
        "notes": "",
        "id": "d7ca51016fce0d5aa0c2463784f8b5f6"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "奉别运判刘公侍御十四丈",
        "preface": "",
        "paragraphs": [
            "汉庭诸老尽忠良，何事台头独抗章。",
            "万里还家心似水，三年忧国鬓成霜。",
            "盛时好去金毛鼠，明主应思铁面郎。",
            "圣世工夫须著力，心中一点要明光。"
        ],
        "notes": "",
        "id": "d00389ad8de6c9ee82b26537f85be9e2"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "正伏承泽深佥判学士贤友以正生朝宠贶佳篇辄次元韵  其一",
        "preface": "",
        "paragraphs": [
            "当年霁月正光凝，坐对窗前草吐英。",
            "已羡同时希洁白，更高异代继澄清。",
            "蒲卢有道应知化，花柳无私自应诚。",
            "世重世轻皆自乐，登坛还与莅斯盟。"
        ],
        "notes": "",
        "id": "36f33a27aa2c19d63d9a29dbde61e77e"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "正伏承泽深佥判学士贤友以正生朝宠贶佳篇辄次元韵  其二",
        "preface": "",
        "paragraphs": [
            "特立谁能为道谋，千钧岂可委庸流。",
            "正涂壅底如丛棘，此意萧条若缀旒。",
            "指掌人归容景慕，传心书在正研求。",
            "恭惟天道何由谬，服力田畴自有秋。"
        ],
        "notes": "",
        "id": "91ffb23f25f4139a49feb5bddcb77699"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "正伏承泽深佥判学士贤友以正生朝宠贶佳篇辄次元韵  其三",
        "preface": "",
        "paragraphs": [
            "清献重逢在永阳，方知此道浸明昌。",
            "非聪何以闻天籁，有畀终须辨国香。",
            "不贰见知忠肃瓘，逸民晚遇太师光。",
            "圣贤出处宁无意，舍则深藏用束装。"
        ],
        "notes": "",
        "id": "9afa90d73a97a732280a5e8f5e428d3c"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "正伏承泽深佥判学士贤友以正生朝宠贶佳篇辄次元韵  其四",
        "preface": "",
        "paragraphs": [
            "自洛而闽幸有传，更相私淑百余年。",
            "面言犹及金为口，手墨何妨锦作笺。",
            "在昔见闻迷卓约，至今钻仰叹高坚。",
            "分明太极图中意，更续源源付后贤。"
        ],
        "notes": "",
        "id": "0e8639115798baf7d007fa2fd22358b5"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "奉寿季章大参相公",
        "preface": "",
        "paragraphs": [
            "卓立三峰万仞高，依然兄弟并雄褒。",
            "卷怀经济藏三径，震起声音满九皋。",
            "曾向黄扉参道论，讵容绿野恣闲遨。",
            "紫云山下梅偏早，欲送清香荐玉醪。"
        ],
        "notes": "",
        "id": "10170dc75b5a3bdaf3a6f0851ddd77f8"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "太孺人生朝",
        "preface": "",
        "paragraphs": [
            "万事随缘处处安，分明淡泊有余欢。",
            "痴儿解赋蟠桃颂，拙妇能炊脱粟餐。",
            "天上神仙谁羡慕，人间真乐我团栾。",
            "愿如松柏坚刚寿，相与年年保岁寒。"
        ],
        "notes": "",
        "id": "38d24e999dd2dbbe40aa289cf20ef233"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "贺张仪立弄璋",
        "preface": "",
        "paragraphs": [
            "弄月吟风泮水湄，几回占喜误蛛丝。",
            "三鳣讲罢争传易，一鲤祥开想学诗。",
            "天傅梅花凝蝶粉，春归柳叶画蛾眉。",
            "何时得践凌云约，领畧山中一段奇。"
        ],
        "notes": "",
        "id": "f5266d43b18d54bebd542d170fb9faf6"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "别坚甫伯修",
        "preface": "",
        "paragraphs": [
            "几日驰来别浩斋，偶然良晤尽吾侪。",
            "苛留归思主人恶，少驻征鞍客子佳。",
            "栗烈侵肤凝腊雪，纵横塞路困山崖。",
            "三家白发元相似，放去从教慰母怀。"
        ],
        "notes": "",
        "id": "44eae60bb2fa9fa1e55dc7f4ba14a877"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "送胡茶马赴京西漕",
        "preface": "",
        "paragraphs": [
            "夹岸黄花弄夕曛，归艎击汰不堪闻。",
            "愁容政想峩眉月，喜气遥占岘首云。",
            "酒罢楼头观妙算，公余垅畔访清汾。",
            "明年入奏明光殿，前席雍容细剖分。"
        ],
        "notes": "",
        "id": "2b9694ab434f186f7df37c36b2e9462a"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "送钱国博解成都漕节详刑湖右  其一",
        "preface": "",
        "paragraphs": [
            "坐于黄卷得新功，学海波中号老龙。",
            "雅以明经空四海，何曾屈膝拜三公。",
            "汉庭耿耿千回梦，蜀道依依一节东。",
            "帷幄傥求真学士，当今难舍状头翁。"
        ],
        "notes": "",
        "id": "68479fbe385428e44692e1eaf00f31e2"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "送钱国博解成都漕节详刑湖右  其二",
        "preface": "",
        "paragraphs": [
            "难弟堂堂玉立峰，当年同奏大明宫。",
            "早惭游子迷求益，晚侍宾筵喜发蒙。",
            "妙境妄能窥鴈荡，春风留得满蚕丛。",
            "从今午夜占星斗，弱水之西望大逢。"
        ],
        "notes": "",
        "id": "d6b4465f25837729ab95b990ea3a42ce"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "奉送游子正监簿解嘉定郡绂赴利漕诗  其一",
        "preface": "",
        "paragraphs": [
            "中兴人物烂如星，西海之滨起一经。",
            "皇极虚怀咨谠直，远人却立望仪形。",
            "回天万宇光冲斗，夹日一心梦绕庭。",
            "何草不黄风雨后，更看老柏独青青。"
        ],
        "notes": "",
        "id": "ef4cb78e7b209e81bb1a7acf8d504fa4"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "奉送游子正监簿解嘉定郡绂赴利漕诗  其二",
        "preface": "",
        "paragraphs": [
            "君王神武念京都，关洛规恢入庙谟。",
            "渭水新屯观定势，木牛成算付真儒。",
            "驰驱莫惜销人髀，矍铄还堪发壮图。",
            "会看诗书真事业，摩挲剑石为平铺。"
        ],
        "notes": "",
        "id": "4eda0197429be2831fe159e70202fd9a"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "送曹机宜",
        "preface": "",
        "paragraphs": [
            "温公早岁侍天章，万里西来漕益昌。",
            "讲学于时资友镇，留题到处著男光。",
            "春秋比较年相似，诗礼渐摩日正长。",
            "发策决科自余事，要须器业踵前芳。"
        ],
        "notes": "",
        "id": "1d1d80965fa29b47018afa667a1b4f8f"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "送博寺丞",
        "preface": "",
        "paragraphs": [
            "白日青天晓色开，太虚澄澈绝纤埃。",
            "三阳不与寒威尽，一气还从暖律回。",
            "更向中岩收桂子，伫看上苑荐黄梅。",
            "几多湖上闲风月，舞咏应堪属后来。"
        ],
        "notes": "",
        "id": "1609af998eca6129b695d4d5e5b73864"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "送李左之制干东归探韵得今字",
        "preface": "",
        "paragraphs": [
            "万卷胸中贮古今，西游蜀道手扪参。",
            "宝彜残刻窥心画，清庙遗音振学林。",
            "雅行琼瑰殊慰我，每陪樽俎定论心。",
            "飘飘衣袂青云去，伫立东风听惠音。"
        ],
        "notes": "",
        "id": "159cf35202420c7222531bfa5cf686e3"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "送张季修归简州兼简伯修",
        "preface": "",
        "paragraphs": [
            "屈子文章似六经，缙云重与振遗音。",
            "一门秀出金闺彦，三峡光摇玉宇参。",
            "挟册夙潜心学海，挥毫今独步儒林。",
            "横飞脱去科场累，更去骚人向上寻。"
        ],
        "notes": "",
        "id": "f314155cc936d8e895c980ea87f01679"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "送许仁叔解组东归",
        "preface": "",
        "paragraphs": [
            "万里来官蜀锦城，西南籍籍饮清名。",
            "幕中议论谁为敌，天下交游我与盟。",
            "圣处工夫须自得，明时事业只安行。",
            "草堂拟作终焉计，便翼飞来总寄声。"
        ],
        "notes": "",
        "id": "107edd0f6b1d1d7f8c40aa06d8eaa60b"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "送张西和南归",
        "preface": "",
        "paragraphs": [
            "长记春风拂拂吹，乌奴江上濯涟漪。",
            "便论槃叟心传日，更及南翁指授时。",
            "戎貊也应知姓字，亲朋未必记芝眉。",
            "公朝有意开皇极，不用溪头理钓丝。"
        ],
        "notes": "",
        "id": "a068e7cabc5270644269bef9f3af99ca"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "君锡知丞僚友录示诸公所赋介寿堂诗谨次后溪先生元韵以记盛事",
        "preface": "",
        "paragraphs": [
            "老翁神气亦轻强，凿井耕田种豫章。",
            "扶植高标盘石壑，养成合抱栋明堂。",
            "风雷海运非人力，日月天开盛宠光。",
            "既醉诗书餐道德，坐观晚节更清香。"
        ],
        "notes": "",
        "id": "07ec5ef93f142f91b671c267e940a374"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "至喜亭诗",
        "preface": "",
        "paragraphs": [
            "扁舟三峡备艰难，幸脱风波魄未安。",
            "山已陵夷成㟝嵝，水无约束渐弥漫。",
            "半天堤柳垂春暖，满地江梅怯岁寒。",
            "坎坷一生何所用，它年湖海一渔竿。"
        ],
        "notes": "",
        "id": "db1de8eb69afcff9a7be82f82dd4a60f"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "题锦屏山",
        "preface": "",
        "paragraphs": [
            "积翠浮空老不枯，英灵今此定何如。",
            "万章松柏还蒙密，千载风云颇阔疎。",
            "一气周流无间断，四时变化有盈虚。",
            "凭高极目怀嵩华，此愤何时可一摅。"
        ],
        "notes": "",
        "id": "e603ffb84e80fd28acdf36a27197ed06"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "奉送温甫主簿赴昌元新任",
        "preface": "",
        "paragraphs": [
            "年来昌合颇多儒，满目青山秀不枯。",
            "隠者能通三圣易，贤良更缵六经图。",
            "簿书整暇抛官事，朋友从容味道腴。",
            "我已倦游还旧隠，新吟时寄几篇无。"
        ],
        "notes": "",
        "id": "3d627282b8f9683f5443971679df8a96"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "奉挽灵泉明府东叔学士",
        "preface": "",
        "paragraphs": [
            "西州文物起雷霆，四海一家仰聚星。",
            "五凤翺翔横碧落，双凫朝谒堕青冥。",
            "疑归天上修仙史，耻向人间驾说铃。",
            "长叹良朋难再得，更忧吾道太雕零。"
        ],
        "notes": "",
        "id": "0ed245a74cd5ca15e5c7e5b2e62d5148"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "挽史教授子正",
        "preface": "",
        "paragraphs": [
            "独抱遗经手不停，振衣艺苑自雷霆。",
            "文如曾子反居亚，才过高轩又短龄。",
            "共叹麒麟封白壤，喜看鸿鴈在青冥。",
            "慈颜莫作虚空想，西简先生千字铭。"
        ],
        "notes": "",
        "id": "fc9d711980e8f53c21d79756a29e8eaf"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "挽黄通判明叔座主",
        "preface": "",
        "paragraphs": [
            "政在伾文过十年，几多岩穴老英贤。",
            "公车牍上皆亨路，夜壑舟移閟下泉。",
            "事业鼎彜千古恨，文章衣钵万灯传。",
            "兑斋遗稿今无恙，更看诸郎各勉旃。"
        ],
        "notes": "",
        "id": "e25c6e7f25cd88933113f81395fc512a"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "奉挽浦江谯夫人",
        "preface": "",
        "paragraphs": [
            "天资高朗识精微，千载兴亡洞是非。",
            "子美诗中闻凤语，羲之笔下相鸾飞。",
            "口传诸子今为盛，心念宗周古亦稀。",
            "喜惧高怀如履薄，西瞻白鹤重歔欷。"
        ],
        "notes": "",
        "id": "5cb6f2cfc0cab1713f37afc20e9e4f0f"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "知县九十一丈应聘成都赋诗为别",
        "preface": "",
        "paragraphs": [
            "珍重圭璋彦，经纶半世闲。",
            "纷纷徒自黠，默默了非顽。",
            "怀道心虽泰，忧时鬓已斑。",
            "操存期入室，得失讵逾闲。",
            "忽遇风云会，应思雨露颁。",
            "慨言全蜀病，均是一家患。",
            "友爱惟天性，侵牟可厚颜。",
            "未能忘狗鼠，安得及孤鳏。",
            "昔志词何屈，今行势莫艰。",
            "坎离交接地，损益覆翻间。",
            "户外元无盗，山前怎有蛮。",
            "都缘人好事，所以物生奸。",
            "善恶无他道，廉贪是要关。",
            "但令归似水，何用积如山。",
            "问政文而上，论心武以还。",
            "未言齐地利，当念破天悭。",
            "公议尤相傃，愚言殆未删。",
            "君王何必利，孟叟语非讪。"
        ],
        "notes": "",
        "id": "39cc22cb03460aaa60911a604e4c974a"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "殿中覆考进士",
        "preface": "",
        "paragraphs": [
            "交戟重门间九阍，彤庭紫殿切星辰。",
            "能来此地连宵直，即是骖鸾驾鹤人。"
        ],
        "notes": "",
        "id": "a5dc55153cf3d5056b4aa9d1921e6017"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "兼考遂宁补试锁宿在学戏题一绝",
        "preface": "",
        "paragraphs": [
            "壮士缚鸡聊尔耳，小儿相鼎竟何如。",
            "眼前万事不堪说，惟有秋风解得渠。"
        ],
        "notes": "",
        "id": "7b3b7ae03593c0e3237386ea7d368815"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "赠䨥先生",
        "preface": "",
        "paragraphs": [
            "眼如明月口如神，闲里乾坤物外身。",
            "世上穷通都莫问，粹然生色几何人。"
        ],
        "notes": "",
        "id": "0d0ce47f96245b3f0b691ff1ef8bbb64"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "制干判院初度载临谨以梅起兴赋三绝句为斯文寿一笑幸甚  其一",
        "preface": "",
        "paragraphs": [
            "江梅吐出五花新，绰约林间早占春。",
            "多谢天公孕佳实，中心浑是那仁仁。"
        ],
        "notes": "",
        "id": "e15f0f5ad7c87d8a12ce677d23b65f65"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "制干判院初度载临谨以梅起兴赋三绝句为斯文寿一笑幸甚  其二",
        "preface": "",
        "paragraphs": [
            "冰魂玉质映霜林，四月飞成点点金。",
            "遥想清香能止渴，应知此意可为霖。"
        ],
        "notes": "",
        "id": "efef3dd7d7642fad0dfa6c9ec1420728"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "制干判院初度载临谨以梅起兴赋三绝句为斯文寿一笑幸甚  其三",
        "preface": "",
        "paragraphs": [
            "傅岩人起应旁招，道德光明相业高。",
            "试问当年调鼎事，非梨非栗不能桃。"
        ],
        "notes": "",
        "id": "2208aa3e53fe8586d29c9d59ae8dbade"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "正蒙主文教授大著宠示佳章辄继严韵仰酬盛意之辱兼呈诸契丈幸赐采瞩正皇恐再拜  其一",
        "preface": "",
        "paragraphs": [
            "珍重知音审五声，也从纸上得张程。",
            "设科久矣何曾见，想像双瞳万古惊。"
        ],
        "notes": "",
        "id": "9be87b4220694eb027284fc71fc0b3ca"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "正蒙主文教授大著宠示佳章辄继严韵仰酬盛意之辱兼呈诸契丈幸赐采瞩正皇恐再拜  其二",
        "preface": "",
        "paragraphs": [
            "眼空未可叹贤无，瓦砾中间有宝珠。",
            "多谢三峩孕清淑，安排贡籍贡鸿儒。"
        ],
        "notes": "",
        "id": "09d530505c427eb9348c98a5dd46df78"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "正蒙主文教授大著宠示佳章辄继严韵仰酬盛意之辱兼呈诸契丈幸赐采瞩正皇恐再拜  其三",
        "preface": "",
        "paragraphs": [
            "学禁初行好断魂，中庸大学委尘昏。",
            "如今天子都除却，正学何忧更屈伸。"
        ],
        "notes": "",
        "id": "23956ff40e2da772a6e799ffddbb53d2"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "正蒙主文教授大著宠示佳章辄继严韵仰酬盛意之辱兼呈诸契丈幸赐采瞩正皇恐再拜  其四",
        "preface": "",
        "paragraphs": [
            "外省风雷亦壮哉，曾将科目放颜回。",
            "因寻俊秀传衣钵，笑指凌云得得来。"
        ],
        "notes": "",
        "id": "46315a9c9e4f9adde5fa271e3c4a498d"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "正蒙主文教授大著宠示佳章辄继严韵仰酬盛意之辱兼呈诸契丈幸赐采瞩正皇恐再拜  其五",
        "preface": "",
        "paragraphs": [
            "冥搜窃叹眼俱高，我欲还家备百牢。",
            "三十三人齐上去，举杯帆外送洪涛。"
        ],
        "notes": "",
        "id": "8dda00799e687418a1cd20c4a4e11db8"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "昨幸甚得见子玉教授丈得一论其说出于订顽克己铭词致超绝辄借前韵以庆兼呈诸丈幸乞一笑正再拜上  其一",
        "preface": "",
        "paragraphs": [
            "天作斯文鼓大声，贤科今已定章程。",
            "诸生自此升堂去，谗说安能复震惊。"
        ],
        "notes": "",
        "id": "4c3a3b845015e2e329fa7d534526a2a2"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "昨幸甚得见子玉教授丈得一论其说出于订顽克己铭词致超绝辄借前韵以庆兼呈诸丈幸乞一笑正再拜上  其二",
        "preface": "",
        "paragraphs": [
            "广文人物世间无，两眼晶荧照乘珠。",
            "拈出便应人叹服，粹然议论到先儒。"
        ],
        "notes": "",
        "id": "6266398eed6570dfad08ff6754107e85"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "昨幸甚得见子玉教授丈得一论其说出于订顽克己铭词致超绝辄借前韵以庆兼呈诸丈幸乞一笑正再拜上  其三",
        "preface": "",
        "paragraphs": [
            "新泉瀹茗濯诗魂，繙阅如飞彻晓昏。",
            "是石无瑕终是石，莫教抱璞退声冤。"
        ],
        "notes": "",
        "id": "3af3e32f3be1865059bccdf48701f989"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "昨幸甚得见子玉教授丈得一论其说出于订顽克己铭词致超绝辄借前韵以庆兼呈诸丈幸乞一笑正再拜上  其四",
        "preface": "",
        "paragraphs": [
            "鉴别毫厘岂易哉，逢奇何惜读千回。",
            "充囊未可矜前得，如积薪焉看后来。"
        ],
        "notes": "",
        "id": "e8b2d67d82eb8dc9db70b36b711e0ae1"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "昨幸甚得见子玉教授丈得一论其说出于订顽克己铭词致超绝辄借前韵以庆兼呈诸丈幸乞一笑正再拜上  其五",
        "preface": "",
        "paragraphs": [
            "浅陋微邦望不高，偶同齐晋会虫牢。",
            "进贤受赏非吾事，拭目龙门跃巨涛。"
        ],
        "notes": "",
        "id": "872cc92e8a212eb7b79f4047cef658df"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "漕司檄劝稼望见资州忆王褒李鼎祚  其一",
        "preface": "",
        "paragraphs": [
            "文王既没易中没，孔子重明汉又衰。",
            "可惜李生真力学，但求象数不求词。"
        ],
        "notes": "",
        "id": "fa1fab6889da100a7f3104e69635e7ed"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "漕司檄劝稼望见资州忆王褒李鼎祚  其二",
        "preface": "",
        "paragraphs": [
            "秦接衰周汉接秦，汉儒议论尽真醇。",
            "如何独著贤臣颂，直使波流到圣臣。"
        ],
        "notes": "",
        "id": "68640fc4a9375992160fd0051ad7ccf9"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "益昌书怀",
        "preface": "",
        "paragraphs": [
            "熙宁使者今何在，元祐师臣去不归。",
            "独对江山舒望眼，悠然天际见云飞。"
        ],
        "notes": "",
        "id": "07bc0f82039ae4d56b52bbff8ecba6e4"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "发益昌",
        "preface": "",
        "paragraphs": [
            "牵江万斛犯惊湍，终日号呼寸寸难。",
            "少驻不妨官避客，也教容易下前滩。"
        ],
        "notes": "",
        "id": "56fd4e309f77a456995a22a6a4434f2c"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "奉送三荣王子文游益昌  其一",
        "preface": "",
        "paragraphs": [
            "廉逊先生袖手间，徽猷学士屡开藩。",
            "行藏有道俱奇绝，谁似清名萃一门。"
        ],
        "notes": "",
        "id": "43616cf17f1e8b3e97c388cbba34e971"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "奉送三荣王子文游益昌  其二",
        "preface": "",
        "paragraphs": [
            "自修盟好讳言兵，竞喜丰年贺太平。",
            "养得狐狸解猖獗，健儿还胜老儒生。"
        ],
        "notes": "",
        "id": "c8ed02847a09ac60afca55e37b4803f3"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "奉送三荣王子文游益昌  其三",
        "preface": "",
        "paragraphs": [
            "料得人人喜自新，尔民元是汉人民。",
            "君王仁对于天下，元帅慈祥也似春。"
        ],
        "notes": "",
        "id": "4741e714bb7d4e1a7b3f4d0b3b98888c"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "奉送三荣王子文游益昌  其四",
        "preface": "",
        "paragraphs": [
            "徽学诸孙亦俊游，舌端造化挽洪流。",
            "慨然投笔从裘马，要学班超万里侯。"
        ],
        "notes": "",
        "id": "6a077a21209b0ead09aab902a061c953"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "命解",
        "preface": "",
        "paragraphs": [
            "世谓臧仓解谮轲，岂知天意在干戈。",
            "如天便欲平天下，纵百臧仓不奈何。"
        ],
        "notes": "",
        "id": "0509ee7eb4f2b05e4e6992d9a703fb32"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "访廖叔度蒙示山谷所作真赞及藜郊等帖",
        "preface": "",
        "paragraphs": [
            "珍重前贤此考槃，山川环合地平宽。",
            "雨余草木俱苍翠，好与光风霁月看。"
        ],
        "notes": "",
        "id": "aaa6abcc3b157a607ce0c16d1c4c7bcb"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "过丹山访黄元英不值英壬子岁正资州所解进士也",
        "preface": "",
        "paragraphs": [
            "忆昔来司校士科，宣传是岁得人多。",
            "重来处处欢相问，怪我官犹旧户曹。"
        ],
        "notes": "",
        "id": "4bc05f353b87dc542ab17dec4d5e913d"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "访旧所游服膺斋怅然有怀",
        "preface": "",
        "paragraphs": [
            "当年志气尽豪英，便把文章作六经。",
            "堪笑从前大昏草，十年方见服膺人。"
        ],
        "notes": "",
        "id": "e650e10131a6a67c22b9f4d758760f39"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "小舟溯马湖江",
        "preface": "",
        "paragraphs": [
            "横斜骤雨巾折角，屈曲小舟屋打头。",
            "石壁愈高天愈远，乱云深处羁縻州。"
        ],
        "notes": "",
        "id": "8248b4e676fde437d7a91b8c837ec654"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "过石洞",
        "preface": "",
        "paragraphs": [
            "修门赫赫铁城长，雨后山川拥翠光。",
            "大似锦屏饶富贵，至今人说状元坊。"
        ],
        "notes": "",
        "id": "7bc993b23dd7a4a851b064024ccfc39d"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "过方舟墓下",
        "preface": "",
        "paragraphs": [
            "突兀方舟天下豪，文如神禹决江河。",
            "挽开岷峡归伊洛，一点光明万丈高。"
        ],
        "notes": "",
        "id": "2aa2308f49e2912077dce4695048775c"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "剑门诗",
        "preface": "",
        "paragraphs": [
            "罗列峰峦万仞尊，横纵畦畛自村村。",
            "诸侯有道人安业，何用崎岖闭剑门。"
        ],
        "notes": "",
        "id": "feb1ed7e430e340edebceef75c7fb1ff"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "梦得学士贤表惠寄蕨芽小诗驰谢聊发一粲",
        "preface": "",
        "paragraphs": [
            "陟彼南峰采蕨芽，筠篮驰送簇英华。",
            "东君迸出非无意，救活饥肠几万家。"
        ],
        "notes": "",
        "id": "ac14568ee1c97231962105101203d497"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "偶成奉寄思中索酒",
        "preface": "",
        "paragraphs": [
            "雨中风味似太苦，梦里秋怀如乱麻。",
            "頼有郎君自轩豁，时携一酌过西衙。"
        ],
        "notes": "",
        "id": "db2a7e2cc0de977c7765df7d5ee6dc15"
    },
    {
        "author": "度正",
        "dynasty": "宋",
        "type": "诗",
        "rhythmic": "",
        "title": "留题濂溪书堂",
        "preface": "",
        "paragraphs": [
            "千载斯文傥可求，暮春春服共行游。",
            "向人鱼鸟都和乐，满眼溪山只恁幽。"
        ],
        "notes": "",
        "id": "0df4fc31542a0c669cfd9df92ce02744"
    }
]