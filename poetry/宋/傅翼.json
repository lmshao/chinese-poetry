[
    {
        "author": "傅翼",
        "dynasty": "宋",
        "type": "诗",
        "rhythmic": "",
        "title": "猿峤",
        "preface": "",
        "paragraphs": [
            "参差茅屋带村烟，驿路崎岖石岸边。",
            "风物尽成三谷景，溪山分断七闽天。",
            "夜猿乘月悲霜树，秋石和云泻涧泉。",
            "谢守来游几千载，何人能为续佳篇。"
        ],
        "notes": "",
        "id": "ccb0de5cd6bfb52592f162232b94fc23"
    },
    {
        "author": "傅翼",
        "dynasty": "宋",
        "type": "诗",
        "rhythmic": "",
        "title": "福山寺",
        "preface": "",
        "paragraphs": [
            "隠隠晴空露翠微，也知深处有禅扉。",
            "几回待入烟霞去，只恐烟霞不放归。"
        ],
        "notes": "",
        "id": "d0afcdbf05b19329a07d0df4323eebba"
    },
    {
        "author": "傅翼",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "寂寞不胜情。"
        ],
        "notes": "",
        "id": "a31991e25220be3f95c6fb0412449903"
    }
]