[
    {
        "author": "苏瀛",
        "dynasty": "宋",
        "type": "诗",
        "rhythmic": "",
        "title": "大涤洞天留题  其一",
        "preface": "",
        "paragraphs": [
            "天作名山满世间，洞霄毕竟出尘寰。",
            "达翁不问长生药，高兴惟通九锁关。",
            "愿学坡仙游赤壁，肯如谢老陟东山。",
            "羽人能重来贤裔，杖屦相陪一日闲。"
        ],
        "notes": "",
        "id": "be1b2c4c78e2c7b61289bae0177253af"
    },
    {
        "author": "苏瀛",
        "dynasty": "宋",
        "type": "诗",
        "rhythmic": "",
        "title": "大涤洞天留题  其二",
        "preface": "",
        "paragraphs": [
            "冉冉云根手可采，天然泉石故相参。",
            "仙家永日元无夜，虚室冷风每自南。",
            "賸办芒鞋寻隠躅，更从羽士纵玄谈。",
            "真空不在多言论，学道何如啖蔗甘。"
        ],
        "notes": "",
        "id": "fcd540dfdcb736391e890ee0692353ed"
    }
]