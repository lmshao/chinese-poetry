[
    {
        "author": "曾怀",
        "dynasty": "宋",
        "type": "诗",
        "rhythmic": "",
        "title": "恭和御制玉津园宴射  其一",
        "preface": "",
        "paragraphs": [
            "名园佳气霭非烟，冠佩朝宗似百川。",
            "五品并令陪宴射，四𬭤端欲序宾贤。",
            "恩涵春意鱼翻藻，威入秋声雁落弦。",
            "竣事更容窥典雅，宸章应陋柏梁篇。"
        ],
        "notes": "",
        "id": "a8b7dd60ae163a708704cb4cef2f53a2"
    },
    {
        "author": "曾怀",
        "dynasty": "宋",
        "type": "诗",
        "rhythmic": "",
        "title": "恭和御制玉津园宴射  其二",
        "preface": "",
        "paragraphs": [
            "江山秋日冠轻烟，别苑风光胜辋川。",
            "位设虎侯恢盛典，枝穿杨叶校名贤。",
            "礼均湛露宣飞斝，乐奏钧天着发弦。",
            "圣主经文与纬武，全胜巡幸射蛟篇。"
        ],
        "notes": "",
        "id": "9c743422491d39753612e2557d533752"
    }
]