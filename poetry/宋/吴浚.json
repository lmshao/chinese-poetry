[
    {
        "author": "吴浚",
        "dynasty": "宋",
        "type": "诗",
        "rhythmic": "",
        "title": "越王台",
        "preface": "",
        "paragraphs": [
            "越王歌舞地，南国古繁雄。",
            "水阔山光迥，天低海气通。",
            "千舠民蛋雨，一塔贾胡风。",
            "欲问兴亡事，松声自半空。"
        ],
        "notes": "",
        "id": "82d717c2d56252fe548eeee6491692eb"
    },
    {
        "author": "吴浚",
        "dynasty": "宋",
        "type": "诗",
        "rhythmic": "",
        "title": "寄萧冰崖练橘里黄立轩",
        "preface": "",
        "paragraphs": [
            "破梦金川月，回头玉树风。",
            "烟村涵暮紫，霜叶颤晴红。",
            "谋国诸侯在，忘年古道同。",
            "乾坤云一片，吾意未终穷。"
        ],
        "notes": "",
        "id": "2e215f1f26c159b53523af62d0a7b6cc"
    },
    {
        "author": "吴浚",
        "dynasty": "宋",
        "type": "诗",
        "rhythmic": "",
        "title": "早发",
        "preface": "",
        "paragraphs": [
            "颢气澄初晓，清江百丈秋。",
            "桨摇山势动，船带日光流。",
            "禽噪应知曙，鱼沉若避钩。",
            "闲身非复昔，征棹莫迟留。"
        ],
        "notes": "",
        "id": "69619dc3194311be0f1d89e4de23f07d"
    },
    {
        "author": "吴浚",
        "dynasty": "宋",
        "type": "诗",
        "rhythmic": "",
        "title": "一雨",
        "preface": "",
        "paragraphs": [
            "一雨千红尽，春风奈老何。",
            "暝云含楚思，新涨动吴波。",
            "天地端倪出，朝廷俊杰多。",
            "马蹄江上路，吾意独蹉跎。"
        ],
        "notes": "",
        "id": "d6da18d142ca51499837b3d19628e374"
    },
    {
        "author": "吴浚",
        "dynasty": "宋",
        "type": "诗",
        "rhythmic": "",
        "title": "重过瑞金江",
        "preface": "",
        "paragraphs": [
            "水瘦滩声健，天寒霜意新。",
            "犬牙舟过石，鱼贯路行人。",
            "到眼心应识，回头迹易陈。",
            "时平刀剑息，失喜问遗民。"
        ],
        "notes": "",
        "id": "3d9f7ee51690202565ed9b4b701217ae"
    },
    {
        "author": "吴浚",
        "dynasty": "宋",
        "type": "诗",
        "rhythmic": "",
        "title": "道中即事  其一",
        "preface": "",
        "paragraphs": [
            "露白霜清晓气浮，菊花满意为谁秋。",
            "西风毕竟真廉吏，狼藉金钱散不收。"
        ],
        "notes": "",
        "id": "6c752b3449d1262317a7e3c87db80595"
    },
    {
        "author": "吴浚",
        "dynasty": "宋",
        "type": "诗",
        "rhythmic": "",
        "title": "道中即事  其二",
        "preface": "",
        "paragraphs": [
            "林叶声干山影瘦，斩新霜气欲无秋。",
            "菊花犹护西风局，自在篱根梦蓐收。"
        ],
        "notes": "",
        "id": "c472bf1c2a5c9d0100e1d52055200fb5"
    },
    {
        "author": "吴浚",
        "dynasty": "宋",
        "type": "诗",
        "rhythmic": "",
        "title": "客中",
        "preface": "",
        "paragraphs": [
            "断雁啸云天试霜，客中何事不凄凉。",
            "玉梅约住春风信，更让黄花半月香。"
        ],
        "notes": "",
        "id": "9fd78edbed7d714a1b27c52a8ff499d3"
    },
    {
        "author": "吴浚",
        "dynasty": "宋",
        "type": "诗",
        "rhythmic": "",
        "title": "山行",
        "preface": "",
        "paragraphs": [
            "溪水泠泠清见沙，镜中历历走鱼虾。",
            "树红霜后无多叶，梅入冬来第一花。"
        ],
        "notes": "",
        "id": "f6f0e9a4fc5f12129e3f1882dbbf3689"
    },
    {
        "author": "吴浚",
        "dynasty": "宋",
        "type": "诗",
        "rhythmic": "",
        "title": "春日",
        "preface": "",
        "paragraphs": [
            "画堂帘箔碧笼葱，午梦模糊燕语中。",
            "微雨嫩晴天似醉，閙红吹上海棠风。"
        ],
        "notes": "",
        "id": "ca2032451c7f8c2d9ad74c2697e433f5"
    },
    {
        "author": "吴浚",
        "dynasty": "宋",
        "type": "诗",
        "rhythmic": "",
        "title": "春词",
        "preface": "",
        "paragraphs": [
            "是处箫声破碧云，翠梅依旧锁闲春。",
            "东风不负庭前柳，只负年年看柳人。"
        ],
        "notes": "",
        "id": "bb92213a0792acb264e1f1d9b1fc92f5"
    },
    {
        "author": "吴浚",
        "dynasty": "宋",
        "type": "诗",
        "rhythmic": "",
        "title": "六言",
        "preface": "",
        "paragraphs": [
            "草间路六七里，溪上梅三四花。",
            "日落鸟声何处，山空犬吠谁家。"
        ],
        "notes": "",
        "id": "d9a5488ab7828bdf8b99507c4752bb2b"
    },
    {
        "author": "吴浚",
        "dynasty": "宋",
        "type": "诗",
        "rhythmic": "",
        "title": "采莲曲",
        "preface": "",
        "paragraphs": [
            "见莲知菂实，寻藕□丝长。",
            "六月天边路，何时结得霜。"
        ],
        "notes": "",
        "id": "6b6d0ea763327d27a4b3d6284b3a6faa"
    },
    {
        "author": "吴浚",
        "dynasty": "宋",
        "type": "诗",
        "rhythmic": "",
        "title": "太乙真人画像",
        "preface": "",
        "paragraphs": [
            "真人读何书，一叶凌浩溔。",
            "不见此舟轻，但觉天地小。"
        ],
        "notes": "",
        "id": "834c75d7258252ee1908ee5d64947b61"
    },
    {
        "author": "吴浚",
        "dynasty": "宋",
        "type": "诗",
        "rhythmic": "",
        "title": "安期生",
        "preface": "",
        "paragraphs": [
            "安期耸身坐，挥斥游太极。",
            "若遇谪仙人，鲸背分半席。"
        ],
        "notes": "",
        "id": "5fe41af94d0b223f678e5c9793c56142"
    },
    {
        "author": "吴浚",
        "dynasty": "宋",
        "type": "诗",
        "rhythmic": "",
        "title": "中秋联句",
        "preface": "",
        "paragraphs": [
            "棘闱受得树凉多，耿耿孤灯奈夜何。",
            "后夜中秋可无月，雨工先为洗银河。",
            "中秋此去日无多，笑问青天雨若何。",
            "旧日仙槎应好在，西风吹送上天河。",
            "雨到中秋易得多，素娥争奈漏天何。",
            "青天四壁漫漫夜，星魁谁人见渡河。",
            "雨声酿得客愁多，欲赏清秋作计何。",
            "莫唱刘郎黄鹤句，西风举目异江河。",
            "三台高处五云多，如此好天良夜何。",
            "曾记长淮看月否，玉人何处唱西河。",
            "月下敲诗得句多，诗成句句敌阴何。",
            "夜凉不禁诗肠渴，欲作长鲸吸九河。",
            "风卷玄云已不多，倚栏试问夜如何。",
            "玉轮拟把长绳系，生怕孤蟾没入河。",
            "月魄分它日影多，有盈有阙却缘何。",
            "世人错认娑罗树，半是青山半是河。",
            "孤蟾老矣阅人多，玉斧如霜不敢何。",
            "何似长圆如此夜，放教全影看山河。",
            "白凤威迟舞态多，三郎此际意如何。",
            "霓裳一曲君休听，曾引胡尘暗两河。",
            "月中桂子种来多，知得天香定属何。",
            "袍色明年沾柳汁，好寻年少到三河。",
            "乾坤清气在梅多，梅属能诗水部何。",
            "惜不移来月中种，却教疏影入秋河。",
            "东隅西极往来多，玉免如今奈老何。",
            "瑶鉴一奁尘不染，祗应夜夜浴明河。",
            "栏槛前山夜景多，一声长啸入亡何。",
            "露花点点明秋叶，坐到楼西斗插河。",
            "琼楼玉宇更寒多，天上不知今夕何。",
            "谁遣银潢倾作酒，一时浇我舌悬河。",
            "梯上秋旻路不多，刚风奈此浩然何。",
            "瑶光冷逼萧萧发，一叶莲舟稳泛河。",
            "桂香多处月明多，如此中秋有几何。",
            "堂上文奎炯如月，修廊灯火粲星河。",
            "夕佳朝爽入诗多，待不吟诗可奈何。",
            "过却中秋有公事，莫将风月付谈河。"
        ],
        "notes": "",
        "id": "4e567a5979d17833a5c9056ec9c120f9"
    }
]