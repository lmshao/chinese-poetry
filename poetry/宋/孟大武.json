[
    {
        "author": "孟大武",
        "dynasty": "宋",
        "type": "诗",
        "rhythmic": "",
        "title": "题大兴院",
        "preface": "",
        "paragraphs": [
            "松柏回环路屈盘，像堂僧室枕层峦。",
            "泉多翠茗临烹便，寺僻红尘欲到难。",
            "樵斧斫云春谷暗，渔榔敲月夜溪寒。",
            "我来未足登高兴，欲去裴回更倚阑。"
        ],
        "notes": "",
        "id": "5aee2a730b30cafa40dd55d5c0dc3b99"
    },
    {
        "author": "孟大武",
        "dynasty": "宋",
        "type": "诗",
        "rhythmic": "",
        "title": "题万安院",
        "preface": "",
        "paragraphs": [
            "十年不作此山来，依旧青山好在哉。",
            "聊逐春风驱酒病，却惊身世得愁媒。",
            "禅床寄枕眠初熟，山鬼嫌人梦却回。",
            "明日拂衣还出去，桃花地上欲成堆。"
        ],
        "notes": "",
        "id": "c0fdc925074553f4862bbe0a4c58546b"
    },
    {
        "author": "孟大武",
        "dynasty": "宋",
        "type": "诗",
        "rhythmic": "",
        "title": "题紫岩寺",
        "preface": "",
        "paragraphs": [
            "路入溪声远，秋深树影稀。",
            "涧云藏鸟语，松露滴人衣。",
            "诗战蜂腰怯，茶分粥面肥。",
            "胜游殊未厌，肯为夜寒归。"
        ],
        "notes": "",
        "id": "6b1bdd916420676d8a6e2ce41f31d7e1"
    },
    {
        "author": "孟大武",
        "dynasty": "宋",
        "type": "诗",
        "rhythmic": "",
        "title": "春日晚望",
        "preface": "",
        "paragraphs": [
            "屋角风微烟雾霏，柳丝无力杏花肥。",
            "朦胧数点斜阳里，应是呢喃燕子归。"
        ],
        "notes": "",
        "id": "5c63badd1344338c8440a9db74379b58"
    },
    {
        "author": "孟大武",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "彩仞气浮三塔耸，浮牌声振两溪寒。"
        ],
        "notes": "",
        "id": "413df3795bbd0362b0f3d2bcbf81ef9e"
    },
    {
        "author": "孟大武",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "扫地石盆冷，闭门春昼长。"
        ],
        "notes": "",
        "id": "bb08b68ee19d9b54650edfa4a818cc31"
    }
]