[
    {
        "author": "陈泷",
        "dynasty": "宋",
        "type": "诗",
        "rhythmic": "",
        "title": "题苏子美沧浪亭",
        "preface": "",
        "paragraphs": [
            "整履上飞虹，风高退酒容。",
            "叶黄翻乱蝶，树老卧苍龙。",
            "古径秋霜滑，空山暮霭浓。",
            "沧浪棋石在，题笔暗尘封。"
        ],
        "notes": "",
        "id": "a9045506b24fe4c436e9b5b0024e0d3b"
    },
    {
        "author": "陈泷",
        "dynasty": "宋",
        "type": "诗",
        "rhythmic": "",
        "title": "怀高履常",
        "preface": "",
        "paragraphs": [
            "苍头背锦囊，别我渡淮乡。",
            "一去又无信，相思几断肠。",
            "柳桥初过雨，瓜步正斜阳。",
            "知己同行乐，应忘归路长。"
        ],
        "notes": "",
        "id": "ca7dc6c1148038fc8c2e4dff4327d38e"
    },
    {
        "author": "陈泷",
        "dynasty": "宋",
        "type": "诗",
        "rhythmic": "",
        "title": "自赋小隠",
        "preface": "",
        "paragraphs": [
            "环堵萧然一破庐，市尘不到足安居。",
            "知心惟有梅梢月，来照寒窗夜读书。"
        ],
        "notes": "",
        "id": "79802cced681ed44b74a2ceef1d6c840"
    },
    {
        "author": "陈泷",
        "dynasty": "宋",
        "type": "诗",
        "rhythmic": "",
        "title": "凤凰台",
        "preface": "",
        "paragraphs": [
            "老尽梧桐凤不来，虚名犹占旧层台。",
            "朝阳照破兴亡梦，一径花阴自绿苔。"
        ],
        "notes": "",
        "id": "2c0f0537477b1e5ae02f916ded6ee85a"
    }
]