[
    {
        "author": "马提干",
        "dynasty": "宋",
        "type": "诗",
        "rhythmic": "",
        "title": "涪州十韵",
        "preface": "",
        "paragraphs": [
            "地据襟喉重，城依雉堞坚。",
            "东渐邻楚分，南望带夷边。",
            "舟楫三川会，封疆五郡连。",
            "人烟繁峡内，风物冠江前。",
            "溪自吴公邑，园由妃子传。",
            "许雄山共峻，马援坝相联。",
            "滩急群潴沸，崖高落马悬。",
            "石鱼占岁稔，铁柜验晴天。",
            "地煖冬无雪，人贫岁不绵。",
            "岩标山谷字，观塑尔朱仙。"
        ],
        "notes": "",
        "id": "3177508447f734577996fbfeb56dc240"
    }
]