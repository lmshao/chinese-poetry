[
    {
        "author": "陈贵谦",
        "dynasty": "宋",
        "type": "诗",
        "rhythmic": "",
        "title": "敬赞月林观禅师  其一",
        "preface": "",
        "paragraphs": [
            "示现人间忍辱仙，单提独弄祖师禅。",
            "生涯一钵无安处，惟有声名万古传。"
        ],
        "notes": "",
        "id": "dc42beaf4944cce9ef58b4cd2d045448"
    },
    {
        "author": "陈贵谦",
        "dynasty": "宋",
        "type": "诗",
        "rhythmic": "",
        "title": "敬赞月林观禅师  其二",
        "preface": "",
        "paragraphs": [
            "传得西林夜半衣，解将铁笛逆风吹。",
            "重重话堕全担荷，青出于蓝只自知。"
        ],
        "notes": "",
        "id": "b0461a6db728e01d3a504b785e5312b1"
    },
    {
        "author": "陈贵谦",
        "dynasty": "宋",
        "type": "诗",
        "rhythmic": "",
        "title": "敬赞月林观禅师  其三",
        "preface": "",
        "paragraphs": [
            "与师曾结宿生因，一笑吴门二十春。",
            "再见已忘标月指，无言可赞法王身。"
        ],
        "notes": "",
        "id": "ff6405e92bc844760ee93749d4dab0ce"
    }
]