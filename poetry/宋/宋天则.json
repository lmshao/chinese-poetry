[
    {
        "author": "宋天则",
        "dynasty": "宋",
        "type": "诗",
        "rhythmic": "",
        "title": "挽吕东莱先生  其一",
        "preface": "",
        "paragraphs": [
            "含孕天资粹，稽参学力深。",
            "躬纯君子行，道会圣人心。",
            "形见温于玉，持存劲愈金。",
            "斯文方有頼，蚤作遽闻音。"
        ],
        "notes": "",
        "id": "cf4b9904500a96c72b707571a0b9d9c0"
    },
    {
        "author": "宋天则",
        "dynasty": "宋",
        "type": "诗",
        "rhythmic": "",
        "title": "挽吕东莱先生  其二",
        "preface": "",
        "paragraphs": [
            "世选仍收第，词科复处优。",
            "贤关资善教，东观迈英游。",
            "史笔精刊系，文编极简搜。",
            "家居期问董，岂料病无瘳。"
        ],
        "notes": "",
        "id": "d7b05df732f09c76b005973a96e923cd"
    },
    {
        "author": "宋天则",
        "dynasty": "宋",
        "type": "诗",
        "rhythmic": "",
        "title": "挽吕东莱先生  其三",
        "preface": "",
        "paragraphs": [
            "设心何正大，所乐得群英。",
            "文妙云龙变，经谈日月明。",
            "精觕无间断，小大各圆成。",
            "长育恩难报，攀号自失声。"
        ],
        "notes": "",
        "id": "68c7a4f1b08cc61fd9bcdcd6ffb38e33"
    },
    {
        "author": "宋天则",
        "dynasty": "宋",
        "type": "诗",
        "rhythmic": "",
        "title": "挽吕东莱先生  其四",
        "preface": "",
        "paragraphs": [
            "丽泽南轩聚，俱曾辱异知。",
            "颛蒙初自释，诱掖信吾斯。",
            "虽叹行窝寂，犹亏筑室思。",
            "祇同二三子，许学莫能移。"
        ],
        "notes": "",
        "id": "4734e41dbd7a525746b415f7f9aa77ae"
    }
]