[
    {
        "author": "龚明之",
        "dynasty": "宋",
        "type": "诗",
        "rhythmic": "",
        "title": "芝华亭",
        "preface": "",
        "paragraphs": [
            "谁道休祥系上穹，民心元自与天通。",
            "政平讼理为真瑞，何必金芝产梵宫。"
        ],
        "notes": "",
        "id": "b0f702d40040e487114ee61feeef1372"
    },
    {
        "author": "龚明之",
        "dynasty": "宋",
        "type": "诗",
        "rhythmic": "",
        "title": "期颐堂  其一",
        "preface": "",
        "paragraphs": [
            "投老归来万事休，北窗一枕足清幽。",
            "虽然不得行胸臆，幸喜身无千岁忧。"
        ],
        "notes": "",
        "id": "02ef902d61775868aaa8b971e883e523"
    },
    {
        "author": "龚明之",
        "dynasty": "宋",
        "type": "诗",
        "rhythmic": "",
        "title": "期颐堂  其二",
        "preface": "",
        "paragraphs": [
            "少年已自乐杯觞，种秫安排老醉乡。",
            "试问几回供酒事，真成三万六千场。"
        ],
        "notes": "",
        "id": "1a877451107e817512a6b0e2f0cc369e"
    },
    {
        "author": "龚明之",
        "dynasty": "宋",
        "type": "诗",
        "rhythmic": "",
        "title": "期颐堂  其三",
        "preface": "",
        "paragraphs": [
            "百事如今与世违，十花一木谩儿嬉。",
            "莫欺兀兀痴顽老，曾睹升平元祐时。"
        ],
        "notes": "",
        "id": "1e605b283b72de6629f0ddbaf3d41dec"
    },
    {
        "author": "龚明之",
        "dynasty": "宋",
        "type": "诗",
        "rhythmic": "",
        "title": "期颐堂  其四",
        "preface": "",
        "paragraphs": [
            "不服丹砂不茹芝，老来四体未全衰。",
            "有人问我期颐法，一味胸中爱坦夷。"
        ],
        "notes": "",
        "id": "087a564586e239c00ffe0be5186dab96"
    }
]