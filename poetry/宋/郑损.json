[
    {
        "author": "郑损",
        "dynasty": "宋",
        "type": "诗",
        "rhythmic": "",
        "title": "琼花  其一",
        "preface": "",
        "paragraphs": [
            "琼花今日多从辩，玉蘂唐人早有诗。",
            "天上神仙曾枉驾，世间草木敢连枝。",
            "无风亦识飘香处，有眼谁看堕地时。",
            "三十年来成一梦，摩挲石刻鬓添丝。"
        ],
        "notes": "",
        "id": "28c78aa709c3dfb95cdf089d8c429264"
    },
    {
        "author": "郑损",
        "dynasty": "宋",
        "type": "诗",
        "rhythmic": "",
        "title": "琼花  其二",
        "preface": "",
        "paragraphs": [
            "春晚驱车到古祠，看花复诵旧题诗。",
            "少年尝记六七月，大暑曾开三五枝。",
            "酹酒辄来思往事，凭阑欲去立多时。",
            "八仙仿佛多疑似，相隔仙凡只一丝。"
        ],
        "notes": "",
        "id": "f6994d8ee3cc6232af388ea879ed413a"
    }
]