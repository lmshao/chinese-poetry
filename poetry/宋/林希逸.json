[
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "泊舟渔浦望吴山作",
        "preface": "",
        "paragraphs": [
            "客子孤舟傍晓沙，隔江人说是京华。",
            "缘山一带烟笼树，中有王侯百万家。"
        ],
        "notes": "",
        "id": "1b8912d85a7188de5f666c887d8b012d"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "龙湾秋夜",
        "preface": "",
        "paragraphs": [
            "旅泊秋将暮，行吟夜向中。",
            "独星明似月，重露冷于风。",
            "游历书何有，飞扬醉自雄。",
            "时闻边耗近，忧愤气填胸。"
        ],
        "notes": "",
        "id": "320da7053292f67d35b0a2cf1186bfde"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "前出塞",
        "preface": "",
        "paragraphs": [
            "淮面如江春涨早，猎骑夜归城未锁。",
            "边头戍将惜官卑，举鞭怒指平安火。"
        ],
        "notes": "",
        "id": "9d92baa1f7a6998a65159bc791464c42"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "后出塞",
        "preface": "",
        "paragraphs": [
            "紫金山前数尺雪，三十六洲明似月。",
            "夜来冲突人不知，但见官军刀带血。"
        ],
        "notes": "",
        "id": "1ba4cad8934a191526ba20ece2579b42"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "信阳道中次陈守韵",
        "preface": "",
        "paragraphs": [
            "古岭才成径，荒林间有家。",
            "柳眠腰袅娜，桑老骨槎牙。",
            "野麦三分草，山篱一半花。",
            "挟书来万里，飘泊负生涯。"
        ],
        "notes": "",
        "id": "65d75455acc3bc4a5247174c9b5265fc"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "安丰作",
        "preface": "",
        "paragraphs": [
            "塞北悲笳起，淮南古木疏。",
            "风高疑唳鹤，水落见叉鱼。",
            "俗仅传丹鼎，人谁问枕书。",
            "因吟招隠赋，久客自嗟嘘。"
        ],
        "notes": "",
        "id": "d53fd95e55e0509cf774bd05365dc389"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "寄书后作",
        "preface": "",
        "paragraphs": [
            "几度题书客未还，归鸿节节度乡关。",
            "遥知一纸平安字，慈母灯前阁泪看。"
        ],
        "notes": "",
        "id": "a03a400c388d071573aa9e561a891baa"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "寒食  其一",
        "preface": "",
        "paragraphs": [
            "异俗逢钻燧，劳生叹转蓬。",
            "茅簷疏柳月，草地落花风。",
            "故国丘坟在，他乡祭祀同。",
            "奔驰真左计，归梦海云东。"
        ],
        "notes": "",
        "id": "5608a02da5aa97e2b165588ead4b5cba"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "寒食  其二",
        "preface": "",
        "paragraphs": [
            "阵阵花风送雨寒，心随风雨到乡关。",
            "遥知松柏山前路，今日邻人拜扫还。"
        ],
        "notes": "",
        "id": "57219c48d1a5b95b58eab56a05138cda"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "舟泊姑苏城外",
        "preface": "",
        "paragraphs": [
            "倚郭维孤舟，漠漠见烟渚。",
            "水宿野鸟归，夜深邻人语。",
            "远客万斛愁，卧听姑苏雨。"
        ],
        "notes": "",
        "id": "e158508b0a04550939b8f610c90d540e"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "宿西兴渡作",
        "preface": "",
        "paragraphs": [
            "古寺鸣钟罢，高林宿鸟忙。",
            "竹明风弄影，荷净露生香。",
            "月到中天小，星过野水长。",
            "江村人寂寂，败叶响银床。"
        ],
        "notes": "",
        "id": "c40c5fe269d707e9db1a66b9516ea7ca"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "临浦秋夜",
        "preface": "",
        "paragraphs": [
            "野噪寒枝鹊，村归古寺僧。",
            "傍阶闻落叶，隔岸数残灯。",
            "月退频移席，潮高尚倚藤。",
            "江虚群籁息，人语近渔罾。"
        ],
        "notes": "",
        "id": "fa4be254e3882175334edd40cb3ab53f"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "乐轩先师挽歌词  其一",
        "preface": "",
        "paragraphs": [
            "十年灯火若为情，一日箫笳有底声。",
            "惆怅门前旧时路，白头扶杖夜深行。"
        ],
        "notes": "",
        "id": "ff873cc3feaddf173dfb8bddfdac8791"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "乐轩先师挽歌词  其二",
        "preface": "",
        "paragraphs": [
            "网山遗稿乐轩文，已矣今无识子云。",
            "千载何人按图问，犀斜南谷两荒坟。"
        ],
        "notes": "",
        "id": "555b9b5605ef6f1a8dea9816c191b556"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "乐轩先师挽歌词  其三",
        "preface": "",
        "paragraphs": [
            "晦庵南北象山西，道学年来入品题。",
            "可惜六经真脉络，红泉三世两幽栖。"
        ],
        "notes": "",
        "id": "81e6838b854f8102b1efb9466a8db98a"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "秋闺怨",
        "preface": "",
        "paragraphs": [
            "帘幕低垂夜漏深，秋虫唧唧相悲吟。",
            "回纹织罢空弹泪，未必君心似妾心。"
        ],
        "notes": "",
        "id": "e6590a3421468caa8d179d00c9534166"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "午斋即事",
        "preface": "",
        "paragraphs": [
            "晴窗吾伊罢，风薄清昼永。",
            "陈编几废兴，适笑心自领。",
            "青精饭何味，车笠沸尘境。",
            "伫立共幽怀，虚簷疏竹影。"
        ],
        "notes": "",
        "id": "d74519bb046c54e21f10da9dc2bc59bc"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "用韵答友人论诗",
        "preface": "",
        "paragraphs": [
            "艺业难精最是诗，千差万别信难知。",
            "还须倒岳倾湫手，却有惊天动地时。",
            "鸟迹论书方古雅，龙媒入画始权奇。",
            "夷然便欲趣平淡，此法谁传我亦疑。"
        ],
        "notes": "",
        "id": "a72ada1e5402e51c45f4325449f76adf"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "与陈同舍饮三元楼",
        "preface": "",
        "paragraphs": [
            "失身杯酒莫追尤，烂醉生涯尽自由。",
            "可倚何须鹦鹉赋，相逢且解骕骦裘。",
            "今无客入扬雄巷，终有人题李白楼。",
            "却笑三闾太憔悴，独醒犹作畔牢愁。"
        ],
        "notes": "",
        "id": "d1d1b10fd7fc2b6254d8730523174716"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "癸巳再入京宿璜溪寄二弟",
        "preface": "",
        "paragraphs": [
            "十日离家只四程，白云何处玉融青。",
            "溪声飒飒如风雨，独对寒灯咏鹡鸰。"
        ],
        "notes": "",
        "id": "7e84464128957cc318269e64f0c1ec1c"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "黄源岭半见梅作",
        "preface": "",
        "paragraphs": [
            "古岭森森立万松，一株寒玉笑春风。",
            "恰如钓艇桐江客，画入云台剑佩中。"
        ],
        "notes": "",
        "id": "280eab69803f3af87e4d0ab2b3ba9651"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "有怀",
        "preface": "",
        "paragraphs": [
            "金莲学士起持衡，玉笋门生仅识名。",
            "一瓣心香双泪眼，半溪残日暮云横。"
        ],
        "notes": "",
        "id": "7146bd96ddbf157d905906696a167779"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "七夕",
        "preface": "",
        "paragraphs": [
            "七香宝驾灵谁乞，双眼金针俗不存。",
            "世态如今机巧遍，堪将余技献天孙。"
        ],
        "notes": "",
        "id": "61cae94c46efec518a16029194da80af"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "千载",
        "preface": "",
        "paragraphs": [
            "千载祇如此，回头迹便陈。",
            "嘘天遗故我，问月叹今人。",
            "客授长生诀，僧谈不坏身。",
            "未应痴准拟，且乐醉乡春。"
        ],
        "notes": "",
        "id": "d36b9c25ed5e13e343d1b1ea1ecc14e7"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "悼四先生",
        "preface": "",
        "paragraphs": [
            "真洪蒋魏继沦终，天肯忧人国欲空。",
            "众口生憎来论学，诸贤死不解和戎。",
            "良图已付悲歌外，旧恨祇留奏稿中。",
            "拟续八哀才思短，剩将双泪洒松风。"
        ],
        "notes": "",
        "id": "06a119a725a76bd47d6ab92a1a016913"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "读黄诗",
        "preface": "",
        "paragraphs": [
            "我生所敬涪江翁，知翁不独哦诗工。",
            "逍遥颇学漆园吏，下笔纵横法略同。",
            "自言锦机织锦手，兴寄每有离骚风。",
            "内篇外篇手分别，冥搜所到真奇绝。",
            "颉颃韩柳追庄骚，笔意尤工是晚节。",
            "两苏而下秦晁张，闭门觅句陈履常。",
            "当时姓名比明月，文莫如苏诗则黄。",
            "黔南日月老宾送，白头去作宜州梦。",
            "官楼家乘谁得之，那知珠玉无散遗。",
            "生前忍苦琢诗句，飘泊不忧无死处。",
            "今人更病语太奇，哀公不遇今犹故。"
        ],
        "notes": "",
        "id": "d544732739c9c13006d29d6647755a65"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "打马",
        "preface": "",
        "paragraphs": [
            "九折羊肠片纸间，机心觌面险于山。",
            "是非喻马一儒墨，得失争蜗两触蛮。",
            "危似楚兵临汉堑，急如齐客度秦关。",
            "良图邂逅何分别，莫诧争雄衣锦还。"
        ],
        "notes": "",
        "id": "be576cdfd4119aece3f40cf99375cfb0"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "晚游遣兴",
        "preface": "",
        "paragraphs": [
            "积雨多妨喜晚晴，幽禽足足傍簷鸣。",
            "迎风远岸松声近，背日阴池树影明。",
            "亲有余年方頼禄，国无长算幸渝平。",
            "此生错料吾犹可，只恐风尘未肯清。"
        ],
        "notes": "",
        "id": "86a33f24be71c578304580581bcbab04"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "心王",
        "preface": "",
        "paragraphs": [
            "易言不动工夫密，书说惟微体段彰。",
            "仙谩有方求气母，禅非无见指心王。",
            "灵根本要行藏在，槁木宁于应感妨。",
            "一语何思千古训，莫言为陆背程张。"
        ],
        "notes": "",
        "id": "83f018818b2db454982a280b1253f00a"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "日用",
        "preface": "",
        "paragraphs": [
            "赖得人间念已灰，省身克己问参回。",
            "事随缘法安排去，病向根源点检来。",
            "布袜青鞋资懒散，笔床茶灶恣徘徊。",
            "偷忙不住提撕着，猛可投机亦俊哉。"
        ],
        "notes": "",
        "id": "d3aaa642fb728fd5130ec7c3c270929f"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "答友人论学",
        "preface": "",
        "paragraphs": [
            "逐字笺来学转难，逢人个个说曾颜。",
            "那知剥落皮毛处，不在流传口耳间。",
            "禅要自参求印可，仙须亲炼待丹还。",
            "卖花担上看桃李，此语吾今忆鹤山。"
        ],
        "notes": "",
        "id": "b029cc31fb7781ce3f25267177be527e"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "力学",
        "preface": "",
        "paragraphs": [
            "力学求心苦未安，蓬窗頼得小盘桓。",
            "醉知叉手矜持易，过似科头点检难。",
            "静定工夫忙里试，和平气象怒中看。",
            "亨涂失脚人何限，始信颜回乐一箪。"
        ],
        "notes": "",
        "id": "b2af476843f5d6b9867bd9782d63cba6"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "玄扃",
        "preface": "",
        "paragraphs": [
            "君从何处叩玄扃，耳学纷纷莫浪听。",
            "刬尽念头方近道，扫空注脚始明经。",
            "见闻日富祇尘积，涉历年深似酒醒。",
            "不必但疑禅背理，请君细读信心铭。"
        ],
        "notes": "",
        "id": "3a867cce1fff6fb3558af6acf35550d1"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "佛言法界惟心造，仙说还丹要想成。",
            "到得冰壶秋月处，轻轻拈出是功名。"
        ],
        "notes": "",
        "id": "621546150ed6ec053904d12bdd325b13"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "读邸报怀王先生作",
        "preface": "",
        "paragraphs": [
            "当日筹边事偶蹉，追尤未已意云何。",
            "纵令君实谋时短，不道伊川好处多。"
        ],
        "notes": "",
        "id": "40ed0621f3c37a8bdd6ad1ce4ddbb112"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "泊舟箬村有怀老师作",
        "preface": "",
        "paragraphs": [
            "昔去京华此舣舟，老师含笑别江头。",
            "我今重向江头立，宿草伤心二十秋。"
        ],
        "notes": "",
        "id": "3af17a5f12255c14458c14c7f87f9d84"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "寄林寒斋",
        "preface": "",
        "paragraphs": [
            "此是渊明向上人，少年早已谢簪绅。",
            "谈优雅号周禅客，意散宜称谢道民。",
            "书疏苦无多字数，岁时但觉两情亲。",
            "寒窗欠我煨炉语，久办青鞋拟乞身。"
        ],
        "notes": "",
        "id": "a730f57fc35d87159e10f5f6475fdfbf"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "内宿",
        "preface": "",
        "paragraphs": [
            "玉宇凌空耸，金书照夜明。",
            "墙深容竹迸，石古伴梅横。",
            "云接天章路，风传徼道声。",
            "非才叨儤直，愧见壁间名。"
        ],
        "notes": "",
        "id": "f9afaa00898110b825c3d73111ca1b97"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "又绝句",
        "preface": "",
        "paragraphs": [
            "堂虚陡觉暮寒生，长乐疏钟缓转更。",
            "对烛已无词可草，拥炉时听閙皇城。"
        ],
        "notes": "",
        "id": "cf643480bc392e97694490b8142665fd"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "次早喜雪",
        "preface": "",
        "paragraphs": [
            "竹叶初闻似雨声，禁林未晓已通明。",
            "朱楼屈曲栏先湿，紫殿参差瓦欲平。",
            "冰砚笔随花片起，风簷幔点蕊珠轻。",
            "堂名不枉人间说，此际真如玉琢成。"
        ],
        "notes": "",
        "id": "382478e9349a45176cb08c0ca930c335"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "入局有怀",
        "preface": "",
        "paragraphs": [
            "空餐无补负公家，此志虽存鬓已华。",
            "每向客怀红踯躅，不贪郎对紫薇花。",
            "宽心可要流香酒，圆梦何须正焙茶。",
            "手板便还丞相去，吾侪活计只桑麻。"
        ],
        "notes": "",
        "id": "39c4464ec3699512778fc1dfc984976d"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "有感",
        "preface": "",
        "paragraphs": [
            "少日因贫强觅官，于今悔掷钓鱼竿。",
            "宫袍岂似陀尼暖，廐马何如款段安。",
            "准易莫教玄尚白，奏篇还要炳于丹。",
            "得归须谒严陵去，梦已先经七里滩。"
        ],
        "notes": "",
        "id": "4d797c6c3c4a3db867b49ad00fef7413"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "得郡后二首  其一",
        "preface": "",
        "paragraphs": [
            "君王分付为亲还，班路諠传忤要官。",
            "我但得归他不问，从来人道乞身难。"
        ],
        "notes": "",
        "id": "7d4754ff215d0d12a4291c5ddece70c2"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "得郡后二首  其二",
        "preface": "",
        "paragraphs": [
            "语戆情知忤要人，此心谋国不谋身。",
            "一麾得请天南去，出处应堪白老亲。"
        ],
        "notes": "",
        "id": "a3431a8ec595f4074fb27ce2eb000cf1"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "登舟喜风顿清秋暑",
        "preface": "",
        "paragraphs": [
            "触暑登途众共猜，好风谁料逐帆开。",
            "天公应是怜行客，正忤炎官热属来。"
        ],
        "notes": "",
        "id": "bb4ccc03bb0db692e5f9ce80720b5683"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和后村明皇按乐图歌",
        "preface": "",
        "paragraphs": [
            "芙蓉帐暖春觉迟，玉笛真人恣荒嬉。",
            "弄权宰相杨与李，老奴将军专北司。",
            "延秋门外目未覩，宫中但教霓裳舞。",
            "薛王沉醉寿王醒，天公自击催花鼓。",
            "锦鸡索鬭金笼疏，宝马登床伶走趋。",
            "只愁海棠睡不足，肯信渔阳有反书。",
            "青娥阿㜮发种种，海上依然髻斜拥。",
            "游魂血污纵得归，不伴君王行蜀陇。",
            "周郎此笔妙殊常，琛台初见惜匆忙。",
            "重来把玩转烛许，十年去我春堂堂。",
            "按图雅欲谈遗事，西墅无人谁考异。",
            "少公锦卷长公题，共说少公各挥泪。"
        ],
        "notes": "",
        "id": "43184c90aeaf3d51a575e42206516d45"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "梅花",
        "preface": "",
        "paragraphs": [
            "纷纷尘劫数河沙，玉雪风标共几家。",
            "可是人间清气少，却疑太半作梅花。"
        ],
        "notes": "",
        "id": "894f6e3ab8d8acfcb2e2ac22487e00d6"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "劭农",
        "preface": "",
        "paragraphs": [
            "此礼今于古庶几，厖眉共席意依依。",
            "儿携竹笠翁藜杖，主带朝冠客布衣。",
            "饮不尽觞瓢挈去，食犹余胾叶包归。",
            "已分镂本随人看，闻说今年僻字稀。"
        ],
        "notes": "",
        "id": "24ebbf11eb99206b9023d7e934db50ca"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "忆在",
        "preface": "",
        "paragraphs": [
            "忆在云深处，身曾侍紫宸。",
            "元无讲三昧，那得笔千钧。",
            "分赐茶犹在，批依墨尚新。",
            "汗颜恩莫报，窃禄谩娱亲。"
        ],
        "notes": "",
        "id": "7cd45d27ce417efbba73a41391d78663"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "马和之觅句图",
        "preface": "",
        "paragraphs": [
            "先生隠几奴煨火，斜插疏枝破瓦尊。",
            "鹤梦未回更几转，吟时应是月黄昏。"
        ],
        "notes": "",
        "id": "f8e2cb93df8cf6d5a35f05230812094f"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "石虎礼僧图",
        "preface": "",
        "paragraphs": [
            "眼前立是抱桥尸，悔不湔肠背后儿。",
            "洛度老胡闻血臭，汝虽合爪我攒眉。"
        ],
        "notes": "",
        "id": "6ff0b41f69eb297785cc9bfe1289c350"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "明皇听笛图",
        "preface": "",
        "paragraphs": [
            "寿王妃弄宁王笛，对面三郎背老伶。",
            "却恨马嵬西去路，无人吹出雨霖铃。"
        ],
        "notes": "",
        "id": "3ef9b5a733ece9717c2fe8a68a08dddd"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "杨通老移居图",
        "preface": "",
        "paragraphs": [
            "忆昔移居诗，在集篇篇好。",
            "就中语奇绝，最是涉与岛。",
            "谁欤作此图，题以杨通老。",
            "行行四五人，长短各有荷。",
            "瓢者帽且髯，席者头不裹。",
            "或牧而尚髫，或负而似跛。",
            "孟光衣颇宽，灵照袖亦拖。",
            "一儿解持箠，一儿才剪箠。",
            "处士独跨馿，牛乃背其媪。",
            "彼羊驱于前，彼猫肩于左。",
            "琴二荻篮双，生计亦甚伙。",
            "应嫌俗子知，必住深山可。",
            "低眉得何句，手卷岂其稿。",
            "若逢李十二，定复歌饭颗。",
            "薏苡或招谗，胡椒能惹祸。",
            "君子哉若人，万物备于我。"
        ],
        "notes": "",
        "id": "cdd7832a95c1b2d5b6e7e5f5b912f8ac"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "石鼎联句图",
        "preface": "",
        "paragraphs": [
            "画意不画形，形胜意不足。",
            "正如九方臯，相马不相肉。",
            "此笔谁为之，缫借以锦玉。",
            "一几共三人，弥明喜师服。",
            "赓酬夜何其，漏箭在银烛。",
            "谁如豕腹胀，谁作龙头缩。",
            "始胡为颉颃，末胡为屈伏。",
            "彼既鼻撩天，避席徒局束。",
            "去者俄翩然，二子睡正熟。",
            "奓户问童奴，晓云凄古木。",
            "质之昌黎篇，段段皆实录。",
            "用意岂不精，或者疑近俗。",
            "我闻文章家，同工而异曲。",
            "或如骏历险，千里在一蹙。",
            "或寸步不遗，句句必连属。",
            "在诗则乐天，在文则永叔。",
            "画品恐亦然，愿言宝此轴。",
            "毋使叹巧心，受嗤于拙目。"
        ],
        "notes": "",
        "id": "ca53fd61386ae5d4225d20004c0acc2e"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "题江贯道山水四言",
        "preface": "",
        "paragraphs": [
            "远山丛丛，远树蒙蒙。",
            "咫尺万里，江行其中。",
            "短长何岸，高低何峰。",
            "彼坻彼洔，彼瀑彼洪。",
            "晴岚乍豁，烟霭葱笼。",
            "或断或属，且淡且浓。",
            "尔崒奚寺，尔盘奚宫。",
            "或垣阴翳，或梁嵌空。",
            "有吠者厖，有樵者翁。",
            "危樯落碇，短棹掀蓬。",
            "往来异趣，寂动殊容。",
            "羃翠其庭，岂非卢鸿。",
            "略彴而渡，岂非龟蒙。",
            "昔我经行，云山万重。",
            "若淮南北，与江西东。",
            "亦蓑而雨，亦帽而风。",
            "乃今追惟，梦境相从。",
            "及此开卷，恍然昔同。",
            "谁居作者，造化论功。",
            "淹总其裔，熙成是宗。",
            "声闻九陛，既召而终。",
            "谓彼树白，谶其身穷。",
            "其然岂然，讯之天公。",
            "此名穹壤，畴曰不逢。"
        ],
        "notes": "",
        "id": "f0eade94ad0d2c99381c2ea71643655e"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "题达磨渡芦图",
        "preface": "",
        "paragraphs": [
            "白头浪中碧眼胡，赤脚笑踏雁衔芦。",
            "太平寺主不知我，观音后身谁诳渠。",
            "是身如幻本来空，偶然游戏非神通。",
            "当年涉海向震旦，扁舟本与商胡同。",
            "君不见壶丘弟子御风飞，犹有所待周笑之。",
            "又不见横抛锡杖渡水僧，回瞻黄檗称大乘。",
            "此胡法器更奇在，何曾以此为圣解。",
            "萧郎不悟义不留，却要时人略惊怪。",
            "异时埋骨寄熊耳，万里西归提只履。",
            "忽从葱岭遇宋云，雅意依然今日是。",
            "此图谁笔面如活，客来却咏凌波袜。",
            "若将底事比渠侬，老胡暗中定羞杀。"
        ],
        "notes": "",
        "id": "31e1d90c0459221b05a9aed44e455d17"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "郡圃偶题",
        "preface": "",
        "paragraphs": [
            "曲阶倚杖行疏影，柳花度竹粘衣领。",
            "台根三两落残梅，时见幽禽窥野井。"
        ],
        "notes": "",
        "id": "c820843a8dd289d5c0eb01aa74e21ecd"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "正月郡圃偶成",
        "preface": "",
        "paragraphs": [
            "梅花落尽柳将舒，池水冬深只尺余。",
            "亭欠扫除多败叶，园随高下长新蔬。",
            "典刑如在松加爱，意思相关草莫耡。",
            "庆朔堂前诗一首，旧碑元是后来书。"
        ],
        "notes": "",
        "id": "19d7f42d23ebceec9afd071b65131b51"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "题宋德清诗稿",
        "preface": "",
        "paragraphs": [
            "诗法如书法，临摹恐未真。",
            "宁为禅散圣，莫作婢夫人。",
            "士诧门中集，君留席上珍。",
            "苦吟应不厌，会见轧黄陈。"
        ],
        "notes": "",
        "id": "b7b51fa1d2074b6dc9782a32b3bbfc09"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "读刚愍程公祠堂碑作",
        "preface": "",
        "paragraphs": [
            "抗对公何勇，留芳泣血编。",
            "死能名百世，生不解千年。",
            "官岂云无长，吾诚耻独全。",
            "堂堂英烈在，遗像旧江边。"
        ],
        "notes": "",
        "id": "c8f24b6df453bd6127325dbe58251e57"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "晚行凤游池边作",
        "preface": "",
        "paragraphs": [
            "为吏常嗟七不堪，偷闲时到小池南。",
            "去来共浴凫千百，高下相呼鹊二三。",
            "春放新红梅点点，霜余旧绿草毵毵。",
            "云边数阵鸦归后，远树如山日半含。"
        ],
        "notes": "",
        "id": "b858fc9efd13c772230e2a6fce73ab71"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "人世",
        "preface": "",
        "paragraphs": [
            "浮世堪嗤似戏场，尘编无限记兴亡。",
            "百年不了窗明暗，一觉宁论夜短长。",
            "空谷老天休浩叹，今人古月谩相望。",
            "眼前翻覆祇如许，隠几何妨静炷香。"
        ],
        "notes": "",
        "id": "2ff2554aabc01cb0568b68f19b1f94dd"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "夜坐",
        "preface": "",
        "paragraphs": [
            "入夜新凉乍满襟，簷前花竹弄清阴。",
            "好时好日随缘住，非月非风得趣深。",
            "书到七篇偏有味，诗留千载待知音。",
            "从来一点圆明处，不是禅心是本心。"
        ],
        "notes": "",
        "id": "98194101beed06a7c30c03bfde57a5d6"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "徐朝奉挽歌词",
        "preface": "",
        "paragraphs": [
            "薤露曲，薤露歌，人生如露可奈何。",
            "如公九十鬓皤皤，有子百世名不磨。",
            "排奸直气贯羲娥，教忠蜚奏金銮坡。",
            "制书内出特旨褒，鱼跃白金绯染袍。",
            "径阪之门道日高，葵藿园中翁共哦。",
            "诸孙玉立春室和，生事以礼逾牲牢。",
            "公从诸仙游栏柯，送车千两山之阿。",
            "鸿章伐石质参轲，百年似此胜人多。",
            "翁归如蜕儿悲号，团栾一散顷兮俄。",
            "门人从今废蓼莪，事亲无足可奈何。",
            "事亲无足可奈何，薤露曲，薤露歌。"
        ],
        "notes": "",
        "id": "2bfb4607f3320ca231907b79c810b74d"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "亏欠",
        "preface": "",
        "paragraphs": [
            "休放闲愁到酒边，眼前亏欠是良缘。",
            "六王才毕秦关失，二寇俱平晋社迁。",
            "月满一轮须渐破，屋留三瓦莫教全。",
            "谁名缺减人间世，虽道胡僧也自贤。"
        ],
        "notes": "",
        "id": "b002603d2a1ad160823ee467ff637beb"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "自知",
        "preface": "",
        "paragraphs": [
            "学问深功要不疑，空谈长笑晋人痴。",
            "渠侬眼纵明如月，知我何如我自知。"
        ],
        "notes": "",
        "id": "e56f0529f6bb3342d22e8c05328aec8a"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "郊行即事二首  其一",
        "preface": "",
        "paragraphs": [
            "野店相依门向背，牧童对语岸东西。",
            "草枯白见樵成径，木落红随叶入溪。",
            "色有浅深峰远近，影无长短树高低。",
            "眼前好句闲收拾，归到书窗却自题。"
        ],
        "notes": "",
        "id": "f49fa0f658822c2a7952a105c9df444f"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "郊行即事二首  其二",
        "preface": "",
        "paragraphs": [
            "老树菌生铺兔目，断蹊泥湿印牛蹄。",
            "山僧渡水双携履，野客归村独杖藜。",
            "群鸟争枝声上下，孤松夹涧影东西。",
            "行吟注意搜诗料，欲近前溪路忽迷。"
        ],
        "notes": "",
        "id": "bc47431f20cfae21b26eed6b8d7631a7"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "偶题",
        "preface": "",
        "paragraphs": [
            "生涯莫要问如何，且卧牛衣醉浊醪。",
            "仕已何妨三令尹，是非元自一东坡。",
            "拾遗儿去看鱼笱，廷尉门荒设雀罗。",
            "百卉不论红与紫，看花时少叶时多。"
        ],
        "notes": "",
        "id": "93c561492b0430fd76fad596c5813f26"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "书怀二首  其一",
        "preface": "",
        "paragraphs": [
            "寒窗弄笔日娱嬉，品格高低问孰知。",
            "古貌古心空自许，散歌散传不能奇。",
            "但参言句禅差是，要入文章录却痴。",
            "谁道二郎吟可学，支颐摇膝笑龟儿。"
        ],
        "notes": "",
        "id": "6373fa04d9148fb49181de3d548f509f"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "书怀二首  其二",
        "preface": "",
        "paragraphs": [
            "人间逆境似难堪，涉历崎⿱山虚我熟谙。",
            "早已知非如伯玉，误令入閙为图南。",
            "二娘子酒何妨醉，小厮儿禅只默参。",
            "试问先生缘底乐，坐观寒月照秋潭。"
        ],
        "notes": "",
        "id": "d615cf5454650994ce02bf98979755ea"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "世味",
        "preface": "",
        "paragraphs": [
            "世味更尝百念轻，眼前何辱又何荣。",
            "宁教鬼解揶揄汝，不许人能驾驭卿。",
            "跃马卧龙皆梦事，焚香弄镜了余生。",
            "春残雨水差沾足，却愿从今米价平。"
        ],
        "notes": "",
        "id": "803eb7a726d4c9517eed3edf8c69ee0f"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "读程氏遗书",
        "preface": "",
        "paragraphs": [
            "浮身长短梦，可见几英雄。",
            "不有遗编在，应随落叶空。",
            "中宵门外雪，一月坐间风。",
            "似此难传处，能言孰与同。"
        ],
        "notes": "",
        "id": "088cb01a12835648cbd7a70bd6e9c892"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "身外",
        "preface": "",
        "paragraphs": [
            "身外荣枯时与命，眼前好恶古犹今。",
            "不须指拟文章力，且要消除人我心。",
            "贫甚可无餐玉法，闲多好和玩珠吟。",
            "春残任待花饶笑，竹几蒲团味自深。"
        ],
        "notes": "",
        "id": "786e6cfa8da28eaef015edefa35c96e2"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "自警",
        "preface": "",
        "paragraphs": [
            "静退虽知趣味殊，终然习气未全除。",
            "有无对境宜俱遣，梦觉何时解一如。",
            "得力要须生处熟，用工最怕密中疏。",
            "莫教草草匆匆去，却恐从前枉读书。"
        ],
        "notes": "",
        "id": "3df85c57d19fca0bea88580602dfd47c"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "晨兴和前韵",
        "preface": "",
        "paragraphs": [
            "分剂元无欠与余，化工最巧是乘除。",
            "壮怀何必风云入，净念须看露电如。",
            "玄在不妨雄拓落，诗成自笑甫狂疏。",
            "新来一事尤堪讶，眼已眵昏学草书。"
        ],
        "notes": "",
        "id": "61eab0091fb5993feb12e343b09046ab"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "晴窗放言",
        "preface": "",
        "paragraphs": [
            "今日与明朝，相寻仅顷刻。",
            "昨日不可追，便如千岁隔。",
            "长江汐且潮，孤月明又魄。",
            "真宰良自劳，人生况如客。",
            "锦衣岂云华，藜羹未为啬。",
            "俯仰去来今，升沉付一哑。",
            "卯酒六七分，武成二三策。",
            "晴窗乐自知，一镜虚中白。"
        ],
        "notes": "",
        "id": "03a31eab278d9394a1a6223295c159ae"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "甲寅十月十九日有感",
        "preface": "",
        "paragraphs": [
            "当年瑞节庆虹流，冷落如今阅几秋。",
            "鼓腹遗民犹诧说，攀髯诸老更谁留。",
            "玉梅枝上春长在，金粟堆边云正愁。",
            "追记鹄袍陪拜日，晓风黄繖望宸旒。"
        ],
        "notes": "",
        "id": "c8373a5013cf68794f58691b39a814ac"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "田园杂兴  其一",
        "preface": "",
        "paragraphs": [
            "畴昔多惭世网牵，收身幸早赋归田。",
            "四科人物皆高第，只学樊迟也自贤。"
        ],
        "notes": "",
        "id": "5b620a900fdef1768f117bf6b44bbac7"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "田园杂兴  其二",
        "preface": "",
        "paragraphs": [
            "独立搔头晓未梳，喜看童仆理园蔬。",
            "汉儒不悟真消息，却下帘帷只读书。"
        ],
        "notes": "",
        "id": "a38cd90e74ea13b871fcdf0b2d10b0cf"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "田园杂兴  其三",
        "preface": "",
        "paragraphs": [
            "郊迎犹待一番风，主相那能不愧容。",
            "纵道东还心事白，更须定洛乞明农。"
        ],
        "notes": "",
        "id": "6c5d3bb188e9aa2ca352463267dd6ab4"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "田园杂兴  其四",
        "preface": "",
        "paragraphs": [
            "岁计溪南数亩中，但将风雨祝天公。",
            "人生何必堂厨饭，米渗藜羹一饱同。"
        ],
        "notes": "",
        "id": "9c01872ed9b57c27aca6706ec2837926"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "田园杂兴  其五",
        "preface": "",
        "paragraphs": [
            "雨过高低水地平，扶犂野老续歌声。",
            "忧时莫问蓑衣谶，但看乌犍破晓耕。"
        ],
        "notes": "",
        "id": "4f4a4ba6bbc04a97af40ec1173fc01e7"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "田园杂兴  其六",
        "preface": "",
        "paragraphs": [
            "轮舆盖轸及车弓，模写文奇是考工。",
            "农具因何却疏略，周公于此愧龟蒙。"
        ],
        "notes": "",
        "id": "a7a1ef6d00de639e116bc8000cec9474"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "题泳近稿",
        "preface": "",
        "paragraphs": [
            "拏舟早已向三韩，莫放天风解引还。",
            "九转黄芽先白雪，千年翠甗后红斑。",
            "棋无尽算仙犹著，性要全空佛未闲。",
            "得路不须愁险绝，看他脚力尽时山。"
        ],
        "notes": "",
        "id": "57b498b7110d3746ad121304ea6d3765"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "梦",
        "preface": "",
        "paragraphs": [
            "学道浑无力，纷纷梦未休。",
            "谁呼鹙与寂，莫订蝶为周。",
            "因想诚难诘，飞扬果自由。",
            "工夫何处是，勤看懒安牛。"
        ],
        "notes": "",
        "id": "71d6c4738b22b9460eaa7a0c975ec7d1"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "溪上谣",
        "preface": "",
        "paragraphs": [
            "溪上行吟山里应，山边闲步溪间影。",
            "每因人语识山声，却向溪光见人性。",
            "溪流自漱溪不喧，山鸟相呼山愈静。",
            "野鸡伏卵似养丹，睡鸭依芦如入定。",
            "人生何必学臞仙，我行自乐疑散圣。",
            "无人独赋溪山谣，山能远和溪能听。"
        ],
        "notes": "",
        "id": "55dff19830940e8099392a258fe087c3"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "梦西轩旧事",
        "preface": "",
        "paragraphs": [
            "南谷霜松老，伤哉一窖尘。",
            "学迂穷有鬼，诗在护无神。",
            "往日同参尽，残年入梦频。",
            "遗书谁挂眼，衣钵付何人。"
        ],
        "notes": "",
        "id": "2f3ab23ad006770324db7f8a6bd8e395"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "云木相参歌",
        "preface": "",
        "paragraphs": [
            "溪翁结茅傍溪南，近山绕屋青如蓝。",
            "天垂四野云到地，千顷万顷罗松杉。",
            "着亭小小寄面势，往来万象窗中含。",
            "有时倚杖日未吐，但见云木朝相参。",
            "苍苍古木大百围，白云无心出复归。",
            "云无尽藏木不老，云木千载长依依。",
            "我醉呼云云不飞，风和万窍如埙箎。",
            "此时此景谁能画，既以名亭聊赋之。"
        ],
        "notes": "",
        "id": "d5bd2530f0c1656a5720251b1ccc4d2a"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "梦寒斋",
        "preface": "",
        "paragraphs": [
            "故人千载隔幽明，昨夜踌躇过数更。",
            "握手不知为已死，掀髯犹更话无生。",
            "海山兜率归何乡，漳浦咸阳寤自惊。",
            "拥被长吟天未晓，满簷落月泪如倾。"
        ],
        "notes": "",
        "id": "73bd45f6e57c5ea0764f0aa5751836e3"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "戊午与诸友同谒犀斜南谷二师坟作  其一",
        "preface": "",
        "paragraphs": [
            "来往松间不计年，学无进趣负师传。",
            "侯芭白发今能几，知付他谁守太玄。"
        ],
        "notes": "",
        "id": "ed7b8b8e3d049c74ba8cb8735a75d4ac"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "戊午与诸友同谒犀斜南谷二师坟作  其二",
        "preface": "",
        "paragraphs": [
            "身前枯槁似山僧，瓜葛虽存亦强名。",
            "料得九京还自喜，但将坟墓付诸生。"
        ],
        "notes": "",
        "id": "c2e0f0f5c3ea03371e65090c5bd479a9"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "艾轩先生",
        "preface": "",
        "paragraphs": [
            "为道难言不著书，但知日用是根株。",
            "当筵自昔倾龙象，嗣法何人识马驹。",
            "六学即今皆勦说，一齐孤立可长吁。",
            "犀斜南谷穷愁骨，仙境能谈旧事无。"
        ],
        "notes": "",
        "id": "26ae773da79d88c0770854f1fb885bc8"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "臂痛六言  其一",
        "preface": "",
        "paragraphs": [
            "六十六翁衰久，四百四病更多。",
            "臂用火攻未可，心存水观如何。"
        ],
        "notes": "",
        "id": "a7731d300ee512a35e9c4a7c43ff3bc3"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "臂痛六言  其二",
        "preface": "",
        "paragraphs": [
            "虞监因书自苦，龙眠为画劳功。",
            "臂痛与渠相似，笔端愧我非工。"
        ],
        "notes": "",
        "id": "ffcdad48aaebefef730b2d57c9962641"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "臂痛六言  其三",
        "preface": "",
        "paragraphs": [
            "列子肘停杯水，吴生臂画圆光。",
            "此是病魔饶借，莫将妙手夸张。"
        ],
        "notes": "",
        "id": "59dd865e96d42136ee10203f1b987611"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "庄子口义成",
        "preface": "",
        "paragraphs": [
            "逍遥而下是全书，渔父诸篇却不如。",
            "意外形容辞独至，句中脉络字无虚。",
            "机锋颇似禅三昧，根极祗求性一初。",
            "千古濠梁同会面，子真知我我知鱼。"
        ],
        "notes": "",
        "id": "d5233dac3e3fe2d1544f517c376309a0"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "老子口义成",
        "preface": "",
        "paragraphs": [
            "见彻深微字字精，五千言在与谁明。",
            "事因借喻多成谤，经不分章况立名。",
            "数十有三元是一，道虚无实始为盈。",
            "苏云近佛非知老，老说长生佛不生。"
        ],
        "notes": "",
        "id": "77137c09bcabc969ebe5584645173d48"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "列子口义成",
        "preface": "",
        "paragraphs": [
            "庄列源流本一宗，微言妙趣不妨同。",
            "但知绝迹无行地，岂羡轻身可御风。",
            "二义乖违刘绝识，八篇参校湛何功。",
            "就中细细为分别，具眼应须许此翁。"
        ],
        "notes": "",
        "id": "32aa0291f7e3c34a88b22b00e409add8"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "重修考工记口义",
        "preface": "",
        "paragraphs": [
            "千金求得自河间，此记尤奇似五官。",
            "文苦聱牙精识少，物穷纤悉辨名难。",
            "牙围以后图方见，口义于今缺不完。",
            "师说幸然无失坠，书成只恨鬓凋残。"
        ],
        "notes": "",
        "id": "1c31a6a141f0fe80037e3cacc6c05d0a"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "读关尹子",
        "preface": "",
        "paragraphs": [
            "青牛车后抱关翁，师已西游道却东。",
            "著论九篇今独在，命名一字古无同。",
            "不知身老传谁氏，可爱文奇似考工。",
            "博大真人庄所敬，寥寥千载想宗风。"
        ],
        "notes": "",
        "id": "917bcd696d42cb8b6c624ef1e14d4cc0"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "题新稿",
        "preface": "",
        "paragraphs": [
            "少日无端苦学诗，倚楼面壁总成痴。",
            "断无子美惊人语，差似尧夫遣兴时。",
            "最上宗风埋没久，新来家数见闻知。",
            "吾生恐被师传误，自比灵云更不疑。"
        ],
        "notes": "",
        "id": "0a4bb81575e6418831d1b9849d7c5cb4"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "至学",
        "preface": "",
        "paragraphs": [
            "至学玄谈理最微，负门粗细有谁知。",
            "蛇生弓影心颠倒，马龁萁声梦转移。",
            "须信风幡元不动，能如水镜却无疵。",
            "咸经四字分明训，截断憧憧未感时。"
        ],
        "notes": "",
        "id": "4b62e107d9339ccd8d0c66b76da581a9"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "物理六言  其一",
        "preface": "",
        "paragraphs": [
            "以鸟养鸟尽性，惟虫能虫知天。",
            "万物与我为一，反身乐莫大焉。"
        ],
        "notes": "",
        "id": "0dd0a407d59f47483b9aa70b676d4269"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "物理六言  其二",
        "preface": "",
        "paragraphs": [
            "羊螘不如鱼计，鸿鹄岂比雁谋。",
            "为问折腰五斗，何如散发扁舟。"
        ],
        "notes": "",
        "id": "c0b8939a9e3f828e929e6872467fe9f5"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "物理六言  其三",
        "preface": "",
        "paragraphs": [
            "杜鹃前身名宇，胡蝶梦境为周。",
            "至理但观物化，吾心自有天游。"
        ],
        "notes": "",
        "id": "3c28de46d85685c30868dcd1d305fb0d"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "物理六言  其四",
        "preface": "",
        "paragraphs": [
            "醯鸡瓮中世界，蜘蛛网上天机。",
            "他心我心壹是，大知小知俱非。"
        ],
        "notes": "",
        "id": "043335bde056fb567a62510d19452987"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "物理六言  其五",
        "preface": "",
        "paragraphs": [
            "蚯蚓两头是性，桃花一见不疑。",
            "了得葛藤三昧，却参芣苢诸诗。"
        ],
        "notes": "",
        "id": "9aa40ad47f834aff0a61a29f4d348622"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "物理六言  其六",
        "preface": "",
        "paragraphs": [
            "非鱼知鱼谁乐，梦鹿得鹿谁诬。",
            "若与予也皆物，执而我之则愚。"
        ],
        "notes": "",
        "id": "2c5fe8a94d305e0feee6c874390ae150"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和后村忆昔二首  其一",
        "preface": "",
        "paragraphs": [
            "应世只愁一著差，少曾苦学鬓今华。",
            "爱牛因见无伤也，喻马还非俱是耶。",
            "工苦从人夸腹稿，发明自我看心花。",
            "蝇头蜗角人间事，回首惊看似乱麻。"
        ],
        "notes": "",
        "id": "d5c725f602d28666a259a974988ec273"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和后村忆昔二首  其二",
        "preface": "",
        "paragraphs": [
            "白云深处卧元英，莫问卿君与我卿。",
            "说向老禅成寐语，误他壮士为虚名。",
            "镂脂须信文徒巧，隔膜只愁性未明。",
            "空忍饥穷吟乐府，也疑太祝似心盲。"
        ],
        "notes": "",
        "id": "557117d7b4464a8b04161098686f7a26"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和后村口占一首",
        "preface": "",
        "paragraphs": [
            "老去田翁多狎友，年来观主换新衔。",
            "缘溪竹杖时行散，面壁蒲团渐放参。",
            "休梦笔花寻砚滴，但看贝叶守灯龛。",
            "清朝越绋将修礼，留滞何妨似史谈。"
        ],
        "notes": "",
        "id": "cfff179d9fecc5b1f1b582ca7c80c65f"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和后村唐衣二首  其一",
        "preface": "",
        "paragraphs": [
            "非晋非唐落魄袍，人生行乐不知他。",
            "可曾痴说飞霞佩，那肯吟思叠雪罗。",
            "带眼减多癯已甚，布毛吹尽意如何。",
            "溪邻更有笭箵伴，时整蓑衣共缉莎。"
        ],
        "notes": "",
        "id": "979a349c3a95e3bf41f7809c2d00b0d8"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和后村唐衣二首  其二",
        "preface": "",
        "paragraphs": [
            "初服能寻恨已迟，便如野鹿脱拘维。",
            "闲因解带迎风处，冻忆穿靴立雪时。",
            "老守渔蓑随分乐，古多蝉冕叹机危。",
            "不知穷苦哦诗相，破帽从前略似谁。"
        ],
        "notes": "",
        "id": "74a282a0f9147599e228e3b7b6ab9fa2"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和后村记颜一首",
        "preface": "",
        "paragraphs": [
            "精神归阿堵，一点定如何。",
            "问景论蛇跗，吹毛笑鸟窠。",
            "鬓知谁甚似，音比旧尤讹。",
            "但拥维摩几，时时阅贝多。"
        ],
        "notes": "",
        "id": "9a86d60dcad6a823ab2ece20ad120c6d"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和后村漫兴一首",
        "preface": "",
        "paragraphs": [
            "儒冠能误甫，休忆早充宾。",
            "既得林间趣，甘为局外人。",
            "法书喜皇象，古画爱公麟。",
            "屡典衣偿直，因痴不恨贫。"
        ],
        "notes": "",
        "id": "f1dddf62d210ca9827dce1c5045fd6ad"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "行田间见新秧作",
        "preface": "",
        "paragraphs": [
            "新秧成段见连连，风弄轻柔雨后鲜。",
            "细出水如青缕线，平铺田似绿毛毡。",
            "国贫民困忧无日，身远心存冀有年。",
            "试问维鱼谁入梦，牧童三五涧头眠。"
        ],
        "notes": "",
        "id": "e32855d2064ef62f4632cfe3fc0877dd"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "锦溪谒坟作  其一",
        "preface": "",
        "paragraphs": [
            "鞠育恩深愧老身，少营甘旨苦长贫。",
            "如今有酒空浇酹，对此伤心十一春。"
        ],
        "notes": "",
        "id": "d22bfd3fcf139cd4579f1eef638ad8af"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "锦溪谒坟作  其二",
        "preface": "",
        "paragraphs": [
            "松下殷勤奠献回，山房四望小徘徊。",
            "常年不似今年晚，待得花时过尽来。"
        ],
        "notes": "",
        "id": "f0828dac390ff2ea87b4cfe553cbe53f"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "资福岭庵前作",
        "preface": "",
        "paragraphs": [
            "岭路松阴好，归鞭为小停。",
            "苔封石面紫，藤络树身青。",
            "庵古无人住，蝉多过客听。",
            "少时文会处，近里有祠庭。"
        ],
        "notes": "",
        "id": "5d147ae53652efdd88d735386a99be31"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和莆田陈宰筿塘庵韵",
        "preface": "",
        "paragraphs": [
            "竹根墙下一灯龛，旧事伤心未易谈。",
            "十颂尚留禅髓在，诸方应作话头参。",
            "高情写入阳春调，远望吟思落日酣。",
            "魔种纷纷堪可笑，得君点破料知慙。"
        ],
        "notes": "",
        "id": "d2afca5704b74954f3ea38e9415dc74a"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "崇安忌日",
        "preface": "",
        "paragraphs": [
            "生死涂分久，追怀谩自伤。",
            "怜渠眉旧白，叹我发今黄。",
            "聚散萍来去，悲欢梦短长。",
            "纵能排遣尽，此日亦难忘。"
        ],
        "notes": "",
        "id": "7e6cfacaf3f57cd7557ec3c34d5a3ed9"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "逾月苦旱忽得邑宰喜雨诗用韵二首  其一",
        "preface": "",
        "paragraphs": [
            "连日非无数点飞，滨溪底见响舂机。",
            "甘霖君已吟成卷，炎赫吾方汗湿衣。",
            "雷邑未能均泽施，龙君可要逐方祈。",
            "笺天更仗伊谁力，外史臣慙似螘微。"
        ],
        "notes": "",
        "id": "454890fe96442150c54260511a15955e"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "逾月苦旱忽得邑宰喜雨诗用韵二首  其二",
        "preface": "",
        "paragraphs": [
            "布谷催耕叹雨干，诸贤欢咏我辛酸。",
            "瓢分不到田犹涸，琴化虽均天作难。",
            "底要岁遗三九食，但为民几一分宽。",
            "未县龙骨鱼无梦，那得新租上送官。"
        ],
        "notes": "",
        "id": "e35e1aaa22ce9d38c8dd0c9925bf8f4c"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和萧教韵",
        "preface": "",
        "paragraphs": [
            "声华六馆压群雄，独坐臯比信国工。",
            "弟子三千徒共喜，法筵第一义尤公。",
            "我开荐口慙如愈，守自知名盍敬融。",
            "料得芹香留不住，会须班入大明宫。"
        ],
        "notes": "",
        "id": "902b053526829bac13e559a9292c71e5"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "四月二十日得雨方足闻城间一祷即应沾渥久矣此余波所及也再用前韵一首寄呈恕斋",
        "preface": "",
        "paragraphs": [
            "晴云卷尽雨云飞，多谢元工已转机。",
            "恳切敷陈绿封事，殷勤持送紫霞衣。",
            "十连如佛仁均施，一念于民福可祈。",
            "秧马既闲青遍野，摇摇争弄晚风微。"
        ],
        "notes": "",
        "id": "18f5b4ef8f2dde464600c3c3e83f91a3"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和一隠堂",
        "preface": "",
        "paragraphs": [
            "少陵那肯缚微官，谩结陶庐杂市阛。",
            "五客昂藏图素壁，一翁偃蹇对青山。",
            "我因月忆人千里，公比云居僧半间。",
            "老去得闲应浪喜，何如未老已先闲。"
        ],
        "notes": "",
        "id": "825512da227a165b559fd697d1194c11"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "贺后村得第七孙",
        "preface": "",
        "paragraphs": [
            "恰喜长房儿纳妇，兰堦又报送麒麟。",
            "一夔四海名千载，三凤诸孙见七人。",
            "新缀锦绷饶献笑，賸留宝砚要分珍。",
            "太翁从此应投镊，却许貂金映鬓银。"
        ],
        "notes": "",
        "id": "2dc856163b4dcec405eaef00d2bc2dac"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "既旱得雨连日不小住  其一",
        "preface": "",
        "paragraphs": [
            "旱余得雨又伤多，尘世因饥百种魔。",
            "便使有方能辟谷，我虽独乐奈人何。"
        ],
        "notes": "",
        "id": "2a591d9bca784b48346be415cfbe76cc"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "既旱得雨连日不小住  其二",
        "preface": "",
        "paragraphs": [
            "喜雨还忧雨过多，人生可煞是多魔。",
            "事难恰好天谁问，天本无心可奈何。"
        ],
        "notes": "",
        "id": "6be35dac6528c4eb08b2f0525c4cc703"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "再和后村得孙韵",
        "preface": "",
        "paragraphs": [
            "含饴方乐燕嘉宾，画果犀钱胜擘麟。",
            "老凤递看雏凤好，犹龙行见共龙人。",
            "孙夸奇骨硗如玉，翁喜庞眉从以珍。",
            "产有万金谁敌此，他山何羡器车银。"
        ],
        "notes": "",
        "id": "e0e69db31bbe982e4ba57a9fd6bb9c6f"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "送用和刘推官入京班改",
        "preface": "",
        "paragraphs": [
            "幕画如兄有异才，岭南声价动诸台。",
            "登龙尾道呼班去，为鳄鱼州守印来。",
            "定有赏音相料理，何妨进卷小徘徊。",
            "遥知得意行吟处，傍柳堤看菡萏开。"
        ],
        "notes": "",
        "id": "34edb774cdf56ed2cdebf55979d9bfcb"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "山丹已盛",
        "preface": "",
        "paragraphs": [
            "夏半葵榴亦顿空，临池还未见芙蓉。",
            "花神也念翁岑寂，数本山丹著意红。"
        ],
        "notes": "",
        "id": "fb6925bcaec8531686359530769395ca"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "小盆新种水芝方有生意",
        "preface": "",
        "paragraphs": [
            "买石殷勤种水芝，主人欲速讶渠迟。",
            "朝来喜见芽如粟，点点青青上下枝。"
        ],
        "notes": "",
        "id": "ff78c60c3fae65c44e90030159fccf7c"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "行楮",
        "preface": "",
        "paragraphs": [
            "救楮为谋意甚忠，人间岂不愿流通。",
            "未论子母权轻重，无奈官民价异同。",
            "产计高低藏自可，用难节缩出何穷。",
            "秤提须信无奇策，贱则因多少则穹。"
        ],
        "notes": "",
        "id": "1728a5aa00fdd4e9f70ac0f80ce6867f"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和吴帅古灵祠堂韵",
        "preface": "",
        "paragraphs": [
            "学问功深笔砚灵，南来题咏遍吾闽。",
            "诗书礼乐宗元帅，俎豆衣冠友昔人。",
            "颜色如存满梁月，襟怀长想浴沂春。",
            "新成翚革添吟句，传入图经字字珍。"
        ],
        "notes": "",
        "id": "d7d2e9214d024f55ac65d0bce1e3341e"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "用珍字韵谢吴帅分惠乃弟山泉所寄庐山新茗一首",
        "preface": "",
        "paragraphs": [
            "五老峰前草自灵，若为封裹入南闽。",
            "锦囊有句知难弟，玉帐多情寄野人。",
            "云脚似浮庐瀑雪，水痕堪鬭建溪春。",
            "龙团拜赐前身梦，得此烹尝胜食珍。"
        ],
        "notes": "",
        "id": "749929ad7ac3fab74b4b638157f3319e"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "题郭进士所进万世宝鼎鉴",
        "preface": "",
        "paragraphs": [
            "学苦功深老更癯，储闱一念许渠渠。",
            "抡才合作金闺彦，忠国无逾宝鼎书。",
            "未见龙图携处士，但闻狗监荐相如。",
            "明时主相求贤急，指日香名入诏除。"
        ],
        "notes": "",
        "id": "2f8cb50764e7b74b9a373f2da66369fb"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "谢刘正奏惠文戏效昌黎体仍用送贾浪仙韵一首",
        "preface": "",
        "paragraphs": [
            "可人忽及门，莹骨清照胆。",
            "衔袖子何谦，拜手吾岂敢。",
            "于嗟泥尚蟠，有兴月可揽。",
            "何居欲困衡，迺尔蹈坎窞。",
            "万言蛹吐丝，一第髭摘颔。",
            "攀天桂非高，佳境蔗方啖。",
            "但思俗茫茫，颇怪云黯黯。",
            "顾我方阨穷，相看合凄惨。",
            "藿食恣酣饕，大羹鄙漓澹。",
            "甘守竹笭箵，畴忆盖菡萏。",
            "孤熊辈狸狌，芳卉杂葭菼。",
            "躏借众靡怜，访求情易感。",
            "玉肆混琳珉，珍筵侣菹歜。",
            "岂伊厌葱珩，雅欲共藜糁。",
            "见𪾢失漉漉，闻雷嗟坎坎。",
            "俪笺价编琼，璆稿愤削椠。",
            "新知乍激昂，老我长顑颔。",
            "惟应旌翘翘，曾是御憯憯。",
            "期君骐骥骧，眇彼蜉蝣撼。",
            "层青富修程，坟索且玄览。"
        ],
        "notes": "",
        "id": "dedcad7bccb03b21dc9fd2a7610dc371"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和后村二首  其一",
        "preface": "",
        "paragraphs": [
            "琼筵追补庆樗庵，寿宿荧荧耀斗南。",
            "诗胜卢仝酬马异，客无李四与张三。",
            "颜红鬓白国元老，眼赤腰黄世美谈。",
            "索和多慙供狗尾，公如大楚仆毛聃。"
        ],
        "notes": "",
        "id": "cfcdac2a575823248ba73cb2c2d85c23"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和后村二首  其二",
        "preface": "",
        "paragraphs": [
            "但喜僧歌不坏庵，可曾佞佛学和南。",
            "溪深却有鹂千百，城远何妨家两三。",
            "诗未能工多颣句，书无高论总常谈。",
            "身穷久欲逃名姓，任把秦儋作史聃。"
        ],
        "notes": "",
        "id": "0978a05769c5ec3f716b8b75aa689844"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "耳鸣戏作",
        "preface": "",
        "paragraphs": [
            "底事虚聪里，长闻风雨声。",
            "史尝云蚁鬭，医却比蝉鸣。",
            "老纵聋何惜，愁因聒易生。",
            "道书疑太诞，如磬是丹成。"
        ],
        "notes": "",
        "id": "cde9352565201f50354470a4e8525d53"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "六月二十四日雨后苦热作",
        "preface": "",
        "paragraphs": [
            "今年一旱热良苦，既雨才晴热如故。",
            "桔槔𫏐闲稍解忧，赤日当空蒸湿土。",
            "晚田切切更望霖，早禾已失十四五。",
            "溪泉渐涸众撮眉，老我垂头汗如雨。",
            "有身有患信可怜，亦既忧农还畏暑。"
        ],
        "notes": "",
        "id": "79efa0aa1a921f47895fe56e1879e50d"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "乐轩远日之祀岩尹方兄赋以七言用韵一首",
        "preface": "",
        "paragraphs": [
            "事师如父理云然，到底难忘讲席前。",
            "身在必忧惟忌日，义存虽死似生年。",
            "亲祠执奠疑容见，浅学孤恩枕膝传。",
            "长愧后生香一瓣，玉楼十二抵三千。"
        ],
        "notes": "",
        "id": "a69b43c4ca3409f4e2f30390728b95e2"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "得大慧顶相有亲笔赞",
        "preface": "",
        "paragraphs": [
            "见师画像如师活，聚散如何呼又喝。",
            "似与不似吾不知，却是梦中青直裰。"
        ],
        "notes": "",
        "id": "39eda0fce6a501e961c2a1cea93af0b4"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "四睡戏题",
        "preface": "",
        "paragraphs": [
            "多少醒人作寐语，异形同趣谁知汝。",
            "四头十足相枕眠，寒山拾得丰干虎。"
        ],
        "notes": "",
        "id": "b5d34611d84b6241f8b5251fb404e445"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "咏松石",
        "preface": "",
        "paragraphs": [
            "生生化化果何如，物类虽殊气不殊。",
            "疏密尚留松脉理，嵁岩却是石肌肤。",
            "今身肯羡陈三品，往事堪羞秦大夫。",
            "𣃁药仙翁何处问，云根还似树根无。"
        ],
        "notes": "",
        "id": "aa08b46d531b6d7c834a14d1c488e706"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和柯山玉上人三首  其一",
        "preface": "",
        "paragraphs": [
            "身如孤鹤万缘空，吟得交情底许浓。",
            "我老学禅无长进，相逢却讲少陵宗。"
        ],
        "notes": "",
        "id": "ed5ae771fde904a31369a69b02077d51"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和柯山玉上人三首  其二",
        "preface": "",
        "paragraphs": [
            "闻说高人意已消，非坡谁解识参寥。",
            "何年共赋浮花雪，一棹清溪两岸苕。"
        ],
        "notes": "",
        "id": "64a3b6ebcce2716fdb6835c558268270"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和柯山玉上人三首  其三",
        "preface": "",
        "paragraphs": [
            "赞画俱佳见似亲，殷勤远寄证前因。",
            "虽然说我梦中梦，却要知渠身外身。"
        ],
        "notes": "",
        "id": "1b08b9d2d62092ddb7bc48f0b07747fb"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "贺后村生日庆八十  其一",
        "preface": "",
        "paragraphs": [
            "星履班头跨锦鞯，乞身玉座赋归田。",
            "当行两制文章老，来处三壶功行仙。",
            "生比莱公过半月，占求尚父恰今年。",
            "先皇法从新皇忆，须落前衔拜榻前。"
        ],
        "notes": "",
        "id": "0c672c909c352bd930cba8f55af3e257"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "贺后村生日庆八十  其二",
        "preface": "",
        "paragraphs": [
            "宸奎辉映画堂深，瑞旦华筵酒满斟。",
            "三凤七雏樽捧玉，双鱼九銙带横金。",
            "未须人诧耆英会，更看公求耄老箴。",
            "却此赵州行脚后，百三十岁主禅林。"
        ],
        "notes": "",
        "id": "0eaaeb3c974a1a33c388319b2305f6dd"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "戏效刘苕溪十二辰歌",
        "preface": "",
        "paragraphs": [
            "华门鼠忧多唧唧，我贫不厌瓜牛窄。",
            "痴人虎视欲眈眈，我宁老守兔园册。",
            "莫愁龙具苦酸寒，等为蛇跗祇瞬息。",
            "试问蓝关马不前，何似金华羊可叱。",
            "娇羞已笑沐猴冠，卑栖那更争鸡食。",
            "掉头一任犬狺狺，掩耳莫听猪嚄嚄。"
        ],
        "notes": "",
        "id": "39d20e6d7ead14ec7844bea5a73f950b"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "晚日既入红云满空以东西言之此间去日入处几千万里日既到海而其光上射于天如在头上非天高地小四面海阔安得如是因以纪之  其一",
        "preface": "",
        "paragraphs": [
            "几译天西到海东，日沈犹射半空红。",
            "吟思益信人间小，海阔天高地水中。"
        ],
        "notes": "",
        "id": "c066fbedbbdf47c3cf07ee475165bd6e"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "晚日既入红云满空以东西言之此间去日入处几千万里日既到海而其光上射于天如在头上非天高地小四面海阔安得如是因以纪之  其二",
        "preface": "",
        "paragraphs": [
            "天高地小水茫茫，取喻只如鸡子黄。",
            "西日既沉光倒射，天中还是水中光。"
        ],
        "notes": "",
        "id": "1410598fd2bbcc4f72152c6029259436"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "袁命士",
        "preface": "",
        "paragraphs": [
            "言多奇中邑人夸，得妙无过六十花。",
            "术学要须来处好，驰声贞观是渠家。"
        ],
        "notes": "",
        "id": "8d787c31b722e89880b3e41b5a6524dd"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "题赵工部柞山堂",
        "preface": "",
        "paragraphs": [
            "太白前身锦绣肠，字书搜尽入篇章。",
            "作归田赋辞兰省，取半山诗扁草堂。",
            "自拟百围庄散木，不夸五柞汉长杨。",
            "却愁金殿催班去，风舞槐龙影正凉。"
        ],
        "notes": "",
        "id": "459b064ac64f6e4b7063f30b9033b2a0"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和鞯字谢后村和篇  其一",
        "preface": "",
        "paragraphs": [
            "狨鞍更合破花鞯，挥手归寻种玉田。",
            "琢句工如贾岛佛，引杯豪似翰林仙。",
            "作蝇头字无虚日，辞豹尾班不待年。",
            "活底寿星公即是，轻安尤胜古希前。"
        ],
        "notes": "",
        "id": "7db1715932b7bd577688ae48e1e641a4"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和鞯字谢后村和篇  其二",
        "preface": "",
        "paragraphs": [
            "九袠筵开喜更深，金杯从客十分斟。",
            "新词岁岁歌县矢，回启人人得碎金。",
            "短韵岂堪勾白句，初心却似欠韩箴。",
            "如公总是书融化，椰腹多于汉学林。"
        ],
        "notes": "",
        "id": "55af6fd3f344ea5c917c46439789306c"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "再和前韵谢后村惠生日词  其一",
        "preface": "",
        "paragraphs": [
            "野客相过坐马鞯，论谈大半是农田。",
            "生慙弧矢为男子，老脱簪裳似散仙。",
            "锦卷新词歌永日，茅簷小酌胜常年。",
            "痴因好佛蒙嗤诮，更敢夸张灵运前。"
        ],
        "notes": "",
        "id": "10444677fa194131e60732a4f547e22f"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "再和前韵谢后村惠生日词  其二",
        "preface": "",
        "paragraphs": [
            "老去劬劳念转深，一樽聊尔可曾斟。",
            "中年为拙辞宫锦，晚岁虽贫笑汞金。",
            "破被与儿眠似铁，败毡留客坐如箴。",
            "多情曲意加题品，错比唐溪与晋林。"
        ],
        "notes": "",
        "id": "1db45ba3564ae8d1907b2c84f741bc75"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "三和鞯字二首寄后村  其一",
        "preface": "",
        "paragraphs": [
            "谁道林花不是鞯，山如奔马下平田。",
            "哦诗不记身投老，对酒犹狂兴欲仙。",
            "勾漏丹砂寻旧令，云安曲米问长年。",
            "如翁一事尤痴绝，醉却逃禅绣佛前。"
        ],
        "notes": "",
        "id": "d6295d3b76ef4e2008f8e359b3f236f2"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "三和鞯字二首寄后村  其二",
        "preface": "",
        "paragraphs": [
            "胜败如棋阅世深，夏商犹尔况戈斟。",
            "痴人倚柱思全璧，达士挥锄不顾金。",
            "颖自忉㦬宜愈传，酒何殃咎要皮箴。",
            "过从怕听闲言说，闻早移家避入林。"
        ],
        "notes": "",
        "id": "7b4714b768395325560c6995cabfb587"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "偶题",
        "preface": "",
        "paragraphs": [
            "溪南溪北鸟相呼，听雨看云足自娱。",
            "不羡笔书黄纸尾，但吟诗撚白髭须。",
            "身谋只合交猿鹤，眼见浑如掷雉卢。",
            "堪笑少陵高自比，到头老大始知愚。"
        ],
        "notes": "",
        "id": "40fc1a11ea0774396877cb1f9e48d7ce"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "再和柞山肠字一首",
        "preface": "",
        "paragraphs": [
            "县知书卷饱撑肠，一倡殷勤十和章。",
            "茅卷三重怜杜屋，株高八九羡韩堂。",
            "利名谁信为缰锁，圣知人犹比桁杨。",
            "万事不如祇浩饮，葡萄切莫换西凉。"
        ],
        "notes": "",
        "id": "5ce8707f975e25b54d1a2842d00087e2"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "溪居古榕甚佳未尝有所赋得柞山诗卷借奇字韵戏成一首",
        "preface": "",
        "paragraphs": [
            "古树婆娑谁手种，有藤缠络似髯垂。",
            "但看窗草求溪意，自觉庭楸欠愈诗。",
            "才拙岂能酬郢曲，心降但合靡齐旗。",
            "吟渠却羡公家柞，短韵长篇句句奇。"
        ],
        "notes": "",
        "id": "e9b63dbebf8eb700b97077b262c0a3fc"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "春谷惠示榕桥精舍二十四诗借首篇韵赋一首",
        "preface": "",
        "paragraphs": [
            "春谷因榕费苦吟，为怜夹道绿阴阴。",
            "身藏岩涧风霜老，名入图经岁月深。",
            "北客未知题咏少，南州莫向字书寻。",
            "鶑啼庭叶曾留句，独有河东柳赏音。"
        ],
        "notes": "",
        "id": "dd32b282da44aa4057241a426ae148fd"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "题僧雪岑诗",
        "preface": "",
        "paragraphs": [
            "本自无须学撚须，此于止观事何如。",
            "诗家格怕无僧字，圣处吟须读佛书。",
            "得趣藕花山下去，逃名枯木众中居。",
            "早梅咏得师谁是，见郑都官却问渠。"
        ],
        "notes": "",
        "id": "b6d4faef68039333b5fe39c349e3e088"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "题范月溪欵乃集",
        "preface": "",
        "paragraphs": [
            "欵乃溪干入听时，忽传新集到柴扉。",
            "自惭我老眠云惯，遥羡君吟弄月归。",
            "正始余音何寂寞，四灵苦思尽光辉。",
            "当行家数今谁是，消得渠侬论锦机。"
        ],
        "notes": "",
        "id": "d55ee96abbb7a94f8ef02b25094f522d"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "送徐咨议总管  其一",
        "preface": "",
        "paragraphs": [
            "美矣军咨议，元戎喜借留。",
            "吟多磨盾鼻，心久折刀头。",
            "梅日相求去，花时寄别愁。",
            "天风题石处，从此梦同游。"
        ],
        "notes": "",
        "id": "40efdb7758c1ba58c728dc4f4b4e0c0e"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "送徐咨议总管  其二",
        "preface": "",
        "paragraphs": [
            "括要翁精训，君于翁又贤。",
            "吟工如射巧，稿富已刊传。",
            "资格宜分竹，功名早著鞭。",
            "从军诗更好，因雁寄溪边。"
        ],
        "notes": "",
        "id": "93811bf226d2d2a2385781a4ab0c7c0e"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "郡圃小山大资可斋先生所作也石久散而池亦荒恕斋来公补处叠之浚之访求旧记重刊之仍续留题之句以寄可翁翁又和之以某同出可斋之门不鄙赐示借韵为谢  其一",
        "preface": "",
        "paragraphs": [
            "湖嵌散尽重堆叠，池碧堙多旋𣃁开。",
            "旧记幸存新入石，胜游端待可人来。"
        ],
        "notes": "",
        "id": "ed668c353939e6c16fb0bb34023f594d"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "郡圃小山大资可斋先生所作也石久散而池亦荒恕斋来公补处叠之浚之访求旧记重刊之仍续留题之句以寄可翁翁又和之以某同出可斋之门不鄙赐示借韵为谢  其二",
        "preface": "",
        "paragraphs": [
            "旧留岸柳千株老，新种池荷一度开。",
            "此是可翁题咏处，元戎领客喜同来。"
        ],
        "notes": "",
        "id": "6ca8f7e81724365402ce859990972a44"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "郡圃小山大资可斋先生所作也石久散而池亦荒恕斋来公补处叠之浚之访求旧记重刊之仍续留题之句以寄可翁翁又和之以某同出可斋之门不鄙赐示借韵为谢  其三",
        "preface": "",
        "paragraphs": [
            "石好岁深欧记在，雨多云为段游开。",
            "同门一士头如雪，许待龙图老子来。"
        ],
        "notes": "",
        "id": "531f3f62b540d8aede2d76315f3fe97e"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "吴帅用前韵以别再赋以谢  其一",
        "preface": "",
        "paragraphs": [
            "碧油幢下诗书帅，吏案如山强拨开。",
            "领客雍容游郡圃，柳间松下步行来。"
        ],
        "notes": "",
        "id": "9722b06a675930bfbb767e7fcad754a4"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "吴帅用前韵以别再赋以谢  其二",
        "preface": "",
        "paragraphs": [
            "主人爱客情何厚，尽日移樽逐处开。",
            "古柏寒梅俱问讯，追思犹说海棠来。"
        ],
        "notes": "",
        "id": "91feeaa6190e4995da8296b05fb77a21"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "吴帅用前韵以别再赋以谢  其三",
        "preface": "",
        "paragraphs": [
            "清晨玉帐方违拜，一叶江干舣未开。",
            "多愧元戎怀旧雨，殷勤惜别袖诗来。"
        ],
        "notes": "",
        "id": "73b1bed8aaffc010f8771c683474d849"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "吴帅用前韵以别再赋以谢  其四",
        "preface": "",
        "paragraphs": [
            "村居僻甚城𬮱远，避俗柴门久不开。",
            "忽漫出山归自喜，庞翁还谒恕翁来。"
        ],
        "notes": "",
        "id": "7779f8a9db16cc89ce6eb4ced722d6c8"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "题天风海涛",
        "preface": "",
        "paragraphs": [
            "亭后千寻屴崱峰，亭前万里见晴空。",
            "山藏落照生新月，海涨轻涛带晚风。",
            "世事浮云变今古，客游镵石遍西东。",
            "近簷溜雨霜皮柏，却是渠曾识晦翁。"
        ],
        "notes": "",
        "id": "b9a750dfcdb34ced95d6c6b064ce036d"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "题梁秘阁玉堂何似亭",
        "preface": "",
        "paragraphs": [
            "放眼久知亭外景，连朝苦恨雨昏昏。",
            "红飘落桂浑如雪，青失平林总是云。",
            "与世相忘真有道，休官曾不待移文。",
            "玉堂天上空回首，白发追寻我愧君。"
        ],
        "notes": "",
        "id": "2d63a1187b68fea0288840f95f438bc5"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "喜新晴和前韵",
        "preface": "",
        "paragraphs": [
            "清晓秋声枕上闻，倚栏顿觉失眵昏。",
            "潮分新水添池水，山放晴云换雨云。",
            "翠洗方壶如著色，稻摇平野自成文。",
            "荷枯菊少梅全未，风叶萧萧对竹君。"
        ],
        "notes": "",
        "id": "60f7382e37f068f18e11f7976d4d1233"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "题张尚书画册四首 松间睡道士",
        "preface": "",
        "paragraphs": [
            "高枕松间石，如侬未易知。",
            "世情祇益睡，不是学希夷。"
        ],
        "notes": "",
        "id": "295df7760fbd02b0b6edfb7391fe6553"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "题张尚书画册四首 犬",
        "preface": "",
        "paragraphs": [
            "辞家何处附书归，纵猎何年投絏去。",
            "斯入咸阳机洛阳，料知黄耳嗤渠误。"
        ],
        "notes": "",
        "id": "3d53a1fa082dd94252cff829f67f1461"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "题张尚书画册四首 牡丹",
        "preface": "",
        "paragraphs": [
            "生意草亦佳，可但莲菊好。",
            "富贵本何心，莫以色见我。"
        ],
        "notes": "",
        "id": "63f0b3d31aee3878168e0782ba69e74a"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "题张尚书画册四首 雀",
        "preface": "",
        "paragraphs": [
            "勘破鹏鸠事，人间百念消。",
            "茂先老自误，不记赋鹪鹩。"
        ],
        "notes": "",
        "id": "e874e95954ad98ce46f75f6c02a65537"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "菊庵相道人求赠",
        "preface": "",
        "paragraphs": [
            "抛汝庵中菊，寻他楦上麟。",
            "休将穷达事，来语菊边人。"
        ],
        "notes": "",
        "id": "d0ae9b8c086a7cc9a2ab29df46d34a3d"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "送建宁倅林太博用后村韵二首  其一",
        "preface": "",
        "paragraphs": [
            "清班早见扬休立，自诡俄为九仞翔。",
            "教雨久沾儒馆下，屏星还照建溪傍。",
            "助行好事趋铃阁，课了康功向玉堂。",
            "禹锡文章终得力，吾侪觕细要更尝。"
        ],
        "notes": "",
        "id": "77d15a00ff295e75a49ed4878968b1f8"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "送建宁倅林太博用后村韵二首  其二",
        "preface": "",
        "paragraphs": [
            "家年爱友相期久，注目云宵看凤翔。",
            "半刺暂烦书纸尾，一翁分守系篱傍。",
            "多携客上丹青阁，易事贤居夷白堂。",
            "更喜宦游逢乐地，户无贵籴稻新尝。"
        ],
        "notes": "",
        "id": "42f66fce04c5697b112487a837a31622"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "寄题赵武子鹤泉",
        "preface": "",
        "paragraphs": [
            "可人何事著斯名，知傍清泉筑小亭。",
            "遥想倚风看鹤鹤，更须和月掬泠泠。",
            "君于醉后流应漱，渠若来时舞不停。",
            "莫谩濯缨歌此水，会当冲翼上青冥。"
        ],
        "notes": "",
        "id": "97027554cf5ffaf6ee4bbd8e9bafc368"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "别林伯常国博  其一",
        "preface": "",
        "paragraphs": [
            "解印南来久卸鞍，未甘遮日向长安。",
            "洪都别驾何廉取，斋殿除书果趣还。",
            "再入美传喧辇下，多情远别到溪干。",
            "才名借甚如君少，此去应须立要班。"
        ],
        "notes": "",
        "id": "bf6acafdb58883b930644d3db5aad2fa"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "别林伯常国博  其二",
        "preface": "",
        "paragraphs": [
            "岁晚交亲久寂寥，明时賸喜入旌招。",
            "玉融名邑虽多士，橐从无人已四朝。",
            "我分长闲守龙具，君宜闻健侍鸡翘。",
            "从今出处分岐路，对月相思梦愈遥。"
        ],
        "notes": "",
        "id": "deab0a205c951639d49b51ae705d4d78"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "偶题",
        "preface": "",
        "paragraphs": [
            "清晓焚香罢，书窗只自娱。",
            "时为五禽戏，闲看六牛图。",
            "遯世元无闷，衰年不厌癯。",
            "围棋三稚子，夜夜笑翁输。"
        ],
        "notes": "",
        "id": "3b2240f046effcdd8b280652ba2f1d26"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "题国清林氏海山精舍",
        "preface": "",
        "paragraphs": [
            "白醉吟翁颇似痴，当仁一见却无疑。",
            "但寻来处知归处，莫把迷时待悟时。",
            "风过更看云不尽，潮生长与月相随。",
            "海山此趣谁能会，也是禅关也是诗。"
        ],
        "notes": "",
        "id": "be0f38bd3fb9fe52d31b00fef994e1fd"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "丙寅再至水南吴景朔家",
        "preface": "",
        "paragraphs": [
            "旧游人物转头空，此地重来恨不穷。",
            "闻笛久怀中散氏，对床仅有小苏公。",
            "门前旋辟园池好，壁上芳题子姪同。",
            "尤喜芝兰书种茂，迎门欢笑挹溪翁。"
        ],
        "notes": "",
        "id": "b3fee42ce2b93c6a788b1b44570fa9ea"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和后村问讯水南失约二首  其一",
        "preface": "",
        "paragraphs": [
            "忆昔从容陪燕几，别来岑寂守渔蓑。",
            "论谈苦羡江河决，离索深慙岁月磨。",
            "觌面难逢善知识，钝根空比老禅和。",
            "当时言语何曾会，路滑山高敢再过。"
        ],
        "notes": "",
        "id": "2fcd9c3d5c70d4b3d82caff2e4aea1f1"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和后村问讯水南失约二首  其二",
        "preface": "",
        "paragraphs": [
            "学荒久欠亲谈麈，居僻谁同理钓蓑。",
            "砂欲作糜那解饱，砖难成镜只空磨。",
            "出乘雪兴思安道，归逐风吟笑志和。",
            "頼有先生前约在，扫门直候愈轩过。"
        ],
        "notes": "",
        "id": "b60d1c5ab582b5fd240f416250a4b8a2"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "题刘某诗集",
        "preface": "",
        "paragraphs": [
            "邻居前此未相闻，到手新编喜得君。",
            "一事更令人动念，曾吟诗谒网山坟。"
        ],
        "notes": "",
        "id": "0fa7f5ebb33a535d25575fcfa009f282"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "夜坐偶成",
        "preface": "",
        "paragraphs": [
            "涉世才深误转深，鬓毛赢得雪霜侵。",
            "人多痴到未来劫，禅要空无见在心。",
            "昼暖枕书高鼾睡，夜长樽酒纵狂吟。",
            "花开花落春何意，潮去潮来古即今。"
        ],
        "notes": "",
        "id": "288f86ae3a26c228cfa18bfc690d318d"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "书窗即事",
        "preface": "",
        "paragraphs": [
            "此心无著自超然，麤粝随宜醉即眠。",
            "喜读佛书非佞佛，赋游仙曲岂求仙。",
            "涪翁语忌随人后，康节图看到画前。",
            "老书蓬窗聊尔耳，何曾敢道慕诸贤。"
        ],
        "notes": "",
        "id": "9566f723a2b5d600f0cb554e07a97e74"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "晚晴",
        "preface": "",
        "paragraphs": [
            "云收风止晚晴初，池减波痕见绿蒲。",
            "鹭入田行如数步，鸦随林去似相呼。",
            "赋形宇宙真如寄，息意林泉不是迂。",
            "疏柳欲黄枫渐赤，来今去古几荣枯。"
        ],
        "notes": "",
        "id": "65474b28ef3f9eb736c1c0af00b107b5"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "题吴司户忠斋",
        "preface": "",
        "paragraphs": [
            "事业心期在汉廷，师生莫讶共斋名。",
            "当年取履封留者，入梦祇因住谷城。"
        ],
        "notes": "",
        "id": "c9eecfd6d0008e3d6b0b20fdf8e07dd4"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "题吴司户思忠堂",
        "preface": "",
        "paragraphs": [
            "我既题斋扁，堂名却又同。",
            "进思臣职分，意慕世宗工。",
            "欲问传心法，无如尽己功。",
            "游杨朱吕后，先且学忠公。"
        ],
        "notes": "",
        "id": "2c0310d0e3da5b3dd75584be92e9e6a2"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "三和除字韵",
        "preface": "",
        "paragraphs": [
            "终岁吾伊祇自苦，多生习气未全除。",
            "却嫌俗态骚骚尔，宁作闲民皞皞如。",
            "肯羡孔光灵寿杖，且烧韩愈送穷车。",
            "一编受用床头易，却似忘筌已得鱼。"
        ],
        "notes": "",
        "id": "089d3143cf50b1715ffcc04780b45fa8"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "诗赠友人程乡次子和甫兄",
        "preface": "",
        "paragraphs": [
            "苦恋庭闱戏彩衣，其言虽讷未全非。",
            "旁人竞喜广长舌，之子还如杜德机。",
            "他日必多麟抱送，妙年肯叹雉孤飞。",
            "但能寡过何妨拙，却恨乡闾识者稀。"
        ],
        "notes": "",
        "id": "57e5390a1e5932b8c43db9080bd405e2"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "雨中怀后村石塘之约爽矣",
        "preface": "",
        "paragraphs": [
            "好读书多昼苦短，细行历到岁其除。",
            "无端竹雨萧萧下，可奈松风谡谡如。",
            "更仆诗来几满箧，过门约在待安车。",
            "大寒不出空回首，何日同观濠上鱼。"
        ],
        "notes": "",
        "id": "60248b8b1c73860ee9c24d757596bd98"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "四和除字",
        "preface": "",
        "paragraphs": [
            "白发余生甘寂寞，丹书微累幸蠲除。",
            "天留老眼谅人只，云本无心于我如。",
            "千岁不知棋几局，二乘且论宝三车。",
            "香山见彻人间事，断道为龙苦似鱼。"
        ],
        "notes": "",
        "id": "f224be462e5db388767f570554b60fa0"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "客至五和除字",
        "preface": "",
        "paragraphs": [
            "衡茅有客同欢笑，径草呼童旋刬除。",
            "𥬠酒熟迟聊酤我，藜羹生怕有卷如。",
            "夜长不必论升斗，岁晚能忘誓笠车。",
            "邻舍多情还解事，频分野菜馈生鱼。"
        ],
        "notes": "",
        "id": "70b74f1e4e9d4baf9e5cead0df0a6303"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和披字寄后村",
        "preface": "",
        "paragraphs": [
            "不羡新雕绣毂驰，不嫌自织草衣披。",
            "谈禅客至眼俱碧，联句人来髻似椎。",
            "愁绝只凭杯遣兴，意行全藉杖扶衰。",
            "旧游历历天南北，梦不能忘随所之。"
        ],
        "notes": "",
        "id": "361b265fc9f13daf6f49af6d0c250f79"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "送陈莆田",
        "preface": "",
        "paragraphs": [
            "邑以滩名处处同，此滩加似打头风。",
            "吟多正恐招穷鬼，怨作无端谤杀公。",
            "怒欲怀砖嗟薄俗，义为全璧頼宗工。",
            "衡寒溪上携琴去，羞涩囊如子美空。"
        ],
        "notes": "",
        "id": "95c32204f69dad2bb357247e83523d6e"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和春谷用弓字见寄  其一",
        "preface": "",
        "paragraphs": [
            "奴去看鱼笱，儿寻射鸭弓。",
            "养疴三径里，取友一溪中。",
            "日苦经簷短，天如罩野穹。",
            "过从人绝少，访问愧春翁。"
        ],
        "notes": "",
        "id": "add5ac7192593e5a98abe6f60372a645"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和春谷用弓字见寄  其二",
        "preface": "",
        "paragraphs": [
            "星晓有残月，明明挂一弓。",
            "四天垂野外，万象蓄山中。",
            "水动知冰薄，林疏见谷穹。",
            "傍人应比我，观物邵家翁。"
        ],
        "notes": "",
        "id": "d8306777c8d55041077bdc0199e4842a"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和春谷用弓字见寄  其三",
        "preface": "",
        "paragraphs": [
            "齐物书非放，师传自子弓。",
            "人多谈稷下，我独守环中。",
            "道贵身无贱，名高位莫穹。",
            "元和虽五相，千载一渔翁。"
        ],
        "notes": "",
        "id": "df51e368ad269f6dc3b1e1e753df0032"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "三和磨字韵",
        "preface": "",
        "paragraphs": [
            "休忆朝携香满袖，从教人画雪披蓑。",
            "诗狂黄鹤楼堪碎，颂美浯溪石欲磨。",
            "安得谷论肥定武，却嗤甫贵瘦光和。",
            "老痴只弄穷生活，散帙多闻暮鸟过。"
        ],
        "notes": "",
        "id": "c35d755f90389b2cc593f31318381c3e"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "再和除字韵",
        "preface": "",
        "paragraphs": [
            "洛下玄功须究意，人间杂念早消除。",
            "才情向老无多许，梦觉何时解一如。",
            "失马塞翁云得马，数车柱史论无车。",
            "浮生宠辱浑闲事，胜负真如射㩉鱼。"
        ],
        "notes": "",
        "id": "06c3af1bf297431c2593f8ad96412ff2"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "第三孙弥月小饮",
        "preface": "",
        "paragraphs": [
            "茅簷喜得第三孙，草草团栾笑语温。",
            "晚菊客贻黄似盖，新𥬠儿喜绿盈樽。",
            "生涯素薄书差富，旧物能留砚仅存。",
            "儒级传来方四叶，九龙入梦始曾门。"
        ],
        "notes": "",
        "id": "3ed532c0603f398541c369c658b86780"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "四和除字韵寄元思别驾",
        "preface": "",
        "paragraphs": [
            "多生已被禅勾引，万事祇凭酒破除。",
            "节物变衰黄落矣，儒功寡要白纷如。",
            "怀贤疑似渴司马，避俗佯为聩仲车。",
            "好友年来吟骤进，相逢何日语姬鱼。"
        ],
        "notes": "",
        "id": "16a0c3fec7cb160f6f12de6a46943acc"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "雨山徐总管袖诗见访以道间见梅而作少留一夕次韵为别  其一",
        "preface": "",
        "paragraphs": [
            "何曾问柳与寻花，访友轻车到海涯。",
            "少为梅吟看倒挂，会须木𫗥出褒斜。",
            "霜寒尽夜同煨芋，月过残星似撒沙。",
            "村落常时无此客，多陪僧话送年华。"
        ],
        "notes": "",
        "id": "dcced420bb5da5ebc81848b1ac4bd9e7"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "雨山徐总管袖诗见访以道间见梅而作少留一夕次韵为别  其二",
        "preface": "",
        "paragraphs": [
            "天放寒梅三两花，殷勤粧点淡生涯。",
            "巡簷索笑忘霜冷，倚树长吟待月斜。",
            "君去定趋丹凤阙，我闲但占白鸥沙。",
            "孤山好处空回首，典祀何时到玉华。"
        ],
        "notes": "",
        "id": "62e671164fb796ffbe0145fb997a50f6"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "雨山徐总管袖诗见访以道间见梅而作少留一夕次韵为别  其三",
        "preface": "",
        "paragraphs": [
            "岸帻冲寒嗅雪花，兴随云远到天涯。",
            "月知玉斧修成近，星伴银潢左界斜。",
            "佳客过从聊把酒，浮生聚散似团沙。",
            "新吟何日重商榷，苦学无功鬓已华。"
        ],
        "notes": "",
        "id": "4c7999802a16ee39732145e0806206b9"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "七和披字韵",
        "preface": "",
        "paragraphs": [
            "意马难调系更驰，空沙莫为拣金披。",
            "忘机每笑棋争局，爱礼时看斋白椎。",
            "正月书因王不竞，变风作为教先衰。",
            "圣朝可托狂歌乐，况有羊何共和之。"
        ],
        "notes": "",
        "id": "5fa7614ab19e9219f1624ba5706b6439"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "泳得男再蒙后村先生和除字见寄戏和一首",
        "preface": "",
        "paragraphs": [
            "贫惯人人嗤不管，老慙幼幼念难除。",
            "有孙何必位为喜，戏父谁云翁不如。",
            "夫子忘年容撰屦，长文何日抱随车。",
            "殷勤好伴腰镰叟，莫学娇痴女觅鱼。"
        ],
        "notes": "",
        "id": "cb2fab5edbccac72bc71e60c9384a511"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "题朔斋铁壁堂",
        "preface": "",
        "paragraphs": [
            "耐久声名参古柏，绝清词翰赋薇花。",
            "几闻人似南都老，再有公生朔党家。",
            "题扁不渐名铁壁，持荷更合侍金华。",
            "元城志业须翁了，推美还看入制麻。"
        ],
        "notes": "",
        "id": "bcb42dcf5d1174a716de8058edf5d6eb"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "丁卯元日作",
        "preface": "",
        "paragraphs": [
            "泰畤钦柴已庆成，金鸡赦下是兹辰。",
            "百官班立楼前拜，万岁嵩呼竿上人。",
            "正喜含饴看稚子，还叨祭泽及微臣。",
            "老逢嗣圣征前梦，三十年前岁在寅。"
        ],
        "notes": "",
        "id": "f373ef150fa7bb7bda33cd55839d265d"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "二日野望作",
        "preface": "",
        "paragraphs": [
            "麦垅高低一样青，淡云笼昼雨丝轻。",
            "梅花烂漫开将尽，松叶稀疏落又生。",
            "遥企钧天知梦断，欣闻玉陛庆熈成。",
            "人人尽说新年好，除夕无风岁旦晴。"
        ],
        "notes": "",
        "id": "46b6efaf23ca05d647fe75438df11026"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "丁卯立春作",
        "preface": "",
        "paragraphs": [
            "岁阳更始财三日，辇路归来第四春。",
            "野菜旋挑丝未细，村醪浅酌酿差醇。",
            "团栾弟姪何妨笑，淡薄杯盘莫厌贫。",
            "却忆先朝供帖子，伤心白发旧词臣。"
        ],
        "notes": "",
        "id": "173e9239b69a76804573f20edbd721b5"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "邻园惠晚菊数月有花高大甚奇",
        "preface": "",
        "paragraphs": [
            "菊种虽殊多短短，忽传一种自比邻。",
            "围过十尺高七尺，开到初春始小春。",
            "团比盖擎身极瘦，碎如金散色常新。",
            "梅时得此真奇绝，更有清香细袭人。"
        ],
        "notes": "",
        "id": "4a2328297197f0bc60ce19ed6f489f83"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "放歌",
        "preface": "",
        "paragraphs": [
            "朗诵乌栖曲数终，乾坤何事老英雄。",
            "纵令经有千名佛，敢道诗无两放翁。",
            "九万里风来海外，二三更月到天中。",
            "便教挽得银河下，今古闲愁洗不空。"
        ],
        "notes": "",
        "id": "4f426ea2c0a9bc4bcb4194ef14c6139b"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "晨兴闻簷雀作",
        "preface": "",
        "paragraphs": [
            "晨起喧喧暮自栖，梦回每每当闻鸡。",
            "有渠何用门前客，廷尉当年见处低。"
        ],
        "notes": "",
        "id": "c5d00827df8722944299b9c315d81381"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "石竺山紫云恭老  其一",
        "preface": "",
        "paragraphs": [
            "几载空拳把疏头，新成楼阁石山幽。",
            "未忘嘱付樗居士，送紫云师紫帽游。"
        ],
        "notes": "",
        "id": "5fd81626b2b90ea4648b17cd88d9285c"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "石竺山紫云恭老  其二",
        "preface": "",
        "paragraphs": [
            "师知缘熟向温陵，骑虎仙翁现化身。",
            "袖有先容应得力，阳岩佛地位中人。"
        ],
        "notes": "",
        "id": "f98640e16904c0e7e03bf02d4dc8e519"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "雨后赠雁来红",
        "preface": "",
        "paragraphs": [
            "雨后欣欣绿万丛，怜渠叶叶但焦红。",
            "旁人莫作荣枯看，时节因缘各不同。"
        ],
        "notes": "",
        "id": "1a7803f939b45bcf78e177526b07b066"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "先母忌日",
        "preface": "",
        "paragraphs": [
            "儿正痴时頼母贤，如今满镜白于绵。",
            "可堪远日思存日，更向衰年忆幼年。",
            "嫠早独携三稚子，世贫能有几硗田。",
            "书灯督课无虚夕，曾解衣还束脯钱。"
        ],
        "notes": "",
        "id": "5ccc2a0591ebcb92b3f8f373432cebff"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "有感",
        "preface": "",
        "paragraphs": [
            "世事年来百色难，沉思触目是忧端。",
            "田家仰麦嗟伤雨，海市无鲜为苦寒。",
            "楮欲秤提官自抑，苗多走弄吏尤奸。",
            "身逢昭代还如此，独喜三边虑少宽。"
        ],
        "notes": "",
        "id": "cb7decf8572d656e1be75cb30bd3ca21"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "遣兴",
        "preface": "",
        "paragraphs": [
            "风流不羡三学士，衰退甘为一腐儒。",
            "嗜古心痴迷黑鬼，养生胎息学玄夫。",
            "兴阑日下新吟少，静胜年来杂梦无。",
            "醉后枕书时鼾睡，长孙唤醒小孙扶。"
        ],
        "notes": "",
        "id": "127652476f816f0302f0f532abb4761b"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "戏效梅宛陵赋欧公白兔",
        "preface": "",
        "paragraphs": [
            "毛虫虽小著仙籍，云渠千岁皆化白。",
            "中山山中衣褐徒，生长何年换颜色。",
            "岂其孕育自卯宫，又是金公付精魄。",
            "渠宗学孔非学朱，拔毛不蕲供书册。",
            "老蒙将军纵猎时，遁向何方为窟宅。",
            "纷纷尔后更几秦，避世甘心餐苦柏。",
            "明时作意始出来，五岳遍游无定迹。",
            "多生曾识六一仙，知道瑯琊有新刻。",
            "要寻此碑龟与螭，何事乃被滁人得。",
            "滁人知渠慕醉翁，翁归已在云霞中。",
            "期翁千岁亦如汝，殷勤远致提金笼。",
            "传夸瑞物遍都邑，倡和千篇模写工。",
            "翁携入直金銮殿，渠应自比广寒宫。",
            "寄声树下捣药者，汝伴嫦娥我伴公。"
        ],
        "notes": "",
        "id": "a176256fbf092f324f6130499b0a148d"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "三和庵字韵",
        "preface": "",
        "paragraphs": [
            "新吟度度到溪庵，讽咏铿鍧似雅南。",
            "笔健称雄一当百，韵严苦和二生三。",
            "舍襄阳外无新语，除谪仙来可剧谈。",
            "觌面犹龙谁复识，杏坛人在庶知聃。"
        ],
        "notes": "",
        "id": "4b33ccb0a94cfebaf921aeae56ef80ec"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "题平远轩",
        "preface": "",
        "paragraphs": [
            "伊昔营此窗，眼前颇有趣。",
            "往来多胜流，必和壁间句。",
            "人事一凄凉，窗亦不如故。",
            "旧诗无一存，谁复闯其户。",
            "新来改作之，好景欣再遇。",
            "清溪漾浅流，长松列古路。",
            "高下见青山，浓淡云来去。",
            "西斋平远名，移以扁其处。",
            "我闼纳八荒，令人心领悟。",
            "星垂平野诗，云征远游赋。",
            "倚栏拍手歌，百盏吸琼露。"
        ],
        "notes": "",
        "id": "0e25162c1c38fd3d5adf69180eb3b1aa"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "新晴四和庵字韵",
        "preface": "",
        "paragraphs": [
            "衰懒如僧不出庵，雨晴春又遍溪南。",
            "周天日度一日一，初夜月生三月三。",
            "还丹只是安乐法，虚白应难容易谈。",
            "最喜无名公自传，何须儒学记齐聃。"
        ],
        "notes": "",
        "id": "fb964715008ef0338cbd7c22b24b7e1e"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "偶题",
        "preface": "",
        "paragraphs": [
            "浮沉上下一虚舟，久喜身心得自由。",
            "知我要须高著眼，逢人多是懒擡头。",
            "诗名遣兴元非兴，酒道消愁有底愁。",
            "学圣玄宗总如许，莫疑老子习单修。"
        ],
        "notes": "",
        "id": "a8f04cf7fe3aac889632760bfa122d4d"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "别黄尉",
        "preface": "",
        "paragraphs": [
            "梅隠多留誉，花残乍语违。",
            "慈空县棒在，廉得荐书归。",
            "好是家声著，贤如柱史稀。",
            "清时衡尺定，著意称传衣。"
        ],
        "notes": "",
        "id": "63d7bbd3e8969e9c8cddfab1f8264996"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "山长潘同舍南归袖诗为惠奉和一首",
        "preface": "",
        "paragraphs": [
            "南郡谈经得誉还，久知言行有防坛。",
            "合从金帖毡书后，便入宫花院柳间。",
            "雅抱清如漉明月，俗情险甚渡扬澜。",
            "慇懃话旧溪干去，好友相期向道山。"
        ],
        "notes": "",
        "id": "9c96029c4868337348e32c5943dcc5cd"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "了不了语  其一",
        "preface": "",
        "paragraphs": [
            "龙去拔髯嗟帝远，鹤归留语笑人非。",
            "庞涓死怨悲题树，豫让酬恩喜击衣。"
        ],
        "notes": "",
        "id": "7cd2a4df0dfafd7dae2bcdb7ef56b733"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "了不了语  其二",
        "preface": "",
        "paragraphs": [
            "胥驾鲸来潮上下，羲鞭乌急日西东。",
            "万世不竭箠取半，一是无穷枢得中。"
        ],
        "notes": "",
        "id": "b3fd03f3fead32680768a3a45119d575"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和元思朋微韵二首  其一",
        "preface": "",
        "paragraphs": [
            "吟清字字使人冰，惠我多于锡百朋。",
            "照破尘心如镜镜，续传诗派似灯灯。",
            "句工可信堪呈佛，格老谁嗤要惹僧。",
            "但把功名付篇什，莫论青竹几人登。"
        ],
        "notes": "",
        "id": "5721f2d44f1de100bd58a4a09ca22c5d"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和元思朋微韵二首  其二",
        "preface": "",
        "paragraphs": [
            "宫衣我已换禅衣，读得狐书颇造微。",
            "晚岁斗思蓬□去，早年浪夺锦标归。",
            "多生自苦滔滔是，一悟应知念念非。",
            "投老但留诗癖在，羡君珠玉入毫挥。"
        ],
        "notes": "",
        "id": "42e0d1283520a257b327ab05fd9fadd7"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "苦雨",
        "preface": "",
        "paragraphs": [
            "半春常值雨，人叹久难禁。",
            "桥断溪仍涨，秧寒水更深。",
            "老天因底漏，无日不重阴。",
            "兀坐凭谁诉，愁多只自吟。"
        ],
        "notes": "",
        "id": "7a8109a9f7bcef1128c636c0b1d14331"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "刘躔甫七十",
        "preface": "",
        "paragraphs": [
            "早岁耽诗学乐轩，如今霜鬓作吟仙。",
            "回思同舍二三子，几见生朝七十筵。",
            "竺岭佛来争四日，崆峒人在更千年。",
            "称觞岂必缠头锦，醉舞何妨共醵钱。"
        ],
        "notes": "",
        "id": "0e87e6cc066a15f967cc1fc35b03bf0c"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "别吴帅恕斋  其一",
        "preface": "",
        "paragraphs": [
            "学问功深道得民，但曾补处誉俱新。",
            "来为闽岭诗书帅，归作甘泉侍从臣。",
            "政剧不辞身自苦，施多却似郡非贫。",
            "前贤好事推行遍，玉帐如今有几人。"
        ],
        "notes": "",
        "id": "004609139e5f1ac90c730a73366bb450"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "别吴帅恕斋  其二",
        "preface": "",
        "paragraphs": [
            "猎猎江滨万彩旗，恋恩非止送公时。",
            "贤如司马家求像，教比文翁学有祠。",
            "半月趣行三被旨，残年惜别两攒眉。",
            "东南民力闽尤困，到日论思首及之。"
        ],
        "notes": "",
        "id": "00a1f310c73f415465faa9b739fc1af7"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "别吴帅恕斋  其三",
        "preface": "",
        "paragraphs": [
            "七聚人人苦恋行，吾乡一事更关情。",
            "郡贫已极民县罄，岁计祇于寺取盈。",
            "官要板曹宽未许，闽无保障害非轻。",
            "扶持有意公还去，条约春初恰讲明。"
        ],
        "notes": "",
        "id": "25a1707a31ca189018d94cca494833c2"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "别吴帅恕斋  其四",
        "preface": "",
        "paragraphs": [
            "公来植纛我扶犂，苦忆京尘判袂时。",
            "墀下一回樵服谒，溪干几度锦笺贻。",
            "去思定有爱棠集，恋别空吟折柳诗。",
            "梅子正黄晴又雨，风樯语燕梦追随。"
        ],
        "notes": "",
        "id": "6dca94c86ce797376cd2911c66d397b9"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "送徐仓用后村韵  其一",
        "preface": "",
        "paragraphs": [
            "君王玉节选非轻，远部何如乡部荣。",
            "得志可酬公学问，用人如此世清明。",
            "名犹高似南州士，性本刚于东海生。",
            "振廪岂应烦此老，论思便合向西清。"
        ],
        "notes": "",
        "id": "5ec4565800f2c8b313d344444c344541"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "送徐仓用后村韵  其二",
        "preface": "",
        "paragraphs": [
            "鲲横学海孰知修，万卷胸中古索丘。",
            "滂喜澄清真有志，籍违礼法亦如雠。",
            "发棠事亟聊行锦，活国忠存待借筹。",
            "圣要直臣流俗惮，会须览镜说韩休。"
        ],
        "notes": "",
        "id": "98a2d7cc95ed24efc1d6f831a8aebe18"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "再用仙字韵答刘躔甫",
        "preface": "",
        "paragraphs": [
            "柴车本不羡华轩，吟苦何妨浪号仙。",
            "扶老底须九节杖，欢呼还费一金筵。",
            "正闻僧去坐长夏，那得君来论大年。",
            "会面苦难辰去速，柳绵飞尽见荷钱。"
        ],
        "notes": "",
        "id": "6aa65358cbdeea91ee828c258ca4fd0d"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "题建安曹兄深居小稿  其一",
        "preface": "",
        "paragraphs": [
            "得君诗一卷，自命曰深居。",
            "苦爱惊人句，多慙寄我书。",
            "绝知吟可老，更问法何如。",
            "叟已忘言久，离钩正待鱼。"
        ],
        "notes": "",
        "id": "7f5292497404b3e2a1636c33aefee1ec"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "题建安曹兄深居小稿  其二",
        "preface": "",
        "paragraphs": [
            "伊昔君居里，宗师有大贤。",
            "字尝疑吕哑，诗怕为杨颠。",
            "堪恨梁颓久，祇余棹曲传。",
            "要令吟律细，但学紫阳仙。"
        ],
        "notes": "",
        "id": "a8591dded64de4b680e662ae8e1cf8dd"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "题陈兄始鸣集",
        "preface": "",
        "paragraphs": [
            "集编名甚雅，之子信吟徒。",
            "不是綦闻籁，应如惠据梧。",
            "但令鸣中律，何用句成图。",
            "蝇蚓嗤时辈，能联石鼎无。"
        ],
        "notes": "",
        "id": "4a883c91ee186969ba7ee5c5aa094a56"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "苦雨",
        "preface": "",
        "paragraphs": [
            "一春苦淋漓，既晴差自喜。",
            "四郊遽如壑，晴日共能几。",
            "人言山雨骤，每点大如指。",
            "新秧过半空，农泣向妻子。",
            "今年种如金，典质到衣被。",
            "忍饥事犂锄，岂料今乃尔。",
            "一饱强营营，天公难指拟。",
            "先淫后必涸，我虑非止此。",
            "可奈漫空云，如墨来未已。",
            "长宵欹枕听，揽衣四五起。",
            "滴碎愁人心，不滴愁人耳。"
        ],
        "notes": "",
        "id": "ba5b0d9afe946fdab3a88d4699254eae"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "太平莲者草花也本如藤蔓好事者结竹而植之其花大如当三钱四围先绽中有一萼如初出水莲最后方拆想以此得名一花可十许日邻人馈以一盆亦自可爱推其所以名者戏述一首",
        "preface": "",
        "paragraphs": [
            "柔条细叶绿层层，盘结何工岂易然。",
            "绕竹似藤浑似草，开花如菊却名莲。",
            "知渠耐看令人喜，入我新吟与世传。",
            "性分本同无细大，休夸太乙叶为船。"
        ],
        "notes": "",
        "id": "7510bcb05b8a7d31a38eb7253c53cfc4"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "记事",
        "preface": "",
        "paragraphs": [
            "清晓奴传事异常，白浮碧瓦遍银床。",
            "正愁炎夏多淫雨，那更阳秋记陨霜。",
            "我为太和思保合，谁知小雅赋忧伤。",
            "中朝定有更生疏，野老空添雪鬓长。"
        ],
        "notes": "",
        "id": "45b5a58bc52342aa66498aec2802e3b0"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "送三文书院陈上舍入京",
        "preface": "",
        "paragraphs": [
            "翁季能贤有月评，频年相与愧深情。",
            "三文书舍新求友，六馆英流喜得兄。",
            "秋赋屡曾飞祢墨，夜寒未肯舍韩檠。",
            "殷勤拭目看双凤，同向龙飞榜策名。"
        ],
        "notes": "",
        "id": "114ed0f3207e287512f77e23533108e3"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "三文主席刘兄翼运相别",
        "preface": "",
        "paragraphs": [
            "百尺刘墙未易窥，笔无尽思信瑰奇。",
            "早闻大字书毡墨，肯为三文坐虎皮。",
            "注脚根株谈未了，状头名第久相期。",
            "锦衣归后如相访，却要重论芣苢诗。"
        ],
        "notes": "",
        "id": "eee077641e12307698d423f97cb93179"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "闲居",
        "preface": "",
        "paragraphs": [
            "已喜尘缘断，虽然未尽闲。",
            "笔因求字秃，烛为检书悭。",
            "可愧家牢落，难辞客往还。",
            "苦须穷壁观，除却住云间。"
        ],
        "notes": "",
        "id": "d8f78b26dd4a54246e28d60660625541"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "六月廿九早题",
        "preface": "",
        "paragraphs": [
            "时难禁酷暑，晚喜动凉飔。",
            "已饮阿连去，仍招欢伯来。",
            "数根煮芦服，一酌热茅柴。",
            "睡到窗明足，摩挲醉眼开。"
        ],
        "notes": "",
        "id": "cecc9fbaa42acba11fac8d2e1fda8ee9"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "谢石塘小孤山惠酒",
        "preface": "",
        "paragraphs": [
            "好友怜余渴饮溪，𬪩香每月入缄题。",
            "分无内库黄封赐，似有孤山赤帮支。",
            "把盏惭非浆玛瑙，倾瓶尤胜碧玻璃。",
            "三升美酝何须恋，绩也当年可煞痴。"
        ],
        "notes": "",
        "id": "bf3a8885ae28483d93ad93261a4f0402"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "梯飚惠酒且有和篇用韵为谢  其一",
        "preface": "",
        "paragraphs": [
            "襆被当年去省房，村沽空忆御流香。",
            "花城不靳分新酿，应笑三升恋帝乡。"
        ],
        "notes": "",
        "id": "471e802620703e1012ec7960e000065a"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "梯飚惠酒且有和篇用韵为谢  其二",
        "preface": "",
        "paragraphs": [
            "入斝浑如琥珀红，谁家酿法似渠工。",
            "为怜渔父鸣鞭送，尽有醒人羡醉翁。"
        ],
        "notes": "",
        "id": "1506a54cfaa73abe0025e69b754c62e9"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "赠僧宗仁回江西",
        "preface": "",
        "paragraphs": [
            "少别溪干去，于今识者稀。",
            "腰包留一钵，顶相称三衣。",
            "未得逢渔住，还如化鹤归。",
            "马驹江上有，著意访禅机。"
        ],
        "notes": "",
        "id": "b984ee555e378f0a1f979984a687d08d"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "题临清堂",
        "preface": "",
        "paragraphs": [
            "一派清流绕屋长，阴阴古木隔修墙。",
            "枯梅照水横疏影，新竹摇风送细香。",
            "诸老旧游如洛社，百年陈迹有溪堂。",
            "扁题祖笔真奇绝，𥩟立沈吟两鬓霜。"
        ],
        "notes": "",
        "id": "3ea2f0ecd2fe4df97a7ac4c334fb0306"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "题林桂芳洲集",
        "preface": "",
        "paragraphs": [
            "知子吟情美，工于学选诗。",
            "音惟追正始，派不入旁支。",
            "谢句人难梦，钟评世有谁。",
            "匆匆酬雅意，勘辨待他时。"
        ],
        "notes": "",
        "id": "f46c3d9a38785263ce974d665f61740f"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和后村三绝句  其一",
        "preface": "",
        "paragraphs": [
            "求齐若拙瑟徒工，已谢孙刘不作公。",
            "抛却巢由思稷契，许身却笑杜陵翁。"
        ],
        "notes": "",
        "id": "989bc0d21e97d0f18553a35f9c9e8f41"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和后村三绝句  其二",
        "preface": "",
        "paragraphs": [
            "谈玄要似蜜中边，末学纷纷纸上传。",
            "击竹卷帘如未会，要无疑去待馿年。"
        ],
        "notes": "",
        "id": "b62133676d0d211048efbff41fe26232"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和后村三绝句  其三",
        "preface": "",
        "paragraphs": [
            "衰翁分已绝尘缘，自和新诗醉击辕。",
            "不是灯灯相照者，个中消息也难言。"
        ],
        "notes": "",
        "id": "3ff651f9d7d948c6db97bcd94dd78acf"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "再和  其一",
        "preface": "",
        "paragraphs": [
            "艺业虽多蜕不工，差头分付是天公。",
            "之乎者也成何事，却是天公误此翁。"
        ],
        "notes": "",
        "id": "f7cfb4fa160a7d5e60a6490c796ebab5"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "再和  其二",
        "preface": "",
        "paragraphs": [
            "白发攒眉住道边，钱荒籴贵怕人传。",
            "溪干早稻垂头久，次第今年似有年。"
        ],
        "notes": "",
        "id": "b89b11528bb637e1cb16320f0ddd4fcf"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "再和  其三",
        "preface": "",
        "paragraphs": [
            "少小田家有熟缘，自骑牛背赋犂辕。",
            "闲思耒耜经高古，朗诵龟蒙数百言。"
        ],
        "notes": "",
        "id": "4623ed1e73b587655253e63b5dff33cc"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "朔斋惠龙焙新茗用铁壁堂韵赋谢一首",
        "preface": "",
        "paragraphs": [
            "天公时放火前芽，胜似优昙一度花。",
            "修贡𫏐烦铁壁老，多情分到玉川家。",
            "帝畴使事催班近，仆守诗穷任鬓华。",
            "八椀能令风两腋，底须餐菊饭胡麻。"
        ],
        "notes": "",
        "id": "37dad504f942ede1d4e60a42e88587c5"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "六月频雨  其一",
        "preface": "",
        "paragraphs": [
            "雨患先淫后必悭，春来数月为眉攒。",
            "如今早稻黄几遍，却怕收时雨未干。"
        ],
        "notes": "",
        "id": "6d9ee8d189802c3492f31f853f8592a3"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "六月频雨  其二",
        "preface": "",
        "paragraphs": [
            "春雨伤多众虑深，那知六月似梅霖。",
            "天公事事俱难准，扫尽闲愁信意吟。"
        ],
        "notes": "",
        "id": "366270ad87fe2b0262333e685850ebb8"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "又一首",
        "preface": "",
        "paragraphs": [
            "半空如墨半空明，乱洒斜飘却又晴。",
            "细柳墙边飞拂拂，随风不住带蝉鸣。"
        ],
        "notes": "",
        "id": "e65842807b649fd7d6fa76ea323f6f46"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "三文祠堂七月二日礼成作  其一",
        "preface": "",
        "paragraphs": [
            "九龙山外筑祠宫，崇祀三师敬则同。",
            "此礼独行秋远日，身曾逮事乐轩翁。"
        ],
        "notes": "",
        "id": "2d7126e00a151079e2889b2a9f0f0df1"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "三文祠堂七月二日礼成作  其二",
        "preface": "",
        "paragraphs": [
            "明星落处是溪边，回首如今四十年。",
            "清晓深衣来会拜，人无少长识师传。"
        ],
        "notes": "",
        "id": "cf07288a1b0d21a4501e5d764d38a12d"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "三文祠堂七月二日礼成作  其三",
        "preface": "",
        "paragraphs": [
            "在三之义父师均，往事追怀等念亲。",
            "当日西轩同社友，相看白发只三人。"
        ],
        "notes": "",
        "id": "1c93a281ba42d249fdd87164f07b3aa9"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "三文祠堂七月二日礼成作  其四",
        "preface": "",
        "paragraphs": [
            "卜筑虽殚岁月勤，事于州县不相闻。",
            "祠田更拟图升斗，要与春秋祭二分。"
        ],
        "notes": "",
        "id": "f555a1e0d8a07297dca4342b5c0670f6"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "别莆阳郡斋张文学归建安用后村韵",
        "preface": "",
        "paragraphs": [
            "君住壶山参请遍，樗翁却似岭松孤。",
            "学如禅派求沩仰，师比医宗要扁俞。",
            "到此几尝名谱荔，归欤独忆故家鲈。",
            "我慙九曲身遥领，空诵仙经说黍珠。"
        ],
        "notes": "",
        "id": "037e73d3e647cec4ad4ff774bade2991"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "再和自赋",
        "preface": "",
        "paragraphs": [
            "意散久知流不竞，交穷甘与月同孤。",
            "酣歌斫地凭谁听，心事笺天恐未俞。",
            "何必红云班立鹄，只愁赤壁网无鲈。",
            "身名自要分轻重，人世多慙弹雀珠。"
        ],
        "notes": "",
        "id": "f6b3511f03fcaf9f50f6d698d9678c4e"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "后村先生再寄新出名荔赋谢一首",
        "preface": "",
        "paragraphs": [
            "远使殷勤访草堂，见书已似饱琼浆。",
            "曾叨独乐园中赐，犹寄端明谱外香。",
            "珍重朱篮分五品，衰残白发喜初尝。",
            "灯前把玩如珠颗，强忍馋涎且庋藏。"
        ],
        "notes": "",
        "id": "8f4de64e5852f4ef89278e12a953907a"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "清古源以隆茂宗画华池佛求跋",
        "preface": "",
        "paragraphs": [
            "画如禅有派，此派自公麟。",
            "试我银丝发，幻渠金色身。",
            "淡无脂粉气，清与雪霜邻。",
            "具眼须珍惜，休将示俗人。"
        ],
        "notes": "",
        "id": "5564f72a0d35fd3d9b011f3a7d8ffc6f"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "七月十五日作",
        "preface": "",
        "paragraphs": [
            "连日祇愁穗落空，松飘竹断似飞蓬。",
            "喜看密密漫天雨，止得萧萧卷地风。",
            "俭岁久难禁贵籴，早秋今幸有全功。",
            "田家更仰冬收好，倚柱攒眉祝化工。"
        ],
        "notes": "",
        "id": "fa32340c01ccfad8d18c46fb1350d2e1"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "夜凉饮罢月中作",
        "preface": "",
        "paragraphs": [
            "早秋凉夜那无酒，明月清风不用钱。",
            "重露正随松叶下，飞星忽过柳梢前。",
            "骑鲸昔有李十二，控鹤今无员半千。",
            "头白如绵空醉舞，歌长意远有谁怜。"
        ],
        "notes": "",
        "id": "2aafbd4237e6ac03053bd5629c0a1d71"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "怀古",
        "preface": "",
        "paragraphs": [
            "万事信前缘，陶窗稳醉眠。",
            "笑他名下士，底似饮中仙。",
            "乐在身何羡，闲多性所便。",
            "不穷能有几，试数昔诸贤。"
        ],
        "notes": "",
        "id": "c5cb738c6d682af70e0da6399e2e9145"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "二十日待月有感",
        "preface": "",
        "paragraphs": [
            "秋来余暑未能清，夜久凉因露气生。",
            "星影渐微斜汉落，月华欲上半空明。",
            "人间寒燠能无变，世事更尝孰与评。",
            "不鼓昭文深有意，宫商才动几亏成。"
        ],
        "notes": "",
        "id": "7a7f3df66da2fd9124ad8dd4ab24dec6"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "题陈道古留远堂",
        "preface": "",
        "paragraphs": [
            "乾坤不毁易宁熄，风月常新诗岂亡。",
            "可但功名须久远，也知道味更深长。",
            "留题底要穷东野，取友何如贤季方。",
            "料得对床吟乐处，平章欧蔡到程张。"
        ],
        "notes": "",
        "id": "bb4c142c5e67a791ca929ad980d0da5b"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "咏莲花",
        "preface": "",
        "paragraphs": [
            "梅有幽人骨，兰如处子姿。",
            "二者岂不贵，清矣仁未知。",
            "美哉水芙蓉，百花谁庶几。",
            "可爱非可狎，不癯亦不肥。",
            "充然德之容，莹矣仙之肌。",
            "芬芳不容挹，既远而有遗。",
            "洛阳妖艳品，红紫薄易萎。",
            "东篱败坏相，著枝黏如𥻿。",
            "此花虽已落，泛泛看红衣。",
            "有房如栗玉，尚以金丝围。",
            "吟玩苦不足，赋予何其奇。",
            "因思爱莲说，稽首百世师。",
            "非汝溪不爱，非溪不汝宜。",
            "何人斯取斯，有道者似之。"
        ],
        "notes": "",
        "id": "93baceec6ada1f099cb9338159ce5524"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "遣兴",
        "preface": "",
        "paragraphs": [
            "车轮到处碾成尘，苦乐伊谁见得真。",
            "蚁聚万缘皆假合，驹阴千载几新陈。",
            "虽云入息非出息，或说前身有后身。",
            "此事谩然成诤论，且看古月照今人。"
        ],
        "notes": "",
        "id": "cd33bc4f77b64fc88bb838881af09be7"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "玉水记方流",
        "preface": "",
        "paragraphs": [
            "玉水何从记，工因卞璞求。",
            "若非藏异宝，那得有方流。",
            "远派来玄圃，潜珍向某洲。",
            "璧沉疑月在，斗折认波浮。",
            "山鬼休持献，江神不暗投。",
            "磬襄何入海，应为访鸣球。"
        ],
        "notes": "",
        "id": "bea75af0b6fdc99605edd56ad63d9615"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和王臞轩旧题紫阁寺诗",
        "preface": "",
        "paragraphs": [
            "阁为山名紫，松依水更青。",
            "僧谈畴昔事，我记始初经。",
            "败壁题仍在，臞轩唤不醒。",
            "个中安稳住，但要主人惺。"
        ],
        "notes": "",
        "id": "9e2573c1fee10e31df7cc548654ea0eb"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "问讯后村目眚",
        "preface": "",
        "paragraphs": [
            "赤眚因何久未除，客来多为荔分疏。",
            "苦云牛背寒光减，病在蝇头细字书。",
            "老学常时资共订，诗筒两月顿成虚。",
            "人间未有医龙手，梦索仙翁拟访渠。"
        ],
        "notes": "",
        "id": "0c6a31596004fcbfbec5bb0a59711fc5"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "清晓",
        "preface": "",
        "paragraphs": [
            "清晓沉思自点头，年将八十又何求。",
            "便令鸱阁扶鸠杖，底似渔矶弄钓舟。",
            "邓禹不妨嗤寂寂，司空自信合休休。",
            "年来点校书多在，但嘱儿曹著意收。"
        ],
        "notes": "",
        "id": "6b662aa5cbab15d15ed86a84652d1f68"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "梯飚遣惠菊糕且以铁壁和篇与兰闱魁卷示教戏用前韵以谢",
        "preface": "",
        "paragraphs": [
            "诗来已似风敲竹，饤巧还如雪糁花。",
            "便把菊杯邀酒伴，谁将糕字问吟家。",
            "独怜卷上文成锦，却守琴边鬓欲华。",
            "饱听溪干人颂咏，凫归早早进三麻。"
        ],
        "notes": "",
        "id": "50d66bad766c0d29e79c73819d05eb48"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "月仲重九生朝喜赋二首  其一",
        "preface": "",
        "paragraphs": [
            "自得生涯一室中，不于牛斗问穷通。",
            "傍闲婚嫁先时了，随分衣冠与世同。",
            "伊昔阿奴俱养母，如今予季亦成翁。",
            "相看各喜贫强健，对菊休辞酒盏空。"
        ],
        "notes": "",
        "id": "08f963cba6976cec8a96d3afb4ac6103"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "月仲重九生朝喜赋二首  其二",
        "preface": "",
        "paragraphs": [
            "长年冷淡似难堪，自比荣期乐有三。",
            "就书卷中时借问，除杯酒外老何耽。",
            "定知丹桂还儿折，且把黄花对我簪。",
            "好趁月明来痛饮，不妨握手共迂谈。"
        ],
        "notes": "",
        "id": "9d7fdeadce6e56e53f7abb6fc4309245"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "赠别张养晦",
        "preface": "",
        "paragraphs": [
            "访我溪干住，蕉衣换裌衣。",
            "甘同蔬饭久，饮了菊杯归。",
            "论药方书熟，修丹咽息微。",
            "浴冰还啜火，此事世应稀。"
        ],
        "notes": "",
        "id": "0cec418d5144871146804298d90f5d5e"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "遣兴",
        "preface": "",
        "paragraphs": [
            "于鱼于蚁皆非计，为马为牛一任呼。",
            "文字要须心自肯，功名只怕命元无。",
            "痴人底信高僧黠，俗士从嗤我辈迂。",
            "老作凡夫差了事，得闲不厌弄心珠。"
        ],
        "notes": "",
        "id": "5b2c4f8de1b09937c3edda8458de4524"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "即事",
        "preface": "",
        "paragraphs": [
            "学必苦心非易事，世多抵掌是痴谈。",
            "评量人到九分九，指拟天穷三十三。",
            "彻底书须随字解，造微诗要似禅参。",
            "眼前定与谁商榷，忽谩狂吟付一酣。"
        ],
        "notes": "",
        "id": "27082a306858152a2872f0058d06cc8f"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "寄兴",
        "preface": "",
        "paragraphs": [
            "黄花未有红花尽，秋思撩人欲上眉。",
            "耕不逢年难靠笔，穷知有命错冤诗。",
            "旋沽来酒聊供客，留读残书要付儿。",
            "犹向醉时歌衮衮，少陵虽老有些痴。"
        ],
        "notes": "",
        "id": "9a180b0c115b001173d2e721695d4938"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "长孙遣聘五更戏作",
        "preface": "",
        "paragraphs": [
            "生涯太极一图中，白鶂犹鸣上下风。",
            "蚁穴蜂房人世是，鸩媒鸠妇性情同。",
            "谁家不欠儿孙债，缘法还归造化功。",
            "月下有书何日定，一门三见线牵红。"
        ],
        "notes": "",
        "id": "7bcfd96420103142a27448a55d0571b8"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "得京中书",
        "preface": "",
        "paragraphs": [
            "故心人在贻书及，秃鬓翁惭信道痴。",
            "千卷一琴甘隠矣，五穷三揖喜延之。",
            "空山賸拟藏书去，好景祇愁得句迟。",
            "倚杖看云陶处士，乐夫天命又何疑。"
        ],
        "notes": "",
        "id": "741b5e0e5474969dfc5295ce48c565fc"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "夜坐偶成",
        "preface": "",
        "paragraphs": [
            "涉世才深误转深，鬓毛赢得雪霜侵。",
            "人多痴到未来劫，禅要空无见在心。",
            "昼暖枕书高鼾睡，夜长樽酒纵狂吟。",
            "花开花落春何意，潮去潮来古即今。"
        ],
        "notes": "",
        "id": "288f86ae3a26c228cfa18bfc690d318d"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "三十年前尝与陈刚父论诗云本朝诗人极少荆公绝工致尚非当行山谷诗有道气敖臞庵诸人只是侠气余甚以为知言追怀此友因以记之",
        "preface": "",
        "paragraphs": [
            "目断千山嗟宿草，言犹在耳奈从何。",
            "文人纵有诗人少，侠气不如道气多。",
            "哲匠久埋泉下骨，吟徒今似法中魔。",
            "吾非具眼空饶舌，自掩柴扉适意歌。"
        ],
        "notes": "",
        "id": "3f63d24da98bc815e5fa578649603626"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "痴翁",
        "preface": "",
        "paragraphs": [
            "痴翁痴处苦难言，半似禅宗半似仙。",
            "适意酒杯中味道，寄心诗句里参玄。",
            "虽然也作人间梦，但觉元无俗下缘。",
            "剩把残编消日子，不妨吟罢枕书眠。"
        ],
        "notes": "",
        "id": "5fa645840e756f1af9bd8e5e3aabbf14"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "寄兴",
        "preface": "",
        "paragraphs": [
            "少时攻苦已成翁，学似无功亦有功。",
            "身外事皆随顺去，人间念已扫除空。",
            "痴儿莫指第二月，快士休夸九万风。",
            "世界虽然许空阔，等闲分付酒杯中。"
        ],
        "notes": "",
        "id": "61f716b2a2ddfabd72d384d0e517ed76"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "别躔甫",
        "preface": "",
        "paragraphs": [
            "一别三秋喜我过，旧游如说梦南柯。",
            "功名会上前缘薄，灯火社中遗恨多。",
            "几劫曾为诗法眷，两鳏堪号俗禅和。",
            "相看未久匆匆去，可奈能吟不饮何。"
        ],
        "notes": "",
        "id": "0f877c252cae1dc90ccbe0607690b1c0"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "十月朔日作是月十一日立冬  其一",
        "preface": "",
        "paragraphs": [
            "静看历推移，天公巧孰知。",
            "朔先旬日改，冬早小春迟。",
            "袖手闲中老，欢颜乳下儿。",
            "小窗残稿在，续纸旋抄诗。"
        ],
        "notes": "",
        "id": "afc555c235ef22eb4584d4f02d708197"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "十月朔日作是月十一日立冬  其二",
        "preface": "",
        "paragraphs": [
            "身外无余念，残年守旧书。",
            "窗先寒日补，园趁小春锄。",
            "边耗多疑信，邮传久缺疏。",
            "往来南北客，时得问何如。"
        ],
        "notes": "",
        "id": "bd11f7c4fc898de0f8db92ab5fc62b2a"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "十月初六夜偶成",
        "preface": "",
        "paragraphs": [
            "寒鸥归尽暮烟生，野草墙根络纬鸣。",
            "岭外斜河双派入，帘前新月半轮明。",
            "厉阶莫甚董狐笔，避世宁随桀溺耕。",
            "尧舜不惊祇爱酒，痴人往往笑长庚。"
        ],
        "notes": "",
        "id": "df4de26af1a57e1040c888a7089bac67"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "怀后村作",
        "preface": "",
        "paragraphs": [
            "无端对酒忽愁生，酒欲浇愁愁未平。",
            "老我阨穷如子美，故人忧病似丘明。",
            "常时交讯无虚日，每日迂谈尽五更。",
            "手简近来儿代作，得公手简若为情。"
        ],
        "notes": "",
        "id": "1ffc6f4b3a8efd78f642cbdbfde545b5"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "十月九日回书偶作",
        "preface": "",
        "paragraphs": [
            "炎炎翕翕何关我，是是非非厌听人。",
            "莫谩揣摩当世事，且须康济自家身。",
            "囊空米尽挨排去，菊老梅迟问讯频。",
            "南北尚留书债在，未能痛绝为情亲。"
        ],
        "notes": "",
        "id": "306cbcee9b0746746cccbc01a6296293"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "客云今年小限甚佳戏题一首",
        "preface": "",
        "paragraphs": [
            "晓呼儿读新诗草，昼引孙看槁叶莲。",
            "但得天教闲度日，休将星算小行年。",
            "耐饥不管尘生甑，啬算犹存纸裹钱。",
            "一事近来堪自笑，关心数月为桥缘。"
        ],
        "notes": "",
        "id": "c34aeed7aebb673d274a20dcbada1090"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "寄刘躔甫",
        "preface": "",
        "paragraphs": [
            "涉世还须著眼高，尘浮浪汩世滔滔。",
            "功名纵似秋风客，见解何如春梦婆。",
            "握手纵谈抛我去，关心往事闷人多。",
            "西轩旧友今余几，掩卷长吟叹逝波。"
        ],
        "notes": "",
        "id": "faeaae4729947d3c1a2090d34b8ac7ee"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "昔与诸友同登香城最胜阁有长歌一首今壁题已失仅记炊烟不尽愁不尽七字追怀往事遂为律体以足之",
        "preface": "",
        "paragraphs": [
            "曾向山巅望海涛，远村簇簇树如蒿。",
            "炊烟不尽愁不尽，立处愈高见愈高。",
            "追记壁题才一句，同游沤聚惜诸豪。",
            "等闲试足成章在，却叹吟时鬓未毛。"
        ],
        "notes": "",
        "id": "e2cbf88127a57ae606abee51759b0dd0"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "秋闱放榜作",
        "preface": "",
        "paragraphs": [
            "三载抡材棘屋中，不知老尽几英雄。",
            "争先谁是穿杨妙，偶得依然拾芥同。",
            "众噪似狂俄寂寂，捷传未定愈忡忡。",
            "人间万事皆儿戏，注目长空送暮鸿。"
        ],
        "notes": "",
        "id": "7e496509bf1d2d05778af172164456d3"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "晚步偶成",
        "preface": "",
        "paragraphs": [
            "半空浓碧云成峤，上有明霞如野烧。",
            "绿田黄犬吠行人，白鸟青林送残照。",
            "连朝毒热胜三庚，万木号风无一窍。",
            "松间散步信意吟，安得孙登与长啸。"
        ],
        "notes": "",
        "id": "d010291b231918fc2f36dad3128c1c01"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "老来犹喜看书清晨有警书以自砭  其一",
        "preface": "",
        "paragraphs": [
            "千古兴亡大略同，自为儿戏是天公。",
            "人如流水浮云去，事落残编断简中。",
            "已分尘埃嗟齿发，休将点画污心胸。",
            "香严喜把经遮眼，悟处虽高性未空。"
        ],
        "notes": "",
        "id": "876e456a1c0f2a88b0c3fcc7a77fa1c2"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "老来犹喜看书清晨有警书以自砭  其二",
        "preface": "",
        "paragraphs": [
            "禅学元非妄诋诃，声前句后总成魔。",
            "本来性即虚空是，自障尘因闻见多。",
            "过眼皆如云不住，举头但看月如何。",
            "传灯诸老还痴绝，只玩心珠底用歌。"
        ],
        "notes": "",
        "id": "5c52cff183888121e2004d3da3197cf3"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "偶题",
        "preface": "",
        "paragraphs": [
            "求之有道果何如，莫信邹书恐自愚。",
            "生怕不祥如跃冶，底曾大叫肯成卢。",
            "言禅尚要空诸有，定分谁能得所无。",
            "却喜天公最公处，人人可索是玄珠。"
        ],
        "notes": "",
        "id": "2309c606f095195c47a1c4d26486f364"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "游应天寺",
        "preface": "",
        "paragraphs": [
            "万安桥北破僧坊，追数梁题岁月长。",
            "师祖碑残微有字，世尊炉在久无香。",
            "虾蟆撞破青苔去，龙象凄凉宿草荒。",
            "四壁不留风雨入，仅余一衲住空廊。"
        ],
        "notes": "",
        "id": "7eafb9d8f3fac3674c5f0ce17684c0b1"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "偶怀丙午丁未同朝诸公怅然有感壬戌再预经幄先帝犹记小臣为安晚门人",
        "preface": "",
        "paragraphs": [
            "前朝旧事怕追寻，欹枕更长忽上心。",
            "七贵五侯俱梦断，一翁六士谩愁吟。",
            "雪歌黄竹游何邈，云叫苍梧恨更深。",
            "再割铅刀尤可叹，白头赢得泪沾襟。"
        ],
        "notes": "",
        "id": "06111e2d7f8374fafb3c83e861328da4"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和吴检详飞跃亭韵  其一",
        "preface": "",
        "paragraphs": [
            "心有灵渊性有天，得渠乐处自难言。",
            "谁传仙去曾骑鲤，况说南征看跕鸢。"
        ],
        "notes": "",
        "id": "9f0d9734e351fcd666d4e4ad9224a1e9"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和吴检详飞跃亭韵  其二",
        "preface": "",
        "paragraphs": [
            "圣师知远又知微，率性而修教迪彝。",
            "物性高高还下下，与渠相赏莫相违。"
        ],
        "notes": "",
        "id": "da7317ffd9dc446875336a2b63f27deb"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和吴检详飞跃亭韵  其三",
        "preface": "",
        "paragraphs": [
            "六爻万象理俱陈，物物皆诚在反身。",
            "飞鸟音遗鱼信及，中庸尽性易穷神。"
        ],
        "notes": "",
        "id": "5b91eeedf352f379e5e886afc69da91e"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和吴检详飞跃亭韵  其四",
        "preface": "",
        "paragraphs": [
            "梦如为鸟何妨乐，计得于鱼底是愚。",
            "化化生生机在目，紫阳深意注阴符。"
        ],
        "notes": "",
        "id": "1d1b7346c8cb235be10534498ae6837e"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和吴检详飞跃亭韵  其五",
        "preface": "",
        "paragraphs": [
            "有我何能与物亲，物无非我学方淳。",
            "不知目送飞鸿者，何似观鱼濠上人。"
        ],
        "notes": "",
        "id": "f7146ccca72a5dd998c4dcb5d902622b"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和吴检详飞跃亭韵  其六",
        "preface": "",
        "paragraphs": [
            "跃跃飞飞共太虚，痴人底解见遗余。",
            "师传吃紧知何处，乐在中心不在书。"
        ],
        "notes": "",
        "id": "86fe5d56447915c9d84d6fab559c998f"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和吴检详飞跃亭韵  其七",
        "preface": "",
        "paragraphs": [
            "万善皆由一念基，学能自悟不妨迟。",
            "得他渊默天游处，何异抠衣侍子思。"
        ],
        "notes": "",
        "id": "a77be86b7ffb7721ace74c8e354107da"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "题范晞文诗稿",
        "preface": "",
        "paragraphs": [
            "年玩新编比碎金，知君风月满清襟。",
            "才高欲进竿头步，兴到还磨盾鼻吟。",
            "字有三千何日奏，稿留五七已年深。",
            "汉廷射策无苏李，千载河梁是正音。"
        ],
        "notes": "",
        "id": "2d2cc657ab13d75eae1db08050179bda"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "答吴检详用饶字韵见寄二首  其一",
        "preface": "",
        "paragraphs": [
            "星省论文久，追思去日饶。",
            "同趋花底路，执别柳边桥。",
            "我已甘肥遯，公还惜髀消。",
            "新诗时见寄，莫怕雁程遥。"
        ],
        "notes": "",
        "id": "4d28b599ddf934ad8059a3a564c4eb0f"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "答吴检详用饶字韵见寄二首  其二",
        "preface": "",
        "paragraphs": [
            "白发溪干住，虽贫买竹饶。",
            "名慙五云吏，梦断七星桥。",
            "烹鲤梅春小，归鸿柳雪消。",
            "两乡同此月，庐阜亦非遥。"
        ],
        "notes": "",
        "id": "9714b498cf9dc72b195c52a597c41681"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "晓起即事",
        "preface": "",
        "paragraphs": [
            "枕上吟安未了诗，披衣趺坐自支颐。",
            "今年暖过冬强半，昨夜霜浓晓始知。",
            "腰带愈宽只强束，发梳常落不多丝。",
            "衰残却喜身强健，岁稔村沽醉度时。"
        ],
        "notes": "",
        "id": "9f9b8dd236b581fa2fe4eebf1b8507b8"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和梯飚薛宰镜中我韵",
        "preface": "",
        "paragraphs": [
            "菱花泓里炯相亲，久玩还疑假是真。",
            "觌面果为谁氏子，回光须照本来人。",
            "正惭我老羞看影，堪笑渠痴苦效颦。",
            "陶叟但知身有二，当年问答只形神。"
        ],
        "notes": "",
        "id": "049920601bab44aab549eaa657e2d842"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "送刘漳倅  其一",
        "preface": "",
        "paragraphs": [
            "撚髭袖手耽闲久，岁晚俄闻辂骑催。",
            "翁喜为亲负米去，守需监郡及瓜来。",
            "但令岸帻歌司马，莫恋斑衣戏老莱。",
            "迂叟有康人所羡，伫看扶对殿中槐。"
        ],
        "notes": "",
        "id": "12a30db4620c59e2ba2d73c18b837183"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "送刘漳倅  其二",
        "preface": "",
        "paragraphs": [
            "南郡久闻非旧比，民贫甚矣吏奸深。",
            "凭熊正试活人手，展骥仍多及物心。",
            "箝尾决无闲署字，支颐莫谩喜工吟。",
            "殷勤惜别庞眉老，洗耳溪边听好音。"
        ],
        "notes": "",
        "id": "a2512af408adbcace627670524ebe1db"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "再和镜中我",
        "preface": "",
        "paragraphs": [
            "把照相看意自亲，是身非幻亦非真。",
            "徘徊似月歌中我，上下如冰梦里人。",
            "喻以不言只见色，愁于何有亦同颦。",
            "本来面目伊谁识，却诧僧繇解写神。"
        ],
        "notes": "",
        "id": "975a08b58243de4491aca5a17257959c"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "三和镜中我",
        "preface": "",
        "paragraphs": [
            "百骸虽在果谁亲，本地风光见是真。",
            "隠几正忘吾与我，开奁忽讶彼何人。",
            "叔敖还许伶优学，西子何如里妇颦。",
            "遥想当年游镜殿，化身千百未为神。"
        ],
        "notes": "",
        "id": "508b89828dcc9bd2048a75019750c402"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "丁卯重作化龙桥嘉平甲子修梁方举两虹忽现里人皆以为瑞辄赋一首",
        "preface": "",
        "paragraphs": [
            "下手高秋忽暮冬，霜晴水暖荷天公。",
            "旧碑语妙谁能继，新筑工多事却同。",
            "健笔早题需驷马，修梁朝举现双虹。",
            "殷勤著意溪干友，应谶桥门况已通。"
        ],
        "notes": "",
        "id": "a48f502e3031088dd67e789d585681bf"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "三偈寄白沙和尚  其一",
        "preface": "",
        "paragraphs": [
            "叠石为梁岁月遥，溪神毒发恣飘摇。",
            "万事有缘人赞叹，白沙师造赵州桥。"
        ],
        "notes": "",
        "id": "97906b84086b750ea1418e42fe885532"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "三偈寄白沙和尚  其二",
        "preface": "",
        "paragraphs": [
            "桥长百丈架溪横，半水工夫次第成。",
            "人言不是慈悲力，那得霜冬暖又晴。"
        ],
        "notes": "",
        "id": "b62a108edf24730a92bf40d78b4e56c0"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "三偈寄白沙和尚  其三",
        "preface": "",
        "paragraphs": [
            "作缘道者信难哉，小工石匠亦持斋。",
            "世间苦行谁能此，为向白沙会下来。"
        ],
        "notes": "",
        "id": "5eae2038d7de9b9bc97d71ae28450d86"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "玉融嘉禾歌",
        "preface": "",
        "paragraphs": [
            "新来盛事喧南北，争道玉融调玉烛。",
            "乍可优昙现出花，未见嘉禾长似竹。",
            "一茎五穗各垂头，千人万人齐拭目。",
            "元戎如佛令尹贤，清朝有道吾君福。",
            "来处况是太平乡，此事须传瑞应录。",
            "便当图本上九天，看取三登上上熟。"
        ],
        "notes": "",
        "id": "e99195450a663983444c9ba31f26b04b"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "送方岩尹到省",
        "preface": "",
        "paragraphs": [
            "可人家世文章箓，骑气如虹向上都。",
            "姓字儒流称作者，工夫圣处及原夫。",
            "临轩黼扆新龙御，射策彤墀引凤雏。",
            "鹤发溪翁勤洗耳，首听翁季共传胪。"
        ],
        "notes": "",
        "id": "ae34ffd3d6d9f22b52b16e366037ef60"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "送方兄",
        "preface": "",
        "paragraphs": [
            "清姿乍见似兰芽，未识多闻士友夸。",
            "健笔如翁宜跨灶，著书先世久传家。",
            "妙年秋日高攀桂，来岁春风早看花。",
            "伫听龙飞新进士，一门姓字耀京华。"
        ],
        "notes": "",
        "id": "f79ca1999264f591d3bdcdeb3c98b19f"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "寄题陈非潜达观堂",
        "preface": "",
        "paragraphs": [
            "诎信时也古犹今，耐事闲居且醉吟。",
            "看破人间须具眼，驰求身外枉萦心。",
            "乐常在我穷何有，名欲为宾见未深。",
            "闻说君如濠上老，会当握手论升沉。"
        ],
        "notes": "",
        "id": "bb132a756c57ef37d7d081f56a3a2a52"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "子真昆仲用虹字韵坚十七之约因眩而爽和以谢之",
        "preface": "",
        "paragraphs": [
            "握手归来四见冬，窝中风月忆先公。",
            "情知梦逐飞鸿去，愧与饥吟病鹤同。",
            "既老岂应忘旧雨，相寻恨不渡横虹。",
            "云龙上下心期在，彼此祇凭一念通。"
        ],
        "notes": "",
        "id": "cf4b0aabb8dd88d261e3f9848b63e7ea"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "答子常",
        "preface": "",
        "paragraphs": [
            "清晓霜晴不似冬，多情剩拟谒庞公。",
            "若无檄得头风愈，却引帆如弱水同。",
            "见讶令人时阿鹊，清吟惠我气舒虹。",
            "殷勤一使来何远，双凤华笺袖两通。"
        ],
        "notes": "",
        "id": "5fa94965c24c8afb4921d185c880ed43"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和福清鹿鸣宴诗",
        "preface": "",
        "paragraphs": [
            "雪花飞舞上貂裘，此去朱衣定点头。",
            "字奏三千高射策，璪垂十二拜凝旒。",
            "乡邦正说龙年好，吾辈相期鹏路修。",
            "日下五云知有兆，瑞光先向玉融浮。"
        ],
        "notes": "",
        "id": "63b46693b74a3618d5eb2fc3df978f6b"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和后村答空青韵",
        "preface": "",
        "paragraphs": [
            "病能祟眼似波旬，闻说仙方妙入神。",
            "定要空青为药使，解除翳赤见瞳人。",
            "仆贫何计求珍剂，天寿斯文保玉身。",
            "岩电伫须光烁烁，检书看剑乐千春。"
        ],
        "notes": "",
        "id": "36c89f065eb70b564b94df586fb7967a"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和后村韵赠砚士方生",
        "preface": "",
        "paragraphs": [
            "精能磨石似磨砖，巧手驰声积有年。",
            "想见割来云制作，妙如修得月团圆。",
            "我虽成癖耽求砚，家苦长贫恨少钱。",
            "却羡樗翁藏甚富，镌题欲付子孙传。"
        ],
        "notes": "",
        "id": "a881560d8d8399747744b05dfa23c097"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "桥缘渐毕再用冬字韵",
        "preface": "",
        "paragraphs": [
            "未雪为梁正御冬，主缘賸喜得支公。",
            "如膺下手知谁会，与洧褰裳涉不同。",
            "列屋饥贫几似鹤，高轩来往谩如虹。",
            "成裘岂有毛堪聚，不待青铜助半通。"
        ],
        "notes": "",
        "id": "30ced1097d21396846a41abe31997a69"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "送方汝则西上",
        "preface": "",
        "paragraphs": [
            "才华少日早峥嵘，万里鹏抟始发程。",
            "丹桂籍中曾定价，金花帖上合书名。",
            "同升每为翁称屈，此去深期子有成。",
            "便好轮忠酬圣问，胪传听取最初声。"
        ],
        "notes": "",
        "id": "1af9fc1a7d7154c3529f3ad06137be2f"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "送刘兄西上",
        "preface": "",
        "paragraphs": [
            "春光已入柳条催，雪后孤山尚有梅。",
            "泉上老人携子去，天中多士待君来。",
            "绝知戏彩怡颜久，便合看花得意回。",
            "遥想端门迎马处，不妨翁季共传杯。"
        ],
        "notes": "",
        "id": "1dd0dd63169cfcdca797beddc44e9977"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "戊辰元日作",
        "preface": "",
        "paragraphs": [
            "云暗长空夜不风，新年又与旧年同。",
            "身前百念翁俱足，但几乡田岁屡丰。"
        ],
        "notes": "",
        "id": "c2e58a8b26a9c29dd68842f95a22fe76"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "初二日作",
        "preface": "",
        "paragraphs": [
            "一饱祇期与众同，残年自分乐溪中。",
            "此心久为云留住，犹梦持笺入帝宫。"
        ],
        "notes": "",
        "id": "8431c6a784869d2c9e07b173ff18f6a7"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "象祖戊辰元日初冠仍拜敕命",
        "preface": "",
        "paragraphs": [
            "老得渠为第二孙，加冠还已向春元。",
            "蓝袍试拜痴翁喜，初敕题名圣主恩。",
            "好续世科如汝父，勉求师学大吾门。",
            "一樽长幼团𪢮笑，虽愧儒酸礼略存。"
        ],
        "notes": "",
        "id": "68b3d9275483233552b25e3eb041b4a3"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "临清堂前观红梅作",
        "preface": "",
        "paragraphs": [
            "滨溪竹伴老梅丛，一种风姿与杏同。",
            "直者倒垂横者瘦，水中同漾影青红。"
        ],
        "notes": "",
        "id": "99e0c74229d7b45b70488ed9680196c0"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "送林少嘉西上",
        "preface": "",
        "paragraphs": [
            "声名早出自儿曹，埸屋尤推笔力高。",
            "老大诗魔空白发，几多榜少已青袍。",
            "穷通有道吾何畏，文字随时看所遭。",
            "簪取宫花归锦后，不妨痛饮诵离骚。"
        ],
        "notes": "",
        "id": "24792de363f1772387baad9be08339ca"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "送吴子谦西上",
        "preface": "",
        "paragraphs": [
            "君家学问富源流，世守书窗志未酬。",
            "曾记麒麟初抱日，喜看雕鹗再横秋。",
            "龙飞恩数优多士，胪唱声名占上流。",
            "我为汝翁期望汝，捷书闻日报溪头。"
        ],
        "notes": "",
        "id": "6e7a571b3ffe1d67a68f06c39c4fcd6e"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "送戴兄西上",
        "preface": "",
        "paragraphs": [
            "乃翁白发栖鸾去，夙志勤勤待汝成。",
            "自古文章有定价，如兄词赋合先鸣。",
            "今年恩数非常比，上甲科名著意争。",
            "语别溪干聊赠句，南归伫看锦衣荣。"
        ],
        "notes": "",
        "id": "aeaa47c8657dc06dcf120cfb01892ad3"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "送王税院西上",
        "preface": "",
        "paragraphs": [
            "词埸百战气尤豪，此友真如老伏波。",
            "本色蓝袍须用著，到头铁砚岂空磨。",
            "向来鹗荐飞腾屡，此去龙飞恩数多。",
            "遥想玉阶胪唱后，小珰觅句看挥毫。"
        ],
        "notes": "",
        "id": "bc564fc06f340a6719e2b495cc16b588"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "用韵送徐平父西上",
        "preface": "",
        "paragraphs": [
            "鸣鞭西上访渔村，倒屣霜朝喜及门。",
            "豹隠频年聊蓄锐，龙飞今岁有殊恩。",
            "诵先朝赋知名祖，读外家书见此孙。",
            "千载艾轩吾敬慕，袖中锦轴两诗存。"
        ],
        "notes": "",
        "id": "1965e9cca29f9f3721d1bd3d82ca69e4"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "送林汝大西上",
        "preface": "",
        "paragraphs": [
            "一第于兄何足溷，相期十载恨悠悠。",
            "未闻鲤化三层浪，但见雕横几度秋。",
            "手妙八叉时辈服，眼迷五色主司羞。",
            "舒徐有待知天意，要作龙飞榜状头。"
        ],
        "notes": "",
        "id": "fcfb3a057a091b940f3527edc6ecd1e8"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "送陈清夫西上",
        "preface": "",
        "paragraphs": [
            "健笔朋俦推许久，芬芬几播桂花秋。",
            "词埸多羡君叉手，省户须看鬼点头。",
            "昔送广文生有序，今无瞌睡汉争筹。",
            "高科迟取君休讶，恩数龙飞榜最优。"
        ],
        "notes": "",
        "id": "1021a79e26f133a90d65b97593f9260c"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "送林毅夫西上",
        "preface": "",
        "paragraphs": [
            "乃翁赋手妙驰名，白发青衫恨晚成。",
            "宋玉大招慙老友，枚臯末句属吾兄。",
            "专场见说词锋锐，跨灶应知话柄行。",
            "圣御六龙新策士，输忠不厌字纵横。"
        ],
        "notes": "",
        "id": "14f9e0d9329d9f33a727b97d6bd8943d"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "戊辰谒伯祖惠阳使君坟三绝  其一",
        "preface": "",
        "paragraphs": [
            "一山双脉两翁藏，最久凋零长一房。",
            "谁道败墙荒草里，冢中枯骨昔金章。"
        ],
        "notes": "",
        "id": "4ccde20a2138a40000b0acd4db7c65b0"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "戊辰谒伯祖惠阳使君坟三绝  其二",
        "preface": "",
        "paragraphs": [
            "少日春秋学最高，年逾弱冠掇危科。",
            "也乘五马鹅湖去，埋玉凄凄草一窠。"
        ],
        "notes": "",
        "id": "42fd683a4a98e1147c096e7387f0e777"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "戊辰谒伯祖惠阳使君坟三绝  其三",
        "preface": "",
        "paragraphs": [
            "手足情钟共处埋，荣枯顿异可胜哀。",
            "长公松下无人扫，三从诸孙岁一来。"
        ],
        "notes": "",
        "id": "556ecb63cf46b967faeb2ee781512793"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "送余兄西上",
        "preface": "",
        "paragraphs": [
            "得意秋风早，香浮桂籍中。",
            "清疑卫玠是，年与贾生同。",
            "鹏化多诸从，龙飞上两翁。",
            "此行宜趾美，伫见赋摩空。"
        ],
        "notes": "",
        "id": "f3e065242148eb8e45c2943fd67da744"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "送蔡弥坚西上",
        "preface": "",
        "paragraphs": [
            "春试新因闰少迟，行行应见柳舒眉。",
            "香留丹桂籍中久，名写金花帖上宜。",
            "一榜三魁同我里，重轮六戊属今时。",
            "赠言此意殷勤甚，就有安书寄小儿。"
        ],
        "notes": "",
        "id": "93a2916f5999167b16726eb0f7c0958d"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "次韵题马氏亦乐园集",
        "preface": "",
        "paragraphs": [
            "何处君家亦乐园，遥知眼界与天宽。",
            "年时料得群花好，岁晚祇留老树蟠。",
            "佳客酒中吟李白，主人林下见韦丹。",
            "事随鸿去今如梦，却有赓酬集可观。"
        ],
        "notes": "",
        "id": "2bb5457ed85fa1ccc113fc5c7632b4a4"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "用韵和黄兄",
        "preface": "",
        "paragraphs": [
            "老如枯柏傲霜冬，名实俱忘赋芧公。",
            "正苦岁寒无竹伴，喜知春思与梅同。",
            "囊书待朔登金马，琢句追坡咏玉虹。",
            "他日肯寻翁住处，花边野水与池通。"
        ],
        "notes": "",
        "id": "c89d8b4a718fe225c1622ca4e903a086"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "昨晚溪缘之论闻善友颇不能堪戏成八句",
        "preface": "",
        "paragraphs": [
            "作室道谋虽不可，同舟义等又何疑。",
            "自贤必去能贤也，不受何宗是受之。",
            "非马固知难喻马，围棋恐未及看棋。",
            "溪干老子归来笑，忆到行河集议时。"
        ],
        "notes": "",
        "id": "9b9720b8f19a447e57c08550f10a3342"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "题化龙桥碑",
        "preface": "",
        "paragraphs": [
            "桥以乡名曰万安，篆碑谁作曰溪干。",
            "化龙二字重修得，归鹤千年耐久看。",
            "钩画不凡非世有，精神欲动肯泥蟠。",
            "崇宁石在文尤古，虹笔相辉射斗寒。"
        ],
        "notes": "",
        "id": "d728a4a3b5062675a47f0ff7364f3252"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "赠周医主簿和后村诗",
        "preface": "",
        "paragraphs": [
            "紫橐埙箎派易推，丹炉芽雪妙谁知。",
            "方因龙得来何处，棘为鸾栖住几时。",
            "见似臞仙清可掬，胜他流辈俗难医。",
            "樗庵有句吾拈出，谒两孤山共和之。"
        ],
        "notes": "",
        "id": "5d2b504b7601fbd2d607ff365b7044c4"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "寄兴",
        "preface": "",
        "paragraphs": [
            "生涯薄薄仰田畴，破敝犹存晏子裘。",
            "聊向太虚中过活，何曾自已外驰求。",
            "狂吟时有衔杯兴，退省知无障扇羞。",
            "老守残书差得趣，人间别一种风流。"
        ],
        "notes": "",
        "id": "4426b7ddc63e8811a4c0c9cab82ebeb2"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "洗石蒲作",
        "preface": "",
        "paragraphs": [
            "似发青蒲石顶鲜，与奴疏剔换青泉。",
            "莫嫌水部寒贫气，聊结涪翁潇洒缘。",
            "昼永久看云独立，夜寒略对月还眠。",
            "焚香弄镜皆书味，时有新诗入续编。"
        ],
        "notes": "",
        "id": "983c8661797a6356b1798bb907ffd3aa"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "罗真隠已化数年曾纠仕五羊病中尝访渠为之求乐曾知其已逝颇有问答曾今为漳倅亲与东庵道老言之",
        "preface": "",
        "paragraphs": [
            "生时句句有玄机，语我因医偶造微。",
            "霞屿已题新窆石，羊城还著旧深衣。",
            "曼卿见说乘骡去，丁令尝闻化鹤归。",
            "葱岭相逢提履者，宋云恐被后人讥。"
        ],
        "notes": "",
        "id": "e4cf8f2195ce0a0e50e37ff89edf6aa0"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "戊辰二月六日作",
        "preface": "",
        "paragraphs": [
            "事随时去似飞澜，具眼应须以道观。",
            "汤武交争棋里见，唐虞气象瑟中看。",
            "寄情物外吟差乐，回首尘间意久阑。",
            "多一月春还过半，先生随分老溪干。"
        ],
        "notes": "",
        "id": "fb5707015280fbea281ffd97e7506b87"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "读昌黎与孟简书作",
        "preface": "",
        "paragraphs": [
            "学能害道义当排，深浅还须究竟来。",
            "动静理如双转毂，危微心要两俱灰。",
            "俟之不贰知天矣，逝者如斯叹水哉。",
            "却笑留衣韩十八，羡人明识外形骸。"
        ],
        "notes": "",
        "id": "f4b9d95e826ca22da4f724e6c9906eaf"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "遣兴",
        "preface": "",
        "paragraphs": [
            "老后粗知见处真，世缘随顺不妨贫。",
            "静看星斗尊吾性，闲对烟云笑此身。",
            "旧学易忘缘懒散，近诗多拙欠尖新。",
            "从今只合逃名去，似此饥穷昔几人。"
        ],
        "notes": "",
        "id": "d2a5485757e59e30001a7efb393bad7e"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "晓作偶成",
        "preface": "",
        "paragraphs": [
            "饭粟羹藜漫曲肱，病无俗物也身轻。",
            "万钱下筯非吾事，数卷残书了此生。",
            "学浅幸无禅二障，心闲喜与迹双清。",
            "更长睡足元无梦，又听簷间足足鸣。"
        ],
        "notes": "",
        "id": "4f0e387606e34067b607c95a3984e987"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和后村喜大渊至二首  其一",
        "preface": "",
        "paragraphs": [
            "可笑儿痴觅句忙，先生善诱许升堂。",
            "未应得髓能如可，敢道言诗亦与商。",
            "笔落更夸风雨疾，袖回犹射斗牛光。",
            "句中有眼容参取，肯靳涪翁古印章。"
        ],
        "notes": "",
        "id": "f2a2e8b6f70d91bd8dc23ea5bfacc4ff"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和后村喜大渊至二首  其二",
        "preface": "",
        "paragraphs": [
            "问疾维摩本不任，招延多谢屡挥金。",
            "伏波床下容松拜，康节窝中为客吟。",
            "新语粲花空把玩，旧游煨芋阻追寻。",
            "老慙筋力难为礼，南北相望只嗣音。"
        ],
        "notes": "",
        "id": "c1c2af5feada12c27010e119b888d166"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和效颦一首",
        "preface": "",
        "paragraphs": [
            "诗能妨病语情真，才大犹如富傲贫。",
            "强作手书诚愧我，那知腹稿不劳人。",
            "生平酷好乐何苦，集本多传续又新。",
            "拚却此身吟送老，百骸虽在果谁亲。"
        ],
        "notes": "",
        "id": "71fc59c04bd1eac18ab81fd7ad6ab666"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "叶万山以诗求诗为赋一首",
        "preface": "",
        "paragraphs": [
            "闻说君家旧业儒，贪游到处曳长裾。",
            "学青乌子通砂法，傍紫阳翁故里居。",
            "吟苦虽无堪煮字，交穷却有救贫书。",
            "虚中融结皆真理，朱蔡犹谈可但渠。"
        ],
        "notes": "",
        "id": "5f2b48dfcf0efb9ece4a2e3e49604f00"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "送陈伯厚试上庠",
        "preface": "",
        "paragraphs": [
            "才华早已逼难兄，声动贤关指日听。",
            "万卷饱看双眼碧，一篇聊换半身青。",
            "三都赋出愁无纸，千佛名题会有经。",
            "投老溪干吟送别，旧游回首梦炉亭。"
        ],
        "notes": "",
        "id": "b81bd08391a86b31ee396e2330e930a9"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "后村再和堂字二首且云欲谢遣孤月一意祈天用韵为谢  其一",
        "preface": "",
        "paragraphs": [
            "问药虽忙吟更忙，新诗必富似龟堂。",
            "未能载雪寻安道，恨不乘风学老商。",
            "伊昔虱心看愈大，因何牛背射无光。",
            "疑公只欠长明颂，不用云璈共绿章。"
        ],
        "notes": "",
        "id": "fdd86672f98e6f92b797cce5f00160bb"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "后村再和堂字二首且云欲谢遣孤月一意祈天用韵为谢  其二",
        "preface": "",
        "paragraphs": [
            "诗工如沈笔如任，到手篇篇玉应金。",
            "月好岂无搔首梦，日长谁伴撚髭吟。",
            "如今具眼师能几，何处还睛佛可寻。",
            "来往莫嫌贫问讯，也胜空谷听跫音。"
        ],
        "notes": "",
        "id": "972bdbe00755f10d9bb40fde573d22dc"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和桃巷吏部用鄙韵三首  其一",
        "preface": "",
        "paragraphs": [
            "人间波浪胜扬澜，对镜知公有达观。",
            "晚喜骑馿半山去，早曾立马万人看。",
            "平头八秩身逾健，信手千诗兴未阑。",
            "应笑溪翁耽贝叶，但寻破寺访丰干。"
        ],
        "notes": "",
        "id": "067638fd27d77586f1c5b35b656e8a38"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和桃巷吏部用鄙韵三首  其二",
        "preface": "",
        "paragraphs": [
            "袖疏曾将紫闼排，山今排闼送诗来。",
            "试评藜杖为吹火，何似麻衣共拨灰。",
            "濠上鯈鱼真乐也，山梁雌雉信时哉。",
            "只愁驱上蒲轮去，不许笺天强乞骸。"
        ],
        "notes": "",
        "id": "7163c667790af5d670d0565a51d0eb16"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和桃巷吏部用鄙韵三首  其三",
        "preface": "",
        "paragraphs": [
            "老学黔娄已逼真，他年谁解传寒贫。",
            "曾供天老书题目，空守将军醉告身。",
            "山似友于青眼在，世多交绝白头新。",
            "痴儿浪下庞公拜，许作樽前问字人。"
        ],
        "notes": "",
        "id": "51baf3c5271921735c46451bb35e0a78"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "送吴司户之任",
        "preface": "",
        "paragraphs": [
            "南州诧说才名早，到手青衫已二毛。",
            "自守冰霜真铁汉，肯淹岁月待珠曹。",
            "遥知玉节将争致，暂掌牙筹莫厌劳。",
            "圣世怜才甄拔易，倚须去著锦宫袍。"
        ],
        "notes": "",
        "id": "3e734247c8eb08670a6a0c3540fdfacd"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "再用前韵谢桃巷  其一",
        "preface": "",
        "paragraphs": [
            "清吟思涌似回澜，家数他年比务观。",
            "歌舞丛中知散易，功名纸上要留看。",
            "吹残柳雪寒仍在，数尽花风春欲阑。",
            "好景纵多公不饮，谁论曲糵向江干。"
        ],
        "notes": "",
        "id": "5fc8979d14ff200df59b9cceddd7c14d"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "再用前韵谢桃巷  其二",
        "preface": "",
        "paragraphs": [
            "老境浑无闷可排，交情莫逆有舆来。",
            "骨寒底为哦诗瘦，心懒非因忍事灰。",
            "蔬水生涯聊尔耳，轮云世故奈何哉。",
            "漆园未悟身如幻，更把君臣论百骸。"
        ],
        "notes": "",
        "id": "e579e375c7e40e346c3507c7ef10af54"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "再用前韵谢桃巷  其三",
        "preface": "",
        "paragraphs": [
            "山深林密乐吾真，从古吟人例是贫。",
            "参句似禅诗有眼，还丹无诀酒全身。",
            "我闻竹后痴犹甚，公见桃来思许新。",
            "有雁莫嫌时问讯，旧游诸老更何人。"
        ],
        "notes": "",
        "id": "2a057efd8f2ef14363fc0314e1898113"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "闲题",
        "preface": "",
        "paragraphs": [
            "老守寒溪作逸民，未尝忧道况忧贫。",
            "生涯宁薄吾无愧，分外求多天亦嗔。",
            "一点要须明不昧，万缘总是假非真。",
            "有书数卷诗千首，便是人间了底人。"
        ],
        "notes": "",
        "id": "448095af4845564f8711b33475089ce7"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "四和澜字三首谢赵工部  其一",
        "preface": "",
        "paragraphs": [
            "汩汩难回既倒澜，我今忘世漫游观。",
            "雀罗生怕客惊散，鱼笱长呼儿去看。",
            "笋蕨弥山求易足，园林到处入无阑。",
            "渔翁樵叟相过熟，一语何曾非意干。"
        ],
        "notes": "",
        "id": "f6e7c93d652a6f11339d60c27994a3b8"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "四和澜字三首谢赵工部  其二",
        "preface": "",
        "paragraphs": [
            "已分金门不可排，何须竹帛诏方来。",
            "囊收玉子开云种，炉养金公候火灰。",
            "老见明时真乐只，身缘吾党合归哉。",
            "年丰处处炊烟好，追忆边城叹析骸。"
        ],
        "notes": "",
        "id": "c1cb6c124761d6d46990008f1a0707d0"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "四和澜字三首谢赵工部  其三",
        "preface": "",
        "paragraphs": [
            "芋栗先生语最真，有园我亦未全贫。",
            "闲寻往事浑如梦，𢬵作清吟老此身。",
            "但愧淹才随锦尽，何如韩思与花新。",
            "柞山集即杼山是，佛地中来有几人。"
        ],
        "notes": "",
        "id": "06e407d400730b78570f2d3295d916a5"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "山前山丹已见微红",
        "preface": "",
        "paragraphs": [
            "一种村居富贵穷，多年饶润谢天公。",
            "眼前黄白方吹尽，已放山丹蓓蕾红。"
        ],
        "notes": "",
        "id": "6c311573cb9c523b8fb4220a76ade26a"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "再和效颦一首寄后村",
        "preface": "",
        "paragraphs": [
            "读易伊谁见得真，能见富定不如贫。",
            "涪翁但冀天还眼，子厚何求愁化身。",
            "语燕殷勤如话旧，良苗次第又怀新。",
            "往来独恨诗差少，便觉江山憔悴人。"
        ],
        "notes": "",
        "id": "d05773f5d461bec079cb4324c3a07fbb"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "用韵答徐古为",
        "preface": "",
        "paragraphs": [
            "金问天南使，过门欲尽春。",
            "理谈经独妙，诗当札尤真。",
            "图进知天喜，纶颁人日新。",
            "相思梁月在，吟望向江滨。"
        ],
        "notes": "",
        "id": "f137e32f288c2340f65cc53af0fd7ad1"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "悼刘主簿",
        "preface": "",
        "paragraphs": [
            "忽传哀讣泪难禁，忆在樗庵别至今。",
            "遗迹几何留子墨，知音多是惜人琴。",
            "汝身汝伯相为命，一死一生尤痛心。",
            "幸是栖鸾本无意，遽令题墓向空林。"
        ],
        "notes": "",
        "id": "78866c7072506b6017df94f4a7897b30"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "雪峰藏叟过门见访赠别一首",
        "preface": "",
        "paragraphs": [
            "山头老汉老尤癯，忽谩溪干访老夫。",
            "问讯辊毬思古宿，等闲隠几说今吾。",
            "多留旧日题诗在，近有寒泉答话无。",
            "握手依依还别去，十年一见只斯须。"
        ],
        "notes": "",
        "id": "5b375f2e5f06f7a6c1f6e44fba9d573b"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "看风穴语偶然有感",
        "preface": "",
        "paragraphs": [
            "一点关心道即非，到关心处又谁知。",
            "渠宗为此犹垂涕，益信傍人不是痴。"
        ],
        "notes": "",
        "id": "c3931de4b81c8fd9a20626450f340ed7"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "偶得虾醤怀所翁作",
        "preface": "",
        "paragraphs": [
            "送酒无如鲊醤宜，所翁旧以宝名之。",
            "看渠忽洒思翁泪，为忆相呼得宝时。"
        ],
        "notes": "",
        "id": "cdfa0b9a8f702e5aeb8ec6bef447deaf"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "平远窗中作",
        "preface": "",
        "paragraphs": [
            "祠宇小窗西，松高柳尚低。",
            "垂垂青可爱，一带遶长堤。"
        ],
        "notes": "",
        "id": "13f3eacf906252bc72e5bc223d0254b8"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "夜立池边作",
        "preface": "",
        "paragraphs": [
            "烦促耽凉夜，穹虚望碧霄。",
            "云行迎月入，波动带星摇。"
        ],
        "notes": "",
        "id": "23da6eaedd4f8ec15833f85c06fcb806"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "送黄檗老子住西禅",
        "preface": "",
        "paragraphs": [
            "贤哉断际堂中老，法席新移向凤山。",
            "妙选碧油翁具眼，相迎黄面佛开颜。",
            "老来得友如师少，别去伊谁伴我闲。",
            "十二峰头明月在，不妨言句落人间。"
        ],
        "notes": "",
        "id": "60f294334ea064ee8d0bfe4d286ffcc8"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "雨后溪桥看水",
        "preface": "",
        "paragraphs": [
            "绿遍东西岸，田家亦喜晴。",
            "溪因急雨涨，云放半山明。",
            "沙外看流势，桥边听浅声。",
            "向令平十里，应与剡争名。"
        ],
        "notes": "",
        "id": "49cd66af9fa5e631e2d75bb44cf88081"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "读契嵩非韩三十首",
        "preface": "",
        "paragraphs": [
            "此缁何事与韩仇，可怪真如撼树蜉。",
            "唤作辨才知汝误，看成寐语使人羞。",
            "赐云日月无容毁，甫叹江河不废流。",
            "者也之乎三十首，千年贻笑几时休。"
        ],
        "notes": "",
        "id": "c86d8e29b4d8ab8d5cf3194078f27d72"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "送岭口仓季高兄用后村韵  其一",
        "preface": "",
        "paragraphs": [
            "士能优即学，岂必为贫驱。",
            "翁有三珠树，兄如千里驹。",
            "敏知才脱颖，慈是德充符。",
            "盐户雕残甚，殷勤为掖扶。"
        ],
        "notes": "",
        "id": "2462eda1bb898db4b79055bc844db76a"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "送岭口仓季高兄用后村韵  其二",
        "preface": "",
        "paragraphs": [
            "灶户年年减，苛征可奈何。",
            "给符催起火，输赋仰晴波。",
            "民困官谁察，兄贤政必和。",
            "虽云纲有本，久例克除多。"
        ],
        "notes": "",
        "id": "b4c1fac3064bd17e9606029daffdda80"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "雨中看山丹作",
        "preface": "",
        "paragraphs": [
            "簇簇团团似剪霞，雨中相对为咨嗟。",
            "固知沾足遍宜稻，只恐淋漓解损花。"
        ],
        "notes": "",
        "id": "5582268dab651d6a10e15b3cea01a189"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "再和送岭口仓季高兄二首  其一",
        "preface": "",
        "paragraphs": [
            "此客熬波去，初程宿暑驱。",
            "名家真凤穴，内厩待龙驹。",
            "台自催征课，官惟守信符。",
            "少留翁必召，温国要康扶。"
        ],
        "notes": "",
        "id": "f678b77152174b9a80334e275e6a1904"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "再和送岭口仓季高兄二首  其二",
        "preface": "",
        "paragraphs": [
            "尽职随高下，吾无问孰何。",
            "留看烹玉雪，入对丽金波。",
            "任大盐中举，官卑柳下和。",
            "当涂须刮目，父执故人多。"
        ],
        "notes": "",
        "id": "6db803ca1a6636cc31b3f6b31cdc500d"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "得浩书自维扬至京将归矣",
        "preface": "",
        "paragraphs": [
            "汝渡长江后，南来北客稀。",
            "梦寻骑鹤处，愁对钓鱼矶。",
            "淮仆行方半，京书报欲归。",
            "抵家应一喜，稚女解牵衣。"
        ],
        "notes": "",
        "id": "428f86cc333cb148da09377b21285665"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "读侯官刘宰山居集一首",
        "preface": "",
        "paragraphs": [
            "琴思清于五柳陶，词源浩浩似秋涛。",
            "落花未赋时争价，香草曾吟处得骚。",
            "七字法传山谷秘，数篇文比曼卿豪。",
            "衰年酷为齐年喜，紫橐仙翁有凤毛。"
        ],
        "notes": "",
        "id": "e9456b12874691b7c5492fa8bd2951a0"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "麒麟猫",
        "preface": "",
        "paragraphs": [
            "道汝含蝉实负名，甘眠昼夜寂无声。",
            "不曾捕鼠祇看鼠，莫是麒麟误托生。"
        ],
        "notes": "",
        "id": "db417e9ec51911f64277f4aefc410fbc"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "贺刘尚书除龙图阁学士",
        "preface": "",
        "paragraphs": [
            "名在先朝擅斗南，圣心求旧眷非凡。",
            "龙图字足新三画，凤诰书来更几函。",
            "指日即须携手上，耆年可但改头衔。",
            "玉阶正要康扶对，新渥相辉共引帆。"
        ],
        "notes": "",
        "id": "fbc47b49b7d352fe4def12a778cb4cca"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和前韵谢后村饷甘露团荔子一首",
        "preface": "",
        "paragraphs": [
            "日日亲朋饷自南，比公所赐似仙凡。",
            "擅名甘露珠百颗，入手好风书一函。",
            "苏老黄柑休立传，半山红柿莫分衔。",
            "金茎仙掌何曾得，要枣如瓜谩举帆。"
        ],
        "notes": "",
        "id": "f50234089f9e91aa9f0b4e404da14f43"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "寄题京山书院",
        "preface": "",
        "paragraphs": [
            "天南胜处是京山，精舍新成数百间。",
            "柱石规模何整整，衣冠人物想班班。",
            "昌黎教法依然在，安定家声喜复还。",
            "受用不穷书富贵，吾侪本领学曾颜。"
        ],
        "notes": "",
        "id": "397a14a6027bc40f833bf4ca699a6175"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "送严陵教方汝楫用后村韵",
        "preface": "",
        "paragraphs": [
            "官是东莱初补处，诸生料得熟香名。",
            "县知讲席通三昧，合向明廷听五英。",
            "君有奇才宜凤翥，我安穷分乐鸥盟。",
            "鸡群有鹤令人喜，伊昔翁曾共短檠。"
        ],
        "notes": "",
        "id": "de1afb72b88c365da8d5038ce52d6cdf"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "所翁为泳作小卷玩珠龙极其精妙赋玩珠吟一首追忆此友",
        "preface": "",
        "paragraphs": [
            "翁为髯相小尤稀，此卷于今信绝奇。",
            "墨晕浅深行笔意，红光上下吐珠时。",
            "名高擅世无他手，语硬盘空况此诗。",
            "散发不知何处去，想应龙尾学骑箕。"
        ],
        "notes": "",
        "id": "68d070f75b2a249a0bcad4c688b5be3c"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "用韵谢子真",
        "preface": "",
        "paragraphs": [
            "到了于鱼真得计，从前飞鸟倦知还。",
            "低头未羡居辕下，拙手何妨缩袖间。",
            "说偈不嫌如泻水，著书岂必要藏山。",
            "渔翁学士皆闲梦，此事谁知若是班。"
        ],
        "notes": "",
        "id": "d897c47f0dabc550549f0923001a30b3"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "用韵谢子常",
        "preface": "",
        "paragraphs": [
            "轮云世事去还来，老眼曾经见几回。",
            "乍可洗心清浄社，何须觅句鬰孤台。",
            "痴儿归语差精进，野叟衰颜觉好开。",
            "一件却令人愤闷，秋阳骄横胜恢台。"
        ],
        "notes": "",
        "id": "423f0df0c745739ba5ea4c6ffe6e7eb5"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "七月十二日作",
        "preface": "",
        "paragraphs": [
            "投闲不厌玩心珠，遮眼无他只旧书。",
            "得马塞翁从丧马，知鱼濠叟且观鱼。",
            "三旬不雨田俱涸，一月先秋暑未除。",
            "此念却难排遣在，家无大小仰犂锄。"
        ],
        "notes": "",
        "id": "2d182ec9eb55809d97d820181df663f0"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "七月苦旱",
        "preface": "",
        "paragraphs": [
            "遍走仙坛与九渊，三旬涸尽涧中泉。",
            "垤无鸣鹳嗟何及，古有刑鹅法孰传。",
            "父守井槔形似鹤，儿归市籴瘦于猿。",
            "旁人若识农家苦，粝饭藜羹直万钱。"
        ],
        "notes": "",
        "id": "069c7688ed78c548ed8a28e1fc1d5cd2"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "送泳宰安溪  其一",
        "preface": "",
        "paragraphs": [
            "好为君王去字人，乃翁知汝耐清贫。",
            "求民疾痛当如子，有道弦歌是悦亲。",
            "月解前期须趣办，日生公事怕因循。",
            "扫除诗癖祗勤政，最急无如赋役均。"
        ],
        "notes": "",
        "id": "95dca021d9a79095e8c05fce0066bd33"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "送泳宰安溪  其二",
        "preface": "",
        "paragraphs": [
            "邑小虽贫亦自嘉，遥知深僻似山家。",
            "我思宫锦袍如梦，汝向黄绸被放衙。",
            "守忆旧游须易事，吏存古意要无华。",
            "但令禾麦年年好，肯羡河阳一县花。"
        ],
        "notes": "",
        "id": "1a8735c9a269355d8ad0858311824a50"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "送泳宰安溪  其三",
        "preface": "",
        "paragraphs": [
            "此邑先曾有美传，雨晹仰佛令多贤。",
            "复斋名比太丘长，清水仁如姑射仙。",
            "廉白不惭居补处，精虔更为祝丰年。",
            "殷勤办此身心去，莫怕溪滩稳放船。"
        ],
        "notes": "",
        "id": "106e584e2f24fdf76bf73e61e795691a"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和王此山午寄虹字韵一首",
        "preface": "",
        "paragraphs": [
            "早气如春夜即冬，操存要有主人公。",
            "斯翁枉向尘埃老，好我遥知臭味同。",
            "案上两图圆似月，毫端万丈吐如虹。",
            "渠侬落处应谁会，未羡他家那一通。"
        ],
        "notes": "",
        "id": "5055c9569c89b86199128e4af1ad4e9c"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和赵春谷南溪双莲二绝  其一",
        "preface": "",
        "paragraphs": [
            "蕖仙彩袂湿银泥，共蔕分红照碧溪。",
            "桃叶桃根双姊妹，未应拟入句中题。"
        ],
        "notes": "",
        "id": "878a9fd853d7ad825ec26f3359ae0afd"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和赵春谷南溪双莲二绝  其二",
        "preface": "",
        "paragraphs": [
            "文耀祠前花满池，花神为谷献珍奇。",
            "会看两两红莲炬，先遣秋风瑞入诗。"
        ],
        "notes": "",
        "id": "4dae9ac9570dc5e7e31dff39000bd8e8"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "程君履以薛宰书见访",
        "preface": "",
        "paragraphs": [
            "游历江湖久，刊诗已百篇。",
            "梅花曾共笑，杨叶不难穿。",
            "朴厚如翁好，推敲何处传。",
            "雀罗空自愧，为我谢琴仙。"
        ],
        "notes": "",
        "id": "3ef4908b5ad19939e724d49eb346a056"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "嘉禾瑞于丁卯此粟瑞于戊辰两年之间嘉瑞迭见所产之地其名亦美琴化所感盛矣哉再赋此为梯飚明府贺",
        "preface": "",
        "paragraphs": [
            "我贫冬舂苦不足，常时屡贷监河粟。",
            "大贫忍口活小贫，仰天但冀田中熟。",
            "去年已喜见嘉禾，今年得粟喜奈何。",
            "一茎六穗最奇者，四四三三云更多。",
            "禾生之乡曰太平，粟生之里曰永福。",
            "天公此意岂偶然，拍手歌之仍鼓腹。",
            "忧国何人不愿丰，太仓那得相因红。",
            "但令此物如水火，酒肉如山八蜡通。",
            "人言此邦今乐土，长官于民如父母。",
            "曰旸曰雨天应之，叶气嘉生有如许。",
            "长官宁非佛地人，三年一念何其仁。",
            "要知此瑞为谁出，金粟如来个后身。"
        ],
        "notes": "",
        "id": "e5614664a1060b6aef249f87e4871110"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "二偈赠余干震上人  其一",
        "preface": "",
        "paragraphs": [
            "芝云深处远携筇，行遍闽山访野农。",
            "问老旧游诸大老，云渠识涧住依松。"
        ],
        "notes": "",
        "id": "ac5cd8539ad7c4a202e6e2314d63b0ba"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "二偈赠余干震上人  其二",
        "preface": "",
        "paragraphs": [
            "老漆园仙数卷书，最佳公案是观鱼。",
            "濠梁水上宁无影，悟得应知我与渠。"
        ],
        "notes": "",
        "id": "a37efdca2b09df6cdb00308690735e3c"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "九月山丹",
        "preface": "",
        "paragraphs": [
            "数本山丹似晓霞，多情恋恋野人家。",
            "自从五月至九月，还有三花或两花。",
            "莫笑萧疏同寂寞，早曾烂漫见纷华。",
            "篱边黄菊今全未，且对芳樽拾堕葩。"
        ],
        "notes": "",
        "id": "d01e2177606e83ccb29fce28c5901fb0"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "月仲弟重九日庆七十",
        "preface": "",
        "paragraphs": [
            "自得斋中得乐全，对床白发者希年。",
            "尚平债了闲无事，洛社交多誉独贤。",
            "女嫁比隣来往密，醉忘巾栉起居便。",
            "紫薇旧伴今如梦，喜插黄花寿阿连。"
        ],
        "notes": "",
        "id": "46646211195751c6f5e33e614b600036"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "送丘进道入京",
        "preface": "",
        "paragraphs": [
            "孝慕三霜不脱衰，月评甚美况清才。",
            "为贫遮日投竿去，得趣吟风讲学来。",
            "翁岂常人嗟宰木，我尝为子指庭槐。",
            "有臯能赋谁嘘送，莫使君王忆老枚。"
        ],
        "notes": "",
        "id": "d5b685150d8c0b7742f8e5aa15916af8"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "送光泽苏县丞",
        "preface": "",
        "paragraphs": [
            "种花城里谈经席，三载何曾有束修。",
            "别换头衔聊佐邑，重拈手板向邻州。",
            "松厅莫笑无公事，蕖幕时能致俊流。",
            "握手溪干留饮去，相思那肯靳书邮。"
        ],
        "notes": "",
        "id": "a40c42537bddd84c70817e1921cfec01"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "前后身",
        "preface": "",
        "paragraphs": [
            "幻影匆匆托太虚，问身前后果何如。",
            "李如画马沦为马，庄亦观鱼化作鱼。",
            "房相未忘前世字，谪仙曾读几生书。",
            "古今传说多蒙昧，觌面须知我即渠。"
        ],
        "notes": "",
        "id": "f3c4558b4c59103f3683c6b2af2cdbf6"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "送林帅参",
        "preface": "",
        "paragraphs": [
            "羊肠历尽鬓今皤，官职因才自折磨。",
            "议幕重来还去也，攀辕不住奈愁何。",
            "情知直道能容少，空喜阳岩得助多。",
            "券内功名终久在，非非是是一东坡。"
        ],
        "notes": "",
        "id": "8718ebaca426facc4884ab03a38726c8"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "十九日作",
        "preface": "",
        "paragraphs": [
            "霜残已报春消息，未见篱边蓓蕾黄。",
            "爱菊苦迟今十日，漉巾须作后重阳。",
            "酒知圣处何妨醉，药纵仙方不用尝。",
            "拍手自歌儿和我，别无曲调只沧浪。"
        ],
        "notes": "",
        "id": "1a38e4ac1fa50426a99a125ebdafea93"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "偶题",
        "preface": "",
        "paragraphs": [
            "钓鱼矶畔赋沧浪，不是狂夫老更狂。",
            "心是罢参僧养病，身如拣退卒还乡。",
            "谈玄近喜儿差进，得酒先邀弟共尝。",
            "遮眼有书时掩卷，小窗趺坐自焚香。"
        ],
        "notes": "",
        "id": "eb1ff1bfc5847959872e27c08cc94189"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "赠月溪孙相士",
        "preface": "",
        "paragraphs": [
            "紫霞焚香青霞哭，此诗此事谁堪录。",
            "二公如此讼君冤，身虽掇祸名不辱。",
            "天留老眼见时平，君既生还丁已戮。",
            "仙无点铁救君贫，佛却有篦刮君目。",
            "令君看破玉管书，养生聊借君平卜。",
            "纵谈风骨妙入神，江湖诸老争推毂。",
            "君能相人我相君，岂无武襄与英六。"
        ],
        "notes": "",
        "id": "b0320d500ff1914684020258961a7544"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "送赵兴化",
        "preface": "",
        "paragraphs": [
            "壶山虽好俗难平，新下车来有异声。",
            "得乳雏均心恻怛，害群羊去听神明。",
            "永丰陂上碑遗爱，德礼堂中实称名。",
            "执别溪干情可耐，公家资相老门生。"
        ],
        "notes": "",
        "id": "b030b729ed76821c95f6609f2d906421"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "潮阳赵秋惟乂作新廨成以景阳扁之谓阳岩尝历此官也余既为作二隶古因赋唐律一首",
        "preface": "",
        "paragraphs": [
            "画栋危梁喜落成，主人高致著新名。",
            "义存必葺规模远，贤要思齐慕尚清。",
            "丹笔平反真养志，绿绨催趣看登瀛。",
            "阳岩住处今君住，料得夸张遍凤城。"
        ],
        "notes": "",
        "id": "43b3ade9712d93199184fa003e8a9c54"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "豨冻宜酒以皮为之入口爽而色可爱客以山谷醒酒冰比之余谓冰鳞物也其性寒比之玉貍又不莹戏成一首",
        "preface": "",
        "paragraphs": [
            "豚膏鼎化元非胾，切入金盘得许清。",
            "鳞雪性寒空细缕，貍霜糟重欠通明。",
            "渠嗟不遇黄山谷，我爱浑如碧水晶。",
            "醉后不妨冰著齿，最宜人是味温平。"
        ],
        "notes": "",
        "id": "172be589c3f4878236d4f002a9691901"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "题梅花帖",
        "preface": "",
        "paragraphs": [
            "梅经和靖诗堪画，兰识灵均赋是经。",
            "两得清名还此卷，梅花石上古兰亭。"
        ],
        "notes": "",
        "id": "576225277bebb34e85504b5e30a778f9"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "方遣三山学记仍寄径山文字笔砚稍宽梁秘阁忽送金钟千颗此吾乡名品也  其一",
        "preface": "",
        "paragraphs": [
            "埋头汩汩应酬中，一喜因何到此翁。",
            "恰了数家文字债，满篮人送荔枝红。"
        ],
        "notes": "",
        "id": "025b4e8de5deff59879b99a382c43aaf"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "方遣三山学记仍寄径山文字笔砚稍宽梁秘阁忽送金钟千颗此吾乡名品也  其二",
        "preface": "",
        "paragraphs": [
            "虽云莆荔胜闽中，诸品如今未改容。",
            "寄语宋香陈紫辈，还他先进是金钟。"
        ],
        "notes": "",
        "id": "44c03820f153afe752f3a223f23632c3"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和后村书窗韵四首  其一",
        "preface": "",
        "paragraphs": [
            "尊知笼愚笑火驰，人间翻覆任纷披。",
            "偷桃儿羡侏儒粟，辟谷翁怀博浪椎。",
            "座下固知师也喭，门前却叹凤兮衰。",
            "世无齐物庄夫子，那得渠侬一问之。"
        ],
        "notes": "",
        "id": "d76078d08d938beb9b982d6f04de97e0"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和后村书窗韵四首  其二",
        "preface": "",
        "paragraphs": [
            "乍可轮生角莫驰，蓑衣好在不妨披。",
            "相寻日月急如箭，休笑尘埃钝似椎。",
            "老去诗篇多感慨，古来书卷几兴衰。",
            "箪瓢乐处虽难会，却是知之亦好之。"
        ],
        "notes": "",
        "id": "b8c23e1186c6bece2524a08b6bdc2e66"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和后村书窗韵四首  其三",
        "preface": "",
        "paragraphs": [
            "痴人如马系犹驰，我有心经喜自披。",
            "解使伏戎仇李石，何如瞠视友桃椎。",
            "老怀只付一杯足，壮气浑如再鼓衰。",
            "得失到头堪献笑，纵令有道莫求之。"
        ],
        "notes": "",
        "id": "a8a6c5a4c69ae48d2eb2490b884f34c2"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和后村书窗韵四首  其四",
        "preface": "",
        "paragraphs": [
            "有余宁要厥闻驰，架上书多已懒披。",
            "学养丹须明鼎灶，要参禅莫怕钳椎。",
            "痴心浪说诗穷达，冷眼闲看世盛衰。",
            "千古纷纷皆梦事，道难行矣却知之。"
        ],
        "notes": "",
        "id": "90cff8c822fb9b047e4b59bacc13ac9f"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "再和磨字韵谢后村以余评新稿见寄",
        "preface": "",
        "paragraphs": [
            "持荷苦口辞宫锦，伐木多情忆钓蓑。",
            "童子无言堪问答，武公虽圣更嗟磨。",
            "禅宗尚别偏中正，圣处犹分清任和。",
            "吟苦正求人订正，柴门何幸许相过。"
        ],
        "notes": "",
        "id": "23bc771e01f65c1162216f1dd631ba42"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "至日再和磨字韵一首",
        "preface": "",
        "paragraphs": [
            "长边久息追风骑，散地闲披钓月蓑。",
            "锁谏忠劳多叔达，铜光谐谑绝新磨。",
            "笙镛尚閟须终岁，珪币将陈待始和。",
            "老太平时逢此日，负暄簷下看云过。"
        ],
        "notes": "",
        "id": "78ed5d6e98638b889331031873d09b36"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "冬晓",
        "preface": "",
        "paragraphs": [
            "云树晓层层，初霞照屋棱。",
            "冰池纹以镂，霜瓦气如蒸。",
            "冻想歌樵客，闲思煨芋僧。",
            "痴翁吟太早，窗尚有残灯。"
        ],
        "notes": "",
        "id": "122a7d3bc211e5ecb22d1b6a7f5a596a"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "即事",
        "preface": "",
        "paragraphs": [
            "寒林叶尽见巢乌，独坐闲吟自引须。",
            "万劫总如萍聚散，一身几见树荣枯。",
            "昨日明日算不尽，先天后天易本无。",
            "事有难言长隠几，何人曾识我非吾。"
        ],
        "notes": "",
        "id": "9d3744bca16ff8e6d48a2f3a5d6da62d"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "与友人论文偶作",
        "preface": "",
        "paragraphs": [
            "坡翁好语嗟难读，介甫新经苦尚同。",
            "举世笑时韩自喜，无人爱处陆云工。",
            "能奇却怕翻空病，得妙还须苦学功。",
            "旦暮烟霞千百态，伊谁巧似老天公。"
        ],
        "notes": "",
        "id": "c85fc1276464809e4dc46845bd5126e9"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "信缘",
        "preface": "",
        "paragraphs": [
            "尘世情知事不然，生涯漫浪只随缘。",
            "閙蓝身入从初误，逆境魔多向老便。",
            "未肯羡人升白日，不妨存我送残年。",
            "声名官职俱何有，枉见匆匆发似绵。"
        ],
        "notes": "",
        "id": "39ce423150fc307a3545cd64c489206f"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "晓起即事",
        "preface": "",
        "paragraphs": [
            "千古宗传有正音，纷纷俗学误人深。",
            "痴生佛说成魔说，见彻尘心即道心。",
            "老眼惯看棋世界，浮生难恋隙光阴。",
            "凡情圣解凭谁诘，独坐蒲团只自吟。"
        ],
        "notes": "",
        "id": "a6e93ecc66383b4bc7158035be7f0fe2"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "即事",
        "preface": "",
        "paragraphs": [
            "旧留席帽知何在，秃鬓乌巾一任斜。",
            "病发相如空视草，梦迷太白谩生花。",
            "古今来往三千载，文字消磨几百家。",
            "底为藏山痴作计，衰翁笔砚是生涯。"
        ],
        "notes": "",
        "id": "5f837aed5b5d2d70f4ad610ad7887d95"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "论文有感",
        "preface": "",
        "paragraphs": [
            "纷纷见解何差别，豪杰还须间世生。",
            "识在雷从起处起，文如泉但行当行。",
            "均为千载无双士，莫问三苏与二程。",
            "丹井红泉南谷老，似渠宗旨更难明。"
        ],
        "notes": "",
        "id": "98079baf64c6681e14b01cefc8491e9a"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "题徐司理诰",
        "preface": "",
        "paragraphs": [
            "端拱雍熙诰尚存，栖鸾衣钵诧曾门。",
            "龙飞黄敕新来好，先辈名家又有孙。"
        ],
        "notes": "",
        "id": "47716b479f956132d499e054f9a93d55"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "题王元之行徐簿诰词",
        "preface": "",
        "paragraphs": [
            "文林有底迁登仕，簿领如何压理曹。",
            "官制虽殊纶笔美，黄州一字肯轻褒。"
        ],
        "notes": "",
        "id": "600f5cedb5b69d0a3db87a6e8a668719"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "莆田陈尉新作二轩于其廨舍寄题二首 紫薇轩",
        "preface": "",
        "paragraphs": [
            "双松厅上念先差，晚节渔翁谩叹嗟。",
            "试问归摩青玉笋，何如坐对紫薇花。"
        ],
        "notes": "",
        "id": "edeb4b36230223f617bd03b94bf3caf2"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "莆田陈尉新作二轩于其廨舍寄题二首 青云轩",
        "preface": "",
        "paragraphs": [
            "千载流传感兴诗，为渠黄绶叹官卑。",
            "便令图上凌烟阁，何似青云传伯夷。"
        ],
        "notes": "",
        "id": "d0890bf74e4c077623276d792700741d"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "寄题名登楼",
        "preface": "",
        "paragraphs": [
            "危簷飞处绿周遭，遥想凭栏似跨鼇。",
            "取义两山名甚美，凌空百尺卧尤豪。",
            "惊人姓字层层见，作圣功夫级级高。",
            "直要襟怀如范老，岳阳楼上赋云涛。"
        ],
        "notes": "",
        "id": "b872dae8629983cd50863f93bff2b736"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "贺李教授挂冠",
        "preface": "",
        "paragraphs": [
            "鹄袍未脱先谋隠，雅操如君世所难。",
            "甫拜衮龙怀敕牒，便寻神虎挂衣冠。",
            "定应传入逸民去，更有文留后代看。",
            "高卧东山还不稳，令人远笑谢公安。"
        ],
        "notes": "",
        "id": "c4750a7b9b98e522797dc3ad45ea672f"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "后村为李教赋诗且以索和辄课二首  其一",
        "preface": "",
        "paragraphs": [
            "莆在东南夸独盛，材如荆楚信多奇。",
            "为祥以德麟昭矣，增击何心凤去之。",
            "玄岂可嘲嗤范蔡，廉无敢溷慕随夷。",
            "情知结束非时样，冷看人间半额眉。"
        ],
        "notes": "",
        "id": "75de06ab18a423fb26345af9c2174518"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "后村为李教赋诗且以索和辄课二首  其二",
        "preface": "",
        "paragraphs": [
            "诸老赓吟如许富，一翁寒瘦岂能奇。",
            "君为严郑其清矣，仆岂羊何敢和之。",
            "投匦疏高闻殿陛，入图赋妙遍蕃夷。",
            "子云自许千年后，觌面何须彼俯眉。"
        ],
        "notes": "",
        "id": "e471a66e081562293723f368f4fbb97a"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "送刘元思倅三山",
        "preface": "",
        "paragraphs": [
            "碧玉峰前诏趣回，雅知金耀要清才。",
            "彯缨即盍班行去，岸帻还因便养来。",
            "丽句时应梦池草，安书日可到庭槐。",
            "府公况是深知己，引领同看禁苑梅。"
        ],
        "notes": "",
        "id": "73073b3dfed0c26f05a5af48ce9b6a75"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "赠命士吴月堂",
        "preface": "",
        "paragraphs": [
            "为养祇凭卖卜钱，术精云有异人传。",
            "如君合把堂名月，得姓元同斫桂仙。"
        ],
        "notes": "",
        "id": "92d19391b127bb910c436ef4ec414721"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和后村韵二首奉寄府判真司令 听雨楼",
        "preface": "",
        "paragraphs": [
            "取放翁诗扁此楼，知君心企古名流。",
            "苏吟韦句虽欣慕，樗记曾云不是由。",
            "大被长衾佳伯仲，高门素学尚姱修。",
            "俱存无恙邹书训，此乐人间底处求。"
        ],
        "notes": "",
        "id": "70486ec947e275c576286d7bb40a5358"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和后村韵二首奉寄府判真司令 格轩",
        "preface": "",
        "paragraphs": [
            "祖学单传信有原，秤停一字自名轩。",
            "肯令公愧太丘长，要似思为孔子孙。",
            "知格格知须细认，有无无有果难言。",
            "读书记在门生老，愧有君家未报恩。"
        ],
        "notes": "",
        "id": "20ffd5341ea9e3882a831d8fdb64b722"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "寄建安山长徐平父",
        "preface": "",
        "paragraphs": [
            "钓石摩挲久席珍，儒冠非误一朝伸。",
            "修程鹏击三千里，次榜龙飞第二人。",
            "讲紫阳书聊倚席，纵青云靶早彯缨。",
            "十传先辈家声大，又喜中朝诵句新。"
        ],
        "notes": "",
        "id": "187b6d078a7695a59447dfe6815412af"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "题松涧徐氏余庆集",
        "preface": "",
        "paragraphs": [
            "三派分来久，松高不计年。",
            "扁题六大字，姓氏两魁躔。",
            "太末韩曾记，中间稚更贤。",
            "为君期望远，声节要俱传。"
        ],
        "notes": "",
        "id": "c99f0bbbfc79d521d416b1f6610ec5e7"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "戊辰除夜作",
        "preface": "",
        "paragraphs": [
            "今宵明早为新岁，明早今宵是旧年。",
            "却羡山中无历日，循环只认月亏圆。"
        ],
        "notes": "",
        "id": "da69e187c217b319376e84d2b5215882"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "年来朋友多称所交某公某卿为老师者因赋一首",
        "preface": "",
        "paragraphs": [
            "年来俗客似禅缁，开口人人王老师。",
            "何处得鳞皆透网，谁家有米各经簁。",
            "本无桀溺问奚自，刚道刘君胜自知。",
            "此语但能亏雅道，旁观冷眼为攒眉。"
        ],
        "notes": "",
        "id": "2e47c3b09e07e79171eb2e60a3479d9c"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "己巳元日二首  其一",
        "preface": "",
        "paragraphs": [
            "诸祠谒后乡团拜，得健多惭造物怜。",
            "老去一毫无杂念，闲来六度见新年。",
            "饭蔬老幼呼同席，记礼儿孙讲半篇。",
            "此事此朝为例卷，清贫聊且守家传。"
        ],
        "notes": "",
        "id": "65a3015fe30e4d89866902c6553bcf95"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "己巳元日二首  其二",
        "preface": "",
        "paragraphs": [
            "占年五子推壬子，端月三旬看上旬。",
            "新把历书欢竟日，旧传谶度属今春。",
            "残生一饱无他念，半世多魔笑此身。",
            "清晓冠裳八十拜，老能强饭不输人。"
        ],
        "notes": "",
        "id": "4a81b2a110aa31240a55099d67551b7e"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "罗云谷诗集跋",
        "preface": "",
        "paragraphs": [
            "人间好诗不易得，江湖近事诗之厄。",
            "梅花知己欠逋翁，明月论交无太白。",
            "何人识尽谷中云，将渠去作天南客。",
            "凤冈传酒赋凝香，龙岭行歌欣应拍。",
            "题书忽与燕同来，入手恍如鳞有获。",
            "彩霞封裹策二三，珠露穿排首千百。",
            "吟将麈柄击玉壶，听是冰弦调锦瑟。",
            "岂惟句字费推敲，好是典刑见风格。",
            "问之乃是吾故人，对此悠然记畴昔。",
            "杏园初会固匆匆，蓬省旧游思历历。",
            "我今娱老但醉眠，君要惊人更精索。",
            "诚哉老子共风流，龟堂主人忧火逼。",
            "料知得意风月前，独立长歌天地窄。",
            "生民清庙要新声，底处当行求巨擘。",
            "看君定作出谷云，鹤书已到罗含宅。"
        ],
        "notes": "",
        "id": "802e78f62b00b8e29cc0fe3744d34dca"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "占岁",
        "preface": "",
        "paragraphs": [
            "秋田已歉期新岁，人道占书必有年。",
            "料事每难凭者半，知几谁见吉之先。",
            "米荒邻送荷包饭，铜泄市无纸裹钱。",
            "解使乡居长得稔，不妨吟钓老溪边。"
        ],
        "notes": "",
        "id": "9be281e5aac9c8a75e131757b41ab548"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "老去",
        "preface": "",
        "paragraphs": [
            "老去人间念不生，旧来诗兴亦雕零。",
            "故交可数半黄壤，邻舍相过多白丁。",
            "倚杖溪边看过鸟，焚香窗下守残经。",
            "后村已病赓吟少，纵有牙弦孰与听。"
        ],
        "notes": "",
        "id": "70cff21539825aa9d3261338d0f2a506"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "自误",
        "preface": "",
        "paragraphs": [
            "老守平生自误书，人间事事付痴愚。",
            "万缘已息心如石，一点能明腹有珠。",
            "门外设罗祇见雀，溪边买钓学为渔。",
            "生来虽欠封侯骨，未羡凌烟阁上图。"
        ],
        "notes": "",
        "id": "2bc57be9ca5489823dffc1881f565971"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "穷理",
        "preface": "",
        "paragraphs": [
            "磨旋盖倚机谁悟，镜缺弦生意最深。",
            "知历知星方识性，潜天潜地要非心。",
            "山须鳌负诬仙圣，潮为鲸来误古今。",
            "我不信书祇自信，千年未必有知音。"
        ],
        "notes": "",
        "id": "ead342e9d275e7e8777b90f92f3d861d"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "有感",
        "preface": "",
        "paragraphs": [
            "人间分有高卑在，世界嗟如缺减何。",
            "楚客骚吟小司命，杜翁诗诮寡嫦娥。",
            "拙知尊爵非吾有，贫为鳏居失助多。",
            "独坐蒲团守书卷，长年恰似病维摩。"
        ],
        "notes": "",
        "id": "9d72423bc84ee13b83a230676af098e7"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "观物",
        "preface": "",
        "paragraphs": [
            "天旋底背东西日，月正河平昼夜潮。",
            "空里华生空里灭，静中声起静中消。",
            "移舟远浦疑山走，汲水清溪觉岸摇。",
            "人世自迷颠倒见，达观何事不逍遥。"
        ],
        "notes": "",
        "id": "019648d8970f0105d358f10717d370c9"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "寿溪刘岩傅唐御史之裔乃翁国学前一辈同舍也筑新居名曰西村以此求扁为赋二韵  其一",
        "preface": "",
        "paragraphs": [
            "李唐御史入闽居，衣钵才传两副车。",
            "六馆未酬先志在，儿贤正读乃翁书。"
        ],
        "notes": "",
        "id": "ed0def493dfda656691e75f86780b03b"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "寿溪刘岩傅唐御史之裔乃翁国学前一辈同舍也筑新居名曰西村以此求扁为赋二韵  其二",
        "preface": "",
        "paragraphs": [
            "主人作意扁华轩，不厌溪寒自款门。",
            "似此相求差可喜，为渠隶古作西村。"
        ],
        "notes": "",
        "id": "bd11fe0e0acbf6c9042e17965f5ea805"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "痴人",
        "preface": "",
        "paragraphs": [
            "痴人多见算穷通，我亦痴人却耐穷。",
            "幸有读书闲日子，何曾问命老星翁。",
            "岂能忘世差无欲，纵似谈禅不落空。",
            "千载英豪皆可数，未知约略与谁同。"
        ],
        "notes": "",
        "id": "d05a2711724b3f8fb4ea77db16e37d7d"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和洪帅燕新进士",
        "preface": "",
        "paragraphs": [
            "涂抹年深满鬓星，招呼愧莫簉宾荣。",
            "龙门客趁新正宴，鹏路人看第一程。",
            "七字如珠真好语，诸贤似玉要修名。",
            "樽前况有师模在，学得阳岩是德成。"
        ],
        "notes": "",
        "id": "c2a4e4c7b925c3c803be30ec1f91ef4f"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "己巳元宵雨",
        "preface": "",
        "paragraphs": [
            "里社由来庆上元，常年鼓笛遍诸村。",
            "缁黄香供人人冗，红白灯竿处处喧。",
            "积雨连朝寒可畏，祈天一念礼犹存。",
            "夜来见说柴炉少，清磬行时半闭门。"
        ],
        "notes": "",
        "id": "73fbdbd0df6a4178fb95ce1feee48fc2"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "诸姪约至黄檗因思前岁刘朔斋同宿约后村不至慨然有感",
        "preface": "",
        "paragraphs": [
            "黄檗山前古梵宫，早年屡宿此山中。",
            "猿啼十二峰前月，鹏送三千里外风。",
            "日者共游因朔老，期而不至有樗翁。",
            "骑鲸人去相如病，更欲跻攀谁与同。"
        ],
        "notes": "",
        "id": "585d8b7f654263e30a8735e60a825484"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "送子晦宰南安  其一",
        "preface": "",
        "paragraphs": [
            "送子南征爱子深，殷勤听取拙翁吟。",
            "为儒但有书堪信，试邑元无谱可寻。",
            "民病盍知渠即我，郡贫应念昔非今。",
            "圣门絜矩真良法，彼此秤停要尽心。"
        ],
        "notes": "",
        "id": "3a74a01a6a124a742e551056a353a548"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "送子晦宰南安  其二",
        "preface": "",
        "paragraphs": [
            "此邑曾为掾往还，昔云优易近雕残。",
            "士嗟前辈风流远，吏苦专人月解难。",
            "琴以道鸣宁择地，篙如手妙岂愁滩。",
            "竹湖亲授侯心印，不比他时事上官。"
        ],
        "notes": "",
        "id": "fb9fa07c9c6fff88796470bdd49caf9e"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "送子晦宰南安  其三",
        "preface": "",
        "paragraphs": [
            "紫帽山前墨绶新，此行一喜异于人。",
            "公车荐口多诸老，便邑怡颜奉二亲。",
            "伯氏横经如共室，吾儿学制不为邻。",
            "书邮见说无三舍，细大相规莫厌贫。"
        ],
        "notes": "",
        "id": "caf2876c0590c050a477d0924c170ef1"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "次韵方持叟见寄一首因悼后村",
        "preface": "",
        "paragraphs": [
            "鹤发荒三径，溪干久赋归。",
            "人皆笑金帚，子尚记蓑衣。",
            "笃学藏书富，工吟信笔挥。",
            "多情慙眷眷，入手觉辉辉。",
            "鸾棘方娱侍，鹏程待奋飞。",
            "讲经融有帐，进酒贺无帏。",
            "底是锋相拄，应怜带减围。",
            "新知虽可乐，故友渐俱非。",
            "忽忽缠悲绪，茫茫恨化机。",
            "何时吊乌石，有泪湿渔矶。",
            "此老真基杖，遗文半掖扉。",
            "苏梅今孰是，谁复识邻几。"
        ],
        "notes": "",
        "id": "c6e5f22314910c4e753d0ac8ecdfa450"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "初八早枕上作",
        "preface": "",
        "paragraphs": [
            "新种梅家萼绿华，缘渠关念似痴家。",
            "不知青叶朝何似，展转残更听过鸦。"
        ],
        "notes": "",
        "id": "b345b9436dfe9494cda145ca6c066c80"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "读敬箴作",
        "preface": "",
        "paragraphs": [
            "先儒只此是单传，圣处初无别入门。",
            "人与两仪三并立，天分万化一为元。",
            "知无适处乐何喻，到放参时妙不存。",
            "勿正勿忘真见解，此翁千载有名言。"
        ],
        "notes": "",
        "id": "4c479da543864b70cf8fd0efbe86f1c4"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "隠几",
        "preface": "",
        "paragraphs": [
            "守定残书雪满头，眼前散尽好交游。",
            "重拈旧话无人会，纵有新知惹我愁。",
            "是圣是凡谁与辨，非心非物果何求。",
            "梦回隠几窗才白，远听林间唤雨鸠。"
        ],
        "notes": "",
        "id": "fd8c5172d45be32af1a4fb62b33e2417"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "独坐",
        "preface": "",
        "paragraphs": [
            "掩卷闲窗独坐时，生涯自笑昔俱非。",
            "枯铛了尽残生事，暗想空山老衲衣。"
        ],
        "notes": "",
        "id": "52bf74094f77dc452c4562def6a3be2c"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "诗送鳍叟建安理曹",
        "preface": "",
        "paragraphs": [
            "能廉不患不能官，折狱偏劳是建安。",
            "一掾虽微关涉大，三司分立应酬难。",
            "平反送喜非徒养，叹息求生岂尚宽。",
            "积庆如翁须趾美，厚培福本称鹏抟。"
        ],
        "notes": "",
        "id": "e7b1923a51a88c2340a67c5b23248112"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "次韵梯飚明府燕新进士一首",
        "preface": "",
        "paragraphs": [
            "领袖群英有巨儒，蓝袍端不负三余。",
            "开樽笑把杯相属，即席吟成锦不如。",
            "鹏化修程知翼健，凫归要地看纶除。",
            "招呼意厚惭居僻，老怕冲寒驾犊车。"
        ],
        "notes": "",
        "id": "ce278c84e5453f622382adb0a9af217e"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "东涧以且静坐三字赠莆阳郭堂长阳岩谓莫作禅会名言也用韵一首",
        "preface": "",
        "paragraphs": [
            "作镜如何砖可磨，个中方法似无多。",
            "定而能静吾师也，不比跏趺佞佛何。"
        ],
        "notes": "",
        "id": "bc3fe9f5b839833ea6ae43ec74112673"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "送新饶州陈教授",
        "preface": "",
        "paragraphs": [
            "学深行粹乡评美，三舍成名号胜流。",
            "定价盍归群玉府，横经暂访百花洲。",
            "湖山称侍亲行乐，岁月追思仆旧游。",
            "台府诸贤皆具眼，相知应不待相求。"
        ],
        "notes": "",
        "id": "4bcd8ed317ec6c5b31ece6b4014244bb"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "寄题春谷工部自心田一首",
        "preface": "",
        "paragraphs": [
            "笔耕虽苦未逢年，解印归来且醉眠。",
            "谁毁谁誉平眼界，我疆我理自心田。",
            "庵无宝贝主长在，家有诗书种已传。",
            "遥想个中梨枣熟，饱餐且作地行仙。"
        ],
        "notes": "",
        "id": "cf752fcf6e06c6418182c8128b02b506"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "退老吟",
        "preface": "",
        "paragraphs": [
            "圣绝微言大义乖，六经犹幸出残灰。",
            "知行大学工夫密，理欲先贤体贴来。",
            "岁晚筑场多识赐，早年陋巷屡空回。",
            "同门人尽师资远，退老西河只自哀。"
        ],
        "notes": "",
        "id": "ec4dd1285e91dba8b13b978c7c7d09c0"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "读子厚李华释氏二碑作",
        "preface": "",
        "paragraphs": [
            "佛学纷纷半是非，若为疑议到昌黎。",
            "柳推性善碑南岳，华指心宗传左溪。",
            "有诞有微须自别，或排或赞总非迷。",
            "痴人但道书皆好，读得明时论易齐。"
        ],
        "notes": "",
        "id": "51305ca87ddad37fedd93b207f432116"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "吕洞宾生日",
        "preface": "",
        "paragraphs": [
            "瓣香知敬自童儿，梦得先生笔一枝。",
            "老愧乏才疑索去，少曾耽句岂能奇。",
            "犹传薜荔图中像，那见榴皮壁上诗。",
            "此日殷勤加额拜，人间说是降生时。"
        ],
        "notes": "",
        "id": "16528d6e12d1866749fbbe6f1b0c1e5c"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "得安溪书知义役义舟图册已成喜寄二首  其一",
        "preface": "",
        "paragraphs": [
            "山邑煎熬百弊俱，就中二事最堪吁。",
            "小船有限家家占，役户难差处处无。",
            "惭愧痴儿差解事，编排册子见成模。",
            "从今溪运均输去，朱记还闻遍十都。"
        ],
        "notes": "",
        "id": "d0dbe888d1575ab67c6113a692c63466"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "得安溪书知义役义舟图册已成喜寄二首  其二",
        "preface": "",
        "paragraphs": [
            "邑苦如滩险渐夷，翁犹忉怛为怜儿。",
            "人生要有余无尽，公事元非了是痴。",
            "二籍幸成吾所职，一毫自喜道之亏。",
            "药中最是醍醐毒，著眼看渠道好时。"
        ],
        "notes": "",
        "id": "2c04dd7bcbb4ee9a641f0d6b13014036"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "有警示训  其一",
        "preface": "",
        "paragraphs": [
            "不比深山空谷翁，人间冤债日相逢。",
            "大须勤拂当台镜，莫道南宗笑北宗。"
        ],
        "notes": "",
        "id": "dd8d243769095c4139123aa9153e03e3"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "有警示训  其二",
        "preface": "",
        "paragraphs": [
            "种种心生种种危，急须毒手下钳槌。",
            "要令独坐空斋里，打出人间万弩围。"
        ],
        "notes": "",
        "id": "7cd36b94112139b67596786f0625c4ae"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "紫霄岩作",
        "preface": "",
        "paragraphs": [
            "紫霄闻久真奇胜，三友同游亦不凡。",
            "满袖清风来缥缈，衔杯落日踞巉岩。",
            "客携老艾遗书至，僧诧沧浪古字镵。",
            "大小壶山俱翠碧，谷青平处见归帆。"
        ],
        "notes": "",
        "id": "906a42faeeb1ebe8304c6951a686b57d"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和平父游紫霄韵二首  其一",
        "preface": "",
        "paragraphs": [
            "杉松夹径去犹远，桃竹随人强自搘。",
            "水界平田疑刻画，烟笼远日状琉璃。",
            "何波为续游山记，好友先吟访古诗。",
            "清思如君真可爱，行须入赋万年枝。"
        ],
        "notes": "",
        "id": "cefcc6c7f0cc1639cf418b7b515e4d22"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和平父游紫霄韵二首  其二",
        "preface": "",
        "paragraphs": [
            "诸贤盛气趋华毂，一老闲吟乐考槃。",
            "旧友醉乡祇白堕，新衔散地号黄冠。",
            "束刍已了林宗吊，孤石因陪子美看。",
            "绝顶洪崖肩可拍，乘风何许觅还丹。"
        ],
        "notes": "",
        "id": "f7f3c78b13da82826743282fa9297f6c"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "送方潮州",
        "preface": "",
        "paragraphs": [
            "中朝人物久无俦，何不容渠侍璪旒。",
            "直疏勇干丹凤阙，敕书去管鳄鱼州。",
            "名高北斗知相敌，吏问南宫莫苦留。",
            "召节鼎来宜略住，郡贫民病待公瘳。"
        ],
        "notes": "",
        "id": "64f2d68190dc0277ca3480efb8167e49"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "寄安溪",
        "preface": "",
        "paragraphs": [
            "书判可传今几录，就中亦有客先夸。",
            "强宗理化知无薤，住处名香可当花。",
            "案牍正劳诗倚阁，扁题俱妙篆名家。",
            "新来一事翁尤喜，看小孙吟寿阿爷。"
        ],
        "notes": "",
        "id": "874164997c6b732e6b4f151a6120c071"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "和山中后社韵一首",
        "preface": "",
        "paragraphs": [
            "君家文曜授翁诗，椿老还如窦有仪。",
            "枕膝固应传已久，趋庭岂待问方知。",
            "山中香火留吟处，殿下云屏有隔时。",
            "愧我衰残谁伴侣，但寻莲社守禅规。"
        ],
        "notes": "",
        "id": "f31333adbbde9af22b09d1576a86264e"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "六月十日晚饮呼行祖共吸荷杯",
        "preface": "",
        "paragraphs": [
            "寂寂长闲日，炎炎酷暑时。",
            "纳凉惟竹共，对酒得蔬宜。",
            "韭嫩须新剪，菰甜要旋丝。",
            "荷杯时一吸，聊与小孙嬉。"
        ],
        "notes": "",
        "id": "f68b6c15deaa8d84fe8d927159d0f5bf"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "老去溪干作钓翁，心闲无事与僧同。",
            "梦回喜见晓窗白，旱久愁看暮岭红。",
            "案上旧书因暑废，樽中美酝为贫空。",
            "不凡不圣伊谁会，别是吾侬那一通。"
        ],
        "notes": "",
        "id": "e00b829bef163df21053fc5023bc451b"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "喜雨  其一",
        "preface": "",
        "paragraphs": [
            "闽南为雨久嗟吁，守令焦劳已月余。",
            "儿在蓝溪祈更苦，翁缘忧旱又忧渠。"
        ],
        "notes": "",
        "id": "d3857191a7df2a5ec551ef08b59d1b0b"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "喜雨  其二",
        "preface": "",
        "paragraphs": [
            "黄檗山前五百仙，诸村迎祷过溪边。",
            "阴云竟日凉如水，不待仙回已沛然。"
        ],
        "notes": "",
        "id": "a5926c515630dddfd8f5d9a097eae56c"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "喜雨  其三",
        "preface": "",
        "paragraphs": [
            "晓云如墨幕诸山，飞瀑倾河顷刻间。",
            "一喜令人无著处，长歌欹枕听潺潺。"
        ],
        "notes": "",
        "id": "56894be8151f7950a12228cf3dc69602"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "喜雨  其四",
        "preface": "",
        "paragraphs": [
            "望望蓝溪未得书，痴儿见说为斋癯。",
            "逢人多问南来者，紫帽山前雨有无。"
        ],
        "notes": "",
        "id": "dbf95b1af9f59ab239fdf8fcc91d51db"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "志喜",
        "preface": "",
        "paragraphs": [
            "溪邑儿因旱久劳，正愁无处问如何。",
            "童奴忽报行人说，中澣泉南得雨多。"
        ],
        "notes": "",
        "id": "837bedbaab754930e59b4f9b80c795c8"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "瓶中指甲花初来甚香既久如无之",
        "preface": "",
        "paragraphs": [
            "胆瓶花在读书床，坐久看来似不香。",
            "便比古今求道者，学成却与道相忘。"
        ],
        "notes": "",
        "id": "37f9ad251fd74a486e489191f534f622"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "溪桥作",
        "preface": "",
        "paragraphs": [
            "闻说溪流涨，看来势渐停。",
            "云笼山际白，水没野畦青。",
            "旱久知天悔，祠多诧佛灵。",
            "老农忧雨过，四望尚冥冥。"
        ],
        "notes": "",
        "id": "3a53e59d32acc4fda5716efa3ccc82f9"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "连日雨骤颇以关心  其一",
        "preface": "",
        "paragraphs": [
            "旱余虽喜见滂沱，可奈连朝不已何。",
            "万事人间如此雨，无时太啬有伤多。"
        ],
        "notes": "",
        "id": "2f3938399f7a238ab1656342b8ecdd87"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "连日雨骤颇以关心  其二",
        "preface": "",
        "paragraphs": [
            "今日多愁后日悭，晚田要见是秋残。",
            "过犹不及天谁管，世事终求恰好难。"
        ],
        "notes": "",
        "id": "ffe5d2c5c4750e0440fc2f266a7444e5"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "前日苦旱禾恐立槁今雨太多已获者生芽未获者欲烂因叹耕者之苦辄赋一首",
        "preface": "",
        "paragraphs": [
            "老守田畴正学耕，寻思一粒也难成。",
            "晴干久叹头未下，雨过还忧耳渐生。",
            "斗米三钱何日见，五风十雨望时平。",
            "村居饱饭犹难必，更敢痴迷望糁羹。"
        ],
        "notes": "",
        "id": "8f0f254e741443dffb6e7c9e1b21aaa5"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "夜雨不止枕上作",
        "preface": "",
        "paragraphs": [
            "得雨初愁雨暂停，如今彻夜怕泠泠。",
            "此心果是谁差别，一样声成两样听。"
        ],
        "notes": "",
        "id": "3064048ff6fa60d47a6c05729a13dde5"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "别梯飚  其一",
        "preface": "",
        "paragraphs": [
            "持钱老叟送公还，诧说吾侬好长官。",
            "曰雨曰旸三载里，如冰如雪一廉难。",
            "新陂旧学镌碑去，瑞粟嘉禾入画看。",
            "截镫莫留休怅恨，此行要看触邪冠。"
        ],
        "notes": "",
        "id": "6adf9fb719099892cb24a315ac503aa5"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "别梯飚  其二",
        "preface": "",
        "paragraphs": [
            "儿忝同升辱爱深，诗情道气两知音。",
            "衔杯欲挹浮丘袂，倚杖长听子贱琴。",
            "未别已愁残月梦，相看难忍此时心。",
            "我衰何日重携手，有雁南来字抵金。"
        ],
        "notes": "",
        "id": "0f329714916c2d2b97a445cd8033145d"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "别梯飚  其三",
        "preface": "",
        "paragraphs": [
            "柴门四壁愧贫居，惜别殷勤不可虚。",
            "铜雀瓦存聊赠子，金銮坡去好同渠。",
            "掉头莫惜题新句，敏手还看草赞书。",
            "若见薇花烦寄语，前朝学士已为渔。"
        ],
        "notes": "",
        "id": "14a0d0ed49055f0baaaf44491f5fac5f"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "溪干喜晴",
        "preface": "",
        "paragraphs": [
            "阴云西卷去徐徐，照眼晴空意豁如。",
            "何处飞来双白鹭，浅溪逆上小红鱼。",
            "经风忍见折残柳，饱雨欣闻暴长蔬。",
            "新月宜人须痛饮，南来况已得儿书。"
        ],
        "notes": "",
        "id": "1a488abca51825c045de5fc7026cb55f"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "涵江山长韩同舍以先大夫障东志与所著反舌蜩蛙辨见示志为改永阳县前之水欲流归巽因此下狱陈复斋有诗美之辨乃山长同六士攻丁相时避祸作也诸贤既分而跋之余啬于文合二字共赋七言一首",
        "preface": "",
        "paragraphs": [
            "永邑从前盛俊英，谁家再世擅时名。",
            "乃翁障水流归巽，此士笺天拔去丁。",
            "标美于嵇如鹤在，文工似愈以虫鸣。",
            "同时六士多翔翥，事业轩轩洗耳听。"
        ],
        "notes": "",
        "id": "bb59324c19993995523cfdd3f798fd29"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "山丹",
        "preface": "",
        "paragraphs": [
            "秋半山丹树树空，几回惆怅恨痴风。",
            "那知九月明朝尽，个个枝头数颗红。"
        ],
        "notes": "",
        "id": "59aca96aad40968e0318a066f1bc8458"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "代怀安王林丞上杨安抚十诗  其一",
        "preface": "",
        "paragraphs": [
            "止戈堂外戟森森，画鼓无声昼漏沈。",
            "好是风流贤太守，空斋一片读书心。"
        ],
        "notes": "",
        "id": "25f6bce1c5d7dfefbd288fa0465fa60b"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "代怀安王林丞上杨安抚十诗  其二",
        "preface": "",
        "paragraphs": [
            "先生旧把钓鱼竿，弄月云涛手本闲。",
            "只为春风藏不得，却来摇笔对三山。"
        ],
        "notes": "",
        "id": "7bbcfdac656fdf674adcbad53137161e"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "代怀安王林丞上杨安抚十诗  其三",
        "preface": "",
        "paragraphs": [
            "千载斯文关洛翁，祠堂新辟焕儒宫。",
            "司南又是杨夫子，管取闽中胜洛中。"
        ],
        "notes": "",
        "id": "cebbf3f5373bc324769614787c1fdaf6"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "代怀安王林丞上杨安抚十诗  其四",
        "preface": "",
        "paragraphs": [
            "一样新缝战士衣，指麾貔虎上旌旗。",
            "太平侍从资文武，肯向春风卧鼓鼙。"
        ],
        "notes": "",
        "id": "67234d3143ccd8123768908acc565dce"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "代怀安王林丞上杨安抚十诗  其五",
        "preface": "",
        "paragraphs": [
            "一昨潢池波浪惊，将军随手卷红旌。",
            "碧油幢下诗书帅，真个胸中万甲兵。"
        ],
        "notes": "",
        "id": "ce181fcfbec0c8f5dabd804a04a133b1"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "代怀安王林丞上杨安抚十诗  其六",
        "preface": "",
        "paragraphs": [
            "听得溪边击壤声，年来官府是升平。",
            "吏呼不到韩卢卧，整理犂锄待雨耕。"
        ],
        "notes": "",
        "id": "ba10d1a3177b3d1681b7fa17799764d6"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "代怀安王林丞上杨安抚十诗  其七",
        "preface": "",
        "paragraphs": [
            "春雨来看一派河，却愁无地著恩波。",
            "东风剩与栽杨柳，留作甘棠去后歌。"
        ],
        "notes": "",
        "id": "a7f3421bea074b9aee0de4435b37b915"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "代怀安王林丞上杨安抚十诗  其八",
        "preface": "",
        "paragraphs": [
            "篇篇浑不费安排，霁月光风自满怀。",
            "岭海声名谁得似，一家句法老诚斋。"
        ],
        "notes": "",
        "id": "575116180929058ca8042e4ef303b1e6"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "代怀安王林丞上杨安抚十诗  其九",
        "preface": "",
        "paragraphs": [
            "元戎根柢是公平，玉肺冰肠彻底清。",
            "一点吏奸无隠处，逢人个个说神明。"
        ],
        "notes": "",
        "id": "84ea3c9c9c771c41fcb77d49db404130"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "代怀安王林丞上杨安抚十诗  其一○",
        "preface": "",
        "paragraphs": [
            "一持使节两持麾，五岭依然双鹤归。",
            "见说只今杨子宅，庭容旋马地生衣。"
        ],
        "notes": "",
        "id": "d7b7a39bbccf4a10d1157df41eb97a4f"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "纪异诗",
        "preface": "",
        "paragraphs": [
            "城中醮龙龙苦蛰，城门夜开八人入。",
            "粤从东关煽喊呀，飞烟卷作半空霞。",
            "祝融熛怒咋齿牙，彤幢绛旆纷要遮。",
            "扶桑剥落喧撑叉，两岸炮焦几百家。",
            "当时诸校阵阵来，传呼数里声如雷。",
            "州官令严兵官急，斤斧镵锄勾绠集。",
            "其奈枯河无沈汁，炎曹横恣玄冥詟。",
            "天虽有泪不敢泣，千人万人瞠眼立。",
            "扑之愈张听自戢，就中那得十数椽。",
            "败壁穿穴簷瓦悬，四围灰烬渠岿然。",
            "邻人惊怪一郡传，扫街老妪今几年。",
            "只身穷独头如绵，家无一孔破絮缠。",
            "只余一棺候弃捐，以此吁天天见怜。",
            "幽明之理岂眇绵，天在屋头非虚言。",
            "陆浑山火虽富妍，无所劝戒何足编，惜渠不遇昌黎仙。"
        ],
        "notes": "",
        "id": "271d730cbd9dc040d3a183a2b0822f3c"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "朱典卿和章有结茅孤青之语戏为古风以绝之",
        "preface": "",
        "paragraphs": [
            "盥手捧诗神索索，高怀细把重抽绎。",
            "冥心不觉有鬼知，消息漏传到姑射。",
            "个中昨夜有使来，梦魂暗引飞双腋。",
            "楼高百尺锦户开，中有一人犹岸帻。",
            "低头未敢问起居，自言我是壶仙客。",
            "紫薇花下引笑归，世缘已谢来兹宅。",
            "虽然旧隠也未忘，离宫尚浸孤青碧。",
            "侧聆有客身姓朱，结茅准拟欺泉石。",
            "山神火急报此间，移文便已回飞驿。",
            "冯夷奏记奉指挥，严兵锁断青松壁。",
            "公为诗案有引连，归到人间凭解释。",
            "云渠姓字在天衢，捡点不上幽人籍。",
            "明年已著瑞鹤袍，浪言谁与飞凫舄。",
            "便令勋业了鼎彝，也莫迂我云山迹。",
            "宇宙如今况未清，经纶不任伊谁责。",
            "更是蓬莱有新禁，岩扃不许金袍惜。",
            "诗词固然多孟浪，此事也须先禁格。",
            "划然惊觉汗满身，捉笔书之窗已白。",
            "请君从此莫戏谈，恐有鬼神重听得。"
        ],
        "notes": "",
        "id": "45932da2bd588815aaf1bd579d1b939d"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "送王少逸还乡",
        "preface": "",
        "paragraphs": [
            "点点琼花上旅衣，还乡心壮任寒欺。",
            "飘零为客看归客，记忆来时惜去时。",
            "家书一半凭君说，客里三千尽梦随。",
            "握手桥门重约在，芒鞋莫便厌奔驰。"
        ],
        "notes": "",
        "id": "cace7db5e464fd65618b9936808c2d1a"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "中秋后三日寄吴景朔",
        "preface": "",
        "paragraphs": [
            "离鸿影断中秋月，病鹤心愁薄暮云。",
            "为语白莲同社友，得君书后愈思君。"
        ],
        "notes": "",
        "id": "ad7b393daa08491b1d5677eef50acc4c"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "寄橘与吴景朔",
        "preface": "",
        "paragraphs": [
            "碧云愁望夕阳西，好景无因与啜醨。",
            "霜雨满林黄欲尽，愧君书后不多题。"
        ],
        "notes": "",
        "id": "5312366735055551eb73b7b33b678516"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "病中送丘升叔复入广  其一",
        "preface": "",
        "paragraphs": [
            "出岭相逢话上京，归鞍齐卸独南征。",
            "风摇五两南州去，月傍孤灯病客惊。",
            "莫倚能诗心便纵，大须力学眼还明。",
            "无因别后知分寸，得趣深时远寄声。"
        ],
        "notes": "",
        "id": "538337884c8703778b98ce4f80af1558"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "病中送丘升叔复入广  其二",
        "preface": "",
        "paragraphs": [
            "羡子论文见解深，无端聚散苦难禁。",
            "虽然后会刚期我，忽漫离筵已著心。",
            "穷杀昌黎缘怪怪，谁怜子美独涔涔。",
            "寒梅鬭雪看何处，还忆花前抱病吟。"
        ],
        "notes": "",
        "id": "b37a46e57e4306df2fee160f93c2ed72"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "游孤青作",
        "preface": "",
        "paragraphs": [
            "野水茫茫去，渔歌远远听。",
            "醉酣觞大白，乘兴棹孤青。",
            "明月长如此，浮云不暂停。",
            "拜经遗趾在，谁与拾残萤。"
        ],
        "notes": "",
        "id": "c0918912f38caea80d1e1ac97452f11f"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "读史",
        "preface": "",
        "paragraphs": [
            "有人读史不读经，史在目前经杳冥。",
            "有人读经不读史，经有道腴史泥滓。",
            "我云经史无异同，八窗八面俱玲珑。",
            "经为律兮史为案，古来已断与未断。",
            "是贤是圣何世无，贤圣身全此身散。",
            "既息而消消又息，便是先天后天易。",
            "何祸非福吉非凶，何成非毁始非终。",
            "西麟绝笔汉纪凤，晋马食曹江化龙。",
            "千龄万载事不尽，总是禅机与道锋。",
            "乃知庞眉太史有眼目，一家自作新机轴。",
            "至今史法有凭据，残书断纪收成束。",
            "拘儒足足笑杀人，白头苦向河汾续。"
        ],
        "notes": "",
        "id": "9f192d7c5178b81f96e4fe152a62ffc9"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "秋日凤凰台即事",
        "preface": "",
        "paragraphs": [
            "三山远落穷江尾，一水横过接石头。",
            "兰棹几双船细细，芦场无数屋浮浮。",
            "断云归去商量雨，黄叶飞来问讯秋。",
            "总为登临能作兴，若为陈迹替人愁。"
        ],
        "notes": "",
        "id": "e20aaff4da5e8ae2624eb5c9132345c8"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "王日起谋请乐轩先生主席其乡隠山堂喜以诗赠之  其一",
        "preface": "",
        "paragraphs": [
            "场屋时文百态新，六经门户冷如冰。",
            "江湖有客奔驰倦，来问诗书向上层。"
        ],
        "notes": "",
        "id": "e4f6401e254edeccfd82b3ee4d53cab7"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "王日起谋请乐轩先生主席其乡隠山堂喜以诗赠之  其二",
        "preface": "",
        "paragraphs": [
            "论文款款细留心，一点尘埃也不禁。",
            "为语隠山同社友，读书根本是胸襟。"
        ],
        "notes": "",
        "id": "ffc768b1b0832ea59d53acf397e705b1"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "王日起谋请乐轩先生主席其乡隠山堂喜以诗赠之  其三",
        "preface": "",
        "paragraphs": [
            "相逢刮眼试金篦，直下承当是嫡儿。",
            "长恨马驹天下少，汝今分骨我分皮。"
        ],
        "notes": "",
        "id": "162b7c1b1780f79e95568f00e0a0e8ec"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "刘躔甫许以古诗集见假而竟不至代书促之",
        "preface": "",
        "paragraphs": [
            "好书千束且万束，前身后身读不足。",
            "刘郎好古喜收诗，一篇半篇惜如玉。",
            "知君此性人所希，旁人浪指为书痴。",
            "旁人肉眼君似月，好句何从向渠说。",
            "相逢剑客心相许，青萍莫惜当筵舞。"
        ],
        "notes": "",
        "id": "cc1edd5eef93e7427a1c4fc4cc6a83e0"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "七月二十三日奉寄濑溪书堂吴景朔因讯旧游",
        "preface": "",
        "paragraphs": [
            "闻向秋山苦读书，吟中还解忆人无。",
            "强颜为客心何在，忍病哦诗骨正癯。",
            "明月青山追昨梦，去年今日下姑苏。",
            "长桥一带关心否，问讯高阳旧酒徒。"
        ],
        "notes": "",
        "id": "c93126f13b99af87eb22e310f7f7bfa8"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "独夜偶成回文",
        "preface": "",
        "paragraphs": [
            "身随影立孤灯暝，杖倚人行独月明。",
            "新得病形成瘦鹤，乱添愁思惹飞萤。"
        ],
        "notes": "",
        "id": "1b1421bcdcd4e138389aa52e17e19d4a"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "长门怨回文",
        "preface": "",
        "paragraphs": [
            "伤情暗断恩和爱，抆泪空添怨与愁。",
            "霜透衣寒轻卷袖，月移窗去罢吹箫。"
        ],
        "notes": "",
        "id": "1cf447af09373e4faf92810a91f4e3d6"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "文字饮",
        "preface": "",
        "paragraphs": [
            "我问扬雄字，君评李峤文。",
            "剧谈聊诩诩，对饮尽醺醺。",
            "笔落三千首，杯浮一百分。",
            "醉吟唐学士，酒颂晋参军。",
            "良夜邀明月，他年忆暮云。",
            "独醒怜楚客，悲怨托湘君。"
        ],
        "notes": "",
        "id": "5307c892a86cdbde27d09fe7cd238978"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "食见尧于羹",
        "preface": "",
        "paragraphs": [
            "隠几看尧典，身慙不并生。",
            "道如知所味，食亦见于羹。",
            "饱学宁求饱，精思不厌精。",
            "垂衣虽已远，失筯恍然惊。",
            "端坐如吁咈，忘饥在服行。",
            "盐梅思致主，说不愧阿衡。"
        ],
        "notes": "",
        "id": "3dbfbc98e12b0cc8ae6ead7451f6520b"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "枯木半龙鳞",
        "preface": "",
        "paragraphs": [
            "枯木奇如许，空山阅几春。",
            "千寻依鸟道，一半是龙鳞。",
            "磥砢真如石，扶持果有神。",
            "雪犹留败甲，云不露全身。",
            "藤比髯尤老，根疑爪欲伸。",
            "伫看雷雨夜，一跃到天津。"
        ],
        "notes": "",
        "id": "022b6e088aada7700f90938d822c3f9e"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "吊青冢",
        "preface": "",
        "paragraphs": [
            "谁吊千年冢，芳魂唤不醒。",
            "雪连沙外白，春带塞南青。",
            "一酹嗟何及，重泉恨莫扃。",
            "花曾辞汉苑，草不似胡庭。",
            "妾死匈奴在，风悲壮士经。",
            "遥怜斑竹泪，鼓瑟和湘灵。"
        ],
        "notes": "",
        "id": "bb5112caa047f9039276e69e10249725"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "野菜飞黄蝶",
        "preface": "",
        "paragraphs": [
            "古竹疏篱畔，无人菜自长。",
            "双飞蝴蝶好，一样野花黄。",
            "簇簇青无数，翩翩意欲狂。",
            "色鲜凝晓露，翅薄弄朝阳。",
            "正拟和根拔，因怜恋叶忙。",
            "今宵须梦化，随逐过山墙。"
        ],
        "notes": "",
        "id": "af3f68a4eaa8d27dbe64658e4dcbf982"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "刻烛",
        "preface": "",
        "paragraphs": [
            "玉笋班头客，文章绝代奇。",
            "奉璋陪内宴，刻烛赋新诗。",
            "指认红莲影，安排丽藻辞。",
            "绝嫌痕已迫，只恐句来迟。",
            "花烬将残处，宫袍欲夺时。",
            "宠荣归佩晚，金炬出天墀。"
        ],
        "notes": "",
        "id": "8e4656f1f12f39bfe591f6058b5a638e"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "高议排金门",
        "preface": "",
        "paragraphs": [
            "立个黄金马，君黄第几门。",
            "伊人来草莽，高议动乾坤。",
            "劲气层云上，孤忠一缕存。",
            "未通青琐籍，先献白衣言。",
            "只为豺狼怒，那知虎豹尊。",
            "客星如入兆，昨夜在天阍。"
        ],
        "notes": "",
        "id": "633c43ef746e32016900960e139b7e16"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "潮回日射星",
        "preface": "",
        "paragraphs": [
            "有底平沙上，辉辉不暂停。",
            "潮回阴未夕，日射灿如星。",
            "落水归何处，斜阳照远汀。",
            "浮光看闪闪，散地见荧荧。",
            "拟泛槎寻石，知非草化萤。",
            "晚来河汉白，渔火满沧溟。"
        ],
        "notes": "",
        "id": "4478390a8e679cbdc300799b25d788eb"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "离忧忽浩然",
        "preface": "",
        "paragraphs": [
            "只有片时留，离觞肯计筹。",
            "知渠因底别，使我浩然忧。",
            "握手看成梦，多情种得愁。",
            "征帆天共远，羁恨水俱流。",
            "明日非今日，杭州定越州。",
            "慇懃无别祝，切莫断书邮。"
        ],
        "notes": "",
        "id": "5dc65b4470c734ada51abeb7fe78b523"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "星有好雨",
        "preface": "",
        "paragraphs": [
            "视夜几回兴，浓云泼未停。",
            "无端常苦雨，作好果何星。",
            "有烂参之左，于嗟月又经。",
            "何心长霡霂，拜手问苍冥。",
            "咨暑能无怨，呼天孰与听。",
            "或云旗伐动，阴曀为兵刑。"
        ],
        "notes": "",
        "id": "2ac661a465e0b43260fa6bc77161c568"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "至朔同日",
        "preface": "",
        "paragraphs": [
            "至乃阳生节，常居子月中。",
            "计年章在即，是日朔应同。",
            "一叶阶蓂长，飞灰嶰管通。",
            "元来初吉旦，恰是六阴终。",
            "料得云书际，还嗟饩礼隆。",
            "如何太初历，辛巳谩求工。"
        ],
        "notes": "",
        "id": "54fc7fe8834aeeec6ced85c0989afea5"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "竹林七贤",
        "preface": "",
        "paragraphs": [
            "赏静偏怜竹，宜人况有林。",
            "七贤同远趣，千载有遗音。",
            "避俗来深处，披衣卧绿阴。",
            "玉人三四辈，风箨短长吟。",
            "翠入刘伶酒，声随叔夜琴。",
            "溪干唐六逸，先后许论心。"
        ],
        "notes": "",
        "id": "1fd8969594a5db6d719b758c1f6ac637"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "一字买堪贫",
        "preface": "",
        "paragraphs": [
            "独妙如椽手，夸传品入神。",
            "千金犹莫买，一字实堪贫。",
            "玉柱多谁得，银钩少自珍。",
            "愿求三折笔，甘作屡空人。",
            "但喜萧斋玩，宁忧范甑尘。",
            "疗饥那欲煮，吟苦谩酸辛。"
        ],
        "notes": "",
        "id": "80ee1d56d7191344ec5a1530ad682cdc"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "山光悦鸟性",
        "preface": "",
        "paragraphs": [
            "细大皆天性，逍遥宇宙间。",
            "山光非为鸟，鸟悦自因山。",
            "晓日浮青嶂，春云影翠鬟。",
            "物情如有识，乐意自相关。",
            "疏密阴俱好，飞鸣态自闲。",
            "夕阳归翅急，应是倦知还。"
        ],
        "notes": "",
        "id": "f87f501eb6bf6d4245c8a034a1700cad"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "呼儿问煮鱼",
        "preface": "",
        "paragraphs": [
            "有客过茅宇，停杯待煮鱼。",
            "向儿呼不已，为我问何如。",
            "骥子抠衣至，校人授手初。",
            "叮咛凡再四，烹割勿踌躇。",
            "正起羹鲈兴，因看遗鲤书。",
            "团栾陪父执，更欲采园蔬。"
        ],
        "notes": "",
        "id": "c1b20ff08e439dbce2538665880bf3b1"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "白鸟去边明",
        "preface": "",
        "paragraphs": [
            "燕外丝方卷，明开若个边。",
            "痴云留片片，白鸟去翩翩。",
            "雨后霜毛湿，风前雪翅鲜。",
            "双飞向何处，一半是晴天。",
            "乍息鸠鸣垤，还归鹤避烟。",
            "须臾阴霭尽，乌遶月娟娟。"
        ],
        "notes": "",
        "id": "a49b59f65df81c4f412cb4247c045c96"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "松子僧前落",
        "preface": "",
        "paragraphs": [
            "野迥无人迹，长松不计年。",
            "随风飘子下，竟日落僧前。",
            "叶暗丹谁化，根枯石共坚。",
            "时敲经夹响，匹似数珠圆。",
            "味美忘斋久，声轻入定便。",
            "时看童行戏，争把柳丝穿。"
        ],
        "notes": "",
        "id": "7fcbad4c6af705d9e4b862ee1306ec2b"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "月静庾公楼",
        "preface": "",
        "paragraphs": [
            "明月今宵好，曾经照庾公。",
            "登楼当静夜，怀古对秋风。",
            "飞镜缘空上，危簷映水中。",
            "胡床无恙否，岸帻为谁雄。",
            "老子今何在，寒光昔亦同。",
            "清谈孤此景，白发向江东。"
        ],
        "notes": "",
        "id": "3e620cfc2089c517d3b80238c941cfd1"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "星垂平野阔",
        "preface": "",
        "paragraphs": [
            "良夜空如洗，凭栏一望平。",
            "星垂因野阔，野净见星明。",
            "点点光疑坠，荧荧势半倾。",
            "天低连岸远，地尽看参横。",
            "水迥过时白，云收撤夜清。",
            "银河今咫尺，我欲泛槎行。"
        ],
        "notes": "",
        "id": "d829fc32f855557e7cae13f7f139754d"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "风破寒江迟",
        "preface": "",
        "paragraphs": [
            "倚棹吟将息，江神听亦痴。",
            "阴犹凝未散，风欲破应迟。",
            "飒飒声虽急，冥冥雾莫披。",
            "凌波疑有物，到晓尚多时。",
            "空使蜚廉怒，翻令帝子悲。",
            "沉湘人在否，唤起赋椒蓠。"
        ],
        "notes": "",
        "id": "e2665d709fd14695f35b64c610174a51"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "剪烛话巴雨",
        "preface": "",
        "paragraphs": [
            "不负西窗约，相逢剪烛花。",
            "惊心如一梦，对雨话三巴。",
            "蜡烬愁频落，关云叹旧遮。",
            "昔曾留剑外，今却指天涯。",
            "江远谈何剧，风摇影屡斜。",
            "从今须惜别，邀月醉流霞。"
        ],
        "notes": "",
        "id": "3d53a802c9454c793c94b2a5c22e9dad"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "飞星过水白",
        "preface": "",
        "paragraphs": [
            "良夜步郊坰，飞看过水星。",
            "四垂青漠漠，一点白荧荧。",
            "瑞彩浮莲渚，流光渡蓼汀。",
            "不应天共转，恍若月初经。",
            "错认珠生蚌，还疑草化萤。",
            "须臾云半黑，渔火个边青。"
        ],
        "notes": "",
        "id": "d1a271e600505b11b5951abf07aaff05"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "赤壁走曹操",
        "preface": "",
        "paragraphs": [
            "往事思尘迹，周郎走魏曹。",
            "长江几争战，万古一英豪。",
            "乱石吹飞雪，蒙冲破巨涛。",
            "笑谈成一快，姓字信孤高。",
            "賸拟投鞭渡，谁知卷甲逃。",
            "江山如昔日，北望首空搔。"
        ],
        "notes": "",
        "id": "52f046ac050f5eaef131b794a56fa9a1"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "拾穗许村童",
        "preface": "",
        "paragraphs": [
            "拂拂新凉入，家家获稻同。",
            "参差多滞穗，收拾许村童。",
            "满地禾频落，怜渠筥尚空。",
            "少多从汝得，小大共年丰。",
            "挈负归茅宇，欢呼谢主翁。",
            "晚来炊饭饱，牛笛弄松风。"
        ],
        "notes": "",
        "id": "f27fa97ea4d257b77286aefa5f2e7ba7"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "石鼎联句",
        "preface": "",
        "paragraphs": [
            "漫浪有诗仙，相逢药灶边。",
            "鼎存嗟石古，句巧似珠联。",
            "笔力扛何健，云根斲许圆。",
            "倡酬皆敌手，模写耸吟肩。",
            "何日丹同舐，寒更墨共研。",
            "和羹应待我，赓载入虞弦。"
        ],
        "notes": "",
        "id": "6a521ac5f3fd58c1298fb7c59efb6f29"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "归人争渡喧",
        "preface": "",
        "paragraphs": [
            "野外炊烟起，沙边带日明。",
            "归村人合遝，问渡晚喧争。",
            "暝色催行客，长江阻去程。",
            "帆轻斜照影，语杂远闻声。",
            "隔岸招尤急，栖鸦过亦鸣。",
            "茅簷何处是，儿女想相迎。"
        ],
        "notes": "",
        "id": "2f17843d5c3d13cb41908f58956f17a3"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "月色不可扫  其一",
        "preface": "",
        "paragraphs": [
            "此夜一轮满，骚情不奈秋。",
            "月非人可扫，人与月俱愁。",
            "素魄凭谁问，寒光为底留。",
            "拟随风叶去，还似雪花浮。",
            "竹影摇仍在，波明散未收。",
            "嫦娥如戏我，移照读书楼。"
        ],
        "notes": "",
        "id": "b101097c619943417703ad680ae70a18"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "月色不可扫  其二",
        "preface": "",
        "paragraphs": [
            "皓色一轮满，吟看独倚楼。",
            "伊谁能扫月，使我不悲秋。",
            "处处寒光共，娟娟素魄浮。",
            "竹知空弄影，箒岂解驱愁。",
            "露重应徒洒，云行却暂收。",
            "谁疑门外雪，谩欲课苍头。"
        ],
        "notes": "",
        "id": "9f20396e5d07882d0b31f3dc0ac9d4d1"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "天际识归舟",
        "preface": "",
        "paragraphs": [
            "日夕思天际，悠悠半掩扉。",
            "扁舟缘底急，注目识君归。",
            "帆外残鸦去，云边一叶飞。",
            "立须兰棹至，细认藁砧非。",
            "偻指思江路，牵儿上钓矶。",
            "入门相劳问，赊酒趁鲈肥。"
        ],
        "notes": "",
        "id": "8e0f27c9af198913e9194b38f02f6702"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "饮酒拜浪婆",
        "preface": "",
        "paragraphs": [
            "对饮敲铜斗，声声应浩歌。",
            "频斟江上酒，亟拜浪中婆。",
            "深浅倾浮蚁，低回舞短蓑。",
            "白头高似屋，素袜想凌波。",
            "江远如神在，杯长奈我何。",
            "却怜独醒客，憔悴赋湘娥。"
        ],
        "notes": "",
        "id": "1cbdfc741c80c4942b340ec66a8bd848"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "鹤引洗衣僧",
        "preface": "",
        "paragraphs": [
            "独卷袈裟去，禅房半掩扉。",
            "僧行随鹤影，鹤引洗僧衣。",
            "振翼寻仙路，牵裳上钓矶。",
            "老缁轻濯濯，白鸟亦依依。",
            "澣涤元无垢，叮咛莫浪飞。",
            "茶烟休更避，相伴月中归。"
        ],
        "notes": "",
        "id": "e575265ddcb4cf3d720c29d0ec54a746"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "新诗改自吟",
        "preface": "",
        "paragraphs": [
            "酷爱惊人语，诗坛独苦心。",
            "吟成还自改，改罢又长吟。",
            "四炼传谁法，双声岂古音。",
            "笔涂随句定，髭撚用功深。",
            "过眼疵难掩，支颐吻欲噤。",
            "身轻少陵集，商榷到于今。"
        ],
        "notes": "",
        "id": "92e572317aa285f1e1334c4d2b9ad259"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "秋水清无底",
        "preface": "",
        "paragraphs": [
            "倚杖临秋水，微茫一派平。",
            "极深不知底，独照有余清。",
            "一色兼天净，千寻似鉴明。",
            "谁能冰下语，为探地中行。",
            "月动无移石，云飞落止泓。",
            "沧浪佳兴动，可以濯吾缨。"
        ],
        "notes": "",
        "id": "25dd176350fde7e7f14a1a851db7966c"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "山鸟暮过庭",
        "preface": "",
        "paragraphs": [
            "试拄看山笏，新诗得自哦。",
            "空庭人不到，日暮鸟时过。",
            "远岫呼雏急，斜阳接翅多。",
            "瞥看窗外影，争认柳边窠。",
            "散帙随吾意，喧簷奈汝何。",
            "须臾林鹊噪，衮衮见金波。"
        ],
        "notes": "",
        "id": "b097570a297fb2438ce76f939bf222f8"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "杓携龙角",
        "preface": "",
        "paragraphs": [
            "帝斡璇杓处，云高隔几重。",
            "自天携左角，出地见青龙。",
            "碧汉方回柄，苍精恰露容。",
            "举头看斗指，骧首觉云从。",
            "西揭殊春候，东骑验尾踪。",
            "韩门人所仰，直欲折充宗。"
        ],
        "notes": "",
        "id": "567aa3eabd41b2b37ad4071fa43bf5a5"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "山村人暮归",
        "preface": "",
        "paragraphs": [
            "点点残鸦过，孤村带落晖。",
            "篱边闻犬吠，山下有人归。",
            "远岫连芳坞，长林遶翠微。",
            "云深认茅屋，风细飏征衣。",
            "樵唱同寻径，猿惊为扣扉。",
            "夜深灯火下，儿女共依依。"
        ],
        "notes": "",
        "id": "4532bc890b0dad675cdcb2ef1ed91e56"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "挂席上南斗",
        "preface": "",
        "paragraphs": [
            "挂席几千里，飘飘向极南。",
            "昂头惊斗近，举袖与云参。",
            "海阔天光入，帆轻水影涵。",
            "前瞻依宿六，回望迫台三。",
            "恰似槎星渚，应殊钓月潭。",
            "若非吟胆壮，高处亦难堪。"
        ],
        "notes": "",
        "id": "0fb5a0b474b9463536acc2ce62e2a6ac"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "翁踏孤舟立  其一",
        "preface": "",
        "paragraphs": [
            "江远孤舟小，悠悠避世翁。",
            "望中留夕照，立处倚秋风。",
            "一叶烟波钓，千茎雪鬓蓬。",
            "短衣难掩骭，独棹似浮空。",
            "人影樯乌并，生涯宿雁同。",
            "得鱼随贳酒，醉卧荻芦中。"
        ],
        "notes": "",
        "id": "dd11ba5bc017559e7074e1a1457dfe17"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "翁踏孤舟立  其二",
        "preface": "",
        "paragraphs": [
            "一叶孤舟小，生涯在钓筒。",
            "群飞看雁阵，独立是渔翁。",
            "浪与头俱白，颜因酒暂红。",
            "片帆烟渚外，瘦影夕阳中。",
            "蓬鬓千茎雪，芦花两岸风。",
            "烹鲈吹荻火，隔岸呼儿童。"
        ],
        "notes": "",
        "id": "c30102e3cb57313d583074437906b774"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "屋上乌亦好",
        "preface": "",
        "paragraphs": [
            "我访山家友，遥看屋上乌。",
            "不知何事好，所爱与人俱。",
            "竹外参差瓦，簷间八九雏。",
            "只应交缱绻，却喜汝喧呼。",
            "谁赋牙高啄，因吟尾毕逋。",
            "待令鸥可狎，物我两俱无。"
        ],
        "notes": "",
        "id": "fd55c068c607c2c456a092fe50e75468"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "苏武归汉",
        "preface": "",
        "paragraphs": [
            "仗节来归汉，麒麟万古图。",
            "艰难曾使虏，慷慨有臣苏。",
            "雁信传何有，旄残啮已无。",
            "拜恩趋凤阙，挥涕忆龙湖。",
            "日月依新主，风沙失故吾。",
            "一官才属国，揽卷为嗟吁。"
        ],
        "notes": "",
        "id": "3883288056ba8fb54d17cf32cce33ef7"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "龙马负图",
        "preface": "",
        "paragraphs": [
            "八卦将呈露，天宁秘此图。",
            "出因龙马负，瑞与凤麟殊。",
            "八尺非常种，千年有此驹。",
            "皇穹开易象，绿字见珍符。",
            "鸟迹文非比，龟畴数亦俱。",
            "渥洼何足咏，谁复羡西都。"
        ],
        "notes": "",
        "id": "1e924cde75bb15a499cc65da1ec11bd8"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "不寝听金钥",
        "preface": "",
        "paragraphs": [
            "不寝因何事，囊封奏帝庭。",
            "铜壶犹未歇，金钥故频听。",
            "忧国长无寐，怀忠我独醒。",
            "鱼关频借问，凤阙想犹扃。",
            "珂伞依残月，觚棱带晓星。",
            "须臾看鹄立，袖惹御炉馨。"
        ],
        "notes": "",
        "id": "55ef6dde83524736305f99c7f63f09a5"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "鸟影度寒塘",
        "preface": "",
        "paragraphs": [
            "一段秋容好，丹青欲画难。",
            "塘幽尘不到，鸟度影偏寒。",
            "何处寻窠去，行人瞥眼看。",
            "云间寻旧侣，水底见飞翰。",
            "鸥讶随波没，鹏思击水抟。",
            "佳人遥望处，误指镜中鸾。"
        ],
        "notes": "",
        "id": "870fa9f375c98767be23e8835b60a73a"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "云霄一羽毛",
        "preface": "",
        "paragraphs": [
            "自起南阳卧，轩然志气飘。",
            "三分嗟汉业，一羽在云霄。",
            "健翮凌星汉，孤忠翼圣朝。",
            "群雄争逐鹿，百鸷不如雕。",
            "垂翅应嗤异，凌烟未许乔。",
            "出师虽未捷，万古想高标。"
        ],
        "notes": "",
        "id": "a431a7c6dbf8218f68d0a1012a4e4d9a"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "同心言如兰",
        "preface": "",
        "paragraphs": [
            "金石同心好，言言可起予。",
            "纫兰应足比，伐木义何如。",
            "慷慨输情久，芬芳入室初。",
            "诺能为一布，佩不必三闾。",
            "椒榝能欺我，松梅合友渠。",
            "衔杯时对饮，冷淡共园蔬。"
        ],
        "notes": "",
        "id": "f1d4b7e42a95b1f842b39758d641b7bf"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "围棋看驿书",
        "preface": "",
        "paragraphs": [
            "驿骑军书到，风流相国知。",
            "淮淝千载事，宾主一枰棋。",
            "敌手无遗算，名家有此儿。",
            "我方分黑白，渠亦决雄雌。",
            "局外人人喜，边头著著奇。",
            "烂柯翁在否，还笑世人痴。"
        ],
        "notes": "",
        "id": "edd6d9072af37a2c363c6b8c405c33eb"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "儿去看鱼笱",
        "preface": "",
        "paragraphs": [
            "儿去出茅庐，携筇远见渠。",
            "行随溪畔鹤，看取笱中鱼。",
            "童稚喧呼至，笭箵整顿初。",
            "饵寒知不食，罾少问何如。",
            "穿柳呼爷笑，编蒲怪仆疏。",
            "荻芦吹火罢，赊酒遍邻居。"
        ],
        "notes": "",
        "id": "f866fa6323df9141fe0c25385fde23b2"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "赐镜湖一曲",
        "preface": "",
        "paragraphs": [
            "拜赐归湖曲，生涯只此湖。",
            "三韩云不远，一镜月同孤。",
            "天语书黄诰，波光照白须。",
            "柴扉当雁鹜，采地即菰蒲。",
            "殿下投笺乞，波间弄桨娱。",
            "不妨眠井底，醉入八仙图。"
        ],
        "notes": "",
        "id": "61c430bef44c5b30870b064b05355449"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "玉斧修成月",
        "preface": "",
        "paragraphs": [
            "我问青天月，如何缺又生。",
            "冰轮看碾去，玉斧想修成。",
            "睨视柯谁执，传闻璞孰名。",
            "元功无此巧，素魄岂能盈。",
            "兔向圆时捣，蟾因琢夜惊。",
            "广寒八万户，技与女娲争。"
        ],
        "notes": "",
        "id": "189765f38ceee5aeac778502435f96b9"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "杜宇呼名语",
        "preface": "",
        "paragraphs": [
            "叫尽三巴月，凄凉杜宇声。",
            "今人谁与语，故主自呼名。",
            "啼血嗟何意，前身恨未平。",
            "转喉曾有讳，弄舌似犹生。",
            "姓字诸禽识，君臣易世轻。",
            "提壶无意绪，醉魄谩飞鸣。"
        ],
        "notes": "",
        "id": "8ca68b652f4539b084a147c49718eebf"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "渔村晚照",
        "preface": "",
        "paragraphs": [
            "自得江湖趣，生涯乐在渔。",
            "孤村多晚景，落照映荒居。",
            "近水高低岸，诛茅八九庐。",
            "舟横人语近，网漏夕阳疏。",
            "倚棹看归雁，呼儿促煮鱼。",
            "脱蓑眠渐稳，寒月动江虚。"
        ],
        "notes": "",
        "id": "783b1a2f2c20418a79c3b2cd005f0096"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "夫子墙数仞",
        "preface": "",
        "paragraphs": [
            "剑佩随夫子，倾心一瓣香。",
            "四科分等级，数仞叹宫墙。",
            "我正劳钻仰，人惟较短长。",
            "可窥怜子贡，欲倚愧蒙庄。",
            "步步瞠吾后，巍巍藐彼堂。",
            "传心因坐见，三圣远相望。"
        ],
        "notes": "",
        "id": "f3118808c5a3974136e860b5508b5d4b"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "勇士赴敌场",
        "preface": "",
        "paragraphs": [
            "士有非常勇，堂堂赴敌场。",
            "听琴何比象，属意在轩昂。",
            "触手声何怒，推床兴欲狂。",
            "广陵无散卒，易水有刚肠。",
            "剑客休夸诧，桐君为发扬。",
            "闻弦心有感，解使懦夫强。"
        ],
        "notes": "",
        "id": "cee7ded4488a947061f5625f60d5fe53"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "晚凉看洗马",
        "preface": "",
        "paragraphs": [
            "倚杖试徜徉，幽看野兴长。",
            "归鸦凌薄晚，洗马就微凉。",
            "落日明苹渚，轻风拂柳塘。",
            "遥观千顷雪，静涤四蹄霜。",
            "喷沫随流水，摇騣洒夕阳。",
            "尘缨应可濯，阔步逐飞黄。"
        ],
        "notes": "",
        "id": "5f93ca47d65cfd113264c3ea8b7d88ff"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "封比干墓",
        "preface": "",
        "paragraphs": [
            "埋恨非埋骨，生前怨不逢。",
            "比干犹有墓，周室合增封。",
            "一死身奚惜，孤忠愤所钟。",
            "清朝加显泽，终古志遗踪。",
            "宠辱嗟何意，兴亡记所从。",
            "谁甘游地下，攀槛敢婴龙。"
        ],
        "notes": "",
        "id": "bffd502ccf1521fb90aa65044cdc206d"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "雨后过畦润",
        "preface": "",
        "paragraphs": [
            "雨后思花信，相过款杖藜。",
            "翠明开晓嶂，绿润遍春畦。",
            "燕外丝方卷，鸥边雾尚低。",
            "贪看蔬长甲，不觉屐粘泥。",
            "草挟余阴涨，苗分秀色齐。",
            "时逢原上客，大半话耕犂。"
        ],
        "notes": "",
        "id": "512370e6e546de5ec8add50c463e2a1b"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "机舂潺湲力",
        "preface": "",
        "paragraphs": [
            "机事嗟何巧，空村不住舂。",
            "潺湲因借力，俯仰若为容。",
            "尽日劳双杵，疏泉隔几峰。",
            "无人长轧轧，助我为淙淙。",
            "碓下僧长喜，溪边妇亦慵。",
            "香厨炊已办，时倩野云封。"
        ],
        "notes": "",
        "id": "9bc6fe2b954d8d5eaa660bdac2373f9e"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "池水观为政",
        "preface": "",
        "paragraphs": [
            "笔落冰人语，霜凝照夜姿。",
            "平心长似水，观政可于池。",
            "即彼挼蓝处，看渠据案时。",
            "清能见肝胆，烛可但须眉。",
            "泥浊廉何有，泉贪饮自知。",
            "笑他浑数尺，谁道是吾师。"
        ],
        "notes": "",
        "id": "34872cf10d136ba2b58b7fdbb2628ac6"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "水中有行车",
        "preface": "",
        "paragraphs": [
            "野水云何涸，咨嗟为久晴。",
            "昔曾移艇去，今见有车行。",
            "石已磷磷白，流无脉脉生。",
            "不愁濡辔渡，只恐细鱼惊。",
            "宁复沧洲兴，空余野渡名。",
            "秋霖看拍岸，还听棹歌声。"
        ],
        "notes": "",
        "id": "864a7cef185887bbf4239f31e22b8e77"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "买木带巢乌",
        "preface": "",
        "paragraphs": [
            "买木为新居，诗翁德不孤。",
            "巧当三亩宅，带得一巢乌。",
            "羞涩无多费，槎牙已半枯。",
            "却怜栖鹊在，还识主人无。",
            "不入山家券，应添画史图。",
            "从今屋上好，来往听相呼。"
        ],
        "notes": "",
        "id": "4ec67aa8e2a84460ddbe760fa8538acf"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "月疑照颜色",
        "preface": "",
        "paragraphs": [
            "苦忆君颜色，归期未有期。",
            "好风吹梦断，明月使人疑。",
            "对影三人共，怀贤万里悲。",
            "徘徊如欲舞，恍惚与论诗。",
            "蝶化凭谁诘，蟾留讶我痴。",
            "暮云樽酒在，只恐见无时。"
        ],
        "notes": "",
        "id": "57859d360a8e7905fe7df2507d3862d3"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "买石得云饶",
        "preface": "",
        "paragraphs": [
            "自笑生涯拙，天公意赠君。",
            "买来千载石，饶得四时云。",
            "秃笔书新券，苍苔带旧纹。",
            "眼前长秀润，分外是氤氲。",
            "定价元非玉，宜贫可当熏。",
            "时哉为雨去，利与世均分。"
        ],
        "notes": "",
        "id": "c494719c0f405b61ba970f38bf73f9a4"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "柳影不碍舟",
        "preface": "",
        "paragraphs": [
            "长短堤边柳，波流影不流。",
            "浑如低倚岸，却不碍行舟。",
            "水漾千丝乱，风吹一叶浮。",
            "轻摇兰桨过，搅碎绿阴不。",
            "似带墙头燕，如萦镜里鸥。",
            "那堪南浦别，明暗两牵愁。"
        ],
        "notes": "",
        "id": "263ef1d126469bc576a732a17d29b3c1"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "榴花照眼明",
        "preface": "",
        "paragraphs": [
            "惜花愁满眼，倚杖庆新晴。",
            "绿幄连天暗，红榴照我明。",
            "蹙巾迎日吐，剪锦亚风轻。",
            "一见眵昏失，多疑醉缬生。",
            "撚须诗欲就，觌面兴偏清。",
            "却笑酡酡后，看朱碧已成。"
        ],
        "notes": "",
        "id": "5335558cd4d37595ee740afccfb3be23"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "龙跃天衢",
        "preface": "",
        "paragraphs": [
            "头角惊人世，如龙乍跃渊。",
            "身随三月浪，衢在九重天。",
            "云起方成陆，雷驱正急鞭。",
            "战鳞飞百万，怒爪击三千。",
            "赤水神何照，苍精角有躔。",
            "堪嗤时俗眼，空向壁间传。"
        ],
        "notes": "",
        "id": "c7ba6ecf8db8a8787c7e746e39923a3c"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "开冰",
        "preface": "",
        "paragraphs": [
            "仲月鶑花半，朝家已荐冰。",
            "驰来金騕褭，开此玉棱层。",
            "冷逼茅簷透，光从凌室腾。",
            "满盘争雪莹，照眼讶霜凝。",
            "九庙亲祠举，群工禄赐膺。",
            "爱君推托讽，履薄愿兢兢。"
        ],
        "notes": "",
        "id": "271379861407af433d84b89147155be7"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "山有仙则名",
        "preface": "",
        "paragraphs": [
            "试拄看山笏，令人兴洒然。",
            "夸名惊俗眼，知道有神仙。",
            "胜地栖丹客，苍崖比洞天。",
            "烟霞无此辈，方册不应传。",
            "柯烂今何处，箫鸣若个边。",
            "旧闻终缥缈，何似竹林贤。"
        ],
        "notes": "",
        "id": "b097570a297fb2438ce76f939bf222f8"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "为麦祈实",
        "preface": "",
        "paragraphs": [
            "麦事家家作，宸旒轸意微。",
            "无虚民所望，为实我先祈。",
            "见白欣舆诵，𤈶黄屈衮衣。",
            "要他舂日饱，莫使歛时稀。",
            "餠饵香深觊，牷牲荐必肥。",
            "礼成农共庆，加额对龙旗。"
        ],
        "notes": "",
        "id": "71016f2f0be102a50a56d5532575e042"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "云台图功臣",
        "preface": "",
        "paragraphs": [
            "四七纷纭后，慇懃帝念功。",
            "干云台百尺，依日汉群公。",
            "栖爵侵霄汉，挥毫萃画工。",
            "位分勋次第，像列壁西东。",
            "貌写丹青里，名垂竹帛中。",
            "凌烟生面笔，人物古今同。"
        ],
        "notes": "",
        "id": "f311ec4d2c8331ffc22a517afdfb5597"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "携手升玉阶",
        "preface": "",
        "paragraphs": [
            "甃玉成阶戺，天颜去几层。",
            "弹冠酬素愿，携手尽同升。",
            "得侣欣交臂，伊谁恨折肱。",
            "龙墀看密迩，鹓武接飞腾。",
            "已庆天街肃，行须揆路登。",
            "朝回花底散，袖满御香凝。"
        ],
        "notes": "",
        "id": "2668f55956f12d5b934534b53fdf7901"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "𤱶亩不忘君",
        "preface": "",
        "paragraphs": [
            "君幸逢尧舜，孤忠岂敢忘。",
            "身虽居𤱶亩，志亦在岩廊。",
            "草野栖身久，钧天去梦长。",
            "烟霞虽自乐，日月愿依光。",
            "炙背当如甫，披裘莫学光。",
            "此生名未立，金马进封囊。"
        ],
        "notes": "",
        "id": "5176157329b9680bd159db4e25aff396"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "落日见渔樵",
        "preface": "",
        "paragraphs": [
            "落日谁横笛，江村一望遥。",
            "喧喧归鸟雀，得得见渔樵。",
            "薄暮舒愁眼，斜晖带远潮。",
            "依滩纶在手，出谷斧横腰。",
            "歌罢寻归径，影行先度桥。",
            "两翁山水趣，应未羡金貂。"
        ],
        "notes": "",
        "id": "ab1136bd6d77bc0c5aa8034914e12e69"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "看碑不下馿",
        "preface": "",
        "paragraphs": [
            "寺古碑犹在，尘埃半已漫。",
            "骑馿应懒下，逐字细吟看。",
            "钩画雕镌古，虫鱼辨识难。",
            "停鞭欹帽立，缓辔耸肩寒。",
            "应笑修明字，还如援据鞍。",
            "归吟风掠耳，影瘦夕阳残。"
        ],
        "notes": "",
        "id": "46126cb629798bc8075212f67eb870f6"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "梅花疑是君",
        "preface": "",
        "paragraphs": [
            "欲访春消息，寒花昨夜开。",
            "思君如在眼，使我亦疑梅。",
            "蘂冷于人意，窗开露粉腮。",
            "欲同渠索笑，还似子归来。",
            "兰室因香讶，冰肌助我猜。",
            "一枝聊寄与，何日共持杯。"
        ],
        "notes": "",
        "id": "492fb34e26284332177deb809b1b53b4"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "身玉要俱捐",
        "preface": "",
        "paragraphs": [
            "壮节将全赵，威风直挫秦。",
            "若令空授玉，宁用复还身。",
            "此璧瑕何有，伊人气愈嗔。",
            "头宁同碎柱，节不可欺臣。",
            "大义千钧重，微躯一羽均。",
            "后来谁慕蔺，盛节独嶙峋。"
        ],
        "notes": "",
        "id": "0a4f5051b22d53a8bc21306495fd746f"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "清边生战场",
        "preface": "",
        "paragraphs": [
            "已洗天河甲，边清国愈强。",
            "谁生今日衅，战似古沙场。",
            "不见狼烟久，俄惊雁塞荒。",
            "风悲苔染血，月射骨如霜。",
            "榆柳依然好，干戈有底忙。",
            "李华真健笔，吊古思凄凉。"
        ],
        "notes": "",
        "id": "d248b89db37ab7c2ba4dac5fdf0fc068"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "勒石纪汉德",
        "preface": "",
        "paragraphs": [
            "稽落功成后，将军勒石还。",
            "辉华天子德，姓字汉臣班。",
            "篆刻千年绩，镌磨万里山。",
            "勋名沙幕外，岁月永元间。",
            "颂笔嗟何古，胡弓孰敢弯。",
            "龙墀归拜日，称寿动天颜。"
        ],
        "notes": "",
        "id": "aa9fda9aabbd69eb23ccf9c164df5edf"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "云逐度溪风",
        "preface": "",
        "paragraphs": [
            "拂面微风动，轻云过远堤。",
            "飞飞无定迹，逐逐度前溪。",
            "望断江东暮，生从舍北泥。",
            "但随苹末起，还傍蓼花低。",
            "白映清波影，红看孤鹜齐。",
            "似迷归去路，漠漠自东西。"
        ],
        "notes": "",
        "id": "35b0451dbb6a5c6a64323fac38ca2cfe"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "苍隼护巢归",
        "preface": "",
        "paragraphs": [
            "苍隼当秋日，风高万里飞。",
            "忽看孤影过，因护旧巢归。",
            "刷翮抟云汉，翻身度野扉。",
            "雏饥方唧唧，爪立自依依。",
            "莫笑蜂窠小，休嗤燕垒微。",
            "物情元等耳，细大各天机。"
        ],
        "notes": "",
        "id": "0548d02f517896b68aad2ba476c611c5"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "秋高风怒号",
        "preface": "",
        "paragraphs": [
            "人意与秋高，临风意自豪。",
            "倚栏吟未已，拔地怒方号。",
            "露宇遥穷目，霜林见落毛。",
            "威生来虎谷，声震似鲸涛。",
            "六鹢飞应退，群狐惧莫嘷。",
            "拟骑鹏翼去，万里访卢敖。"
        ],
        "notes": "",
        "id": "c4fc656562262d90732cd35c82908a0a"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "金买长门赋",
        "preface": "",
        "paragraphs": [
            "谁买长门赋，闺愁不自禁。",
            "寸肠抒万恨，一字直千金。",
            "菲薄聊为寿，凄凉要写心。",
            "珠帘春寂寂，玉户夜沉沉。",
            "语妙钱何惜，宫闲恨转深。",
            "文君因自笑，我有白头吟。"
        ],
        "notes": "",
        "id": "557c8a09fe5624e3005eadbde04c5054"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "雷隠象车音",
        "preface": "",
        "paragraphs": [
            "不听车音久，逍遥独倚台。",
            "远闻疑所象，细认隠其雷。",
            "不怒声初发，遥闻妾自猜。",
            "轻移莲步出，空喜玉舆来。",
            "只谓君王顾，因知神女推。",
            "千金谁买赋，会使圣心回。"
        ],
        "notes": "",
        "id": "f7a32ac7d384167adef134dd3458d198"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "许由洗耳",
        "preface": "",
        "paragraphs": [
            "有道之君子，箕山一许由。",
            "清波聊洗耳，尘世肯回头。",
            "此趣名千古，奚心长九州。",
            "若令婴世网，何似枕江流。",
            "俗事喧谁听，寒泉响自幽。",
            "邻翁牵犊避，使我转增羞。"
        ],
        "notes": "",
        "id": "2e7c21dd06dabc15e11a062bb163adbd"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "川曲通诸海",
        "preface": "",
        "paragraphs": [
            "直道行今古，渊源妙莫穷。",
            "百川虽若曲，大海必皆通。",
            "酬酢几千变，周流共一中。",
            "问津非断港，无水不归东。",
            "洙泗源尤正，河汾派亦同。",
            "纵横嗟末学，滥说未为雄。"
        ],
        "notes": "",
        "id": "492e4f819fb3875fe5804d9dd7407ed3"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "李下不整冠",
        "preface": "",
        "paragraphs": [
            "李下有傍观，嫌微择所安。",
            "莫将遮日手，轻整切云冠。",
            "故径累垂久，荒林礼数宽。",
            "杜陵羞任落，贡禹喜休弹。",
            "主正操筹待，吾宁岸帻看。",
            "丫童却欢笑，就地拾螬残。"
        ],
        "notes": "",
        "id": "9b9a1349cb4b332c6ce170737349a049"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "瓜田不纳履",
        "preface": "",
        "paragraphs": [
            "莫道田间僻，持身惧指瑕。",
            "近瓜休纳履，为履似侵瓜。",
            "野径风随屧，阳陂雨落花。",
            "藤方铺满地，屦且曳归家。",
            "篱赋长庚蔓，鞋吟子美麻。",
            "及门如有客，倒屣只烹茶。"
        ],
        "notes": "",
        "id": "b06189425f96f85177fecb0c08ddf907"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "精卫衔石填海",
        "preface": "",
        "paragraphs": [
            "精卫谁家女，悲鸣苦自怜。",
            "石知衔不尽，海有恨难填。",
            "妾父曾为帝，禽言自诉天。",
            "磷磷空尔啄，渺渺浩无边。",
            "志有愚公似，冤同杜宇传。",
            "扬尘终可待，且伴羽衣仙。"
        ],
        "notes": "",
        "id": "8483a6fc1e8c699b33c519afea3a293d"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "观庆云图",
        "preface": "",
        "paragraphs": [
            "伊昔承天庆，人间有圣君。",
            "图传何世本，今见古时云。",
            "就日曾谣咏，非烟喜郁纷。",
            "笔工疑顾陆，治盛忆华勋。",
            "简册歌虽在，丹青画罕闻。",
            "坎中元有象，心画妙羲文。"
        ],
        "notes": "",
        "id": "c31e42fac1f7708804ce520e606eb431"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "掬水月在手",
        "preface": "",
        "paragraphs": [
            "水下元无月，江澄别有天。",
            "凝眸欣浩浩，在手掬娟娟。",
            "桂魄方留影，荷衣试弄泉。",
            "正看波底样，俄入掌中圆。",
            "太白狂应揽，知章醉欲眠。",
            "我知光可汲，便拟拍洪肩。"
        ],
        "notes": "",
        "id": "6474906e4ce90ad22eb7485fc411ec0b"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "弄花香满衣",
        "preface": "",
        "paragraphs": [
            "隔岸闻风处，清晨嗅露房。",
            "花因闲弄久，衣有带来香。",
            "试摘枝头白，还拈叶底黄。",
            "恍如玉皇吏，来自锦窠郎。",
            "袖比朝方罢，心因恼欲狂。",
            "谢安休掩鼻，非佩紫罗囊。"
        ],
        "notes": "",
        "id": "12a7f77d76d32c5ec69791802f8add1a"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "梦见周公",
        "preface": "",
        "paragraphs": [
            "至圣元无梦，伤麟有隠忧。",
            "道传自公旦，意切为宗周。",
            "泗水蘧方觉，东山记昔留。",
            "鸿飞归不复，蝶化恍同游。",
            "洛卜图何在，殷楹涕自收。",
            "蒲姑如可作，料想订春秋。"
        ],
        "notes": "",
        "id": "cb44f2d5c50aeac7a520eb56d5a0d13e"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "四更山吐月",
        "preface": "",
        "paragraphs": [
            "愁客眠难稳，危栏忽四更。",
            "乍疑山色改，已吐月华明。",
            "五夜筹将转，孤轮缺未盈。",
            "霜翻禽欲下，云破兔还生。",
            "问晓樵相语，栖寒鹊自惊。",
            "蛾眉秋一半，彻夕恼长庚。"
        ],
        "notes": "",
        "id": "7f5e87a2e25ee3f45097b34a7df34578"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "热不息恶木阴",
        "preface": "",
        "paragraphs": [
            "苦热虽求息，炎凉愧易心。",
            "既云名恶木，那复有佳阴。",
            "烦溽方三叹，婆娑有百寻。",
            "匠皆行弗顾，吾肯据而吟。",
            "冷忆瓜浮玉，清思竹碎金。",
            "鸟犹知所择，人岂马牛襟。"
        ],
        "notes": "",
        "id": "216d58d2958920da41c26cf269d471fb"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "渴不饮盗泉水",
        "preface": "",
        "paragraphs": [
            "盗有经行处，波流恶莫湔。",
            "固能浇我渴，誓不饮渠泉。",
            "奔骥如追电，长鲸拟吸川。",
            "贪夫曾就酌，馋者莫流涎。",
            "窃玉严于史，空瓢碎自贤。",
            "杜陵思贾井，病肺卧江船。"
        ],
        "notes": "",
        "id": "671b496a3128c9e2a10e9bc9c867d602"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "道不拾遗",
        "preface": "",
        "paragraphs": [
            "世似江河去，还闻返朴时。",
            "久藏天下富，不拾道中遗。",
            "行者歌如砥，谁与叹泣岐。",
            "锄金宁弗顾，守剑烈能知。",
            "楚国亡弓在，荆山抵玉嬉。",
            "抱茅嗟薄俗，屋破呼群儿。"
        ],
        "notes": "",
        "id": "873b931380cb6069e58ba1229b31aebc"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "望祀蓬莱",
        "preface": "",
        "paragraphs": [
            "祀事非常典，君王望紫蓬。",
            "仗从天阙下，山在水云中。",
            "采药何时返，鸣鞘秩礼隆。",
            "灵无先沛雨，船有引回风。",
            "夷见燔柴去，仙难架海通。",
            "札书终不验，空翠锁祠宫。"
        ],
        "notes": "",
        "id": "b744a46fe8347887828c6dfe628f4461"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "祖二疏",
        "preface": "",
        "paragraphs": [
            "祖帐都门外，贤哉惜二疏。",
            "史留名不朽，古善画何如。",
            "张幕班离席，归装问故居。",
            "辞官两贤傅，送客几华车。",
            "帝眷慇懃在，臣慙老病余。",
            "重来甘降秩，时为子房嘘。"
        ],
        "notes": "",
        "id": "8ad226e5e958a688445bc484c7e3a409"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "济河焚舟",
        "preface": "",
        "paragraphs": [
            "汔济焚舟去，秦兵意若何。",
            "深仇思必雪，信誓有如河。",
            "甲卒方停棹，将军怒指戈。",
            "连樯皆纵燎，劲气欲熬波。",
            "拜赐前言在，论功一炬多。",
            "至今临岸处，梦想发皤皤。"
        ],
        "notes": "",
        "id": "4a9a503485ff453842f3ca43e72c997a"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "客星",
        "preface": "",
        "paragraphs": [
            "久要刘文叔，论交在阙庭。",
            "不为渠相汉，仅以客名星。",
            "鹤发兼霜白，羊裘近帝青。",
            "宫中聊款款，极下独荧荧。",
            "一点今霄汉，孤灯昔钓汀。",
            "灵台夸列宿，讵肯共图形。"
        ],
        "notes": "",
        "id": "cd3b8fe0657cb36fa968d288841360a8"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "驻跸山",
        "preface": "",
        "paragraphs": [
            "万里君王跸，雷驱铁骑环。",
            "移来云下仗，远驻海东山。",
            "飞檄青丘外，鸣鞘怪石间。",
            "龙经占得耳，禽语喜违颜。",
            "似勒燕然去，如封岱岳还。",
            "铙歌模写遍，何不续东蛮。"
        ],
        "notes": "",
        "id": "d146fb92b63e7d68d081b40f6cb422bc"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "乘月登楼",
        "preface": "",
        "paragraphs": [
            "铁骑围何急，登楼却自由。",
            "一轮秋夜月，百尺岳阳楼。",
            "老将凭栏怒，嫦娥为我留。",
            "功成长啸后，人在古城头。",
            "羽扇荣差可，胡床庾浪游。",
            "千年髯孰似，笛里梦并州。"
        ],
        "notes": "",
        "id": "3cd443685e69d2489f1bcabb95756123"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "饮马长城窟",
        "preface": "",
        "paragraphs": [
            "瘦马如乌渴，长驱傍古城。",
            "听他随窟饮，不暇择泉清。",
            "沙外追风骥，榆边积雨坑。",
            "花鬃摇汉骑，草血染秦兵。",
            "地脉千年恨，波腥万鬣鸣。",
            "思归频蹀躞，苜蓿满宸京。"
        ],
        "notes": "",
        "id": "1bf82ffabe7c4125a8a87efc236b19fc"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "雁足书",
        "preface": "",
        "paragraphs": [
            "中郎沙漠外，羝乳事何如。",
            "頼有云中雁，能传足上书。",
            "衔芦来内苑，系帛自穹庐。",
            "地说荒寒极，人称老病余。",
            "史徒夸问犬，诗莫咏烹鱼。",
            "青鸟僊家使，吾今益信渠。"
        ],
        "notes": "",
        "id": "188575089293547d7435df40943b4b1b"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "无弦琴",
        "preface": "",
        "paragraphs": [
            "道外元无器，聊横膝上琴。",
            "本非弦可弄，自觉趣尤深。",
            "早向声前悟，何劳指下寻。",
            "昭文元不鼓，钟子谩知音。",
            "赜矣钟名哑，伤哉磬有心。",
            "退之如解此，十操不应吟。"
        ],
        "notes": "",
        "id": "e54d71022a87b2da527092fad1d8625c"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "为郎牧羊",
        "preface": "",
        "paragraphs": [
            "卜式何为者，清班粉省郎。",
            "不骑沙苑马，只牧上林羊。",
            "谩诧窠名锦，何如𪨗曳芒。",
            "含香休向阙，挟册且随臧。",
            "列宿从嗤我，三星喜咏牂。",
            "尚怀肥报国，抗疏欲烹桑。"
        ],
        "notes": "",
        "id": "8eb2f600174be7b22f7580e46dfe9433"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "登单于台",
        "preface": "",
        "paragraphs": [
            "天仗祁连外，穷荒鸟雀呼。",
            "登台真帝子，绝幕遁单于。",
            "百级云中见，千官帐下趋。",
            "穹庐垂旷野，警跸近清都。",
            "汉地今无虏，秦城枉避胡。",
            "呼韩天日谒，却入渭桥图。"
        ],
        "notes": "",
        "id": "de91594249ff5f5573b31eee62974c05"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "蒲鞭",
        "preface": "",
        "paragraphs": [
            "自古官刑在，如何只用蒲。",
            "贤哉知道者，陋矣执鞭乎。",
            "草草存笞责，拳拳爱体肤。",
            "教非刑可比，耻患免而无。",
            "舜扑书徒识，秦敲惨自愚。",
            "悲因挞黎庶，适意与宽俱。"
        ],
        "notes": "",
        "id": "07f2a099bee8476288c379d006c70bdc"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "被褐怀珠玉",
        "preface": "",
        "paragraphs": [
            "怀宝伊谁识，累然被褐夫。",
            "荆山宁泣玉，沧海任遗珠。",
            "宽博形何散，龙钟智似愚。",
            "藏渊祇自媚，韫椟肯求沽。",
            "雅志褰裳蹈，旁观按剑无。",
            "我知韦布乐，应不艳金朱。"
        ],
        "notes": "",
        "id": "8c03c240d0e1cdcb570ddaddfd9ed3af"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "堕泪碑",
        "preface": "",
        "paragraphs": [
            "叔子今何在，风流缓带时。",
            "伤心因覩物，堕泪遂名碑。",
            "剥落银钩古，凄凉玉筯□。",
            "生前驱万马，身后立双螭。",
            "人物襄阳记，莓苔太白诗。",
            "羊公岂无德，戎衍却堪悲。"
        ],
        "notes": "",
        "id": "7d2ea41f99a1b0b6088dd6181bec090f"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "杏坛",
        "preface": "",
        "paragraphs": [
            "反袂伤麟后，凄凉旧日坛。",
            "尚为人爱惜，不使杏雕残。",
            "叶映缁林好，枝横泗水寒。",
            "一从梁木去，多把落花看。",
            "自昔棠思召，于今木有韩。",
            "遥知槐并并，根古似龙蟠。"
        ],
        "notes": "",
        "id": "7aaf3dfe3a729f7776b809ef5e236c2e"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "闻鸡起舞",
        "preface": "",
        "paragraphs": [
            "龙卧何时起，生涯厌鼓鼙。",
            "舞因随独鹤，闻偶为荒鸡。",
            "楚客长更梦，秦关未晓啼。",
            "竹风吹袂举，柳月傍楼低。",
            "我醉非无度，渠寒不奈栖。",
            "谁家小垂手，百啭听黄鹂。"
        ],
        "notes": "",
        "id": "495d065045134b03c03827cfbd4aaad4"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "围棋赌墅",
        "preface": "",
        "paragraphs": [
            "太傅筹边日，家庭赌墅时。",
            "淮淝千载事，秦晋一番棋。",
            "得算如翁妙，争先落子知。",
            "汝能输别业，我已笑胡儿。",
            "昙得山先喜，氐争局自痴。",
            "两军临水处，幼度著尤奇。"
        ],
        "notes": "",
        "id": "d02069884ddfda2d79246fa48e13c0f0"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "西狩获麟",
        "preface": "",
        "paragraphs": [
            "西狩知何获，惊嗟遍国人。",
            "自怜方叹凤，何事又逢麟。",
            "伊昔追戎地，于今较猎频。",
            "三家如此僣，一角岂为珍。",
            "笔绝真伤鲁，书成已系秦。",
            "同时多虎辈，谁信兽能仁。"
        ],
        "notes": "",
        "id": "e2282ff10686f50f3309da796bce4ee9"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "五言长城",
        "preface": "",
        "paragraphs": [
            "老子风骚将，雄豪霸一方。",
            "五言如壁立，万里此城长。",
            "气靡曹刘垒，声喧翰墨场。",
            "但令投帻去，谁诧撚须狂。",
            "羲笔图成阵，韩文喻倚墙。",
            "骚坛唯我擅，谁敢犯锋铓。"
        ],
        "notes": "",
        "id": "6faea3a7123ababc3cd992a49c379d66"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "惜花春起早",
        "preface": "",
        "paragraphs": [
            "苦惜花能好，晴窗唤起频。",
            "只忧春去早，却要早寻春。",
            "一片飞愁我，千枝艳恼人。",
            "鸣鞭思晓月，化蝶逐香尘。",
            "醉卧狂谁子，吟看睡太真。",
            "每因风雨夜，不寝为渠颦。"
        ],
        "notes": "",
        "id": "70a429d8ab4550cc158f08fd41263a66"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "爱月夜眠迟",
        "preface": "",
        "paragraphs": [
            "意爱多成癖，清秋怅望时。",
            "月能向人好，夜不恨眠迟。",
            "捣药何为者，停杯屡问之。",
            "貂裘蟾正恋，鸳枕蝶休痴。",
            "昼短何须烛，更寒且咏诗。",
            "婆娑无影处，料得梦相随。"
        ],
        "notes": "",
        "id": "285d82c5ab4a468744c842c7a6cb0ebb"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "登封泰山",
        "preface": "",
        "paragraphs": [
            "海畔山名泰，东封自昔曾。",
            "三千余载记，七十二回登。",
            "冕辂陈金策，衣冠迫玉绳。",
            "秘书留岁月，立视俯丘陵。",
            "华盖行中阪，松官立几层。",
            "祖龙空刻石，千载笑冥升。"
        ],
        "notes": "",
        "id": "71083e8c194f2901ac816014746df733"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "棋声花院闭",
        "preface": "",
        "paragraphs": [
            "花院重重闭，香风拂面轻。",
            "游观多野趣，静听有棋声。",
            "松老藏孤寺，柯翁看几枰。",
            "反关从烂熳，落子自敲铿。",
            "得著僧应笑，栖枝鹊又惊。",
            "须臾闻剥啄，收局出相迎。"
        ],
        "notes": "",
        "id": "4e23f28c2e13c11400b9678c6fedeee0"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "寒机晓犹织",
        "preface": "",
        "paragraphs": [
            "机上谁家女，更长睡不安。",
            "当窗祇自织，到晓不知寒。",
            "霜瓦凝威重，冰丝续断难。",
            "梭声随漏尽，妾意为衣单。",
            "锦字挑谁寄，银缸剔已残。",
            "姑留刀尺久，零落待输官。"
        ],
        "notes": "",
        "id": "1b647d57f6da143adaf126ff6970376b"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "肃时雨若",
        "preface": "",
        "paragraphs": [
            "肃肃存吾敬，冥冥若有期。",
            "人皆欣雨若，心为有天知。",
            "悃切忧民志，勤拳在庙时。",
            "片云催许急，三祝果伊谁。",
            "方寸来何易，吁嗟礼亦宜。",
            "虚中求造化，事应不须唯。"
        ],
        "notes": "",
        "id": "5931b4738819cc8d902d1d80ba7401db"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "鼠须笔",
        "preface": "",
        "paragraphs": [
            "安得如椽笔，晴窗弄鼠须。",
            "知渠来某氏，为我作尖奴。",
            "熏窒搜罗尽，精粗简拔殊。",
            "香沾窗下墨，腥带瓮中腴。",
            "食肉非无相，挥毫且共娱。",
            "生因斯恨汝，莫把篆临模。"
        ],
        "notes": "",
        "id": "5e973fc41a0831bd07d62d1b4e030523"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "僧敲月下门",
        "preface": "",
        "paragraphs": [
            "深夜沉沉寂，谁行下岭坳。",
            "寺深明月照，门闭老僧敲。",
            "剥啄林间寺，婵娟云外梢。",
            "山童破幽梦，人影并疎茅。",
            "殿冷存余篆，窗明待解包。",
            "山虚传谷应，惊鹊亦离巢。"
        ],
        "notes": "",
        "id": "274d2530038ef1aed86140c971a4639c"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "笛里关山月",
        "preface": "",
        "paragraphs": [
            "笛里愁千绪，更长忆故山。",
            "今人吹古曲，汉月照秦关。",
            "霜竹和声切，胡床倨坐闲。",
            "一轮秋塞外，万嶂野云间。",
            "此夜听渠弄，何时照我还。",
            "回思帝城角，花影映朝班。"
        ],
        "notes": "",
        "id": "26886639cab07ab854f9b67e3848162a"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "隔竹敲茶臼",
        "preface": "",
        "paragraphs": [
            "兴入卢仝椀，龙团旋解包。",
            "忽闻茶臼响，正隔竹窗敲。",
            "活水烹新茗，香风度绿梢。",
            "听知童落杵，惊起鹊离巢。",
            "香比云英捣，清无水厄嘲。",
            "林深留客处，未羡巳公茅。"
        ],
        "notes": "",
        "id": "5342d0c4a88d4a09e6e7a4496d97b106"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "门多长者车",
        "preface": "",
        "paragraphs": [
            "窄窄柴门下，多应隠士居。",
            "时人皆障面，长者竞迂车。",
            "罗雀宁辞客，瓜牛旧有庐。",
            "高轩诗李贺，都骑赋相如。",
            "痛饮宜投辖，何心更曳裾。",
            "辛勤有此室，鄙矣羡金鱼。"
        ],
        "notes": "",
        "id": "96c5b2e718723550b86eaa4892e5615c"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "师直为壮",
        "preface": "",
        "paragraphs": [
            "古有征无战，堂堂整六师。",
            "直哉能用壮，敌者欲何为。",
            "道在周如矢，兵行汉有旗。",
            "天威雷在上，人喜雨如时。",
            "敷德苗归舜，干盟鲁却夷。",
            "淮淝知义胜，算入谢安棋。"
        ],
        "notes": "",
        "id": "1824371c5ff46062cd2a554ac88a192a"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "星陈天行",
        "preface": "",
        "paragraphs": [
            "法驾谁摸写，形容比太清。",
            "星陈元肃肃，天运自行行。",
            "阊阖开黄道，璇玑映玉衡。",
            "盖明瞻帝近，旗动认参横。",
            "移得魁台下，如闻警跸鸣。",
            "流光知遣使，招我立通明。"
        ],
        "notes": "",
        "id": "32a053a28c67f239d663a1ab3aa1b57d"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "叫舜苍梧云",
        "preface": "",
        "paragraphs": [
            "叫舜嗟何处，梧江去路长。",
            "天高心渺渺，云远地苍苍。",
            "我欲排阊阖，谁能访帝乡。",
            "泪沾潇水碧，梦入瘴烟黄。",
            "莫唤湘娥问，空怜老杜狂。",
            "重华何可就，骚笔更凄凉。"
        ],
        "notes": "",
        "id": "7df3bbcc72bd8c499ea9f717547d1801"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "山上有泽咸",
        "preface": "",
        "paragraphs": [
            "彼泽卑而汇，维山峻且巉。",
            "上应无见有，气以感而咸。",
            "石隠虚中窍，春蒸润下咸。",
            "画前分艮兑，象外识机缄。",
            "野露浮江柳，溪云到岭杉。",
            "个中皆易理，具眼要非凡。"
        ],
        "notes": "",
        "id": "3385d99f2464bfd997970315b412f4c8"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "君王画阵看",
        "preface": "",
        "paragraphs": [
            "圣世忧边切，骚骚羽檄忙。",
            "凯歌来幕府，画阵奏君王。",
            "宸陛千官庆，军书一卷长。",
            "卷舒从御榻，想像到沙场。",
            "此日丹青笔，当时赤白囊。",
            "会看麟阁上，图写更辉煌。"
        ],
        "notes": "",
        "id": "a87602c914b072b01931dbd9365bc6c9"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "洗砚鱼吞墨",
        "preface": "",
        "paragraphs": [
            "携砚临流洗，迎人戏小鱼。",
            "忘机知似我，吞墨喜看渠。",
            "案上研磨久，池边浣濯初。",
            "黑翻波里影，素染腹中书。",
            "水与烟俱落，香知饵不如。",
            "谁能图罩罩，点笔滴蟾蜍。"
        ],
        "notes": "",
        "id": "6b4d1b6066da8b2a471e426e56af1b2b"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "烹茶鹤避烟",
        "preface": "",
        "paragraphs": [
            "隔竹敲茶臼，禅房汲井烹。",
            "山僧吹火急，野鹤避烟行。",
            "入鼎龙团碎，当窗蚓窍鸣。",
            "紫云飞不断，白鸟去边明。",
            "云舍飘犹湿，风巢远更惊。",
            "通灵数椀后，骑汝访蓬瀛。"
        ],
        "notes": "",
        "id": "6b22785e48a6ff860b2772892852a94a"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "敲云问名氏  其一",
        "preface": "",
        "paragraphs": [
            "避喧谁氏子，远近不知名。",
            "踏雨来相问，敲云忽自惊。",
            "空蒙迷处所，剥啄访平生。",
            "不是师严钓，应须学尹耕。",
            "深山无户籍，虚谷答人声。",
            "野服徐迎客，论文到月明。"
        ],
        "notes": "",
        "id": "3242d1a1d01ef423a8c9b0d177a44189"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "敲云问名氏  其二",
        "preface": "",
        "paragraphs": [
            "何意逃名氏，祇缘避俗纷。",
            "有人来隔岭，问我独敲云。",
            "剥啄声虽急，朦胧唤未闻。",
            "严耕应似子，说筑岂非君。",
            "瞥去鸦惊起，谁来稚答云。",
            "日高才出户，对客却慇懃。"
        ],
        "notes": "",
        "id": "1330a9937396a6ba9bfdcb55b6ad683d"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "滩声起鱼眼",
        "preface": "",
        "paragraphs": [
            "酒醒闻敲云，呼童汲水烹。",
            "龙头琢山骨，鱼眼起滩声。",
            "活水催泉急，凝波与石争。",
            "鳞无游釜见，目有比珠明。",
            "车异羊肠绕，蝇嗤蚓窍鸣。",
            "磨刀谁氏子，对此忆鲈羹。"
        ],
        "notes": "",
        "id": "ebeebe1cf85412afea98ee1d50ba7c16"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "叶带露痕书",
        "preface": "",
        "paragraphs": [
            "拾得阶前叶，提携近玉蜍。",
            "自呵冰冻笔，犹带露痕书。",
            "秋兴题红日，霜寒坠绿初。",
            "珠凝光细碎，墨淡字稀疏。",
            "滴砚研朱易，渲毫汗竹如。",
            "更干虔亦喜，勤扫入僧庐。"
        ],
        "notes": "",
        "id": "2f95a430a7b2e13d69102e2623ff1183"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "不下带道存",
        "preface": "",
        "paragraphs": [
            "自外元无道，抠衣乐圣门。",
            "能因机以悟，不下带而存。",
            "身俯心何愧，腰垂手可扪。",
            "步趋如有见，左右自逢原。",
            "鞶锡殊三褫，绅书味数言。",
            "垂鱼何足羡，愈以训儿孙。"
        ],
        "notes": "",
        "id": "6735aeac96719fa2afd05701243a389b"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "赵庸斋挽诗  其一",
        "preface": "",
        "paragraphs": [
            "金章虽贵岂公荣，一点孤忠百世名。",
            "字字清吟如太白，篇篇奏疏似更生。",
            "士缘气类归宗主，身为朝廷作重轻。",
            "当世共传书几种，最初曾见易先成。"
        ],
        "notes": "",
        "id": "61b150a65da66f9e91549aff43b07928"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "赵庸斋挽诗  其二",
        "preface": "",
        "paragraphs": [
            "品题人物妙权衡，在日江湖有重名。",
            "为国得贤八君子，登门执贽几书生。",
            "少游辇路心交久，晚见南华口义成。",
            "欲序未酬诗卷在，相知可独是同庚。"
        ],
        "notes": "",
        "id": "576933704a5592ba88e3c953f5329597"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "信庵赵少保挽诗  其一",
        "preface": "",
        "paragraphs": [
            "勋名已盛端嘉日，身佩安危三十年。",
            "自去鸿枢开督府，迄辞鸱阁老平泉。",
            "早看养马封侯将，晚作骑鲸捉月仙。",
            "纵道进贤冠最好，不须画此上凌烟。"
        ],
        "notes": "",
        "id": "acca4e4e8136565661c1153540302ea1"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "信庵赵少保挽诗  其二",
        "preface": "",
        "paragraphs": [
            "长淮当日事尤危，孤垒身当数月围。",
            "杨子江头如虎卧，平山堂下似羓归。",
            "二难千载为时出，一战三京与愿违。",
            "赍恨伯符投镜去，追怀到老泪沾衣。"
        ],
        "notes": "",
        "id": "2ea26cdfdf507aa73d4576b4fea976f5"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "信庵赵少保挽诗  其三",
        "preface": "",
        "paragraphs": [
            "百万频年战虎貔，神驰漠北到洮西。",
            "空余八阵江头石，未见一丸关上泥。",
            "守父训辞黄阁去，负时名与紫岩齐。",
            "河山收此英灵气，下马千年看墓题。"
        ],
        "notes": "",
        "id": "22abd1eae5d3ac869b0224e15a44c47d"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "信庵赵少保挽诗  其四",
        "preface": "",
        "paragraphs": [
            "出语无多动造微，公于学问似生知。",
            "客游槐府珍遗帖，世诵樗翁序近诗。",
            "握手最先门下士，伤心谁勒墓前碑。",
            "匆匆四十年间梦，忆到庐江下榻时。"
        ],
        "notes": "",
        "id": "6bb9aef26133fe357a881412273c08ef"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "赵虚斋挽诗  其一",
        "preface": "",
        "paragraphs": [
            "两朝人物号耆英，九折崎岖亦饱经。",
            "几度拂衣心似石，重来曳履发如星。",
            "争名可是因文字，转臂堪嗟失典刑。",
            "何处藏山犹有史，悲笳幽咽若为听。"
        ],
        "notes": "",
        "id": "7569e2a7f13d13d41c283880d39f0525"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "赵虚斋挽诗  其二",
        "preface": "",
        "paragraphs": [
            "奥学深功在易通，御题褒句圣恩隆。",
            "成书自讲前无例，异论难齐久始公。",
            "辞有所之端可据，文无不变论尤工。",
            "臯比定集诸仙听，独惜丁宽道不通。"
        ],
        "notes": "",
        "id": "eaa8c906faec19fe51dcf2f9c4050e90"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "恕斋洪尚书挽诗  其一",
        "preface": "",
        "paragraphs": [
            "定是仙从天目来，少曾吟咏到襄淮。",
            "才名词伯班常伯，学问平斋授恕斋。",
            "华盖谩云邻翰苑，衮衣不许上瑶阶。",
            "海山纵好归何处，叹惜人间事好乖。"
        ],
        "notes": "",
        "id": "dc781cd5d88dd97de51cbdc9e33c443e"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "恕斋洪尚书挽诗  其二",
        "preface": "",
        "paragraphs": [
            "秀骨清姿玉雪同，几多星宿入心胸。",
            "风流王谢谈谐胜，家数常杨制诏工。",
            "坐政事堂无六丈，登文章箓似三洪。",
            "年来人物萧疏甚，玉座东西欠此翁。"
        ],
        "notes": "",
        "id": "f243a223ef9c3c10a07e8a3853c3af27"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "恕斋洪尚书挽诗  其三",
        "preface": "",
        "paragraphs": [
            "伊昔宸京握手初，横经公未到三衢。",
            "早班玉笋还先去，晚侍金华却共趋。",
            "思老有余知笔健，病成应是为诗癯。",
            "峰摧太华嗟何及，身远无因奠束刍。"
        ],
        "notes": "",
        "id": "63c7b9ebc696519f6b854d26a8e2e0d8"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "陈节斋挽诗  其一",
        "preface": "",
        "paragraphs": [
            "诸贤名并端平见，一老音存正始遗。",
            "改纪重来时领袖，持荷独立右尊彝。",
            "心忘世易身难乞，家著书多人少知。",
            "省闼才辞留史馆，可怜便入八哀诗。"
        ],
        "notes": "",
        "id": "12188c54d62b33a2d124573355ec726c"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "陈节斋挽诗  其二",
        "preface": "",
        "paragraphs": [
            "国重穆陵搜巨典，帝咨宿学进隆名。",
            "那知幻境空花散，不待藏山史草成。",
            "笔冢长存堪怅恨，书棺何益谩哀荣。",
            "西山门第今无几，落尽残星泪眼盈。"
        ],
        "notes": "",
        "id": "1a3273cb88812740d1f7580a611b5676"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "陈节斋挽诗  其三",
        "preface": "",
        "paragraphs": [
            "早岁登门叨赏异，暮年造阙喜追陪。",
            "每从省户供词去，多向都曹诵句来。",
            "逐客赠年今尚在，痴儿别饮恰方回。",
            "湖边握手如前日，身隔千山叹玉埋。"
        ],
        "notes": "",
        "id": "496ba77f0d7d30b46c4acfd9190f4fc5"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "李斛峰尚书挽诗  其一",
        "preface": "",
        "paragraphs": [
            "公擢端平第，祥开日下云。",
            "乾坤钟直气，星斗瑞斯文。",
            "出处关时运，更尝厌俗氛。",
            "白头需旧学，何事靳吾君。"
        ],
        "notes": "",
        "id": "2fb364fb986c91179ff2d0dac1481e88"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "李斛峰尚书挽诗  其二",
        "preface": "",
        "paragraphs": [
            "论著千年计，崎岖二纪余。",
            "人多仇直疏，公不羡除书。",
            "曳履归何晚，仪图事竟虚。",
            "早知天许啬，恨不守茅庐。"
        ],
        "notes": "",
        "id": "a386524e735faf3b9b07c07c5a304db1"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "李斛峰尚书挽诗  其三",
        "preface": "",
        "paragraphs": [
            "中朝更几局，鸣世独铮铮。",
            "奏疏如山稿，哀笳何处声。",
            "虽孤岩石望，何损斛峰名。",
            "应有遗书富，何时见集行。"
        ],
        "notes": "",
        "id": "6d27f0947d8a9367b902188fc4172996"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "李斛峰尚书挽诗  其四",
        "preface": "",
        "paragraphs": [
            "当年期集所，一榜上三人。",
            "晚节惟公在，交情独我亲。",
            "楚东分袂久，溪上得书频。",
            "曾共茅簷宿，因行部入闽。"
        ],
        "notes": "",
        "id": "912d94cb5c6b826dc17347fbf1eb7420"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "李斛峰尚书挽诗  其五",
        "preface": "",
        "paragraphs": [
            "三领闽麾节，名高德度宽。",
            "苦寻盐利病，痛念郡凋残。",
            "拟有回天奏，相期对日看。",
            "入朝孤此意，闻者泪阑干。"
        ],
        "notes": "",
        "id": "11c2446e0edc15b60318f22bcf5dba96"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "朔斋中书刘礼侍挽诗  其一",
        "preface": "",
        "paragraphs": [
            "声名早日到宸几，自许凌空健翮飞。",
            "朔党家传真抱负，西州人老几招麾。",
            "长庚穷杀狂如故，韩愈疑为傲则非。",
            "岁晚虽为香案吏，白头终与壮心违。"
        ],
        "notes": "",
        "id": "ee14a6cbe32274f05571115fa7a68fb0"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "朔斋中书刘礼侍挽诗  其二",
        "preface": "",
        "paragraphs": [
            "再造功成始趣还，又从薇省去长安。",
            "登车屡作澄清使，持橐还须文字官。",
            "子美八哀俄入此，贺公二命只书棺。",
            "不知庾亮埋何处，遥想悲笳泪雨潸。"
        ],
        "notes": "",
        "id": "9e53d0e90c9eab6e38940599d8e1db13"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "朔斋中书刘礼侍挽诗  其三",
        "preface": "",
        "paragraphs": [
            "一识端平三十秋，北关重别见南州。",
            "紫薇阁下分房住，黄檗山前并辔游。",
            "碧水诗来秋后得，吴门书去病中投。",
            "交情不薄相期远，底料催归记玉楼。"
        ],
        "notes": "",
        "id": "4b31b5da70edd9d22748292a31d3c5f9"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "赵大资挽诗  其一",
        "preface": "",
        "paragraphs": [
            "先帝云公有相才，经帷曳履久徘徊。",
            "先调化瑟更弦去，却赞兵机杖节来。",
            "祀典空闻陪五使，宗臣不许位三台。",
            "白头遗老孤忠在，忽漫骑鲸亦惜哉。"
        ],
        "notes": "",
        "id": "dcbd875681f5b133c4887363791f656a"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "赵大资挽诗  其二",
        "preface": "",
        "paragraphs": [
            "当年玉座语尤亲，荐士虽多不语人。",
            "天下短长才识尽，内中方寸纸来频。",
            "仆穷分作米盐吏，公许宜为翰墨臣。",
            "回首摛文今梦断，长怀知己泪沾巾。"
        ],
        "notes": "",
        "id": "39ddd502f7322b35ec0d787ab9699510"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "王太博挽诗  其一",
        "preface": "",
        "paragraphs": [
            "兰宫凡几上，直待晚成身。",
            "臣对三千字，君恩第一人。",
            "谈经居未久，岸帻请何频。",
            "风月分能几，空山骨已尘。"
        ],
        "notes": "",
        "id": "9d1c9b376272b0f2322f4e99a8a448e1"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "王太博挽诗  其二",
        "preface": "",
        "paragraphs": [
            "以赋鸣虽早，襟怀实似虚。",
            "出弹齐士铗，归读乐轩书。",
            "丹桂攀殊苦，黄粱梦不如。",
            "在时同手足，入念每沾衣。"
        ],
        "notes": "",
        "id": "9307b3937d1699a70f2451e6608f81a5"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "卢汀州挽诗  其一",
        "preface": "",
        "paragraphs": [
            "名落江湖岁月多，白头还止梦三刀。",
            "胸藏千载心期远，识尽诸贤眼力高。",
            "慷慨当筵谈抵掌，淋漓满壁醉挥毫。",
            "空山埋去泥销骨，何日人间见此豪。"
        ],
        "notes": "",
        "id": "5b95f2889e2e296aebc2782b6e88efc3"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "卢汀州挽诗  其二",
        "preface": "",
        "paragraphs": [
            "野涉来南岸帻时，我方为掾久追随。",
            "炉熏柳叶同清话，酒嚼梅花几赋诗。",
            "别后京华才一见，病余山寺谩相期。",
            "为公一恸今逾纪，当日交游在者谁。"
        ],
        "notes": "",
        "id": "60f83628f631cc84c671c90d4f703f59"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "百七弟挽诗",
        "preface": "",
        "paragraphs": [
            "我嗟孤日早，汝亦守偏亲。",
            "爱甚于诸季，年多似一轮。",
            "家虽老去足，身苦病来频。",
            "卜穴何时定，伤心历四春。"
        ],
        "notes": "",
        "id": "0f46a163559bd709137efa7b43d66369"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "黄倅挽诗  其一",
        "preface": "",
        "paragraphs": [
            "蹇馿骖乘骥盐车，有士如君具眼无。",
            "唾手两科名淡墨，秃头半刺□纡朱。",
            "笔无见梦花何有，玉只空埋草已枯。",
            "摇膝向人吟不住，追思如见重嗟吁。"
        ],
        "notes": "",
        "id": "5e82c85d593f7c0064800afcaa3ee715"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "黄倅挽诗  其二",
        "preface": "",
        "paragraphs": [
            "辈行交情似此稀，旧游追记每攒眉。",
            "桐花古郡为僚日，落叶长安谒选时。",
            "君去鸣琴曾别饮，我期煨芋更论诗。",
            "谁知俯仰成今古，偻指伤心二十朞。"
        ],
        "notes": "",
        "id": "a546d1e4415fe538b4740e6ea1818a94"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "两舅氏挽诗",
        "preface": "",
        "paragraphs": [
            "吾舅虽潜德，人间两玉人。",
            "眼高俱迈俗，鬓秃共娱亲。",
            "场屋因缘薄，诗书趣味新。",
            "少公谈颇胜，伯氏奕尤神。",
            "门外相过少，樽中自酿醇。",
            "荆花同伴老，竹叶满怀春。",
            "寿秩皆逾七，堂封亦与邻。",
            "赠车伤作梦，华屋怅今颦。",
            "甥老头如雪，山空骨已尘。",
            "前年松下酹，语不尽酸辛。"
        ],
        "notes": "",
        "id": "6169aeecea32439a1a526e8b89aede84"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "王仓挽诗",
        "preface": "",
        "paragraphs": [
            "姓名早入文章箓，姿性宜生孝友家。",
            "视世故轻如枣叶，得时名重只皇华。",
            "白杨何处伤心远，紫帽同游饮泪嗟。",
            "向老伊谁同此意，独余一友在东嘉。"
        ],
        "notes": "",
        "id": "45fcd554baf9c2db9a72a5c79ace92d6"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "九江朱长卿挽诗  其一",
        "preface": "",
        "paragraphs": [
            "精神满腹气英英，早岁宜登要路津。",
            "名是平原门下客，字同先汉蜀中人。",
            "已趋文石班犹浅，虽拥油幢志未伸。",
            "壮士不留强虏在，交游相吊泪沾巾。"
        ],
        "notes": "",
        "id": "0d51a92c06da11c79bd5110b91848a61"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "九江朱长卿挽诗  其二",
        "preface": "",
        "paragraphs": [
            "江番相望两年余，度度书来有壮图。",
            "安已弹筝思海道，武空鸣剑说伊吾。",
            "公闲未久骑鲸去，我远先惭倩雁无。",
            "宿草不知秋几度，衰年何计奠生刍。"
        ],
        "notes": "",
        "id": "b68abd5bc09e92e66c71af5480b11916"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "九江朱长卿挽诗  其三",
        "preface": "",
        "paragraphs": [
            "班行一见便欢然，意气相求似夙缘。",
            "得古鼎彝多鉴定，常时樽俎每招延。",
            "郊吟愈和曾成轴，晋帖唐碑不计钱。",
            "见说旧藏今散尽，传家犹幸子能贤。"
        ],
        "notes": "",
        "id": "453237de91d024192426c6286f37ec4f"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "陈所斋挽诗  其一",
        "preface": "",
        "paragraphs": [
            "胸涵万卷笔如虹，四海应无两所翁。",
            "身老肯疑询有鬼，眼高不许宪交公。",
            "祇缘命薄非才薄，信是文穷与学穷。",
            "班路重来终一簿，予麾亦不到莆中。"
        ],
        "notes": "",
        "id": "f663d2642db967102bd1a241a09d4919"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "陈所斋挽诗  其二",
        "preface": "",
        "paragraphs": [
            "三文堂上墨犹鲜，别几何时哭此仙。",
            "散发弄舟思往日，撚髭觅句是前年。",
            "理明洛学知翁少，表慕泷冈有子贤。",
            "人物如斯埋玉去，病违执绋泪潸然。"
        ],
        "notes": "",
        "id": "6c4d643a1855106774c0651fbf5c7f36"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "刘殿讲大卿挽诗  其一",
        "preface": "",
        "paragraphs": [
            "涉世风波恶，收身岁月长。",
            "再三持簜节，八十侍华光。",
            "边入筹如蔡，民怀惠有棠。",
            "两朝凡几奏，书不与人亡。"
        ],
        "notes": "",
        "id": "d0c282a1c142795b1b3e639c04d8a4bb"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "刘殿讲大卿挽诗  其二",
        "preface": "",
        "paragraphs": [
            "已分黄冠老，犹为白发卿。",
            "登朝耆寿俊，圣学缉光明。",
            "盛德兼和介，高怀了死生。",
            "柯山仙窟宅，笙鹤定相迎。"
        ],
        "notes": "",
        "id": "fefffa3d0db04b61743174451430396d"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "莆守汪宗博挽诗  其一",
        "preface": "",
        "paragraphs": [
            "凝香据案几何时，事事传来昔见稀。",
            "生果神如包孝肃，死尤贫似尹翁归。",
            "谁知食少为身害，可恨才多与命违。",
            "见说满城人恸哭，交游那得不沾衣。"
        ],
        "notes": "",
        "id": "660e734bcc431151d54c1c67849ed43f"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "莆守汪宗博挽诗  其二",
        "preface": "",
        "paragraphs": [
            "襟义如公世所难，南来一念十年间。",
            "喜时文石为乌石，未到壶山住道山。",
            "宿草故人酬愿毕，生刍有客吊丧还。",
            "清名虽在身何在，抆泪空嗟造物悭。"
        ],
        "notes": "",
        "id": "9749cbda2db88a90c5314289850fe396"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "莆守汪宗博挽诗  其三",
        "preface": "",
        "paragraphs": [
            "天夺如公亦酷哉，遗民悲慕似婴孩。",
            "輤还夹道号啼送，寝祭诸村接续来。",
            "野录何年能入史，祠成他日转生哀。",
            "溪干旧友多弹泪，半月前书手自回。"
        ],
        "notes": "",
        "id": "7bfb729b8d4159d37809c716a04a7a53"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "吴理卿挽诗  其一",
        "preface": "",
        "paragraphs": [
            "风骨相期众，才名为底穷。",
            "策虽高似董，位却劣于洪。",
            "没世臣卿少，他年史笔公。",
            "赐诗宸训在，无愧是清忠。"
        ],
        "notes": "",
        "id": "3c96ccda28d3985125c30b90bb110c9b"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "吴理卿挽诗  其二",
        "preface": "",
        "paragraphs": [
            "二纪中年废，清时晚岁收。",
            "如斯封马鬣，谩尔跨鼇头。",
            "雅度人何忤，虚名世浪仇。",
            "论交思少日，文会饮榕楼。"
        ],
        "notes": "",
        "id": "21cdb758e47fc45e877cac1d390e292f"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "吴理卿挽诗  其三",
        "preface": "",
        "paragraphs": [
            "白首同收召，追随仅一冬。",
            "公由卿出使，我去掖为农。",
            "上节归曾见，携琴愿莫从。",
            "伤心湖水外，石兽倚长松。"
        ],
        "notes": "",
        "id": "312ad9cad8a07a5699d62101463d0696"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "陈判官挽诗",
        "preface": "",
        "paragraphs": [
            "师学亲闻正始音，半生为母欲投簪。",
            "游环璧水成名去，为念珠曹得誉深。",
            "贤比邺侯家有传，达如康节病先吟。",
            "宁需郡幙辞台幙，到死知君铁石心。"
        ],
        "notes": "",
        "id": "4c64c71f52fc9313c6796d9ab01efcf7"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "陈府判司令挽诗",
        "preface": "",
        "paragraphs": [
            "大科家世衮传芳，恨不峥嵘翰墨场。",
            "空鬰壮图才半刺，合司帝籍便横翔。",
            "官称仅似浔阳白，早慧疑如江夏黄。",
            "曾向掖垣开荐口，眼看埋璧倍嗟伤。"
        ],
        "notes": "",
        "id": "2c043086bc1ccad438ad62da41446f38"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "郑令人挽诗",
        "preface": "",
        "paragraphs": [
            "具眼翁求壻，齐眉老耐贫。",
            "年如绛甲子，贤比鲍夫人。",
            "守诫居官舍，持经识幻身。",
            "亲邻恩意厚，谁不泪沾巾。"
        ],
        "notes": "",
        "id": "b0d9b0b476056cf920d3163b7231d03c"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "陈橘山挽诗  其一",
        "preface": "",
        "paragraphs": [
            "昔侍先师席，西轩笔研同。",
            "晚为莲社客，私号橘山翁。",
            "内景经谁授，还丹诀自通。",
            "仙班催底急，吟此望方蓬。"
        ],
        "notes": "",
        "id": "466f477a65760e4646e92df6d4e94323"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "陈橘山挽诗  其二",
        "preface": "",
        "paragraphs": [
            "数亩园虽小，斋居却有楼。",
            "木奴居半许，果子亦多收。",
            "闲日长趺坐，晴时间出游。",
            "自君之去矣，遥望只增愁。"
        ],
        "notes": "",
        "id": "4f0592980a82db698cf2f5da389d20aa"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "陈橘山挽诗  其三",
        "preface": "",
        "paragraphs": [
            "几年漫仕贫如故，半世投闲乐远谗。",
            "无八九椽多借宅，得三百户谩题衔。",
            "初留兰省交吟卷，再见芝山送别帆。",
            "何月得寻埋玉处，天南凄恻梦松杉。"
        ],
        "notes": "",
        "id": "f38fa1847dd8bcfd5ea895564bc21e01"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "郑子诚挽诗  其一",
        "preface": "",
        "paragraphs": [
            "执经师席下，于我是庚兄。",
            "袖手尘中老，灰心世上名。",
            "杖藜行竟日，杯酒度平生。",
            "终始交情在，无人解索铭。"
        ],
        "notes": "",
        "id": "5ffd5e7345fa05ee2f252854060f4d51"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "郑子诚挽诗  其二",
        "preface": "",
        "paragraphs": [
            "住处虽邻曲，多慙寂寂居。",
            "间能驰手帖，时致以肩舆。",
            "我叹年相若，君衰日渐疏。",
            "人间梦先破，周蝶果何如。"
        ],
        "notes": "",
        "id": "097d1c6d7843d81f1555e8e82f2d269c"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "刘夫人挽诗  其一",
        "preface": "",
        "paragraphs": [
            "淑德生全美，深闺礼自防。",
            "训严今孟母，誓苦昔共姜。",
            "科欲传三世，儿令学四方。",
            "栖鸾吾所爱，千里索铭章。"
        ],
        "notes": "",
        "id": "008882543a168ac26b6e0278d5c6c6a5"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "刘夫人挽诗  其二",
        "preface": "",
        "paragraphs": [
            "独力持家老，真如烈丈夫。",
            "斋明供蕴藻，服饰厌金珠。",
            "甲子祗余六，鸾雌叹久孤。",
            "悲笳讲山路，寒日澹霜芜。"
        ],
        "notes": "",
        "id": "f9aaa38432a28763c91311254fe8730b"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "庄丞内子挽诗  其一",
        "preface": "",
        "paragraphs": [
            "多门嫔贵族，何事喜摩诃。",
            "清比顾家妇，达如凌行婆。",
            "再来邻曲媪，独见女中娥。",
            "委化虽云乐，潘郎鬓柰何。"
        ],
        "notes": "",
        "id": "07f1c2e24e04e83ec5007949826e453b"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "庄丞内子挽诗  其二",
        "preface": "",
        "paragraphs": [
            "死自知归处，生能孝养亲。",
            "真堪名烈妇，岂不胜痴人。",
            "新卜金沙竁，空埋玉雪身。",
            "佳铭求篆石，掺笔为酸辛。"
        ],
        "notes": "",
        "id": "a505c40210404b9fbacd2276b34747ba"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "郑仲升挽诗",
        "preface": "",
        "paragraphs": [
            "西轩同舍日，开爽莫如君。",
            "健笔疑淹笔，方巾似艾巾。",
            "壮年嗟斗粟，老日味羹芹。",
            "邻里交游尽，伤心宿草坟。"
        ],
        "notes": "",
        "id": "69d1b51aa681edf9b4582c3cd7687b5e"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "林甲父挽诗",
        "preface": "",
        "paragraphs": [
            "我有宗传未付衣，喜渠岁晚共吾伊。",
            "云胡丹旐鸣笳去，不见青衿问易时。",
            "生灵运前何太速，为文介后重堪悲。",
            "犀斜宰木今谁主，饮泪看君乳下儿。"
        ],
        "notes": "",
        "id": "49a04c4b6d3b7a673aa929d3ee13bc36"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "丘司理母挽诗",
        "preface": "",
        "paragraphs": [
            "三十年嫠未易禁，信眉才尔遽涔涔。",
            "断机有训名花帖，埋璧无慙见藁砧。",
            "剪发为珪供客馔，却蚶令侃职官箴。",
            "年兄事状夫人志，岁月追思泪满襟。"
        ],
        "notes": "",
        "id": "b66f68c51b785d3e7a296bd84bed8707"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "李提举挽诗  其一",
        "preface": "",
        "paragraphs": [
            "荣涂久历似羊肠，蓬省归来发欲黄。",
            "麟笔正烦朱邸客，骃丝还要锦窠郎。",
            "观鱼濠上归思切，吟雁峰前遗爱长。",
            "金凤赓酬知乐甚，玉楼谁召去何忙。"
        ],
        "notes": "",
        "id": "c9622fd8ebd44b0a3dbf57a204449b8d"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "李提举挽诗  其二",
        "preface": "",
        "paragraphs": [
            "早岁声喧翰墨场，晚寻兰芷到湖湘。",
            "刘郎未得文章力，涪老空怀书传香。",
            "埋璧奈何从石衒，好竽滋甚况琴亡。",
            "山房宿处成终诀，怅忆交情四十霜。"
        ],
        "notes": "",
        "id": "1207295190eaffcf094c867874cafed9"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "陈提举挽诗  其一",
        "preface": "",
        "paragraphs": [
            "三为一疏凤鸣阳，去国投闲两鬓霜。",
            "早有重名居豸府，晚因同姓误君王。",
            "恰还使事逢新政，已峻卿班入太常。",
            "止尼不知何物祟，清时竟失鲁灵光。"
        ],
        "notes": "",
        "id": "e06219f3f3552b1e645142f790a60a62"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "陈提举挽诗  其二",
        "preface": "",
        "paragraphs": [
            "岭海清声玉雪如，门庭尤峻是闲居。",
            "吹嘘昔日班扬赋，受用余年老易书。",
            "亭列百间多筑圃，舟移数里自穿渠。",
            "春来红紫应岑寂，花外无因见小车。"
        ],
        "notes": "",
        "id": "dfa4b57b4a9ac881a4080f78e13aa386"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "陈提举挽诗  其三",
        "preface": "",
        "paragraphs": [
            "别无久近不相忘，见面虽疏意味长。",
            "向摧梁初驰唁疏，已埋玉后送铭章。",
            "我惭临穴诗黄鸟，儿报移阡谶白羊。",
            "絮酒何时浇宿草，些成三赋泪沾裳。"
        ],
        "notes": "",
        "id": "245e14605b4a4c3f7402f4a69db1b3c6"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "赵通判挽诗  其一",
        "preface": "",
        "paragraphs": [
            "世守祗儒术，才优奏最频。",
            "官终半刺史，孝事两家亲。",
            "长葛碑仍在，甘棠爱尚新。",
            "赵公陂上下，遥想泣遗民。"
        ],
        "notes": "",
        "id": "ec722c75b781ef0f6c8f525735788d8a"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "赵通判挽诗  其二",
        "preface": "",
        "paragraphs": [
            "碎剧更尝久，跻攀鬓已皤。",
            "题舆嗟命啬，制锦得名多。",
            "铭好传千载，梁摧付一窠。",
            "书丹慙钝笔，回恻甚于苏。"
        ],
        "notes": "",
        "id": "bb8af37d829e5003994975b64f4c075d"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "山长陈刚父挽诗  其一",
        "preface": "",
        "paragraphs": [
            "名在江湖久，青袍鬓已霜。",
            "苕人师凿齿，莲幕客君房。",
            "甫为思芹去，还遭撼树伤。",
            "清朝公道厄，埋骨竟凄凉。"
        ],
        "notes": "",
        "id": "552d976d8fe167b01c0afd29266c2050"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "山长陈刚父挽诗  其二",
        "preface": "",
        "paragraphs": [
            "君本轻场屋，何心第太常。",
            "吟姿如岛瘦，直性似萧刚。",
            "已恨婵娟误，争知禅化忙。",
            "功名虽有命，诗在莫俱亡。"
        ],
        "notes": "",
        "id": "576d79b62e4b63b44df0138676e0a50a"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "林宗院母挽诗",
        "preface": "",
        "paragraphs": [
            "鹤发贤哉母，冰清又玉温。",
            "早同夫傃隠，晚受子貤恩。",
            "箕笔营新竁，铭文托后村。",
            "登堂曾及拜，吟望暗伤魂。"
        ],
        "notes": "",
        "id": "959007a57ff2d5452950442e16f25b59"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "丘进道内子挽诗",
        "preface": "",
        "paragraphs": [
            "㶉𫛶同看去，闺营不少须。",
            "幼痴儿哭母，死孝妇从姑。",
            "牛卧图形好，鸾栖镜影孤。",
            "藁砧铭石语，凄寄挽郎歌。"
        ],
        "notes": "",
        "id": "2dc2b2611b5ba5d136d41f86c93a33c7"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "梁秘阁挽诗  其一",
        "preface": "",
        "paragraphs": [
            "江幕归来喜脱簪，当门小筑似山庵。",
            "名于世见林间一，爵以仁尊天下三。",
            "早失偏慈心已懒，晚虽漫仕性难堪。",
            "非无忧爱闲成僻，雷雨曾传旧奏函。"
        ],
        "notes": "",
        "id": "b9816f884d6c741ac2133d8c9bf88eca"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "梁秘阁挽诗  其二",
        "preface": "",
        "paragraphs": [
            "白头姓字紫蓬仙，三径还公得乐全。",
            "八九十翁健如虎，等闲一蜕妙于蝉。",
            "何年重见风前树，此夜愁看月上弦。",
            "义合吊庐寒阻我，须携斗酒到冈边。"
        ],
        "notes": "",
        "id": "297630eaa14417c9a40f3784befaa3ab"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "梁秘阁挽诗  其三",
        "preface": "",
        "paragraphs": [
            "当年握手向番湖，岁晚交情不暂疏。",
            "安乐窝中三度宿，往来溪上几回书。",
            "凤游旧客雕零尽，龙窟新阡怅望初。",
            "人物如公应不死，有铭有诔果何如。"
        ],
        "notes": "",
        "id": "01069851ad13610735b00556b8486ca2"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "赵侯母葛氏挽诗",
        "preface": "",
        "paragraphs": [
            "盛德高年百福全，瑶池元是女中仙。",
            "慈民束吏如侯少，为国生材叹母贤。",
            "彩服俄更衰服去，襦歌还与薤歌传。",
            "民怀召父依依切，苦恨夫人不少延。"
        ],
        "notes": "",
        "id": "094716eebf276c310795725f441aec48"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "戴主簿挽诗  其一",
        "preface": "",
        "paragraphs": [
            "榕楼饮日君豪甚，岂料凄凉雪满头。",
            "横鹗几回宾上国，栖鸾一老殡南州。",
            "拜经传业源流在，作赋摩空取次休。",
            "诗卷旧人无十九，箫笳何去暮云愁。"
        ],
        "notes": "",
        "id": "7045fe43622274b2507f1e7cda8de5f9"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "戴主簿挽诗  其二",
        "preface": "",
        "paragraphs": [
            "有子能贤知孝甚，新磨铭石以贫迟。",
            "为君更作招魂些，此士无慙有道碑。",
            "身老梦思埋玉处，客游忆到共灯时。",
            "家成好入遗文去，乞与他年作瑞芝。"
        ],
        "notes": "",
        "id": "fa870101bef6a0911bd982009dcda70d"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "前住黄檗亮西山挽诗",
        "preface": "",
        "paragraphs": [
            "畴昔西山元有亮，师今名亮号西山。",
            "初修白业光时现，晚破玄关发已斑。",
            "缘熟不妨逢檗住，意阑忽漫杖藜还。",
            "雁湖未久跏趺去，汝蜕虽高我怆颜。"
        ],
        "notes": "",
        "id": "abe17c95d39552d9cbba6d4f676944d7"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "黄倅内子挽诗",
        "preface": "",
        "paragraphs": [
            "岸帻生同誉，繙经老耐嫠。",
            "能贤儿似侃，爱客母如珪。",
            "有弟铭崔姊，何人传鲍妻。",
            "霜风吹旐去，笳咽筿塘西。"
        ],
        "notes": "",
        "id": "25cde658898b4946548f73006a423908"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "适轩黄革叟挽诗  其一",
        "preface": "",
        "paragraphs": [
            "翁昔南游日，看君玉雪如。",
            "晚凭居士几，死守乐轩书。",
            "圣处吟应到，原夫技岂疏。",
            "白头心自适，元不羡高车。"
        ],
        "notes": "",
        "id": "8a0ceae483049cf392a84e0b74cf4e91"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "适轩黄革叟挽诗  其二",
        "preface": "",
        "paragraphs": [
            "闽谱虽华远，君于派得黄。",
            "铭宜买石待，诗岂入瓢藏。",
            "忆昔题吟稿，伤今赋一章。",
            "香峦序葬处，遥想暮笳长。"
        ],
        "notes": "",
        "id": "8a9a40623a797dd592f373bff337c36f"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "挽潘守  其一",
        "preface": "",
        "paragraphs": [
            "诗书家世事，公独妙兵筹。",
            "异质生三乳，时名放一头。",
            "万山丛里邑，五岭水边州。",
            "谩道登朝去，功多恨未酬。"
        ],
        "notes": "",
        "id": "f3fbb420f203023810eb02b868bddcea"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "挽潘守  其二",
        "preface": "",
        "paragraphs": [
            "广蜀为唇齿，双江直下舟。",
            "人知传干腹，公识到源头。",
            "袖入榻前疏，筹深岭外忧。",
            "慇懃参近事，字字比龟猷。"
        ],
        "notes": "",
        "id": "26cc2c828ccc93eac17a8499638f1268"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "挽潘守  其三",
        "preface": "",
        "paragraphs": [
            "乡闾扶杖久，早岁誉兵间。",
            "谁信白头叟，能柔赤脚蛮。",
            "人言劳不报，公有道能闲。",
            "似是英雄骨，埋名向此山。"
        ],
        "notes": "",
        "id": "2d625066d55d33660db6ee9274ef8536"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "挽潘守  其四",
        "preface": "",
        "paragraphs": [
            "文武忧才尽，斯人为底穷。",
            "威声传境外，袖手老闽中。",
            "来往二三客，康宁九十翁。",
            "及门曾一识，铭笔愧难工。"
        ],
        "notes": "",
        "id": "220aa67620224b7eca87913f91f35c05"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "同年赵左藏挽诗  其一",
        "preface": "",
        "paragraphs": [
            "登名三十载，岸帻去壶山。",
            "乍入离珠府，不留鸣玉班。",
            "同升君弱冠，久别我衰颜。",
            "及此吟哀些，伤哉数太悭。"
        ],
        "notes": "",
        "id": "5490e294a6db56acc2be026a5a23186c"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "同年赵左藏挽诗  其二",
        "preface": "",
        "paragraphs": [
            "客有南来者，云君病本无。",
            "信然身是梦，俄尔我非吾。",
            "甫脱登山屐，犹倾对月壶。",
            "人生太危脆，变幻止斯须。"
        ],
        "notes": "",
        "id": "c1d3efd85ccb2ac644a747f76f3ba4ac"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "同年赵左藏挽诗  其三",
        "preface": "",
        "paragraphs": [
            "畴昔号宗英，嵚崎恨莫平。",
            "晚同蓍用数，早负榜中名。",
            "握手虽疏阔，惊心隔死生。",
            "白头慈母在，遥想若为情。"
        ],
        "notes": "",
        "id": "bbc9a769818431f6694e36cfd1df1b32"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "挽后村五首  其一",
        "preface": "",
        "paragraphs": [
            "九十非为寿，天胡夺此翁。",
            "两朝名法从，一世大宗工。",
            "集本家家有，囊封字字忠。",
            "老龙虽异宠，堪叹梦俄空。"
        ],
        "notes": "",
        "id": "448b8b502a8846742d4c632d56cb4904"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "挽后村五首  其二",
        "preface": "",
        "paragraphs": [
            "词源泉万斛，笔欲挽天河。",
            "诗比欧韩密，文追汉晋多。",
            "一生名皎皎，四入发皤皤。",
            "班不登书殿，伤哉可柰何。"
        ],
        "notes": "",
        "id": "9491e9d28b236ca9b6fed17e68b3476c"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "挽后村五首  其三",
        "preface": "",
        "paragraphs": [
            "古来皆有死，身岂解千年。",
            "纵使能仙去，何如以集传。",
            "骑鲸乌石外，下马钓矶边。",
            "忍使斯文丧，凭谁问老天。"
        ],
        "notes": "",
        "id": "92a5fe9392d3350fb952a90b74bcf48c"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "挽后村五首  其四",
        "preface": "",
        "paragraphs": [
            "云鬓登堂老，论文四十年。",
            "忆曾同宿处，说到未生前。",
            "精妙无双手，赓酬共几编。",
            "耽禅生笑我，去作海山仙。"
        ],
        "notes": "",
        "id": "ccb222b11a41b7264893d1f46ee4afec"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "挽后村五首  其五",
        "preface": "",
        "paragraphs": [
            "筋力衰难强，伤心苦涕零。",
            "箧多留尺素，药仅致空青。",
            "传后吾何述，生前已自铭。",
            "帷堂才一恸，恨莫听讴铃。"
        ],
        "notes": "",
        "id": "be973957e39164811278712ca37c687f"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "近闻诸山例关堂石门老偶煮黄精以诗为寄次韵以戏之",
        "preface": "",
        "paragraphs": [
            "束缚斋鱼昼掩关，长镵𣃁雪草泥间。",
            "竹炉石鼎甘香賸，分与衰翁却病颜。"
        ],
        "notes": "",
        "id": "203c0d615afc31dec04c0fdd4c6af7b9"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "止戈堂  其一",
        "preface": "",
        "paragraphs": [
            "不识威名擅汉廷，云仍今复见材卿。",
            "万家桃李栽培盛，千里妖氛却扫清。",
            "羽扇纶巾聊自适，风声鹤唳已魂惊。",
            "向来雪锷櫜藏地，賸筑诗坛按酒兵。"
        ],
        "notes": "",
        "id": "3113d80237a61dc4765b06cfb1a599c0"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "止戈堂  其二",
        "preface": "",
        "paragraphs": [
            "一麾局促楚江东，时喜隣藩好信通。",
            "坐厌文书朱墨里，静思谈笑圣贤中。",
            "浮瓯小试茶膏白，照眼分尝荔子红。",
            "想见高堂散凫鹜，竞追乐事赏年丰。"
        ],
        "notes": "",
        "id": "5b3c4af79bea97a377b68e0cd5618830"
    },
    {
        "author": "林希逸",
        "dynasty": "宋",
        "type": "诗",
        "rhythmic": "",
        "title": "拏舟",
        "preface": "",
        "paragraphs": [
            "傍晚拏舟入，身如在画图。",
            "石平疑削玉，湍急见跳珠。",
            "仙迹回还是，峰名转侧殊。",
            "竹间人指点，俱识有仙儒。"
        ],
        "notes": "",
        "id": "2ce03ab16e63fa05288cb8fe1f1c9960"
    }
]