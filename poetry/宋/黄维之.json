[
    {
        "author": "黄维之",
        "dynasty": "宋",
        "type": "诗",
        "rhythmic": "",
        "title": "寿益垣丙午中元日生",
        "preface": "",
        "paragraphs": [
            "天祐熙朝世产贤，承平旧事并今传。",
            "莱公少避中元日，潞国同生丙午年。",
            "翰墨独传千古秘，声名倔在二公先。",
            "功成野服平原去，要伴灵龟巢碧莲。"
        ],
        "notes": "",
        "id": "9b786233841d1202b6a4a45265259f3d"
    },
    {
        "author": "黄维之",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "九日溪头携酒去，万安桥上折花归。"
        ],
        "notes": "",
        "id": "a34781c800411bcb07e1e4009e115a65"
    }
]