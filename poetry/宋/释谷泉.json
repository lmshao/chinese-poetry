[
    {
        "author": "释谷泉",
        "dynasty": "宋",
        "type": "诗",
        "rhythmic": "",
        "title": "书壁",
        "preface": "",
        "paragraphs": [
            "余此芭蕉庵，幽居堆云处。",
            "般般异境未暇数，且看矮松三四树。",
            "寒来烧枯杉，饥食大紫芋。",
            "而今抛之去，不知谁来住。"
        ],
        "notes": "",
        "id": "cd70d0349d16be992af7ced30f0c1b62"
    },
    {
        "author": "释谷泉",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "今期甚好雪，纷纷如秋月。",
            "文殊不出头，普贤呈丑拙。"
        ],
        "notes": "",
        "id": "c86e04c5a0c3ab3e8dd4029aeb4b0a3b"
    },
    {
        "author": "释谷泉",
        "dynasty": "宋",
        "type": "诗",
        "rhythmic": "",
        "title": "赠古调奴",
        "preface": "",
        "paragraphs": [
            "我有山童名古调，不诵经，不礼祖。",
            "解搬榾柮御冬寒，随分衣裳破不补。",
            "会栽蔬，能种芋，千山万山去无惧。"
        ],
        "notes": "",
        "id": "800b385b482491552d75ba70c9f76bee"
    },
    {
        "author": "释谷泉",
        "dynasty": "宋",
        "type": "诗",
        "rhythmic": "",
        "title": "省慈明禅师还而作偈",
        "preface": "",
        "paragraphs": [
            "相别而今又半年，不知谁共对谈禅。",
            "一般秀色湘山里，汝自匡徒我自眠。"
        ],
        "notes": "",
        "id": "8e7ea941f3d6d8f2556ac6dc3c91a259"
    },
    {
        "author": "释谷泉",
        "dynasty": "宋",
        "type": "诗",
        "rhythmic": "",
        "title": "有诣常宁拜舍利塔者以偈赠之",
        "preface": "",
        "paragraphs": [
            "诸禅结伴游玉塔，灵踪胜境将心劄。",
            "归来举似春如何，何似狂僧无缝塔。",
            "无缝塔，最难邈，岂同白玉受人踏。",
            "五湖四海尽云奔，踏破几多茥与靸。",
            "无缝塔，甚匼匝，若遇同人方始答。",
            "忽然展手借样看，便与拦腮鼓一搭。"
        ],
        "notes": "",
        "id": "d1dae630957f9301b415910b336d6a61"
    },
    {
        "author": "释谷泉",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "今朝六月六，谷泉被气𡎺。",
            "不是上天堂，便是入地狱。"
        ],
        "notes": "",
        "id": "914cdf64c22a5b5c22bee77ab481fca9"
    }
]