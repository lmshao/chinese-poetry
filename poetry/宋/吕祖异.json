[
    {
        "author": "吕祖异",
        "dynasty": "宋",
        "type": "诗",
        "rhythmic": "",
        "title": "呈孙元素",
        "preface": "",
        "paragraphs": [
            "匹马先来破晓云，千章乔本翠缤纷。",
            "山围道院窗窗见，泉出丹池处处分。",
            "酒好便能浇磈磊，饭香何必御膻荤。",
            "明朝又踏红尘去，多羡烟霞总属君。"
        ],
        "notes": "",
        "id": "41eaa0f270450986e40ca9f3b004d177"
    },
    {
        "author": "吕祖异",
        "dynasty": "宋",
        "type": "诗",
        "rhythmic": "",
        "title": "重游洞庭",
        "preface": "",
        "paragraphs": [
            "重来洞庭野，往事付行云。",
            "乐奏思黄帝，珠寒讶鄂君。",
            "朝廷用儒术，兵甲洗妖氛。",
            "好在胸中策，堂堂整六军。"
        ],
        "notes": "",
        "id": "c17a90230f7bd103fa4cf9cad9ca350b"
    }
]