[
    {
        "author": "鱼潜",
        "dynasty": "宋",
        "type": "诗",
        "rhythmic": "",
        "title": "杨白花",
        "preface": "",
        "paragraphs": [
            "杨白花，谁教度帘幕。",
            "摇荡春风能几何，不比无情自漂泊。",
            "人生祇合作支离，长秋鸦啼江水落。"
        ],
        "notes": "",
        "id": "0a239e9b224530f098b7efcb39147431"
    },
    {
        "author": "鱼潜",
        "dynasty": "宋",
        "type": "诗",
        "rhythmic": "",
        "title": "古意  其一",
        "preface": "",
        "paragraphs": [
            "青青陵上柏，落落劲不摧。",
            "人生百年内，朝夕变所怀。",
            "斗酒命同好，万里不顾回。",
            "闻有昌国君，谈笑黄金台。",
            "柔言更长跪，信是富贵媒。",
            "但恐气习移，古今不同才。",
            "寄言去国者，岁晚有余哀。"
        ],
        "notes": "",
        "id": "ff19f94977fb3f6adb1279af45f5d026"
    },
    {
        "author": "鱼潜",
        "dynasty": "宋",
        "type": "诗",
        "rhythmic": "",
        "title": "古意  其二",
        "preface": "",
        "paragraphs": [
            "权衡岂公平，天驷但伏枥。",
            "东井不救渴，仓库何时实。",
            "元工肯假借，名器甚可惜。",
            "如何万万古，不行督责术。"
        ],
        "notes": "",
        "id": "7eb3e478c8161a04a58b4f0e50c2862b"
    },
    {
        "author": "鱼潜",
        "dynasty": "宋",
        "type": "诗",
        "rhythmic": "",
        "title": "送郑秘书南归",
        "preface": "",
        "paragraphs": [
            "垂老乃如此，凭高俱惘然。",
            "空能正几字，好去作千年。",
            "童子歌鸲鹆，幽人拜杜鹃。",
            "江花独烂熳，春去得谁怜。"
        ],
        "notes": "",
        "id": "33ca5d2dea7d6b73d23d0353d29cbdd0"
    },
    {
        "author": "鱼潜",
        "dynasty": "宋",
        "type": "诗",
        "rhythmic": "",
        "title": "闻歌",
        "preface": "",
        "paragraphs": [
            "流云行水出名姝，酒尽花前双玉壶。",
            "此曲江南都忘却，春风转调小单于。"
        ],
        "notes": "",
        "id": "d33df54c4bf260626bef894944b568f1"
    }
]