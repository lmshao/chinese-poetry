[
    {
        "author": "翁元龙",
        "dynasty": "宋",
        "type": "诗",
        "rhythmic": "",
        "title": "题曹娥墓",
        "preface": "",
        "paragraphs": [
            "自从西子入吴宫，幸有英娥可劝忠。",
            "同姓最慙曹孟德，垂名只许叔先雄。",
            "虚生浪死人何限，白日青天古一同。",
            "看得冢头三寸草，也嫌桃李嫁东风。"
        ],
        "notes": "",
        "id": "f4f13f981c9c0efa59e49a1017d8d5ce"
    },
    {
        "author": "翁元龙",
        "dynasty": "宋",
        "type": "诗",
        "rhythmic": "",
        "title": "总宜园",
        "preface": "",
        "paragraphs": [
            "此间不愧总宜名，山色湖光任雨晴。",
            "鸿雁一声秋意惨，疏杨摇曳尚多情。"
        ],
        "notes": "",
        "id": "3ed7524f746b5357bfee8000b6651508"
    }
]