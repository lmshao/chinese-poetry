[
    {
        "author": "罗烨",
        "dynasty": "宋",
        "type": "诗",
        "rhythmic": "",
        "title": "小说引子  其一",
        "preface": "",
        "paragraphs": [
            "静坐闲窗对短檠，曾将往事广搜寻。",
            "也题流水高山句，也赋阳春白雪吟。",
            "世上是非难入耳，人间名利不关心。",
            "编成风月三千卷，散与知音论古今。"
        ],
        "notes": "",
        "id": "2f9ea86541e0419b68ba212203d54f63"
    },
    {
        "author": "罗烨",
        "dynasty": "宋",
        "type": "诗",
        "rhythmic": "",
        "title": "小说引子  其二",
        "preface": "",
        "paragraphs": [
            "传自鸿荒判古初，羲农黄帝立规模。",
            "无为少昊更颛帝，相授高辛唐及虞。",
            "位禅夏商周列国，权归秦汉楚相诛。",
            "两京中乱生王莽，三国争雄魏蜀吴。",
            "西晋洛阳终四世，再兴建邺复其都。",
            "宋齐梁魏分南北，陈灭周亡隋易孤。",
            "唐世末年称五代，宋承周禅握干符。",
            "子孙神圣膺天命，万载升平复版图。"
        ],
        "notes": "",
        "id": "c9d6f1415966a6e83ad80be63b8dcd69"
    },
    {
        "author": "罗烨",
        "dynasty": "宋",
        "type": "诗",
        "rhythmic": "",
        "title": "小说引子  其三",
        "preface": "",
        "paragraphs": [
            "破尽诗书泣鬼神，发扬义士显忠臣。",
            "试开戛玉敲金口，说与东西南北人。"
        ],
        "notes": "",
        "id": "a502b98d75131fea918fdbcd9edf5d8b"
    },
    {
        "author": "罗烨",
        "dynasty": "宋",
        "type": "诗",
        "rhythmic": "",
        "title": "小说引子  其四",
        "preface": "",
        "paragraphs": [
            "春浓花艳佳人胆，月黑风寒壮士心。",
            "讲论只凭三寸舌，秤评天下浅和深。"
        ],
        "notes": "",
        "id": "895c94dad3a499fa5827381260059920"
    },
    {
        "author": "罗烨",
        "dynasty": "宋",
        "type": "诗",
        "rhythmic": "",
        "title": "小说开辟",
        "preface": "",
        "paragraphs": [
            "小说纷纷皆有之，须凭实学是根基。",
            "开天辟地通经史，博古明今历传奇。",
            "藏蕴满怀风与月，吐谈万卷曲和诗。",
            "辨论妖怪精灵话，分别神仙达士机。",
            "涉案鎗刀并铁骑，闺情云雨共偷期。",
            "世间多少无穷事，历历从头说细微。"
        ],
        "notes": "",
        "id": "06f9959a2c3b7c00b70985b8a02625ef"
    }
]