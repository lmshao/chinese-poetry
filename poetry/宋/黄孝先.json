[
    {
        "author": "黄孝先",
        "dynasty": "宋",
        "type": "诗",
        "rhythmic": "",
        "title": "吊宿州妓张温卿",
        "preface": "",
        "paragraphs": [
            "人生第一莫多情，眼看仙花结不成。",
            "为报两京才子道，好将诗句哭温卿。"
        ],
        "notes": "",
        "id": "9c9d9cbcaa96cc5735e4a7a4097b2137"
    },
    {
        "author": "黄孝先",
        "dynasty": "宋",
        "type": "诗",
        "rhythmic": "",
        "title": "留题清渭楼",
        "preface": "",
        "paragraphs": [
            "黄公爱山不知休，终日不下清渭楼。",
            "与官落得官下隐，爱山不得山中游。",
            "朝看暮看山更好，古人今人空自老。",
            "天生定分不可移，白云悠悠寄怀抱。"
        ],
        "notes": "",
        "id": "095ac943b13ad798c497bfe615370eed"
    },
    {
        "author": "黄孝先",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "天寒霜落雁来栖，岁晚川空雁不归。",
            "江海一身多少事，清风明月我沾衣。"
        ],
        "notes": "",
        "id": "ce93c1cef139efedabf20c88bf50aa01"
    },
    {
        "author": "黄孝先",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "风簷燕引五六子，露井榴开三四花。"
        ],
        "notes": "",
        "id": "b9801bd064d6c3b08eced4fe5ecb509d"
    },
    {
        "author": "黄孝先",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "日者未知裴令贵，世人争笑祢生狂。"
        ],
        "notes": "",
        "id": "fc4d245d3d9d8420173a66d94d943cd2"
    },
    {
        "author": "黄孝先",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "恩同花上露，留得不多时。"
        ],
        "notes": "",
        "id": "81d3b7a24d4a67e043b8f02327b6d448"
    }
]