[
    {
        "author": "曾孝宽",
        "dynasty": "宋",
        "type": "诗",
        "rhythmic": "",
        "title": "送程给事知越州",
        "preface": "",
        "paragraphs": [
            "承明厌直怀乡日，适得当年严助州。",
            "况是北归持节倦，喜闻东去典城优。",
            "长江风月消残暑，故国莼鲈近早秋。",
            "遥想下车民讼简，不妨乘兴剡溪游。"
        ],
        "notes": "",
        "id": "2e607b92f963b74519ef95e7900947e0"
    },
    {
        "author": "曾孝宽",
        "dynasty": "宋",
        "type": "诗",
        "rhythmic": "",
        "title": "史院席上奉和首相吴公元韵",
        "preface": "",
        "paragraphs": [
            "御府颁醇酿，君恩锡馂余。",
            "赐筵遵故事，䌷史重新书。",
            "燕饮难偕此，风流不伟欤。",
            "素餐非所职，愧附相君车。"
        ],
        "notes": "",
        "id": "0a56c8b421d2a9a1164421bae6f12e3e"
    }
]