[
    {
        "author": "虞㠭",
        "dynasty": "宋",
        "type": "诗",
        "rhythmic": "",
        "title": "释奠诗",
        "preface": "",
        "paragraphs": [
            "正学昭昭责力行，湖湘一派到于今。",
            "好翻愚岛词锋手，密察濂溪理窟心。",
            "二水秋清严奠礼，九疑云近想韶音。",
            "咏归也觉西风好，须信诗□在泮林。"
        ],
        "notes": "",
        "id": "8e8e2799b35e3bc69d16b5d3a69c6ac5"
    },
    {
        "author": "虞㠭",
        "dynasty": "宋",
        "type": "诗",
        "rhythmic": "",
        "title": "宝唐帖",
        "preface": "",
        "paragraphs": [
            "□□□□未满看，虚庭小饮胜凭阑。",
            "浮云尽卷堂堂见，清影将圆处处欢。",
            "一点神光千里在，三秋佳景四并难。",
            "人生几度逢今夕，更觉闲中天地宽。"
        ],
        "notes": "",
        "id": "65112c6296659b0eb7bc69ab94906547"
    }
]