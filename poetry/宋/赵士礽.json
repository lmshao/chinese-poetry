[
    {
        "author": "赵士礽",
        "dynasty": "宋",
        "type": "诗",
        "rhythmic": "",
        "title": "和张叔夏梅岭  其一",
        "preface": "",
        "paragraphs": [
            "闻道西山尽是梅，暂陪高兴酌金罍。",
            "衰颜白发旋老矣，脱帽簪花亦放哉。",
            "籍草为茵方醉睡，落英扑面又衔杯。",
            "须臾月照千堆雪，故使朱轮倒载回。"
        ],
        "notes": "",
        "id": "5e09987a94501e82a6ca2b5559b49abf"
    },
    {
        "author": "赵士礽",
        "dynasty": "宋",
        "type": "诗",
        "rhythmic": "",
        "title": "和张叔夏梅岭  其二",
        "preface": "",
        "paragraphs": [
            "一岭江梅烂熳芳，追陪杖屦兴偏长。",
            "山幽日转移疏影，人静风回度暗香。",
            "从尔轻肥多宴赏，嗟予清健对时康。",
            "他年自许调金鼎，绝味应当献帝王。"
        ],
        "notes": "",
        "id": "1cd515a5f545af162326e493bc71ed75"
    },
    {
        "author": "赵士礽",
        "dynasty": "宋",
        "type": "诗",
        "rhythmic": "",
        "title": "游报恩寺",
        "preface": "",
        "paragraphs": [
            "绿暗红稀日渐长，追游不觉到云房。",
            "庭前密菊花铺锦，竹外娇莺语转簧。",
            "把盏自能忘得失，围棋何必较低昂。",
            "篮舆款曲归来晚，满路清风拂面凉。"
        ],
        "notes": "",
        "id": "adc7ecacb523a61767767bd88cf8d2ae"
    },
    {
        "author": "赵士礽",
        "dynasty": "宋",
        "type": "诗",
        "rhythmic": "",
        "title": "赠申孝子",
        "preface": "",
        "paragraphs": [
            "铅山乃灵山，号为七宝库。",
            "有时地爱宝，人杰时一付。",
            "礼闱较文章，发为性仁赋。",
            "盛美固不绝，且作忠孝路。",
            "时凶盗贼多，炽焰不容捕。",
            "长驱斩关来，提挥远相诉。",
            "申生本医家，首冲众贼怒。",
            "有子趋而前，悲泣湿衣袧。",
            "愿代父之死，三刀色不怖。",
            "贼曰汝子孝，解衣衬血污。",
            "以此两全生，父子欢如故。",
            "何不上明君，表旌当金铸。"
        ],
        "notes": "",
        "id": "70e886169380663c9173de1f8eab8795"
    }
]