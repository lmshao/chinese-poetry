[
    {
        "author": "释元妙",
        "dynasty": "宋",
        "type": "诗",
        "rhythmic": "",
        "title": "偈二首  其一",
        "preface": "",
        "paragraphs": [
            "黄昏鸡报晓，半夜日头明。",
            "惊起雪狮子，瞠开红眼睛。"
        ],
        "notes": "",
        "id": "ccd75927cb93ce717a75eef21094f4bc"
    },
    {
        "author": "释元妙",
        "dynasty": "宋",
        "type": "诗",
        "rhythmic": "",
        "title": "偈二首  其二",
        "preface": "",
        "paragraphs": [
            "南泉肚里饱齁齁，庄主虽饥解点头。",
            "侍者只闻歌乐响，不知洪饮在高楼。"
        ],
        "notes": "",
        "id": "79fe8187e589e2e667878a32801bc560"
    },
    {
        "author": "释元妙",
        "dynasty": "宋",
        "type": "诗",
        "rhythmic": "",
        "title": "颂古二首  其一",
        "preface": "",
        "paragraphs": [
            "万卷诗书，一时头角，才跨宗门，便施谋略。",
            "古归宗，真老作。",
            "只顾满弯弓，不知谁见双雕落。",
            "绝毫绝厘，如山如岳。",
            "堂堂气宇冠儒林，浩浩清风播寥廓。"
        ],
        "notes": "",
        "id": "7accc5bfc017f199a58e3c653bd8a94c"
    },
    {
        "author": "释元妙",
        "dynasty": "宋",
        "type": "诗",
        "rhythmic": "",
        "title": "颂古二首  其二",
        "preface": "",
        "paragraphs": [
            "常侍举笔，万事皆吉。",
            "直下承当，急急如律。",
            "米胡参官，忘前失后。",
            "且告贵人，为我相救。"
        ],
        "notes": "",
        "id": "3de884c90f67ef486c3fbacfb2684d17"
    }
]