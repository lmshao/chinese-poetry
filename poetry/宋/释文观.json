[
    {
        "author": "释文观",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "过去诸如来，斯门已成就，好事不如无。",
            "现在诸菩萨，今各入圆明，好事不如无。",
            "未来修学人，当依如是住，好事不如无。"
        ],
        "notes": "",
        "id": "b28c7ffce22e8b64e9237fd277d24784"
    },
    {
        "author": "释文观",
        "dynasty": "宋",
        "type": "诗",
        "rhythmic": "",
        "title": "颂古三首  其一",
        "preface": "",
        "paragraphs": [
            "冬瓜蘸雪未为淡，匠者三文淡最幽。",
            "淡最幽，天共白云晓，水和明月流。"
        ],
        "notes": "",
        "id": "79f246fe592ed8d637fb042281489031"
    },
    {
        "author": "释文观",
        "dynasty": "宋",
        "type": "诗",
        "rhythmic": "",
        "title": "颂古三首  其二",
        "preface": "",
        "paragraphs": [
            "赵州勘破老婆时，恰似青春三月里。",
            "陌上游人争看花，鹧鸪啼处谁相委。"
        ],
        "notes": "",
        "id": "821fc248f8fd1fe0295dd3cd020bc4d8"
    },
    {
        "author": "释文观",
        "dynasty": "宋",
        "type": "诗",
        "rhythmic": "",
        "title": "颂古三首  其三",
        "preface": "",
        "paragraphs": [
            "冰雪肌肤西舍女，梳粧巧巧画双眉。",
            "傍人笔力强传写，户外如何见得伊。"
        ],
        "notes": "",
        "id": "a6c011cddf5269d54de882e620a698bb"
    }
]