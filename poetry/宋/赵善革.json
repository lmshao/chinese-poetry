[
    {
        "author": "赵善革",
        "dynasty": "宋",
        "type": "诗",
        "rhythmic": "",
        "title": "题翠蛟亭",
        "preface": "",
        "paragraphs": [
            "未到康庐看玉渊，且来大涤掬飞泉。",
            "决流放闸虽人力，溅玉跳珠却自然。"
        ],
        "notes": "",
        "id": "f65134b61076bfbae67708409b260cb6"
    },
    {
        "author": "赵善革",
        "dynasty": "宋",
        "type": "诗",
        "rhythmic": "",
        "title": "大涤洞  其一",
        "preface": "",
        "paragraphs": [
            "敲撑振策上嶙峋，乱石逢迎领略频。",
            "风窦静吟吹地籁，涧泉高泻曳天绅。",
            "云山胜景身无累，觞咏清怀笔有神。",
            "残梦惊回三十岁，瑯玕芝草一时新。"
        ],
        "notes": "",
        "id": "10c84d7c070b9e79f1cd1bbf8ca4e00d"
    },
    {
        "author": "赵善革",
        "dynasty": "宋",
        "type": "诗",
        "rhythmic": "",
        "title": "大涤洞  其二",
        "preface": "",
        "paragraphs": [
            "旧游风物转头非，只有青山不改移。",
            "深壑贮风驯虎啸，断崖飞瀑翠蛟驰。",
            "郭翁遗迹云烟锁，坡老清名草木知。",
            "笑问聚仙亭上月，风流应不减当时。"
        ],
        "notes": "",
        "id": "33062656b08929dd38bddeff66c2b2d6"
    },
    {
        "author": "赵善革",
        "dynasty": "宋",
        "type": "诗",
        "rhythmic": "",
        "title": "大涤洞  其三",
        "preface": "",
        "paragraphs": [
            "冠盖初收见在身，来寻大涤涤尘氛。",
            "心如霜后凌虚月，迹是风前出岫云。",
            "仙姥定能赊瓮酒，华堂小憩看炉熏。",
            "甚思屏置人间事，韬养岩间雾雨文。"
        ],
        "notes": "",
        "id": "aa96c9bf0cb0631550e3f28e74204426"
    }
]