[
    {
        "author": "释惟久",
        "dynasty": "宋",
        "type": "诗",
        "rhythmic": "",
        "title": "赞死心禅师偈  其一",
        "preface": "",
        "paragraphs": [
            "韶阳死心，灵源甚深。",
            "耳中见色，眼里闻声。",
            "凡明圣昧，后富前贫。",
            "利生济物，点铁成金。",
            "丹青徒状，非古非今。"
        ],
        "notes": "",
        "id": "dca5d7f5d08c76e3ab862ac55fcdb705"
    },
    {
        "author": "释惟久",
        "dynasty": "宋",
        "type": "诗",
        "rhythmic": "",
        "title": "赞死心禅师偈  其二",
        "preface": "",
        "paragraphs": [
            "死心非真，真非死心。",
            "虚空无状，妙有无形。",
            "绝后再苏，亲见死心。"
        ],
        "notes": "",
        "id": "828f969dab410fd258fdb4051035149e"
    },
    {
        "author": "释惟久",
        "dynasty": "宋",
        "type": "诗",
        "rhythmic": "",
        "title": "读法界观",
        "preface": "",
        "paragraphs": [
            "物我元无二，森罗镜象同。",
            "明明超主伴，了了彻真空。",
            "一体含多法，交参帝网中。",
            "重重无尽意，动静悉圆通。"
        ],
        "notes": "",
        "id": "dc3446fd4c6fd75b1671cfa5df8b10fd"
    }
]