[
    {
        "author": "王克功",
        "dynasty": "宋",
        "type": "诗",
        "rhythmic": "",
        "title": "思友",
        "preface": "",
        "paragraphs": [
            "孤坐忽太息，拂衣临长风。",
            "天高夕月冷，木脱秋山空。",
            "良晤匪易得，好怀难再同。",
            "思君不可见，心逐孤飞鸿。"
        ],
        "notes": "",
        "id": "37ab1846d0de3db626d709d65967ba4d"
    },
    {
        "author": "王克功",
        "dynasty": "宋",
        "type": "诗",
        "rhythmic": "",
        "title": "剑浦思归  其一",
        "preface": "",
        "paragraphs": [
            "韶华客里一番老，自叹此生行路多。",
            "独上危楼望乡国，阑干倚遍奈愁何。"
        ],
        "notes": "",
        "id": "265c55b1f95ca87c38d207fc6c2a0471"
    },
    {
        "author": "王克功",
        "dynasty": "宋",
        "type": "诗",
        "rhythmic": "",
        "title": "剑浦思归  其二",
        "preface": "",
        "paragraphs": [
            "古柳枝头啼暮鸦，清明时候又天涯。",
            "故园桃李凭君问，老却春风几度花。"
        ],
        "notes": "",
        "id": "fa70a655aacfdda4b6b559e4a56fa98e"
    },
    {
        "author": "王克功",
        "dynasty": "宋",
        "type": "诗",
        "rhythmic": "",
        "title": "梅仙山",
        "preface": "",
        "paragraphs": [
            "芒𪨗支藤上翠微，长松影里叩柴扉。",
            "石坛丹灶苍苔冷，天阔风高鹤不归。"
        ],
        "notes": "",
        "id": "848a9197d90ffb6f1da9585150f6ecea"
    },
    {
        "author": "王克功",
        "dynasty": "宋",
        "type": "诗",
        "rhythmic": "",
        "title": "咏柳",
        "preface": "",
        "paragraphs": [
            "春到枝枝是绿丝，秋来叶叶是愁眉。",
            "灞桥何限经行者，不记寻花系马时。"
        ],
        "notes": "",
        "id": "ca82002d846f7dd70465e965a372e414"
    }
]