[
    {
        "author": "张伯常",
        "dynasty": "宋",
        "type": "诗",
        "rhythmic": "",
        "title": "宿难老堂",
        "preface": "",
        "paragraphs": [
            "漆园秋净夜堂虚，偶伴横林隠者居。",
            "纸绉白云垂帐厚，荻筛明月下帘疏。",
            "玉棋子夺三军令，金剪刀翻数体书。",
            "疏广拂衣惭不早，芰荷舟舫草茅芦。"
        ],
        "notes": "",
        "id": "dd0f72020e8ba1f752b0dcaf5d007b27"
    },
    {
        "author": "张伯常",
        "dynasty": "宋",
        "type": "诗",
        "rhythmic": "",
        "title": "题双峰显祖院",
        "preface": "",
        "paragraphs": [
            "煖脉匀青地上苔，拂尘题柱记花开。",
            "海风一夜吹山雨，却送春寒入寺来。"
        ],
        "notes": "",
        "id": "5186c8675afb770502da967645d2e4ec"
    }
]