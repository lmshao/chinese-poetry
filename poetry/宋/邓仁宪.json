[
    {
        "author": "邓仁宪",
        "dynasty": "宋",
        "type": "诗",
        "rhythmic": "",
        "title": "次吴说避地白岩山中书怀韵",
        "preface": "",
        "paragraphs": [
            "避地南来极，吾乡北斗边。",
            "风尘今阻隔，途路旧迍邅。",
            "闾里千门盛，湖山百卉鲜。",
            "故乡归未得，飞梦入青天。"
        ],
        "notes": "",
        "id": "5e5edab90fe2702576142287ba6ec8ff"
    },
    {
        "author": "邓仁宪",
        "dynasty": "宋",
        "type": "诗",
        "rhythmic": "",
        "title": "次廉布书事三首呈郎中机宜韵  其一",
        "preface": "",
        "paragraphs": [
            "狎鸥东海上，结友竹林贤。",
            "国难知谁救，途穷祇自怜。",
            "空花迷眼界，秋月契心禅。",
            "未起归欤兴，重寻载酒船。"
        ],
        "notes": "",
        "id": "c43e2a37a93624b21f28a6eb5b55b087"
    },
    {
        "author": "邓仁宪",
        "dynasty": "宋",
        "type": "诗",
        "rhythmic": "",
        "title": "次廉布书事三首呈郎中机宜韵  其二",
        "preface": "",
        "paragraphs": [
            "五星不循轨，征战未应休。",
            "妇叹怀空室，鹤鸣增旧愁。",
            "刘公三见顾，诸葛万机投。",
            "四海今多病，维摩分外忧。"
        ],
        "notes": "",
        "id": "a37ad11763b296162237e9d2995e5a56"
    },
    {
        "author": "邓仁宪",
        "dynasty": "宋",
        "type": "诗",
        "rhythmic": "",
        "title": "次廉布书事三首呈郎中机宜韵  其三",
        "preface": "",
        "paragraphs": [
            "明月杖头挂，啸歌沧海边。",
            "自闻狮子吼，尽吐野狐涎。",
            "酒兴如流水，诗情似直弦。",
            "岩花应未老，更上白云巅。"
        ],
        "notes": "",
        "id": "f65f27203db606be7f7ec09dbc152adf"
    },
    {
        "author": "邓仁宪",
        "dynasty": "宋",
        "type": "诗",
        "rhythmic": "",
        "title": "瀑布泉",
        "preface": "",
        "paragraphs": [
            "鲛人对泣号且呼，洒落瀛洲万斛珠。",
            "海神知贵不敢受，天池泻下扶焦枯。",
            "初疑素霓随银汉，尽似明月投氷壶。",
            "庐山瀑布几千丈，较此不可分锱铢。",
            "胶西先生春睡足，喜见晴光漱寒玉。",
            "武陵迷路初不知，错认松风响岩谷。",
            "金波满泛琉璃钟，长揖云峰谢拘束。",
            "更约青莲社里人，同向苍崖结茆屋。"
        ],
        "notes": "",
        "id": "729a07aa87b2d29da58228847638991f"
    }
]