[
    {
        "author": "袁枢",
        "dynasty": "宋",
        "type": "诗",
        "rhythmic": "",
        "title": "高宗皇帝挽词  其一",
        "preface": "",
        "paragraphs": [
            "云集燕城扰，龙翔汉业兴。",
            "风燃燎衣火，雪拥渡河冰。",
            "险难成戡定，忧劳付纂承。",
            "百年余父老，呜咽望原陵。"
        ],
        "notes": "",
        "id": "5ef83d667a8f5112d3beb7153c5507c9"
    },
    {
        "author": "袁枢",
        "dynasty": "宋",
        "type": "诗",
        "rhythmic": "",
        "title": "高宗皇帝挽词  其二",
        "preface": "",
        "paragraphs": [
            "历数钦尧命，讴歌乐舜归。",
            "玑衡新日月，黼黻旧裳衣。",
            "姑射游神远，崆峒探道微。",
            "龙髯攀莫及，空怅白云飞。"
        ],
        "notes": "",
        "id": "ec34c9584d4d2eb9287fcbf98d10951c"
    },
    {
        "author": "袁枢",
        "dynasty": "宋",
        "type": "诗",
        "rhythmic": "",
        "title": "题建宁南乡桥",
        "preface": "",
        "paragraphs": [
            "玉龙倒影卧寒潭，人在云霄天地宽。",
            "借问是谁题此柱，茂陵词客到长安。"
        ],
        "notes": "",
        "id": "f84cab23b44adf3e5957a1fc6de6ccf4"
    },
    {
        "author": "袁枢",
        "dynasty": "宋",
        "type": "诗",
        "rhythmic": "",
        "title": "题屏风",
        "preface": "",
        "paragraphs": [
            "泰山一毫轻，沧海一滴水。",
            "我观天地间，何啻犹一指。"
        ],
        "notes": "",
        "id": "9ac1a6f1553f703a1b4960b27810e324"
    },
    {
        "author": "袁枢",
        "dynasty": "宋",
        "type": "诗",
        "rhythmic": "",
        "title": "武夷精舍十咏 隠屏精舍",
        "preface": "",
        "paragraphs": [
            "先生出云谷，看尽东南山。",
            "吴越几往来，衡庐屡跻攀。",
            "恨无璚瑶英，驻此冰雪颜。",
            "有怀武夷仙，相期苍翠间。"
        ],
        "notes": "",
        "id": "fac6e878892129970ccc53eeabe42b49"
    },
    {
        "author": "袁枢",
        "dynasty": "宋",
        "type": "诗",
        "rhythmic": "",
        "title": "武夷精舍十咏 仁智堂",
        "preface": "",
        "paragraphs": [
            "此身本无累，动静随所寓。",
            "结庐在岩谷，自适山水趣。",
            "朝来挹云气，日夕沐风露。",
            "坐观天地心，讵忘仁智虑。"
        ],
        "notes": "",
        "id": "7606680d0de42f144af40c670bed9c48"
    },
    {
        "author": "袁枢",
        "dynasty": "宋",
        "type": "诗",
        "rhythmic": "",
        "title": "武夷精舍十咏 隠求室",
        "preface": "",
        "paragraphs": [
            "本是山中人，归来山中友。",
            "岂同荷𦰏老，永结躬耕耦。",
            "浮云忽出岫，肤寸弥九有。",
            "此志未可量，见之千载后。"
        ],
        "notes": "",
        "id": "3176e6c7b002689d83f7e481188291e0"
    },
    {
        "author": "袁枢",
        "dynasty": "宋",
        "type": "诗",
        "rhythmic": "",
        "title": "武夷精舍十咏 观善斋",
        "preface": "",
        "paragraphs": [
            "出处绍前哲，典型资后生。",
            "虚堂悬青镜，视者心自明。",
            "古人不难到，功用在力行。",
            "缅怀朋簪盍，耿耿中夜情。"
        ],
        "notes": "",
        "id": "497be999d4343cc4a72dcf3922de2151"
    },
    {
        "author": "袁枢",
        "dynasty": "宋",
        "type": "诗",
        "rhythmic": "",
        "title": "武夷精舍十咏 寒栖馆",
        "preface": "",
        "paragraphs": [
            "岩前风入松，谷口泉漱石。",
            "写之五弦琴，身在函丈席。",
            "竹间有余地，营馆招羽客。",
            "静夜緪高弦，待月寒林隙。"
        ],
        "notes": "",
        "id": "a7090195cfc6737bacc0a90e2601720f"
    },
    {
        "author": "袁枢",
        "dynasty": "宋",
        "type": "诗",
        "rhythmic": "",
        "title": "武夷精舍十咏 晚对亭",
        "preface": "",
        "paragraphs": [
            "落日鬰苍烟，空山转寒碧。",
            "石屏倚天立，端峭一千尺。",
            "无言独与对，足以永朝夕。",
            "何用向时流，抵掌恣谈剧。"
        ],
        "notes": "",
        "id": "5091a1a6df8bcb41c849faf72daa2564"
    },
    {
        "author": "袁枢",
        "dynasty": "宋",
        "type": "诗",
        "rhythmic": "",
        "title": "武夷精舍十咏 铁笛亭",
        "preface": "",
        "paragraphs": [
            "当年跨鹤翁，想在云深处。",
            "铁笛忽龙吟，万壑披霾雾。",
            "遥知发天秘，踏破苍苔路。",
            "吹与众仙闻，来看晚题句。"
        ],
        "notes": "",
        "id": "6cb590c15eaa293481d4e862bafb62cb"
    },
    {
        "author": "袁枢",
        "dynasty": "宋",
        "type": "诗",
        "rhythmic": "",
        "title": "武夷精舍十咏 钓矶",
        "preface": "",
        "paragraphs": [
            "投辖出东溟，持竿归九曲。",
            "溪翁来问讯，笑失双鬓绿。",
            "潭边旧钓石，莹滑磨青玉。",
            "竟日谩垂纶，忘机看鸥浴。"
        ],
        "notes": "",
        "id": "c259421e9d954a67d0687ed4e233eb36"
    },
    {
        "author": "袁枢",
        "dynasty": "宋",
        "type": "诗",
        "rhythmic": "",
        "title": "武夷精舍十咏 茶灶",
        "preface": "",
        "paragraphs": [
            "摘茗蜕仙岩，汲水潜虬穴。",
            "旋然石上灶，轻泛瓯中雪。",
            "清风已生腋，芳味犹在舌。",
            "何时棹孤舟，来此分余啜。"
        ],
        "notes": "",
        "id": "dba02f774ee8845f7872e281a9ce4bf8"
    },
    {
        "author": "袁枢",
        "dynasty": "宋",
        "type": "诗",
        "rhythmic": "",
        "title": "武夷精舍十咏 渔艇",
        "preface": "",
        "paragraphs": [
            "溪回山路断，月白沙汀冷。",
            "有人掀短篷，击櫂歌声永。",
            "闻之三叹息，涣然发深省。",
            "归去万石滩，理我钓鱼艇。"
        ],
        "notes": "",
        "id": "56e7e9dab8e24d5026c67aa5733d0677"
    },
    {
        "author": "袁枢",
        "dynasty": "宋",
        "type": "诗",
        "rhythmic": "",
        "title": "寄朱晦翁山中丹砂",
        "preface": "",
        "paragraphs": [
            "丹砂九转世莫传，羽衣婀娜飞朝天。",
            "凄然风露洗尘世，星斗一天随转旋。",
            "空余丹鼎在岩际，夜夜虹光腾霁烟。",
            "天遗紫阳弭绛节，点石成玉公须专。",
            "朝来金锁开洞府，丹火已灰当复然。",
            "离龙坎虎玄又玄，不须人间询谪仙。",
            "黄熊跑号青兕舞，争欲舐鼎严笞鞭。",
            "岩头风高卷衣袂，嘶断玉龙云满川。",
            "怡然上池漱琼液，鼓枻下濯丹溪泉。",
            "云间双鹤傥未下，招隠为我歌长篇。"
        ],
        "notes": "",
        "id": "614caf09b9ce8f8166b5c2a1725d123c"
    },
    {
        "author": "袁枢",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "温黄前后并，殿下不须行。"
        ],
        "notes": "",
        "id": "f3b67833477fb5a22af7c290e18ce3a5"
    }
]