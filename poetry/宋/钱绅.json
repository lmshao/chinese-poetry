[
    {
        "author": "钱绅",
        "dynasty": "宋",
        "type": "诗",
        "rhythmic": "",
        "title": "次韵济川西山避暑",
        "preface": "",
        "paragraphs": [
            "西山蕴灵异，九曲面崚嶒。",
            "泉石漱鸣玊，松萝挂古藤。",
            "势雄掀宇宙，地大压丘陵。",
            "日永清阴覆，朝来爽气澄。",
            "幽寻嘉赏致，结客避歊蒸。",
            "散髪喧畦畛，支颐倦蹑登。",
            "武陵百虑释，丹列远思凝。",
            "度樾追遐景，煎茶忆若冰。",
            "土芝青削玉，琬液绿如渑。",
            "霜气连苍昊，冰威铄钝蝇。",
            "心酣醒复醉，意适寝还兴。",
            "蜗角徒争触，蜂腰谩逞能。",
            "缨尘心自濯，松韵响无明。",
            "自廓倚天剑，愁无繋日绳。",
            "舒怀高达士，得趣鄙山僧。",
            "云态几相挽，禽音似许譍。",
            "岚姿浑欲滴，秋色渐相矜。",
            "籧笛凉余思，衾禂乐未曾。",
            "虚闲消毒螫，放旷屏牵仍。",
            "高兴无时尽，何辞兴再乘。"
        ],
        "notes": "",
        "id": "d1adf22e7222f302e9539ffc0ce1223b"
    },
    {
        "author": "钱绅",
        "dynasty": "宋",
        "type": "诗",
        "rhythmic": "",
        "title": "九月十五日济川诸公同游因成长韵",
        "preface": "",
        "paragraphs": [
            "好山如佳人，变态百种好。",
            "阴晴朝暮间，可爱不可道。",
            "时时思一见，如垢久不澡。",
            "我来正清秋，令人豁怀抱。",
            "秋色佳有余，俗客迹如扫。",
            "佳哉二三友，在席毎倾倒。",
            "杖策穷萦回，高绝须一到。",
            "幽寻不厌倦，遇境即穷讨。",
            "堦前千歳松，阅尽众木槁。",
            "庭下百尺井，空传天眼老。",
            "陆子赏遗味，至今泉浩浩。",
            "高僧挂衣去，谁识衣中宝。",
            "九渊深非龙，徒见腓百草。",
            "众泉失蹊迳，迸散不可考。",
            "世事毎如此，所合輙颠倒。",
            "夜深山色清，更对冰轮皓。",
            "竹栢影参差，水中交荇藻。",
            "回棹舣波心，如在蓬瀛岛。",
            "举觞望青天，醉乡得深造。",
            "兹游须再嗣，万事殊未保。"
        ],
        "notes": "",
        "id": "debbb0c93e5d4e69e079fe40cf1bdc68"
    },
    {
        "author": "钱绅",
        "dynasty": "宋",
        "type": "诗",
        "rhythmic": "",
        "title": "游惠山一首",
        "preface": "",
        "paragraphs": [
            "挐舟到山寺，诗句偶缘情。",
            "山自锡无后，寺因泉有名。",
            "楼阴回夕景，树色向冬荣。",
            "就水别茶味，全胜它处烹。"
        ],
        "notes": "",
        "id": "69157927b4011294e2459a9d7edffd52"
    },
    {
        "author": "钱绅",
        "dynasty": "宋",
        "type": "诗",
        "rhythmic": "",
        "title": "题青山寺",
        "preface": "",
        "paragraphs": [
            "窈窕招提入翠微，碧波千顷照岩扉。",
            "白头人向斜阳立，黄帽僧冲细雨归。",
            "芳树远从湖外见，残云纷绕雁边飞。",
            "分明一片佳山景，却忆松边笋蕨肥。"
        ],
        "notes": "",
        "id": "2e92ad6a600093d971e9b9339db7b557"
    }
]