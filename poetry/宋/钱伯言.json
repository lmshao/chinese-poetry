[
    {
        "author": "钱伯言",
        "dynasty": "宋",
        "type": "诗",
        "rhythmic": "",
        "title": "建炎丞相成国吕忠穆公退老堂诗  其一",
        "preface": "",
        "paragraphs": [
            "今代麒麟第一功，十年勋德与天通。",
            "岂知乐圣衔杯地，长在重溟倒景中。",
            "避宠不妨成远别，养花无意在珍丛。",
            "角巾私第何须问，自有公言满舜听。"
        ],
        "notes": "",
        "id": "d44c8facd67b428e6a2a88f03d509288"
    },
    {
        "author": "钱伯言",
        "dynasty": "宋",
        "type": "诗",
        "rhythmic": "",
        "title": "建炎丞相成国吕忠穆公退老堂诗  其二",
        "preface": "",
        "paragraphs": [
            "？令台狱？群花，名圃初成将相家。",
            "云母久遮黄合座，绮疏新照赤城霞。",
            "调羹梅子生无数，遵渚鸿飞去有涯。",
            "见说樽前富佳客，亦应思我醉时挝。"
        ],
        "notes": "",
        "id": "04a412bc7f372cc3120a42552e572198"
    },
    {
        "author": "钱伯言",
        "dynasty": "宋",
        "type": "诗",
        "rhythmic": "",
        "title": "次韵奉和蒙著太尉澹山见示长句",
        "preface": "",
        "paragraphs": [
            "澹岩宛在进江滨，多少篇章刻翠珉。",
            "闻道凤凰将九子，恰逢花木正中春。",
            "杖游岂为知名久，历览悬知啸侣频。",
            "林外鸟声应报客，溪头梅子已生人。",
            "茅茨信我无三顾，物象因君遂一新。",
            "试共携筇采灵草，幽岚何必与天邻。"
        ],
        "notes": "",
        "id": "3cbef7f4bcd696933ef0f31b912a0788"
    },
    {
        "author": "钱伯言",
        "dynasty": "宋",
        "type": "诗",
        "rhythmic": "",
        "title": "澹山岩二首  其一",
        "preface": "",
        "paragraphs": [
            "老眼遍四方，兹焉真鲜俪。",
            "室圜悬磬如，天侧偃盖似。",
            "谁移巨蟒宅，孰受祖龙使。",
            "祗同澹竹名，佳哉亦少味。"
        ],
        "notes": "",
        "id": "b28eb40bac6339d7a3c79ccffffb3ec6"
    },
    {
        "author": "钱伯言",
        "dynasty": "宋",
        "type": "诗",
        "rhythmic": "",
        "title": "澹山岩二首  其二",
        "preface": "",
        "paragraphs": [
            "造化其偶然，刳山住深谷。",
            "迹压潇湘头，迥披九疑足。",
            "千龄隔仙凡，跬步变寒燠。",
            "石田傥可种，愿受自耕禄。"
        ],
        "notes": "",
        "id": "e204f9df920235b0fe3330e5fa30e6d7"
    },
    {
        "author": "钱伯言",
        "dynasty": "宋",
        "type": "诗",
        "rhythmic": "",
        "title": "戏书送澹山入院  其一",
        "preface": "",
        "paragraphs": [
            "云本无心出岫，水岂有意趋东。",
            "势或使之然者，何妨巾拂谈空。"
        ],
        "notes": "",
        "id": "b8b0cead4662eafab5dbec5d9023796e"
    },
    {
        "author": "钱伯言",
        "dynasty": "宋",
        "type": "诗",
        "rhythmic": "",
        "title": "戏书送澹山入院  其二",
        "preface": "",
        "paragraphs": [
            "子好逢场作戏，我方置散投闲。",
            "世味久如嚼蜡，合向兹山往还。"
        ],
        "notes": "",
        "id": "1f3a09d67089ba4240e1bb3f34ca5de7"
    },
    {
        "author": "钱伯言",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "华戎交气俗，淮汴倒清浑。"
        ],
        "notes": "",
        "id": "2a38f4407e90d00d8ff4480afc9da901"
    }
]