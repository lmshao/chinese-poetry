[
    {
        "author": "陈景肃",
        "dynasty": "宋",
        "type": "诗",
        "rhythmic": "",
        "title": "试剑石",
        "preface": "",
        "paragraphs": [
            "将军大宝剑，磨久苍崖斑。",
            "一日试利刃，断石倚两山。",
            "倒枕泉水碧，生光斗牛丹。",
            "至今胡虏过，目顾骨先寒。"
        ],
        "notes": "",
        "id": "dcc57de06a883fe02fbef9b6bfbf8e37"
    },
    {
        "author": "陈景肃",
        "dynasty": "宋",
        "type": "诗",
        "rhythmic": "",
        "title": "怀高东溪二首  其一",
        "preface": "",
        "paragraphs": [
            "凿泉莫太深，太深井难汲。",
            "登山莫太高，太高顶难立。",
            "山顶仰可观，井渊俯可挹。",
            "那知鸿鹄飞，海杳无消息。"
        ],
        "notes": "",
        "id": "993effaf36e4a74b8a6f736b08e809e8"
    },
    {
        "author": "陈景肃",
        "dynasty": "宋",
        "type": "诗",
        "rhythmic": "",
        "title": "怀高东溪二首  其二",
        "preface": "",
        "paragraphs": [
            "谔谔东溪士，吹箫涧谷春。",
            "一别阻云水，相思劳梦魂。",
            "五湖秋夜月，三岛春空云。",
            "璚标月夜见，玉唾云闲闻。",
            "何当一返驾，吟弄终乾坤。"
        ],
        "notes": "",
        "id": "727f95db55c10d78d845d989f508620b"
    }
]