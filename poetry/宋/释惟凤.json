[
    {
        "author": "释惟凤",
        "dynasty": "宋",
        "type": "诗",
        "rhythmic": "",
        "title": "与行肇师宿庐山栖贤寺",
        "preface": "",
        "paragraphs": [
            "冰瀑寒侵室，围𬬻静话长。",
            "诗心全大雅，祖意会诸方。",
            "磬断危杉月，灯残古塔霜。",
            "无眠向遥夕，又约去衡阳。"
        ],
        "notes": "",
        "id": "7cb6e42397059ffef18f36e9c394f688"
    },
    {
        "author": "释惟凤",
        "dynasty": "宋",
        "type": "诗",
        "rhythmic": "",
        "title": "送史馆李学士任和州",
        "preface": "",
        "paragraphs": [
            "历阳南望极，岸远石城危。",
            "去梦惊潮断，行吟见雁随。",
            "淮帆向风阔，楚木落秋迟。",
            "到日应闲卧，公心帝自知。"
        ],
        "notes": "",
        "id": "2c0b13492764e561d9e9bbe6f1fa1c63"
    },
    {
        "author": "释惟凤",
        "dynasty": "宋",
        "type": "诗",
        "rhythmic": "",
        "title": "答宇昭师",
        "preface": "",
        "paragraphs": [
            "要地无闲日，吟踪肯暂过。",
            "林泉归计晚，雨雪向春多。",
            "径僻稀来客，庭荒半长莎。",
            "独眠思旧约，寒梦绕烟萝。"
        ],
        "notes": "",
        "id": "243e0d189016663af3512e307eb4784d"
    },
    {
        "author": "释惟凤",
        "dynasty": "宋",
        "type": "诗",
        "rhythmic": "",
        "title": "寄登封宰韩殿丞",
        "preface": "",
        "paragraphs": [
            "前秋登阁晚，吟次见晴云。",
            "中岳耸当县，三年静对君。",
            "朱衣借客典，清俸买书分。",
            "别后逢摇落，相思隔晋汾。"
        ],
        "notes": "",
        "id": "9c0b56f4252b9b97ea082a99706b3975"
    },
    {
        "author": "释惟凤",
        "dynasty": "宋",
        "type": "诗",
        "rhythmic": "",
        "title": "送陈豸处士",
        "preface": "",
        "paragraphs": [
            "草长开路微，离思更依依。",
            "家远知琴在，时清买剑归。",
            "孤城回短角，独树隔残辉。",
            "别有邻渔约，相迎扫钓矶。"
        ],
        "notes": "",
        "id": "6b5283d20431f3a89df6e7107f174f65"
    },
    {
        "author": "释惟凤",
        "dynasty": "宋",
        "type": "诗",
        "rhythmic": "",
        "title": "寄希昼",
        "preface": "",
        "paragraphs": [
            "关中吟鬓改，多事与心违。",
            "客路逢人少，家书入关稀。",
            "秋声落晚木，夜魄透寒衣。",
            "几想林闲社，他年许共归。"
        ],
        "notes": "",
        "id": "54b17a62debd132ae3e8fce236f337e2"
    },
    {
        "author": "释惟凤",
        "dynasty": "宋",
        "type": "诗",
        "rhythmic": "",
        "title": "留题河中柴给事望云亭",
        "preface": "",
        "paragraphs": [
            "郡闲思退隐，嘉致望云秋。",
            "旧客容谁访，新诗许我留。",
            "棋窗寒日短，琴幌夜灯幽。",
            "青琐无归梦，期僧话沃洲。"
        ],
        "notes": "",
        "id": "000dbe2324314bc0ed62b006980b21aa"
    },
    {
        "author": "释惟凤",
        "dynasty": "宋",
        "type": "诗",
        "rhythmic": "",
        "title": "秋灯",
        "preface": "",
        "paragraphs": [
            "耿耿销深暗，孤窗岂暂忘。",
            "照回秋梦断，静引夜吟长。",
            "病鼠惊空穴，寒萤聚缺墙。",
            "邻居还共惜，及物有余光。"
        ],
        "notes": "",
        "id": "f801e05f4cd5fb7c33cf55c58887c586"
    },
    {
        "author": "释惟凤",
        "dynasty": "宋",
        "type": "诗",
        "rhythmic": "",
        "title": "寄昭文馆陈学士",
        "preface": "",
        "paragraphs": [
            "秋深荒外客，独上望京台。",
            "远信未封去，新鸿又见来。",
            "地寒边树短，天静瘴云开。",
            "无限心相向，南宫卧锦才。"
        ],
        "notes": "",
        "id": "46162c389276f1e11e15a0b48250a78a"
    },
    {
        "author": "释惟凤",
        "dynasty": "宋",
        "type": "诗",
        "rhythmic": "",
        "title": "送徐涉南归",
        "preface": "",
        "paragraphs": [
            "长安来雁急，相顾话离心。",
            "日落思家远，天寒归路深。",
            "秋光生独树，夕吹响孤砧。",
            "渐入云乡望，应无越客吟。"
        ],
        "notes": "",
        "id": "effe6cfb4171e45751d4620b20d29913"
    },
    {
        "author": "释惟凤",
        "dynasty": "宋",
        "type": "诗",
        "rhythmic": "",
        "title": "吊长禅师",
        "preface": "",
        "paragraphs": [
            "霜钟侵漏急，相吊晓悲浓。",
            "海客传遗偈，林僧写病容。",
            "漱泉流落叶，定石集鸣蛩。",
            "回首云门望，残阳下远峰。"
        ],
        "notes": "",
        "id": "13624295b26c648b66542462bdda9b56"
    },
    {
        "author": "释惟凤",
        "dynasty": "宋",
        "type": "诗",
        "rhythmic": "",
        "title": "寄兆上人",
        "preface": "",
        "paragraphs": [
            "久负中条约，深秋兴若何。",
            "白云归望远，黄叶意空多。",
            "静卧侵仙掌，微吟隔楚波。",
            "飞书答招隐，迢递寄烟萝。"
        ],
        "notes": "",
        "id": "9c0d1ede6da26c13b8c7f9e48958f8a9"
    },
    {
        "author": "释惟凤",
        "dynasty": "宋",
        "type": "诗",
        "rhythmic": "",
        "title": "姑射山诗题曾山人壁",
        "preface": "",
        "paragraphs": [
            "东西望朔漠，姑射独崔嵬。",
            "一片两片云，终南太华来。",
            "根绕黄河曲，影落清渭隈。",
            "深涧饮渴虹，邃洞生秋雷。",
            "古径穷难尽，晴岚拨不开。",
            "海鹏飞上迟，边风劲触回。",
            "傲隐非他古，依灵有奇才。",
            "曾生心若何，猿声终夜哀。"
        ],
        "notes": "",
        "id": "67eb4044b7eed74e9155f366a44ff7b6"
    },
    {
        "author": "释惟凤",
        "dynasty": "宋",
        "type": "诗",
        "rhythmic": "",
        "title": "寄刘处士",
        "preface": "",
        "paragraphs": [
            "度月阻相寻，应为苦雨吟。",
            "井浑茶味失，地润屐痕深。",
            "鸟背长湖色，门间古树阴。",
            "想君慵更甚，华髪昼方簪。"
        ],
        "notes": "",
        "id": "f2c668eb26514fb26f0008edcb7f813b"
    },
    {
        "author": "释惟凤",
        "dynasty": "宋",
        "type": "诗",
        "rhythmic": "",
        "title": "赠维阳吕为处士",
        "preface": "",
        "paragraphs": [
            "为儒师古道，清苦少人知。",
            "心散暂因酒，鬓班多为诗。",
            "著书秋阁静，晒药夕阳迟。",
            "何必文明代，垂钩渭水湄。"
        ],
        "notes": "",
        "id": "652b13fa9a289aa9e5fc24a3cb3d2585"
    },
    {
        "author": "释惟凤",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "草檄飞燕垒，降幡入汉营。"
        ],
        "notes": "",
        "id": "24d778a3638af77e0855385bf4afb41d"
    },
    {
        "author": "释惟凤",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "岸尽吴山出，潮平越树低。"
        ],
        "notes": "",
        "id": "c2da717f9bb79ff2c7e0d96aa4942a9f"
    },
    {
        "author": "释惟凤",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "寺近东溟日，山连北固春。"
        ],
        "notes": "",
        "id": "1fc3e2d30b6142c251d61705636354ed"
    },
    {
        "author": "释惟凤",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "众星随手举，万物应心平。"
        ],
        "notes": "",
        "id": "1cd1a0e6ac32bb4823b4baa4dff44d4d"
    }
]