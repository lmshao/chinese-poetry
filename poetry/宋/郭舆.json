[
    {
        "author": "郭舆",
        "dynasty": "宋",
        "type": "诗",
        "rhythmic": "",
        "title": "上杜世昌相公",
        "preface": "",
        "paragraphs": [
            "恩浃台端礼数宽，不烦鹓笋裛宵寒。",
            "即看裾珮趋跄缓，翻识枢衡斡运难。",
            "剑履光迎鳌禁紫，丝纶色炫凤池丹。",
            "好将寅亮酬天贶，早致亨衢五纬安。"
        ],
        "notes": "",
        "id": "352a21497eea37e750c114acf4732638"
    },
    {
        "author": "郭舆",
        "dynasty": "宋",
        "type": "诗",
        "rhythmic": "",
        "title": "赠王元之出知黄州",
        "preface": "",
        "paragraphs": [
            "杨花飞雪奈愁何，且为湘累赋九歌。",
            "芳草不堪春鵙早，荒林癋复夜猿多。",
            "风烟经眼怜新隔，魑魅窥人喜乍过。",
            "月落横江天柱杳，云山寥寂想鸣珂。"
        ],
        "notes": "",
        "id": "c52b0f1e56d6db1c8e160047ed920bbf"
    }
]