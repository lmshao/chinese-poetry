[
    {
        "author": "潘兴嗣",
        "dynasty": "宋",
        "type": "诗",
        "rhythmic": "",
        "title": "戏郭功甫",
        "preface": "",
        "paragraphs": [
            "休恨古人不见我，犹喜江东独有君。",
            "尽怪阿戎从幼异，人疑太白是前生。",
            "云间鸾凤人间现，天上麒麟地上行。",
            "诗律暮年谁可敌，笔头谈笑扫千兵。"
        ],
        "notes": "",
        "id": "0f1bee041ba15285e9abd08641109b21"
    },
    {
        "author": "潘兴嗣",
        "dynasty": "宋",
        "type": "诗",
        "rhythmic": "",
        "title": "西山翠岩联句",
        "preface": "",
        "paragraphs": [
            "苍龙夭矫西山来，凿破明珠成碧岫。",
            "何人架空起楼阁，地灵不敢藏余秀。",
            "锁窗云重衣巾润，梳木风清肌骨透。",
            "客来一夜与僧谈，气觉浩然充宇宙。"
        ],
        "notes": "",
        "id": "979ba626e1d5c1e12dfdfcbc4f04628c"
    },
    {
        "author": "潘兴嗣",
        "dynasty": "宋",
        "type": "诗",
        "rhythmic": "",
        "title": "逍遥亭",
        "preface": "",
        "paragraphs": [
            "作亭名逍遥，此理诚不虚。",
            "宽于一天下，原宪惟桑枢。",
            "况我卜清旷，风雨庇有余。",
            "方池容潋滟，小径足萦迂。",
            "花木颇窈窕，松筠亦扶疏。",
            "鸣蛙送鼓吹，好鸟来笙竽。",
            "可琴亦可咏，可饮亦可娱。",
            "盘虽无下筯，宾食亦有鱼。",
            "恢论或申旦，隠几忘移晡。",
            "困来展足眠，醉倒从人扶。",
            "率尔但付畅，因烦而领无。",
            "邺侯三万轴，方朔五车书。",
            "弃置复弃置，任自相贤愚。",
            "无妨吾逍遥，此乐诚何如。"
        ],
        "notes": "",
        "id": "9da2611575e34f89810d7392c8a19290"
    },
    {
        "author": "潘兴嗣",
        "dynasty": "宋",
        "type": "诗",
        "rhythmic": "",
        "title": "师道",
        "preface": "",
        "paragraphs": [
            "师道久不振，小儒咸自私。",
            "破崖求圭角，务出己新奇。",
            "恻恻去圣远，六经秦火隳。",
            "不有传授学，涉猎安所为。",
            "汉儒守一经，学者如云随。",
            "承习虽未尽，模法有根基。",
            "荐绅立朝廷，开口应万机。",
            "附对皆据经，金石确不移。",
            "熟烂见本末，较然非可欺。",
            "吾愿下学官，各立一经师。",
            "务尽道德业，不取章句辞。",
            "庶几昔人风，炳然复在兹。"
        ],
        "notes": "",
        "id": "d14f4b08ad125a0a73a993940c67eb84"
    },
    {
        "author": "潘兴嗣",
        "dynasty": "宋",
        "type": "诗",
        "rhythmic": "",
        "title": "凌云阁",
        "preface": "",
        "paragraphs": [
            "萧峰顶上与云齐，一派溪流直下飞。",
            "击破寒冰千万片，涵林幽响动清晖。"
        ],
        "notes": "",
        "id": "c78151122942795da3395d77e10281ee"
    },
    {
        "author": "潘兴嗣",
        "dynasty": "宋",
        "type": "诗",
        "rhythmic": "",
        "title": "赠茂叔太博",
        "preface": "",
        "paragraphs": [
            "心似冰轮浸玉渊，节如金井冽寒泉。",
            "每怀颜子能希圣，犹笑梅真祇隠僊。",
            "仕傥遇时宁枉道，贫而能乐岂非贤。",
            "区区世路求难得，试往沧浪问钓船。"
        ],
        "notes": "",
        "id": "465344dc0ed64576c19985a6e5a9ae46"
    },
    {
        "author": "潘兴嗣",
        "dynasty": "宋",
        "type": "诗",
        "rhythmic": "",
        "title": "过濂溪",
        "preface": "",
        "paragraphs": [
            "鳞鳞负郭田，渐次郊原口。",
            "其中得清旷，贵结林泉友。",
            "一溪东南来，潋滟翠波走。",
            "清响动灵粹，寒光生户牖。",
            "峨峨双剑峰，隠隠插牛斗。",
            "疏云互明晦，岚翠相妍丑。",
            "恍疑座中客，即是关中叟。",
            "为歌紫芝曲，更击秦人缶。",
            "窅然忘得丧，形骸与天偶。",
            "君怀康济术，休光动林薮。",
            "得非仁知乐，夙分已天有。",
            "捉鼻固未免，安能混真守。",
            "日暮车马徒，桥横莫回首。"
        ],
        "notes": "",
        "id": "a7195ac7ccb7f40f889f9f1201c9c789"
    },
    {
        "author": "潘兴嗣",
        "dynasty": "宋",
        "type": "诗",
        "rhythmic": "",
        "title": "龙沙",
        "preface": "",
        "paragraphs": [
            "五陵无限人，密视龙沙记。",
            "龙沙虽未合，气象已灵异。",
            "昔时蛟龙湫，半作桑麻地。",
            "地形带江转，洲浮有连势。",
            "陵谷岂可常，渊窦在何岁。",
            "微生久慕道，安恬辄忘味。",
            "愧无及物功，碌碌尚匏系。",
            "生蒙尘土厚，未受神仙秘。",
            "何时与孤鹤，冉冉从此逝。"
        ],
        "notes": "",
        "id": "cf7fce7fd85abf26975d3e0e1f562805"
    },
    {
        "author": "潘兴嗣",
        "dynasty": "宋",
        "type": "诗",
        "rhythmic": "",
        "title": "秦人洞",
        "preface": "",
        "paragraphs": [
            "秦人当日避风烟，自种桑麻老洞天。",
            "绿竹横溪鸡犬静，不知门外汉山川。"
        ],
        "notes": "",
        "id": "720c5140cad3e458dd9455d57b04fefe"
    },
    {
        "author": "潘兴嗣",
        "dynasty": "宋",
        "type": "诗",
        "rhythmic": "",
        "title": "滕王阁春日晚眺",
        "preface": "",
        "paragraphs": [
            "重叠西屏对面开，巍城穹阁信雄哉。",
            "眼中孤鹜云边没，望里长江槛外来。",
            "蛱蝶图成春未晚，柘枝筵动客多才。",
            "休论今古兴亡事，时倒金樽醉一回。"
        ],
        "notes": "",
        "id": "96486945adc8e2a448aa015ded599b61"
    },
    {
        "author": "潘兴嗣",
        "dynasty": "宋",
        "type": "诗",
        "rhythmic": "",
        "title": "八百石洞",
        "preface": "",
        "paragraphs": [
            "八百仙来不记年，剑池丹井尚依然。",
            "秀峰插汉含灵气，古洞通真锁瑞烟。",
            "竹简漆书何处觅，神符白雪更谁传。",
            "芝𫐌一去人间世，应念沧波又变田。"
        ],
        "notes": "",
        "id": "01dff65fbfa6123a531de4210ef72366"
    },
    {
        "author": "潘兴嗣",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "丰狱剑飞云气尽，吴州僊去敢言轻。"
        ],
        "notes": "",
        "id": "0e750e1bed8c4f8071e04218f6b534a0"
    },
    {
        "author": "潘兴嗣",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "窥鱼白鸟明残照，抱石幽云点半青。"
        ],
        "notes": "",
        "id": "af00373d74c90131e550b4eb8d9f4c87"
    },
    {
        "author": "潘兴嗣",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "拟将十幅绡，绘出云堂景。"
        ],
        "notes": "",
        "id": "cf081c1c756c090752d8b3ce49f514cd"
    }
]