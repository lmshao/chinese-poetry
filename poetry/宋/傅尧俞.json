[
    {
        "author": "傅尧俞",
        "dynasty": "宋",
        "type": "诗",
        "rhythmic": "",
        "title": "寄王微之",
        "preface": "",
        "paragraphs": [
            "当利江头最僻州，怀人惟是数登楼。",
            "绿樽连日不成宴，飞盖满城无旧游。"
        ],
        "notes": "",
        "id": "c024ab42e4a0397e40a230f1f6363df3"
    },
    {
        "author": "傅尧俞",
        "dynasty": "宋",
        "type": "诗",
        "rhythmic": "",
        "title": "读书",
        "preface": "",
        "paragraphs": [
            "吾屋虽諠卑，颇不甚芜秽。",
            "置席屋中间，坐卧群书内。",
            "横风吹急雨，入屋洒我背。",
            "展卷殊未知，心与古人会。",
            "有客自外来，笑我苦痴昧。",
            "且问何为尔，我初尚不对。",
            "强我不得已，起答客亦退。",
            "聊复得此心，沾湿安足悔。"
        ],
        "notes": "",
        "id": "4c85850de9767d46f2725c121e765950"
    },
    {
        "author": "傅尧俞",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "微官共有田园兴，老罢云寻退隠庐。",
            "栽种成阴十年事，仓皇求买万金无。"
        ],
        "notes": "",
        "id": "1827c028b1ce365e88fe9b5551e8a125"
    },
    {
        "author": "傅尧俞",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "此时廊庙联三省，它日貂蝉定两公。"
        ],
        "notes": "",
        "id": "7f86b46e702cde2f6370bd1430911b50"
    }
]