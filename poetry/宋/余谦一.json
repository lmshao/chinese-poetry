[
    {
        "author": "余谦一",
        "dynasty": "宋",
        "type": "诗",
        "rhythmic": "",
        "title": "温陵吴氏瓠斋  其一",
        "preface": "",
        "paragraphs": [
            "试问高斋底许，瓠瓜星舍明边。",
            "椰大能容千古，壶中别有洞天。"
        ],
        "notes": "",
        "id": "5a30b6a38a25a519b74369950af89480"
    },
    {
        "author": "余谦一",
        "dynasty": "宋",
        "type": "诗",
        "rhythmic": "",
        "title": "温陵吴氏瓠斋  其二",
        "preface": "",
        "paragraphs": [
            "大樗大椿等类，率是内篇寓言。",
            "我谓惠王瓠种，合种庄家漆园。"
        ],
        "notes": "",
        "id": "66c413e5ee85978483986779706663bf"
    },
    {
        "author": "余谦一",
        "dynasty": "宋",
        "type": "诗",
        "rhythmic": "",
        "title": "温陵吴氏瓠斋  其三",
        "preface": "",
        "paragraphs": [
            "诗记断壶秋半，易占硕果春先。",
            "粒许中间种子，乾坤生意无边。"
        ],
        "notes": "",
        "id": "866213a05aad8a1f881331e1873d1c0a"
    },
    {
        "author": "余谦一",
        "dynasty": "宋",
        "type": "诗",
        "rhythmic": "",
        "title": "温陵吴氏瓠斋  其四",
        "preface": "",
        "paragraphs": [
            "提壶足供杯勺，吹匏可入弦歌。",
            "一瓢濩落无用，无奈夫君拙何。"
        ],
        "notes": "",
        "id": "547144171c5005dd40ac05bc1c01f5df"
    },
    {
        "author": "余谦一",
        "dynasty": "宋",
        "type": "诗",
        "rhythmic": "",
        "title": "三友堂",
        "preface": "",
        "paragraphs": [
            "岁晚惟松竹，于梅伯仲间。",
            "藉溪幷白水，着个老屏山。"
        ],
        "notes": "",
        "id": "b2644217d83e00243083a0d917caf716"
    },
    {
        "author": "余谦一",
        "dynasty": "宋",
        "type": "诗",
        "rhythmic": "",
        "title": "送陈竹所帅越  其一",
        "preface": "",
        "paragraphs": [
            "留侯羽翼计危成，谁遣鸿飞避杳冥。",
            "一女倚楹犹识，不知柱后立何人。"
        ],
        "notes": "",
        "id": "fafff477a50b912652ce42df2e2a5d81"
    },
    {
        "author": "余谦一",
        "dynasty": "宋",
        "type": "诗",
        "rhythmic": "",
        "title": "送陈竹所帅越  其二",
        "preface": "",
        "paragraphs": [
            "供帐荣归一日同，故乡增重汉朝空。",
            "二疎事莫征图画，西陌东阡看两翁。"
        ],
        "notes": "",
        "id": "5cde818b0de0a02bd7f97f4989d7acd3"
    },
    {
        "author": "余谦一",
        "dynasty": "宋",
        "type": "诗",
        "rhythmic": "",
        "title": "送陈竹所帅越  其三",
        "preface": "",
        "paragraphs": [
            "便使丝絇离禁闼，还教牙纛傍天京。",
            "邺侯浪说君王宠，避谤江西几许程。"
        ],
        "notes": "",
        "id": "68fb9beeca03bc52a9650b81365309ae"
    },
    {
        "author": "余谦一",
        "dynasty": "宋",
        "type": "诗",
        "rhythmic": "",
        "title": "次韵胡竹庄元夕",
        "preface": "",
        "paragraphs": [
            "佳人月下翠成行，团铺高张椀舞忙。",
            "想见风情杜书记，暗中挥泪忆钱塘。",
            "一老东家唤不譍，当年膴仕正承平。",
            "何人诵得科灯判，莫向膏脂上取明。"
        ],
        "notes": "",
        "id": "7fd67b3459879da3cfd29ef7af4cb99a"
    },
    {
        "author": "余谦一",
        "dynasty": "宋",
        "type": "诗",
        "rhythmic": "",
        "title": "挽陈郡倅用虎妻朱安人  其一",
        "preface": "",
        "paragraphs": [
            "阖郡无男子，夫人可奈何。",
            "平生羞蔡琰，一死伴湘娥。",
            "门盍来旌表，邻应辍杵歌。",
            "潘郎家国恨，怪得鬓丝多。"
        ],
        "notes": "",
        "id": "ccd6fef5fdef23764dbce888f0d24112"
    },
    {
        "author": "余谦一",
        "dynasty": "宋",
        "type": "诗",
        "rhythmic": "",
        "title": "挽陈郡倅用虎妻朱安人  其二",
        "preface": "",
        "paragraphs": [
            "太息睢阳事，重围保障孤。",
            "兄公能死节，女子亦捐躯。",
            "半被金闺婿，孤灯自发姑。",
            "百年遗恨处，风雨暗环湖。"
        ],
        "notes": "",
        "id": "778b52729e9031da5f04435c6156cd16"
    },
    {
        "author": "余谦一",
        "dynasty": "宋",
        "type": "诗",
        "rhythmic": "",
        "title": "城山国清塘",
        "preface": "",
        "paragraphs": [
            "湖光山色酒杯中，此会那知一笑同。",
            "风暖空岩落松子，雨晴新涨没凫翁。",
            "隔林村落微茫见，一径禅房曲折通。",
            "老艾当年题品处，斜阳无语想高风。"
        ],
        "notes": "",
        "id": "2d0dcd5a2b513b90c1517b5f5ffef262"
    }
]