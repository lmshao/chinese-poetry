[
    {
        "author": "释瑞仙",
        "dynasty": "宋",
        "type": "诗",
        "rhythmic": "",
        "title": "偈三首  其一",
        "preface": "",
        "paragraphs": [
            "吾心似秋月，碧潭清皎洁。",
            "无物堪比伦，教我如何说。",
            "堪嗟古人心，难与今人说。",
            "语与时人同，意与时人别。",
            "今人不会古人意，今日教我如何说。",
            "直饶会得寒山意，秋月碧潭犹未彻。",
            "此夜一轮明皎洁，纵目观瞻不是月。"
        ],
        "notes": "",
        "id": "4ed78c165ddf0606b6521cd900d88364"
    },
    {
        "author": "释瑞仙",
        "dynasty": "宋",
        "type": "诗",
        "rhythmic": "",
        "title": "偈三首  其二",
        "preface": "",
        "paragraphs": [
            "棚头鼓未鸣，部乐未抹抢。",
            "竿木逞伎俩，著忙出定场。",
            "懡㦬便回去，一段最光扬。"
        ],
        "notes": "",
        "id": "a90ceaa688622e40bb941e0ea1c4e39f"
    },
    {
        "author": "释瑞仙",
        "dynasty": "宋",
        "type": "诗",
        "rhythmic": "",
        "title": "偈三首  其三",
        "preface": "",
        "paragraphs": [
            "三个橐驼两只脚，日行万里趁不著。",
            "而今收在玉泉山，不许时人乱斟酌。"
        ],
        "notes": "",
        "id": "4b38c555c59a81c6b3b92e1e5106dc4d"
    }
]