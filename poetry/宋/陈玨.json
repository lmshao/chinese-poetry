[
    {
        "author": "陈玨",
        "dynasty": "宋",
        "type": "诗",
        "rhythmic": "",
        "title": "蜕龙洞",
        "preface": "",
        "paragraphs": [
            "潜虬成穴古危岑，曾为编氓霈旱霖。",
            "石怪自留千载迹，泥蟠难驻九天心。",
            "老松犹学拏云势，群籁浑惊动地吟。",
            "潇洒禅关连胜概，追游谁不快烦襟。"
        ],
        "notes": "",
        "id": "16a47288c16186fdaf709550cf4e0420"
    },
    {
        "author": "陈玨",
        "dynasty": "宋",
        "type": "诗",
        "rhythmic": "",
        "title": "垂虹亭",
        "preface": "",
        "paragraphs": [
            "高压玉龙腰，参差雁势朝。",
            "雄吞五湖阔，平揖两山峣。",
            "阑槛中流出，炎蒸白昼消。",
            "暂来尘虑息，那复日逍遥。"
        ],
        "notes": "",
        "id": "460ff3c13bd1d11b535a135e477fcc6c"
    },
    {
        "author": "陈玨",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "石洞云归春雨足，海门月上夜潮生。"
        ],
        "notes": "",
        "id": "b93ff6c40dc6074611b4123dfb869b18"
    }
]