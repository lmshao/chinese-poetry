[
    {
        "author": "陈荐",
        "dynasty": "宋",
        "type": "诗",
        "rhythmic": "",
        "title": "燕子楼",
        "preface": "",
        "paragraphs": [
            "仆射新阡狐兔游，侍儿犹住水边楼。",
            "风清玉簟慵欹枕，月好珠帘懒上钩。",
            "寒梦觉来沧海阔，新诗吟罢紫兰秋。",
            "乐天才思如春雨，断送残花一夕休。"
        ],
        "notes": "",
        "id": "0f9cbd9edde38f09f1c18d9b264abf06"
    },
    {
        "author": "陈荐",
        "dynasty": "宋",
        "type": "诗",
        "rhythmic": "",
        "title": "子房庙",
        "preface": "",
        "paragraphs": [
            "博浪沙头触副车，潜游东夏识真符。",
            "风云智略移秦鼎，星斗功名启汉图。",
            "商老已来宁少海，赤松还约访仙都。",
            "雍容进退全天道，凛凛高风万古无。"
        ],
        "notes": "",
        "id": "5f2baf654e410c9287d22d7737770992"
    },
    {
        "author": "陈荐",
        "dynasty": "宋",
        "type": "诗",
        "rhythmic": "",
        "title": "垓下",
        "preface": "",
        "paragraphs": [
            "九里山南楚汉争，风波翻覆走长鲸。",
            "霸图欲断中宵失，帝业时来一战成。",
            "懒渡沧江惭父老，更无勍敌压韩彭。",
            "农人不识当时意，祗得春霖事耦耕。"
        ],
        "notes": "",
        "id": "1585c209232838435f19a6fc9c3e695a"
    },
    {
        "author": "陈荐",
        "dynasty": "宋",
        "type": "诗",
        "rhythmic": "",
        "title": "范增墓",
        "preface": "",
        "paragraphs": [
            "藏名羞立虎狼朝，乘鹤东依项籍豪。",
            "愤失壮图撞玉斗，不知天命与金刀。",
            "还家落日埋英气，回首浮云委旧劳。",
            "百步西连陵母冢，峨峨先识泰山高。"
        ],
        "notes": "",
        "id": "a02d3bddcb8d0c748b79f76ab457f290"
    },
    {
        "author": "陈荐",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "尘静山川狂鹿死，雷惊天地老龙飞。"
        ],
        "notes": "",
        "id": "1b640cb4fa7fd11b88a61739cc31d7f3"
    }
]