[
    {
        "author": "尹穑",
        "dynasty": "宋",
        "type": "诗",
        "rhythmic": "",
        "title": "庸医行",
        "preface": "",
        "paragraphs": [
            "南街医工门如市，争传和扁生后世。",
            "膏肓可为死可起，瓦屑蓬根尽珍剂。",
            "岁月转久术转疏，十医九死一活无。",
            "北市医工色潜动，大字书牌要惊众。",
            "偏收弃药与遗方，纵有神丹亦无用。",
            "实者为虚热为寒，几因颠倒能全安。",
            "君不见形神枵然卧一室，医方争功药无必。",
            "左手检方右顾金，两手虽殊皆剑戟。"
        ],
        "notes": "",
        "id": "2e62b243646d087e318223cd9a8a7225"
    },
    {
        "author": "尹穑",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "酬功不惜赏千布，送死惟堪缚一馿。"
        ],
        "notes": "",
        "id": "509cea99808a8bb0d5e1c4e0cd713aa9"
    },
    {
        "author": "尹穑",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "景龙只是当时路，不见金钱打著人。"
        ],
        "notes": "",
        "id": "1afcafc7cf4a4ea78cdda8a611a6c2f3"
    },
    {
        "author": "尹穑",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "徒然五侍从，不办一书生。"
        ],
        "notes": "",
        "id": "dec588153ec7a0bfd977d59688e4a75b"
    },
    {
        "author": "尹穑",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "本来饥饱非同鼎，安得浮沈自一舟。"
        ],
        "notes": "",
        "id": "95fc6a762cdf56fba01f16826beff3d5"
    },
    {
        "author": "尹穑",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "异日是非忧史谬，终身寒饿羡钱愚。"
        ],
        "notes": "",
        "id": "9c4555e8aad1a538fb874e157bf61918"
    },
    {
        "author": "尹穑",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "草黄眠失犊，石白动知鸥。"
        ],
        "notes": "",
        "id": "f622d7cf7925415a66fbde8c94ed09a5"
    }
]