[
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "临终偈",
        "preface": "",
        "paragraphs": [
            "记得黄梅与我时，忽然天气报君知。",
            "逆行顺化无交涉，撒手毗卢顶上归。"
        ],
        "notes": "",
        "id": "b7197926191e9df239949fde52bbd0f4"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其一",
        "preface": "",
        "paragraphs": [
            "春山叠乱青，春水漾虚碧。",
            "大解脱门开，把手拽不入。"
        ],
        "notes": "",
        "id": "800c9510afbc659af489155408ce4ac0"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其二",
        "preface": "",
        "paragraphs": [
            "大包虚空，细入无间。",
            "突出当阳，如何履践。"
        ],
        "notes": "",
        "id": "ac6c5f4ebd048b11b15573bb97d910a5"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其三",
        "preface": "",
        "paragraphs": [
            "十日雨，今日晴。",
            "一则多年公案，明明举似诸人。",
            "若是覆盆之下，又争怪得老僧。"
        ],
        "notes": "",
        "id": "9d5589a4c606d0c6bf91e42f6bfaaae5"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其四",
        "preface": "",
        "paragraphs": [
            "翳尽还明极，家乡万八千。",
            "悬崖重撒手，古剑髑髅前。"
        ],
        "notes": "",
        "id": "734b67c51b41cb081f231c005f4debca"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其五",
        "preface": "",
        "paragraphs": [
            "禾山打皷，雪峰辊毬，妙胜不打个般车里油。",
            "一双穷相手，两个死柴头。"
        ],
        "notes": "",
        "id": "ff2bfa4656c0b4fd28d15b1c79593238"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其六",
        "preface": "",
        "paragraphs": [
            "浄法界身，馿腮马面。",
            "本无出没，万化千变。"
        ],
        "notes": "",
        "id": "1216aded8208eec88f278ece2e29e462"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其七",
        "preface": "",
        "paragraphs": [
            "眼耳鼻舌身意，八万四千法门，昼夜放光动地。",
            "一翳在眼，空花乱坠。"
        ],
        "notes": "",
        "id": "d52a84fe442486fb19b10d6ebc22e5e1"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其八",
        "preface": "",
        "paragraphs": [
            "知之一字，众祸之门。",
            "杀人放火，活捉生擒。",
            "不是今日枢要，亦非上古典刑。",
            "与贼过梯了也，攻墙割壁何人。"
        ],
        "notes": "",
        "id": "f73d58293e864d8a236f091f83ac3fe8"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其九",
        "preface": "",
        "paragraphs": [
            "有句无句，如藤倚树，截铁斩钉。",
            "水不借路，树倒藤枯。",
            "西天胡子没髭须，蹋杀杨歧三脚馿。"
        ],
        "notes": "",
        "id": "a665301c297b2c70f2dceaa5269979d8"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其一○",
        "preface": "",
        "paragraphs": [
            "趁晴盖了屋，乘时刈了禾。",
            "输纳王租了，鼓腹唱讴歌。"
        ],
        "notes": "",
        "id": "a7596f0e8fb4e368c2d368d37750b72b"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其一一",
        "preface": "",
        "paragraphs": [
            "天晴日头出，雨落阶头湿。",
            "宝陀岩上人，犹自不条直。"
        ],
        "notes": "",
        "id": "7de803b6e7cb597bd01e668b46e6ba5c"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其一二",
        "preface": "",
        "paragraphs": [
            "大火已西流，千山爽气浮。",
            "秋河鸣一鴈，砧杵捣离愁。"
        ],
        "notes": "",
        "id": "eea25e37ff1d3e592d662c0bd9aa992a"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其一三",
        "preface": "",
        "paragraphs": [
            "冬至前后，沙飞石走。",
            "佛祖潜踪，寸铁在手。"
        ],
        "notes": "",
        "id": "1be62e138cc04ad87f1be1bd99131913"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其一四",
        "preface": "",
        "paragraphs": [
            "圆通门户开，湛然应一切。",
            "星罗云汉低，山岳起空翠。",
            "风雨雪霜寒，人惊鸡犬吠。",
            "正法明如来，依然在门外。"
        ],
        "notes": "",
        "id": "d0f25f7f5341fe0794eb99a2105f0d94"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其一五",
        "preface": "",
        "paragraphs": [
            "一队衲僧来，一队衲僧去。",
            "打破睦州关，大地无寸土。"
        ],
        "notes": "",
        "id": "6a475a1416b74a9ca1a6c3ec7dc15c5d"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其一六",
        "preface": "",
        "paragraphs": [
            "去日炎威重，归时秋半过。",
            "林间坐磐石，不觉笑呵呵。",
            "不笑仰山插锹叉手，不笑地藏博饭栽田。",
            "二胜米料人人有，笑他饿死饭箩边。"
        ],
        "notes": "",
        "id": "364f758cde6559655f63f42acd5c52ed"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其一七",
        "preface": "",
        "paragraphs": [
            "祖师不西来，少林有妙诀。",
            "江南两浙，春寒秋热。",
            "错!佛法遍天下，谈玄口不开。",
            "这个是露柱，那个是香台。",
            "错!直饶荐得分明，未免将错就错。"
        ],
        "notes": "",
        "id": "6e2a70bbd8ed96f12456a1daefddeb7b"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其一八",
        "preface": "",
        "paragraphs": [
            "禁足护生脚跟下，乞命底纷纷纭纭。",
            "克期取证平地上，埋没人千千万万。"
        ],
        "notes": "",
        "id": "5293864bcdbe30ac98a45e94607b23da"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其一九",
        "preface": "",
        "paragraphs": [
            "腊极严寒，冻破泥团。",
            "不可默会，不可形言。",
            "鸡上树，鸭下水，明朝更献楚王看。"
        ],
        "notes": "",
        "id": "31a4f94d4ce025084870667737f297c7"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其二○",
        "preface": "",
        "paragraphs": [
            "鹫岭拈花，少林得髓。",
            "病痛一般，脉息有异。",
            "脉得著目前见鬼，脉不著死而不吊。"
        ],
        "notes": "",
        "id": "3f1fc030e67d38d248e3f50efae45af6"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其二一",
        "preface": "",
        "paragraphs": [
            "栽田博饭，诡计百出。",
            "插锹叉手，通身荆棘。",
            "枷棒场中亲不亲，草窠交辊见当人。",
            "谁是当人，放筯忘恩。"
        ],
        "notes": "",
        "id": "ebb6a0029acb73f8554af9c6a3bb1ba3"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其二二",
        "preface": "",
        "paragraphs": [
            "击鼓升堂，不谈世法。",
            "冬至月头，卖被买牛。",
            "冬至月尾，卖牛买被。"
        ],
        "notes": "",
        "id": "03f9100de15698b6dbe33989ca3f91f2"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其二三",
        "preface": "",
        "paragraphs": [
            "经行及坐卧，常在于其中。",
            "要识其中事，长汀江水东。"
        ],
        "notes": "",
        "id": "a308f49434ef1b33161232edc5365fbe"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其二四",
        "preface": "",
        "paragraphs": [
            "同条不同条，心眼自相照。",
            "翻覆论岁寒，不觉拍手笑。"
        ],
        "notes": "",
        "id": "092251affaa1afee74c45a3d713eb2c9"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其二五",
        "preface": "",
        "paragraphs": [
            "绿树阴浓夏日长，楼台倒影入池塘。",
            "水晶帘动微风起，满架蔷薇一院香。"
        ],
        "notes": "",
        "id": "dfc0cdf0710bfcbed1e1ea10f525b9e7"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其二六",
        "preface": "",
        "paragraphs": [
            "砉碎明月珠，始为家宝。",
            "飏下𨱄斧子，方是住山。",
            "古策风高，天宽地阔。",
            "别别，别峰妙转风雷舌。"
        ],
        "notes": "",
        "id": "ee06a6813a9aa4a7c8ea231fd2360f6a"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其二七",
        "preface": "",
        "paragraphs": [
            "白鹤五通贤圣，瞥喜瞥嗔无定。",
            "闻名不如见面，见面依然错认。",
            "从来与渠水米无交，年年今日，钵盂安柄。",
            "因甚如此，鸡不吃谷，肫里有病。"
        ],
        "notes": "",
        "id": "92cad193184d63d09c52c728d98b14ab"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其二八",
        "preface": "",
        "paragraphs": [
            "西来无意，遍天遍地。",
            "玉兔东升，金乌西坠。",
            "老鼠𫜪床头，猫儿正憨睡。",
            "莫教动著渠，动著便祸事。",
            "二祖动著招祸上身，天宁今日开眼失利。"
        ],
        "notes": "",
        "id": "94c0e06f58d0aaaeb060751f3fd524f4"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其二九",
        "preface": "",
        "paragraphs": [
            "风不鸣条，雨不破块。",
            "老胡忽西来，拨乱清平世。"
        ],
        "notes": "",
        "id": "486b3d9fc0a2b04b750ecff6ac922cf3"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其三○",
        "preface": "",
        "paragraphs": [
            "一天星斗大家看，独有渠侬见处偏。",
            "打失眼睛拈得口，至今脚下黑漫漫。"
        ],
        "notes": "",
        "id": "df9f5a80fe2f80d2ebe20820b8445786"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其三一",
        "preface": "",
        "paragraphs": [
            "锦城歌管日纷纷，半入江风半入云。",
            "此曲只应天上有，人间能是几回闻。"
        ],
        "notes": "",
        "id": "affd248782dabe6e3d579bbf553fbcd3"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其三二",
        "preface": "",
        "paragraphs": [
            "煆玉已经三日火，探珠曾下九重渊。",
            "毁珠擿玉无人识，十字街头飏碌砖。"
        ],
        "notes": "",
        "id": "88607261feb726d2ed88031fd95a9937"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其三三",
        "preface": "",
        "paragraphs": [
            "山家冬境致，何处不光辉。",
            "大地冰棱合，漫天雨雪飞。"
        ],
        "notes": "",
        "id": "d6b1d36d751cf2250694c74fe74ab1c1"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其三四",
        "preface": "",
        "paragraphs": [
            "霏霏梅雨洒危层，五月山房冷似冰。",
            "莫谓乾坤乖大信，未明心地是炎蒸。"
        ],
        "notes": "",
        "id": "653d9bcf537a5122361b7bc9b95de6d3"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其三五",
        "preface": "",
        "paragraphs": [
            "一新一旧，嘉熙淳祐。",
            "皇天大历，岁在辛丑。"
        ],
        "notes": "",
        "id": "3b8a5d6f85cd1f811b5aad353e0456aa"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其三六",
        "preface": "",
        "paragraphs": [
            "南北山朝对，东西有路分。",
            "一步不相到，大地入无门。"
        ],
        "notes": "",
        "id": "79724f4f38caa393070ab15e1561b04e"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其三七",
        "preface": "",
        "paragraphs": [
            "崇山峻岭，茂林修竹。",
            "终日提纲，神号鬼哭。"
        ],
        "notes": "",
        "id": "30b35b0ed491768cda038789ff48ceed"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其三八",
        "preface": "",
        "paragraphs": [
            "老黄龙颔下明珠，胜首座悬空扑碎。",
            "黄檗山吐雾兴云，遍地走南山鼈鼻。"
        ],
        "notes": "",
        "id": "4db8508c1f772468a78dc9207496e3bd"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其三九",
        "preface": "",
        "paragraphs": [
            "为众持钵去，七佛旧仪式。",
            "庵园塔庙间，处处遍敲击。"
        ],
        "notes": "",
        "id": "5cf0f65144bab0d6261461e673cc1d65"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其四○",
        "preface": "",
        "paragraphs": [
            "旱地一声雷，青天撒白雨。",
            "不是诺佛说底法，不是祖师传底心，不是衲僧参底句。",
            "日月轮边气象高，鱼龙穴下蟠根固。"
        ],
        "notes": "",
        "id": "dd6e5192336198895553e28e953b8529"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其四一",
        "preface": "",
        "paragraphs": [
            "起灭不停，如珠走盘。",
            "收视返听，堕在黑山。"
        ],
        "notes": "",
        "id": "06595532ba766ec9983dbaaf7160666f"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其四二",
        "preface": "",
        "paragraphs": [
            "不参禅，不问道。",
            "竖起铁脊梁，死蛇钻出草。",
            "不是禅，不是道。",
            "云门千岁僧，越山鼐长老。"
        ],
        "notes": "",
        "id": "65c083b1cd5b184989f773392e7fbb28"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其四三",
        "preface": "",
        "paragraphs": [
            "悉达脚下，七花八裂。",
            "韶阳棒头，有礼有乐。"
        ],
        "notes": "",
        "id": "f4607a2eac4d3a157ed8e6649f419294"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其四四",
        "preface": "",
        "paragraphs": [
            "迦叶首传，龙潭吹灭。",
            "一灯一灯，灯灯不绝。"
        ],
        "notes": "",
        "id": "7871aecdbeb58d8c85eec76df96560ab"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其四五",
        "preface": "",
        "paragraphs": [
            "南山虎𫜪大虫，鼈鼻蛇头生角。",
            "大地六反震动，文殊普贤惊愕。"
        ],
        "notes": "",
        "id": "e34d5a46357ec679b887a4160722e444"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其四六",
        "preface": "",
        "paragraphs": [
            "雪压双林树，风号万籁寒。",
            "瞿昙曾入灭，衲子眼难瞒。"
        ],
        "notes": "",
        "id": "793b075dbc09b334f0a0c1c43552d5d5"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其四七",
        "preface": "",
        "paragraphs": [
            "铁蒺藜椎，转弄转危。",
            "丹霞烧木佛，院主落须眉。",
            "南山炉添今日火，作者不同归。"
        ],
        "notes": "",
        "id": "60098a87a4a0f032fd6b5d4639171f92"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其四八",
        "preface": "",
        "paragraphs": [
            "南山云，北山雨。",
            "毗卢楼阁，豁开门户。",
            "花簇簇，锦簇簇。",
            "弥勒大士，倾肠倒腹。",
            "百城风月，目前领话，人畜草芥。",
            "一时知有不知有，毗目仙人执善财手。"
        ],
        "notes": "",
        "id": "4d42fd7b2823fa766c03727c62cec01e"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其四九",
        "preface": "",
        "paragraphs": [
            "钟鼓声喧暄，鸟雀閙中庭。",
            "圆通门不钥，眉毛落又生。"
        ],
        "notes": "",
        "id": "ab60cf7fa11f8717decb224f2816ab76"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其五○",
        "preface": "",
        "paragraphs": [
            "冬不寒，腊后看。",
            "无人知此意，令我忆南泉。"
        ],
        "notes": "",
        "id": "9b4abae2a8c58114d17481fb505cabc7"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其五一",
        "preface": "",
        "paragraphs": [
            "明星一见悟无生，攧落阿鼻业火坑。",
            "三百余番说不出，为他闲事长无明。"
        ],
        "notes": "",
        "id": "5b4032b301e5bf8dab217aae1532a474"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其五二",
        "preface": "",
        "paragraphs": [
            "壁观婆罗门，家业大天下。",
            "传远枝派分，寸土不存也。",
            "焚香作忌斋，普请礼三拜。"
        ],
        "notes": "",
        "id": "4733ba657b18dc4cb133f5cc8e7780a9"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其五三",
        "preface": "",
        "paragraphs": [
            "古佛堂前，三头六臂。",
            "祖师门下，道绝人荒。",
            "衲僧者里，银山铁壁。",
            "慧日峰顶，春风和气。"
        ],
        "notes": "",
        "id": "455a400328be4cc59d711e1d368f995f"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其五四",
        "preface": "",
        "paragraphs": [
            "验人眼，截流机。",
            "德山临际，伏惟伏惟。"
        ],
        "notes": "",
        "id": "6ba26b3fe9b6d2435a4da7faf0c8a06a"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其五五",
        "preface": "",
        "paragraphs": [
            "前佛后佛，无生不灭。",
            "紫磨金色身，衲僧眼中屑。"
        ],
        "notes": "",
        "id": "1dc2062cc6afb7692ce570b06eec491e"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其五六",
        "preface": "",
        "paragraphs": [
            "堂中首座人天眼，汉语胡言大藏经。",
            "七百衲僧吞佛祖，灵山乐得做闲人。"
        ],
        "notes": "",
        "id": "19bd4e85a6f68300bc9af53f5b5b3c68"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其五七",
        "preface": "",
        "paragraphs": [
            "觉皇垂迹左金轮，宝殿巍巍表至尊。",
            "宸翰亲从天上降，烂然金碧耀乾坤。"
        ],
        "notes": "",
        "id": "57f29d289a796b886a5f0a26cb52a4a5"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其五八",
        "preface": "",
        "paragraphs": [
            "大道无门，十方有路。",
            "无门不可不入，有路不可不到。",
            "阿呵呵，不参禅，不说教。",
            "饱饭熟睡游谈，三毒无明浩浩。"
        ],
        "notes": "",
        "id": "a804173bae56b3e979736c4b1fd803fe"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其五九",
        "preface": "",
        "paragraphs": [
            "三八念诵，劳动大众。",
            "五月升堂，说短论长。",
            "打鼓入室，逼狗透墙。"
        ],
        "notes": "",
        "id": "9cd32eba185c132e94397e137fe230ba"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其六○",
        "preface": "",
        "paragraphs": [
            "东去西去，南来北来。",
            "残羹馊饭，门外安排。"
        ],
        "notes": "",
        "id": "6ebe395a55bbd5da10eb62e3a231bc8d"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其六一",
        "preface": "",
        "paragraphs": [
            "深山穷谷，蛇虎纵横。",
            "平田浅草，鸦鸣鹊噪。"
        ],
        "notes": "",
        "id": "3be61e90c2198698b2db62c738299712"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其六二",
        "preface": "",
        "paragraphs": [
            "九十日春，多雨少晴。",
            "苔痕上阶绿，草色入帘青。"
        ],
        "notes": "",
        "id": "083ddf38ba89ba114f55d2eb46434f5d"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其六三",
        "preface": "",
        "paragraphs": [
            "地水火风先佛记，冷灰堆里无舍利。",
            "扫向长江白浪中，千古万古第一义。"
        ],
        "notes": "",
        "id": "0151eb69fa8861196f247779f54bd325"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其六四",
        "preface": "",
        "paragraphs": [
            "百尺竿头坐底人，虽然得入未为真。",
            "百尺竿头进一步，十方刹土现全身。"
        ],
        "notes": "",
        "id": "e197311bcffd6fb12b7580d2c947ae51"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "偈颂六十五首  其六五",
        "preface": "",
        "paragraphs": [
            "鸣爆竹，送残年，东村王老夜烧钱。",
            "南山短拙无施设，借婆裙子拜婆年。"
        ],
        "notes": "",
        "id": "6eb49afc2a1a48ab1ad8d9cdb591d7f8"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "颂古十一首  其一",
        "preface": "",
        "paragraphs": [
            "一片爷爷古化基，又逢寒食拜标时。",
            "满前骨肉俱承荫，一个无聊乞养儿。"
        ],
        "notes": "",
        "id": "4d891e22a91558ed793064900e2db5fc"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "颂古十一首  其二",
        "preface": "",
        "paragraphs": [
            "肩担口叫，晓夜撑船。",
            "道路各别，养家一般。"
        ],
        "notes": "",
        "id": "bea283f4b8c5b08bafb04cb311389f37"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "颂古十一首  其三",
        "preface": "",
        "paragraphs": [
            "青毡本是家中物，时复拈来抖擞看。",
            "贵要傍人知下落，不知下落被人谩。"
        ],
        "notes": "",
        "id": "418226a116beaa71863aaef1e6aa887d"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "颂古十一首  其四",
        "preface": "",
        "paragraphs": [
            "风头策起罗生网，更向无风煖处张。",
            "两度劳心又劳力，更无鸾凤敢呈祥。"
        ],
        "notes": "",
        "id": "ef8e1a18914c2a4b5e3634f6136b36cf"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "颂古十一首  其五",
        "preface": "",
        "paragraphs": [
            "睡浓天晓弗梳头，洗面无汤也即休。",
            "大底还他肌骨好，不搽红粉也风流。"
        ],
        "notes": "",
        "id": "885aac49711d28ba1c244317764dfcbb"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "颂古十一首  其六",
        "preface": "",
        "paragraphs": [
            "示疾毗耶问讯疏，知音惟有老文殊。",
            "问来答去胶投漆，一病翻成两病夫。"
        ],
        "notes": "",
        "id": "48d8dd8e63595b3ae151838c23a20bc5"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "颂古十一首  其七",
        "preface": "",
        "paragraphs": [
            "腊月火烧山，胡僧入汉关。",
            "一头卷螺发，两耳带金环。"
        ],
        "notes": "",
        "id": "21d834141f7dda80d00515c67c8af7b8"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "颂古十一首  其八",
        "preface": "",
        "paragraphs": [
            "奴见婢慇懃，瞥喜瞥然嗔。",
            "潇湘图上看，分外好精神。"
        ],
        "notes": "",
        "id": "9fd561dcf695f54395eafe8aadad4103"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "颂古十一首  其九",
        "preface": "",
        "paragraphs": [
            "金鸭香消更漏长，沉沉玉殿紫苔生。",
            "高空有月千门照，大道无人独自行。"
        ],
        "notes": "",
        "id": "c29b36f360e4e7af66adbccbfd35d0ae"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "颂古十一首  其一○",
        "preface": "",
        "paragraphs": [
            "光境俱忘与未忘，杀人利剑活人鎗。",
            "太平时节浑无用，夜夜神光射斗旁。"
        ],
        "notes": "",
        "id": "fd2878d9a05ddba0f6cb18428f429d01"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "颂古十一首  其一一",
        "preface": "",
        "paragraphs": [
            "电电喧轰海岱昏，怒涛翻覆拍天门。",
            "锦鳞不会乘流去，空向桃花浪里奔。"
        ],
        "notes": "",
        "id": "dfedba6466373567a911c2a05830a25b"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "出山相赞",
        "preface": "",
        "paragraphs": [
            "龙章凤质出王宫，肘露衣穿下雪峰。",
            "智愿必空诸有界，不知诸有几时空。"
        ],
        "notes": "",
        "id": "68db6c57f511a200ab3456fb6cb42b77"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "观音大士赞",
        "preface": "",
        "paragraphs": [
            "空如来藏，立大圆镜。",
            "水落石出，月明云浄。",
            "瞻之仰之，群机普应。"
        ],
        "notes": "",
        "id": "addd023b083e7220ae12e4c01a767930"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "金刚经书大士像赞",
        "preface": "",
        "paragraphs": [
            "大士应身三十二，一身三十二重非。",
            "金刚正体是非外，鹊噪鸦鸣无了时。"
        ],
        "notes": "",
        "id": "7b42d3e695f2d2c58603a7bef4f34199"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "马郎妇赞",
        "preface": "",
        "paragraphs": [
            "有愿必从，无刹不现。",
            "鬓乱钗横，金沙滩畔。",
            "稽首皈依，漏巵难满。"
        ],
        "notes": "",
        "id": "8873954ee81cdc349bf27181578d06fa"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "善财赞",
        "preface": "",
        "paragraphs": [
            "福城东际错商量，误入烟萝白鸟乡。",
            "水远山长无限意，到头难写此愁肠。"
        ],
        "notes": "",
        "id": "1e18c45425ba1e3e99bcb12c98c9400c"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "维摩赞",
        "preface": "",
        "paragraphs": [
            "指桃骂李，败种发机。",
            "词穷理尽，一嘿横施。",
            "大地山河背震吼，七佛之师懡㦬归。"
        ],
        "notes": "",
        "id": "ba0f1f40920868ec019f5258141a4058"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "布袋赞  其一",
        "preface": "",
        "paragraphs": [
            "南无阿逸多，忙忙走寰宇。",
            "等个人未至，放下宽肠肚。",
            "来也来也，泰岳何曾乏土。"
        ],
        "notes": "",
        "id": "63d135056dfba6b034acd71c25bdbeb0"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "布袋赞  其二",
        "preface": "",
        "paragraphs": [
            "九十七大人之相，百千亿微尘数身。",
            "兜率长汀人不识，抖擞精神一欠伸。"
        ],
        "notes": "",
        "id": "637785b68657bd338372b247e7fdd5bd"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "达磨大师赞  其一",
        "preface": "",
        "paragraphs": [
            "的的西天末法僧，来分此土最初灯。",
            "神光冷地一吹灭，葱岭忙忙只暗登。"
        ],
        "notes": "",
        "id": "89def7971e3c5181343bbfdd0a40dfe3"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "达磨大师赞  其二",
        "preface": "",
        "paragraphs": [
            "五天竺国，东震旦土。",
            "传佛心宗，无本可据。",
            "无本据，一苇横趋，大江东去。"
        ],
        "notes": "",
        "id": "ffb40e79044d8c9aaab683e340c0d617"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "五祖赞",
        "preface": "",
        "paragraphs": [
            "万本松杉，山山栽遍。",
            "飏下镢头，再呈旧面。",
            "双峰峨峨翠插天，天下人见渠不见。"
        ],
        "notes": "",
        "id": "57659991cd651a02e1932b914c911324"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "六祖赞",
        "preface": "",
        "paragraphs": [
            "应无所住，白日迷路。",
            "失脚黄梅，道传千古。",
            "不是风动非幡动，会也蚍蜉撼铁柱。"
        ],
        "notes": "",
        "id": "8bd04fe01d9eec1fb43e23598709c5e5"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "五祖送六祖渡江图赞",
        "preface": "",
        "paragraphs": [
            "有传有受恩成怨，无受无传怨似恩。",
            "船到岸头恩怨绝，遍天遍地一儿孙。"
        ],
        "notes": "",
        "id": "364d27c192010052278d851fae637395"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "懒瓒赞",
        "preface": "",
        "paragraphs": [
            "垂颐寒涕满头霜，黄独煨来别有香。",
            "三诏入云三不起，儿孙各自立封疆。"
        ],
        "notes": "",
        "id": "ffe15326adf0683a02815aabd6ddc56f"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "杨歧祖师赞",
        "preface": "",
        "paragraphs": [
            "三脚馿子弄蹄行，金毛师子大哮吼。",
            "五峰峭峻摩苍穹，千古万古扬家丑。"
        ],
        "notes": "",
        "id": "627324fa4f121f13a72bc22b72194731"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "夹山见船子赞",
        "preface": "",
        "paragraphs": [
            "毒手一桡难躲避，点头不见问津人。",
            "烟波浩渺无穷恨，父子虽亲未是亲。"
        ],
        "notes": "",
        "id": "5a16d04315c99daefe3edbab901505b1"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "马祖接石巩赞",
        "preface": "",
        "paragraphs": [
            "三十年不少盐醤，一镞群狐中的时。",
            "大地山河诸草木，至今尽发箭锋机。"
        ],
        "notes": "",
        "id": "a50b777e6e885607e7f810387d118ac4"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "鸟窠赞",
        "preface": "",
        "paragraphs": [
            "道高德高名愈高，问佛法而吹布毛。",
            "不是寻常闲啐啄，飞出凤儿空鹊巢。"
        ],
        "notes": "",
        "id": "691d7f5d78f0868083418f60da504809"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "诺讵罗尊者赞",
        "preface": "",
        "paragraphs": [
            "石壁搀空起，银河一派悬。",
            "贪观无断续，来去不知原。"
        ],
        "notes": "",
        "id": "b0c2b447047cd564e6cbbf7e7290cdc2"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "四睡赞",
        "preface": "",
        "paragraphs": [
            "离了峨嵋别五台，倒骑白额下天台。",
            "松间石上梦中梦，唤得闾丘太守回。"
        ],
        "notes": "",
        "id": "8433a505a4cb0bf1d28c3453e4a839dc"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "寒山赞",
        "preface": "",
        "paragraphs": [
            "采樵沿岭去，提水傍谿归。",
            "个般无出豁，七佛不曾师。"
        ],
        "notes": "",
        "id": "76d9bedd69639881900617040c041eb7"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "佛心禅师顶相",
        "preface": "",
        "paragraphs": [
            "千圣头边殃祸作，春风和气满丛林。",
            "随其机上者上之，任其器下者下之。",
            "一处不通，回天转地。",
            "活天下死衲僧，死大地活衲子。",
            "是谓父不传子不记之妙，如保福千圣头边殃祸者鲜矣。"
        ],
        "notes": "",
        "id": "2b3c71f6f0a226bbc571b05b78ede07a"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "石佛清长老请赞",
        "preface": "",
        "paragraphs": [
            "东山之源，东磵之渊。",
            "截流之机，验人之眼。",
            "扬清激浊，地覆天翻。",
            "六代祖师，竖毛呵手。",
            "三生大像，顿足擎拳。",
            "彼又何须指南，吴越令行，而后有传。"
        ],
        "notes": "",
        "id": "22f88cc5311921b434cb0e93d4dfa30c"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "圆觉顽空觉讲主真赞二首  其一",
        "preface": "",
        "paragraphs": [
            "头鬅鬙，眼乖角。",
            "得天台之奥旨，继永嘉之先觉。",
            "执文字见，离文字缚。",
            "说大义则四座风生，征异解则百川潮落。",
            "昭昭乎教苑之祥麟，昂昂乎鸡群之野鹤。",
            "虽正席四处不足畅其设施，然分座五山亦不负其所学。",
            "是为广智九世之孙，啸岩一枝不致寥寞者矣。"
        ],
        "notes": "",
        "id": "daa83303e7ba21474ee7cacb27400d1c"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "圆觉顽空觉讲主真赞二首  其二",
        "preface": "",
        "paragraphs": [
            "眼里有筋，舌头无骨。",
            "卓然特立，天台祖室。",
            "写悬河辩而四方绝唱，离文字相而诸天雨花。",
            "扣其关者纷纷纭纭而退席，得其旨者峥峥嵘嵘而莫及。",
            "且不以慈悲宝帐破麈白拂而当家传，自有鸾胶续断弦。"
        ],
        "notes": "",
        "id": "f47c494d3420352c64f3061759730dd4"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "悦堂穆知合写师顶相请赞",
        "preface": "",
        "paragraphs": [
            "春水满四泽，夏云多奇峰。",
            "秋月扬明辉，冬岭秀孤松。",
            "难描邈，绝知音。",
            "悦堂不是闲相识，赞不欣兮骂不嗔。"
        ],
        "notes": "",
        "id": "c5ee18c53999d8441c12ff8192eb7d7c"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "觉如周居士圆相赞",
        "preface": "",
        "paragraphs": [
            "一片虚凝绝谓情，眼横鼻直强图形。",
            "不如不觉全声色，骂得毗耶老浄名。"
        ],
        "notes": "",
        "id": "f9189344e621db35e6de616401253e11"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "自赞",
        "preface": "",
        "paragraphs": [
            "出林虎方怒，横冈蟒正嗔。",
            "世无途路客，终是不伤人。"
        ],
        "notes": "",
        "id": "3940ad8d01d3d53f5fc4d8ae6e644ff1"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "福州长谿乐山王居士遣儿惟惺投师薙发写师顶相请赞  其一",
        "preface": "",
        "paragraphs": [
            "闻名不如见面，见面不如闻名。",
            "两重虚假，一对眼睛。",
            "不近人情处，是句也刬，非句也刬。",
            "一味拍盲时，逼犬透墙，证龟成鼈。",
            "如斯杜撰，岂堪人师。",
            "谁知千里同风句，却有乐山居士知。"
        ],
        "notes": "",
        "id": "76c658ba5f6de2628a8592fb1608f9ab"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "福州长谿乐山王居士遣儿惟惺投师薙发写师顶相请赞  其二",
        "preface": "",
        "paragraphs": [
            "瘦骨棱层一担夫，几年寥落在江湖。",
            "面皮捩转无人识，有甚闲名上祖图。"
        ],
        "notes": "",
        "id": "6fdb359d5377c404403eb093b5632436"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "弥勒大士二月八生",
        "preface": "",
        "paragraphs": [
            "契此老翁无记性，都忘生月与生辰。",
            "春风桃李能多事，特地年年说向人。"
        ],
        "notes": "",
        "id": "828c9866db50e9e41dab222d66cd5b82"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "化炭",
        "preface": "",
        "paragraphs": [
            "皮肤脱尽黑粼皴，犹有当时刀斧痕。",
            "待入门来重点化，教伊随处衮烟尘。"
        ],
        "notes": "",
        "id": "7d37676c638221f6c14ad3ec1447884c"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "雪庭",
        "preface": "",
        "paragraphs": [
            "一度寒来不可禁，森罗万象尽平沉。",
            "个般门户谁能入，著脚分明三尺深。"
        ],
        "notes": "",
        "id": "82bb1e7e7a27a926bd044a2fc93c6b2a"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "蜘蛛",
        "preface": "",
        "paragraphs": [
            "一丝挂得虚空住，百亿丝头杀气生。",
            "上下四维罗织了，一无漏网话方行。"
        ],
        "notes": "",
        "id": "421241d0aba09a1f06dce12be2b59c03"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "示觉悟侍者",
        "preface": "",
        "paragraphs": [
            "起家难似破家难，荡尽田园出故关。",
            "佛祖二千年冷债，不消咳嗽一时还。"
        ],
        "notes": "",
        "id": "4f60355c63f98fb1b5a460f84c944cd9"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "水茶磨",
        "preface": "",
        "paragraphs": [
            "机轮转处水潺潺，机若停时水自闲。",
            "末上一遭知落处，十分春色满人间。"
        ],
        "notes": "",
        "id": "12daa5823d91d0032bfb57b770688b04"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "浮香阁",
        "preface": "",
        "paragraphs": [
            "江城夜雨满楼台，池上残红拨不开。",
            "慈氏家风都漏泄，善财南去未回来。"
        ],
        "notes": "",
        "id": "8c9418de4c0f9a64decab7022979550e"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "送清凉淮海和尚住万年",
        "preface": "",
        "paragraphs": [
            "潮声忽转石头城，大舍峰高侧耳听。",
            "五百个僧都不会，教他一一侍巾瓶。"
        ],
        "notes": "",
        "id": "6c2c9e22a2524a1defbddfe3ab65ada6"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "送梦窗和尚住浄慈",
        "preface": "",
        "paragraphs": [
            "志公有语问思大，东磵无言记梦窗。",
            "今日梦窗下山去，笑他思大舌头长。"
        ],
        "notes": "",
        "id": "5b501a6e224a588dc20ade8aed9fe9d0"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "送广州泰长老",
        "preface": "",
        "paragraphs": [
            "老卢曾见老黄梅，一首长廊落韵诗。",
            "既是同坑无异土，家私莫与路人知。"
        ],
        "notes": "",
        "id": "dbe433a01a0b2755fddb22e4956bfbc2"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "针医",
        "preface": "",
        "paragraphs": [
            "药知性亦病知源，谁管尸灵骨已寒。",
            "痛下一针双眼活，耆婆应未得其传。"
        ],
        "notes": "",
        "id": "29e99d2cfc35a835ffca024a72a9e4f7"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "西隠",
        "preface": "",
        "paragraphs": [
            "泥牛鬭入海门关，直到如今万象闲。",
            "百鸟不来春自老，柴门依旧向东山。"
        ],
        "notes": "",
        "id": "8670f79a716e6cdba486a24f9ce403e6"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "大死",
        "preface": "",
        "paragraphs": [
            "上门上户拚穷命，不觉全身堕险崖。",
            "尽十方空俱殒灭，玲珑八面露死骸。"
        ],
        "notes": "",
        "id": "1d5768fccb30fcd82b77227570cbf8b4"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "送猫儿",
        "preface": "",
        "paragraphs": [
            "大慈悲种小斑斑，软血功能也是闲。",
            "首尾直兮眸子正，不知走却屋头山。"
        ],
        "notes": "",
        "id": "0022e20a53ff011152f3031cd678dda9"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "寒衲",
        "preface": "",
        "paragraphs": [
            "针锋不露重重补，线脚通时密密参。",
            "放下无针无劄处，冻云垂地一肩担。"
        ],
        "notes": "",
        "id": "bad229f21aed2c165d12ff61115c1b44"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "起水陆堂",
        "preface": "",
        "paragraphs": [
            "一沤大觉海中兴，十趣波涛不暂停。",
            "返本还源空觉海，满堂风月雨初晴。"
        ],
        "notes": "",
        "id": "3fc818b251352a6b046947110b225bcf"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "干藏",
        "preface": "",
        "paragraphs": [
            "恶语重重放出门，只图一个不知恩。",
            "二千年事难遮覆，动便随人脚后跟。"
        ],
        "notes": "",
        "id": "66c996818491196436faf3ee3d24f31b"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "示若临侍者",
        "preface": "",
        "paragraphs": [
            "一思面门摘不断，放下重新买草鞋。",
            "有路莫行无路入，照顾浑家落险崖。"
        ],
        "notes": "",
        "id": "01392f5e64a0f1fb25c32d0a0ac00c60"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "在庵",
        "preface": "",
        "paragraphs": [
            "世间几见劫灰飞，老屋依前对落晖。",
            "四大部洲都遍历，到头还向此中归。"
        ],
        "notes": "",
        "id": "7fae6b618f4246e952069ccee13e8a82"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "樵屋",
        "preface": "",
        "paragraphs": [
            "鬻薪无价岭南归，尚有儿孙在翠微。",
            "执树缚茆门户别，离离荆棘惹人衣。"
        ],
        "notes": "",
        "id": "b3aa47f610dfd3d1dad1030da7a3edac"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "送人游方",
        "preface": "",
        "paragraphs": [
            "南有天台北五台，分明记取莫疑猜。",
            "话头打失不知处，乞我三文买草鞋。"
        ],
        "notes": "",
        "id": "96e9d4be9e30375a94626be9ba2a2631"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "胡桃",
        "preface": "",
        "paragraphs": [
            "枝头叶底不能藏，独脱无依未厮当。",
            "一击浑身如粉碎，不堪收拾始馨香。"
        ],
        "notes": "",
        "id": "d179ae086ae6a3bd5c64b60945854f49"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "送日本国僧二首  其一",
        "preface": "",
        "paragraphs": [
            "壁观胡僧入大梁，单传必死活人方。",
            "至今此术遍天下，航海梯山空自忙。"
        ],
        "notes": "",
        "id": "d4a93b0c82c6f93d851cc655f402a3f7"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "送日本国僧二首  其二",
        "preface": "",
        "paragraphs": [
            "大舶浮空驾浪来，顶门有眼未曾开。",
            "南山虎口翻身出，日本生成一祸胎。"
        ],
        "notes": "",
        "id": "9a9f4aa1e8856124b7a516817ffe81c4"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "送祖达侍者",
        "preface": "",
        "paragraphs": [
            "呼唤不曾离左右，大都相见一番难。",
            "攒眉切齿归来日，痛骂国师南北山。"
        ],
        "notes": "",
        "id": "fdbfd6714e7befb1b0d0a6d64a8017a0"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "髑髅人我担",
        "preface": "",
        "paragraphs": [
            "一我一人装一担，不知出入几胞胎。",
            "铁围山岳高如许，撞破髑髅归去来。"
        ],
        "notes": "",
        "id": "d435729ff713d1c5b960ff7b80fa80a9"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "造龛子",
        "preface": "",
        "paragraphs": [
            "病病相寻早是迟，锁空龛子做多时。",
            "北邙山下明朝约，火后谁收眼底眉。"
        ],
        "notes": "",
        "id": "eeed0cdc62f3f32c44374c5182c8725a"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "柏岩",
        "preface": "",
        "paragraphs": [
            "苗裔忽生崖石裂，不同松桧拂云长。",
            "苍苍无一闲枝叶，子落丛林也有香。"
        ],
        "notes": "",
        "id": "6ad9af262a8222f0f1dd4c6597b54942"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "进月轩",
        "preface": "",
        "paragraphs": [
            "桂轮孤朗碧天宽，帘卷清光入座寒。",
            "底事明明人不荐，又移花影上栏干。"
        ],
        "notes": "",
        "id": "81ca53fa53330052aa61f900107e1072"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "示资寿慧一监寺",
        "preface": "",
        "paragraphs": [
            "二由一有一莫守，面首面南看北斗。",
            "勘破末山不露顶，玄机无著高叉手。"
        ],
        "notes": "",
        "id": "78eaf6e7f8b9e0db948541164ac34b9f"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "竹谿",
        "preface": "",
        "paragraphs": [
            "漱石穿崖落落，随流截流自瞒。",
            "穷到不知源处，风枝雨叶萧然。"
        ],
        "notes": "",
        "id": "74541a5595ae684f408988b0239edce6"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "山翁",
        "preface": "",
        "paragraphs": [
            "重叠春风面，高低雪满头。",
            "渠无生老相，孤峻罕人游。"
        ],
        "notes": "",
        "id": "df0b36a498c281f4fc2436ec014e01ad"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "刀镊",
        "preface": "",
        "paragraphs": [
            "得心应手乖毫发，心手俱亡处处通。",
            "摘一茎髭弹一镊，有相同有不相同。"
        ],
        "notes": "",
        "id": "3a7be536239d8f1218bbd4047389c08c"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "复古日者",
        "preface": "",
        "paragraphs": [
            "试问先生蕴底术，卦盘掇转呵呵笑。",
            "毗婆尸佛早留心，直至如今不得妙。"
        ],
        "notes": "",
        "id": "e94f8d4f995754cbf6c4bf18de108b82"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "示宜上人之雪窦",
        "preface": "",
        "paragraphs": [
            "无常迅速入门款，撒手悬崖末后机。",
            "一款一机自欺屈，谿边有个石乌龟。"
        ],
        "notes": "",
        "id": "da40409ebc5596ffd9fd5ee7cc2d805e"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "接待",
        "preface": "",
        "paragraphs": [
            "目前来往竞纷纷，那个师僧有脑门。",
            "坐热铁床吞热铁，石头南岳下儿孙。"
        ],
        "notes": "",
        "id": "be2eab12daf26864369f1f4914aa567f"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "损窗",
        "preface": "",
        "paragraphs": [
            "六处虚明不假修，七穿八穴有来由。",
            "霜风霰雪纵横入，不是愁人也著愁。"
        ],
        "notes": "",
        "id": "a84d3daa73e5dec4f2dde567f2512784"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "演史",
        "preface": "",
        "paragraphs": [
            "干戈场是太平基，休把英雄较是非。",
            "试问长空风与月，周秦汉魏不曾知。"
        ],
        "notes": "",
        "id": "8ff17e2ed7cca36029ee2a020509fccc"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "惜烟",
        "preface": "",
        "paragraphs": [
            "炉无兽炭坐无毡，三个柴头只自然。",
            "家丑莫教轻放出，定应炙地与熏天。"
        ],
        "notes": "",
        "id": "77c8104372d3c472b91fc87ae355cd61"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "示圆鉴沈浄明",
        "preface": "",
        "paragraphs": [
            "天宽地大一圆鉴，明暗色空四无限。",
            "道人受用未生前，白云祖师顶门眼。"
        ],
        "notes": "",
        "id": "a76b48e9a789c32d539514cfec568cec"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "兰亭四威仪  其一",
        "preface": "",
        "paragraphs": [
            "行，崇山峻岭，失脚蹋翻古井。",
            "通身是口波澜，何须三止四请。"
        ],
        "notes": "",
        "id": "6b43fc490edd2f6c6f1b7f815e6106d9"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "兰亭四威仪  其二",
        "preface": "",
        "paragraphs": [
            "住，晋朝古寺，无米无盐无醋。",
            "岁岁徧乞诸隣，三百六十余度。"
        ],
        "notes": "",
        "id": "7f9fa0b4d1e3d6685bb461455e467586"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "兰亭四威仪  其三",
        "preface": "",
        "paragraphs": [
            "坐，茂林修竹，高节虚心满目。",
            "个个尽是儿孙，香严口哑舌秃。"
        ],
        "notes": "",
        "id": "c2cd145cceb8621a0a2bdb59d5faca45"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "兰亭四威仪  其四",
        "preface": "",
        "paragraphs": [
            "卧，流觞九曲，青源白家香熟。",
            "三杯席地幕天，不辨东西南北。"
        ],
        "notes": "",
        "id": "52f38963e6ef9a7b8c0bc793bf24da23"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "宝陀三句  其一",
        "preface": "",
        "paragraphs": [
            "宝陀一路，来来去去。",
            "撞著鳌头，风波无数。"
        ],
        "notes": "",
        "id": "a824523712f1803f5350061d6ae87583"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "宝陀三句  其二",
        "preface": "",
        "paragraphs": [
            "宝陀一玄，掣臂揎拳。",
            "打失鼻孔，苍天苍天。"
        ],
        "notes": "",
        "id": "57a5fdafe082ccb930204485ef91240d"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "宝陀三句  其三",
        "preface": "",
        "paragraphs": [
            "宝陀一妙，无人能到。",
            "吃饭著衣，屙屎放尿。"
        ],
        "notes": "",
        "id": "d8b74c9c2fd20c8753f6140c38b9a602"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "颂古",
        "preface": "",
        "paragraphs": [
            "茫茫梦里去游南，五十三参发指端。",
            "大士臂长衫袖短，善财脚瘦草鞋宽。"
        ],
        "notes": "",
        "id": "f0eb67372c2e663dbab23ae6657969fc"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "送僧偈",
        "preface": "",
        "paragraphs": [
            "云遮剑阁三千里，水隔瞿塘十二峰。",
            "抖擞屎肠都说了，莫教错过瓮为钟。"
        ],
        "notes": "",
        "id": "693104ededa762d4c75f216de4c43af8"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "和静照诗韵  其一",
        "preface": "",
        "paragraphs": [
            "各逞神通现瑞茶，非云非雪亦非霞。",
            "梦中说梦非见见，报道从来眼不花。"
        ],
        "notes": "",
        "id": "7115cd0f0faa2ebb163c9ca32dc9dc37"
    },
    {
        "author": "释普济",
        "dynasty": "宋",
        "type": "诗",
        "rhythmic": "",
        "title": "和静照诗韵  其二",
        "preface": "",
        "paragraphs": [
            "半千尊者眼如眉，一一从头为点开。",
            "踏断石桥成两段，方知亲过一回来。"
        ],
        "notes": "",
        "id": "c4c9b5b42a60c1b768bad9ae9b7dbb24"
    }
]