[
    {
        "author": "刘珵",
        "dynasty": "宋",
        "type": "诗",
        "rhythmic": "",
        "title": "罗汉阁煎茶应供",
        "preface": "",
        "paragraphs": [
            "宝炉香散晓烟寒，净几供茶遶座看。",
            "已爱六花金缕异，更惊三啜翠痕干。"
        ],
        "notes": "",
        "id": "2e55813cb9954b102a2276850022a053"
    },
    {
        "author": "刘珵",
        "dynasty": "宋",
        "type": "诗",
        "rhythmic": "",
        "title": "咏西湖十洲 花屿",
        "preface": "",
        "paragraphs": [
            "浅深艳冶一枝枝，带露临风不自持。",
            "水上红云真缥渺，多才却忆退之诗。"
        ],
        "notes": "",
        "id": "3da22cea5a4ceacfe5f5a86ee3b32571"
    },
    {
        "author": "刘珵",
        "dynasty": "宋",
        "type": "诗",
        "rhythmic": "",
        "title": "咏西湖十洲 芳草洲",
        "preface": "",
        "paragraphs": [
            "春水池塘空苒苒，长安古道倍依依。",
            "争如绿向芳洲遍，不怨王孙去未归。"
        ],
        "notes": "",
        "id": "1adb86775abfda8f847a6e43ad172fc6"
    },
    {
        "author": "刘珵",
        "dynasty": "宋",
        "type": "诗",
        "rhythmic": "",
        "title": "咏西湖十洲 柳汀",
        "preface": "",
        "paragraphs": [
            "江渡隋堤千万缕，年年折尽最长条。",
            "谁知烟雨汀洲晚，闲舞东风拂画桥。"
        ],
        "notes": "",
        "id": "92a452f879f72a3f5c96a093a66e0881"
    },
    {
        "author": "刘珵",
        "dynasty": "宋",
        "type": "诗",
        "rhythmic": "",
        "title": "咏西湖十洲 竹屿",
        "preface": "",
        "paragraphs": [
            "翠云摇曳波心起，清影扶疏月际来。",
            "结实终期丹凤至，虚心聊映小桃开。"
        ],
        "notes": "",
        "id": "2f1e1d2106402096c16bd0c707a66220"
    },
    {
        "author": "刘珵",
        "dynasty": "宋",
        "type": "诗",
        "rhythmic": "",
        "title": "咏西湖十洲 烟屿",
        "preface": "",
        "paragraphs": [
            "闲伴晓云笼浅濑，半和秋雨羃寒沙。",
            "溶溶泄泄拖轻素，遮尽渔蓑与钓槎。"
        ],
        "notes": "",
        "id": "09329bd059769262c8d27f7e70f4bc28"
    },
    {
        "author": "刘珵",
        "dynasty": "宋",
        "type": "诗",
        "rhythmic": "",
        "title": "咏西湖十洲 芙蓉洲",
        "preface": "",
        "paragraphs": [
            "翠幄临流结绛囊，多情长伴菊花芳。",
            "谁怜冷落清秋后，能把柔姿独拒霜。"
        ],
        "notes": "",
        "id": "53a74f6b2f1981e943e83d15051a00ec"
    },
    {
        "author": "刘珵",
        "dynasty": "宋",
        "type": "诗",
        "rhythmic": "",
        "title": "咏西湖十洲 菊花洲",
        "preface": "",
        "paragraphs": [
            "金蘂含香冒雨开，清无俗格绝尘埃。",
            "休嗟不及东篱下，也有幽人载酒来。"
        ],
        "notes": "",
        "id": "5e2b9442a7224fecc0a61b57ad4fd63b"
    },
    {
        "author": "刘珵",
        "dynasty": "宋",
        "type": "诗",
        "rhythmic": "",
        "title": "咏西湖十洲 月岛",
        "preface": "",
        "paragraphs": [
            "众乐亭前月满洲，雨余风静正中秋。",
            "桂华冷射千寻碧，十顷湖光烂不收。"
        ],
        "notes": "",
        "id": "d38af81f9e40ccf81de7470bbe9245ad"
    },
    {
        "author": "刘珵",
        "dynasty": "宋",
        "type": "诗",
        "rhythmic": "",
        "title": "咏西湖十洲 雪汀",
        "preface": "",
        "paragraphs": [
            "六出花轻巧剪裁，瑶林玉砌映南台。",
            "冰澌四面寒光合，疑有飞仙月下来。"
        ],
        "notes": "",
        "id": "0c81342d2ae892e8fce8eeb45f1e4841"
    },
    {
        "author": "刘珵",
        "dynasty": "宋",
        "type": "诗",
        "rhythmic": "",
        "title": "咏西湖十洲 松岛",
        "preface": "",
        "paragraphs": [
            "耻随杨柳娇春色，厌近芙蕖透暗香。",
            "直干凌霜终偃蹇，愿为一柱壮明堂。"
        ],
        "notes": "",
        "id": "87905e2033239a17d353aab554709d0e"
    }
]