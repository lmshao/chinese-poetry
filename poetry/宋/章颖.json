[
    {
        "author": "章颖",
        "dynasty": "宋",
        "type": "诗",
        "rhythmic": "",
        "title": "萧尚书纵目楼",
        "preface": "",
        "paragraphs": [
            "深居无事即神仙，况阅丹经第几篇。",
            "桂树花开临旧国，榴皮书字彻新砖。",
            "琼书玉篆行将见，铁画银钩粲可镌。",
            "他日功成升举去，愿分余庇及姻联。"
        ],
        "notes": "",
        "id": "85f7b4a19e671c6477031a8ae60d8d25"
    },
    {
        "author": "章颖",
        "dynasty": "宋",
        "type": "诗",
        "rhythmic": "",
        "title": "桃源观",
        "preface": "",
        "paragraphs": [
            "绕馆参天万树松，倚栏时见翠重重。",
            "一坰晓雾浮天外，半夜秋涛落枕中。",
            "莫雨断猿愁羃历，夕阳飞鸟度屏风。",
            "采苓欲问长生诀，只恐云迷路不通。"
        ],
        "notes": "",
        "id": "67413469c7671a4754b0fdc6fd4bf82c"
    },
    {
        "author": "章颖",
        "dynasty": "宋",
        "type": "诗",
        "rhythmic": "",
        "title": "送长子琳连州刺史入觐",
        "preface": "",
        "paragraphs": [
            "冲雪登长道，吾儿更勉旃。",
            "人常谈作郡，汝且去朝天。",
            "身历穷闾久，条陈正宁前。",
            "故人如问我，为说病弥年。"
        ],
        "notes": "",
        "id": "958785ca3b5489e5885272c20f1a8a59"
    },
    {
        "author": "章颖",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "两州南北护梅关，尽日人行石壁间。"
        ],
        "notes": "",
        "id": "4eac56c75b1293346ce069fce67f42b3"
    }
]