[
    {
        "author": "童潮",
        "dynasty": "宋",
        "type": "诗",
        "rhythmic": "",
        "title": "渊明故址",
        "preface": "",
        "paragraphs": [
            "先生已归来，遗此折腰地。",
            "不见督邮人，祇闻解印事。",
            "径花虽就荒，台月还留醉。",
            "赋罢清流诗，西畴春已至。"
        ],
        "notes": "",
        "id": "8ec57da937d72c04111f9a024a8a4a1e"
    },
    {
        "author": "童潮",
        "dynasty": "宋",
        "type": "诗",
        "rhythmic": "",
        "title": "劳渡",
        "preface": "",
        "paragraphs": [
            "借问谁家舟，孤横劳渡水。",
            "远携蓑笠来，满载暮烟紫。",
            "拍手唱沧浪，沙鸥惊不起。"
        ],
        "notes": "",
        "id": "e93274392f9c77a59993b0bf333de72d"
    },
    {
        "author": "童潮",
        "dynasty": "宋",
        "type": "诗",
        "rhythmic": "",
        "title": "小孤山",
        "preface": "",
        "paragraphs": [
            "长江万里来，一砥中流峙。",
            "巨浸没根深，孤峰插汉起。",
            "倒回三峡流，独据九江水。",
            "真是海门关，波涛险莫比。"
        ],
        "notes": "",
        "id": "6bf1d2b8893d1cfd240e6c096d77cafd"
    }
]