[
    {
        "author": "夏元鼎",
        "dynasty": "宋",
        "type": "诗",
        "rhythmic": "",
        "title": "祷正一真君",
        "preface": "",
        "paragraphs": [
            "未登龙虎榜，且登龙虎山。",
            "一见三清易，三年一第难。",
            "剑埋光射斗，鸡鸣晓度关。",
            "乾坤谁整顿，拟伴赤松闲。"
        ],
        "notes": "",
        "id": "982aa3082020e6fd1e0531b3634fa07c"
    },
    {
        "author": "夏元鼎",
        "dynasty": "宋",
        "type": "诗",
        "rhythmic": "",
        "title": "题壁二首  其一",
        "preface": "",
        "paragraphs": [
            "世学金丹乱似麻，谩将心肾向人夸。",
            "眼前有药无人识，火里栽莲长道芽。"
        ],
        "notes": "",
        "id": "51c35b70baf14f1c6c5bd29c3b65e9f1"
    },
    {
        "author": "夏元鼎",
        "dynasty": "宋",
        "type": "诗",
        "rhythmic": "",
        "title": "题壁二首  其二",
        "preface": "",
        "paragraphs": [
            "崆峒访道屈尊乎，万卷丹书看转愚。",
            "着破铁鞋无觅处，得师全不费功夫。"
        ],
        "notes": "",
        "id": "f2d8224967f3ce1cfa049dee2731a9eb"
    }
]