[
    {
        "author": "游师雄",
        "dynasty": "宋",
        "type": "诗",
        "rhythmic": "",
        "title": "着棋台",
        "preface": "",
        "paragraphs": [
            "石桥跨两岫，野叟尝远跖。",
            "旁有枰棋处，云是仙人奕。"
        ],
        "notes": "",
        "id": "e7668e47ed92e3bf13aa88f66665aa08"
    },
    {
        "author": "游师雄",
        "dynasty": "宋",
        "type": "诗",
        "rhythmic": "",
        "title": "汲泉烹茶寄叶君康直",
        "preface": "",
        "paragraphs": [
            "清甘一派古祠边，昨日亲烹小凤团。",
            "却恨竟陵无品目，烦君粗鉴为尝看。"
        ],
        "notes": "",
        "id": "922a6d1cdb469bd0861150ca88fd673d"
    },
    {
        "author": "游师雄",
        "dynasty": "宋",
        "type": "诗",
        "rhythmic": "",
        "title": "过九成宫旧址二首  其一",
        "preface": "",
        "paragraphs": [
            "今古市朝已变，隋唐楼殿成空。",
            "惟有山头明月，夜来犹照荒宫。"
        ],
        "notes": "",
        "id": "1ec18267c40ebe32aa23274c0831be66"
    },
    {
        "author": "游师雄",
        "dynasty": "宋",
        "type": "诗",
        "rhythmic": "",
        "title": "过九成宫旧址二首  其二",
        "preface": "",
        "paragraphs": [
            "不见六龙驻跸，空余五栝阴森。",
            "当日宫前流水，潺湲直到如今。"
        ],
        "notes": "",
        "id": "eb1b5c069ba790564582afda5bfad034"
    },
    {
        "author": "游师雄",
        "dynasty": "宋",
        "type": "诗",
        "rhythmic": "",
        "title": "贺岷州守种谊破鬼章二首  其一",
        "preface": "",
        "paragraphs": [
            "王师一举疾于雷，顷刻俄闻破敌回。",
            "且喜将门还出将，槛车生致鬼章来。"
        ],
        "notes": "",
        "id": "3329f7578ede635b75d5b45a256aa868"
    },
    {
        "author": "游师雄",
        "dynasty": "宋",
        "type": "诗",
        "rhythmic": "",
        "title": "贺岷州守种谊破鬼章二首  其二",
        "preface": "",
        "paragraphs": [
            "围合洮州敌未知，烟云初散见旌旗。",
            "忽惊汉将从天下，始恨羌酋送死迟。"
        ],
        "notes": "",
        "id": "26a6f2154a38c4aa623689dd12c33f37"
    }
]