[
    {
        "author": "汪翔龙",
        "dynasty": "宋",
        "type": "诗",
        "rhythmic": "",
        "title": "游泽山",
        "preface": "",
        "paragraphs": [
            "独俯空堂夜，无人境自宽。",
            "高风河影动，斜月竹身寒。",
            "潮海秋声阔，山林客梦安。",
            "坐来更几点，北斗挂阑干。"
        ],
        "notes": "",
        "id": "76ca6134d3dc0139cb9b477139b35267"
    },
    {
        "author": "汪翔龙",
        "dynasty": "宋",
        "type": "诗",
        "rhythmic": "",
        "title": "访黄吏部不值",
        "preface": "",
        "paragraphs": [
            "一镜湖光半壁山，主人何往客来观。",
            "闲蝶自专花富贵，幽禽如语竹平安。",
            "烟云变化草木媚，日月往来天地宽。",
            "何当共整登临屐，更上崔嵬绝顶看。"
        ],
        "notes": "",
        "id": "aff95222a5ca435d5d7416840f99e02c"
    }
]