[
    {
        "author": "郑穆",
        "dynasty": "宋",
        "type": "诗",
        "rhythmic": "",
        "title": "送程给事知越州",
        "preface": "",
        "paragraphs": [
            "菟符优寄宠清贤，邸吏相惊印绂鲜。",
            "方面几称良太守，名区今作小神仙。",
            "夏王古穴幽藏怪，贺监明湖冷浸天。",
            "为语钱塘二千石，诗筩频发渡江船。"
        ],
        "notes": "",
        "id": "04dd4852bf12973098ec912d57ef7497"
    },
    {
        "author": "郑穆",
        "dynasty": "宋",
        "type": "诗",
        "rhythmic": "",
        "title": "赠仙居宰陈述古  其一",
        "preface": "",
        "paragraphs": [
            "我爱仙居宰，隆时起四方。",
            "青衿游户闼，逢掖在轩堂。",
            "自昔风蛮貊，于今邑校庠。",
            "贺衙闻劝学，耆耋涕彷徨。"
        ],
        "notes": "",
        "id": "92b883357128881107766e595336c0cf"
    },
    {
        "author": "郑穆",
        "dynasty": "宋",
        "type": "诗",
        "rhythmic": "",
        "title": "赠仙居宰陈述古  其二",
        "preface": "",
        "paragraphs": [
            "我爱仙居宰，浑浑政不拘。",
            "纵民如野鹿，任道若荒芜。",
            "访境土皆辟，订风恶亦无。",
            "平生志严整，伺隙莫操弧。"
        ],
        "notes": "",
        "id": "92b883357128881107766e595336c0cf"
    },
    {
        "author": "郑穆",
        "dynasty": "宋",
        "type": "诗",
        "rhythmic": "",
        "title": "赠仙居宰陈述古  其三",
        "preface": "",
        "paragraphs": [
            "我爱仙居宰，岩岩气宇宽。",
            "百筳微出响，万楫一生澜。",
            "邑小天为寿，民愚地与安。",
            "经年不相见，已见欲跻难。"
        ],
        "notes": "",
        "id": "92b883357128881107766e595336c0cf"
    },
    {
        "author": "郑穆",
        "dynasty": "宋",
        "type": "诗",
        "rhythmic": "",
        "title": "赠仙居宰陈述古  其四",
        "preface": "",
        "paragraphs": [
            "我爱仙居宰，接人推至诚。",
            "一官厓岸绝，百志惠慈生。"
        ],
        "notes": "",
        "id": "92b883357128881107766e595336c0cf"
    }
]