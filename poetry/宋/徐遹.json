[
    {
        "author": "徐遹",
        "dynasty": "宋",
        "type": "诗",
        "rhythmic": "",
        "title": "琼林宴罢作",
        "preface": "",
        "paragraphs": [
            "白发青衫晚得官，琼林宴罢酒肠宽。",
            "平康过尽无人问，留得宫花醒后看。"
        ],
        "notes": "",
        "id": "49a2a09e05f399dce57b6462c7d75772"
    },
    {
        "author": "徐遹",
        "dynasty": "宋",
        "type": "诗",
        "rhythmic": "",
        "title": "赋六人同舟赴省举",
        "preface": "",
        "paragraphs": [
            "陈李张黄苏与周，更添徐子分相投。",
            "竹林风月连三郡，北宿光芒聚一舟。",
            "作者定知同议论，争臣顿是合谋猷。",
            "胸中各有平津策，此去知谁作状头。"
        ],
        "notes": "",
        "id": "9ecae550fea2818b299e8e492284865b"
    }
]