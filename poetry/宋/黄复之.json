[
    {
        "author": "黄复之",
        "dynasty": "宋",
        "type": "诗",
        "rhythmic": "",
        "title": "过临平",
        "preface": "",
        "paragraphs": [
            "孤踪逐浪萍，几度过临平。",
            "人语水相应，帆移山倒行。",
            "鹭飞秋屿冷，虹饮晚川明。",
            "不是凭诗句，丹青写得成。"
        ],
        "notes": "",
        "id": "fbf25f437638062ca7a33ae9ba8546be"
    },
    {
        "author": "黄复之",
        "dynasty": "宋",
        "type": "诗",
        "rhythmic": "",
        "title": "题扇面六言",
        "preface": "",
        "paragraphs": [
            "峡束天围渐小，林穿日脚微明。",
            "竹居有径谁扫，水碓无人自鸣。"
        ],
        "notes": "",
        "id": "d29451f2948450104c72ab48704f9436"
    },
    {
        "author": "黄复之",
        "dynasty": "宋",
        "type": "诗",
        "rhythmic": "",
        "title": "浙江晚眺",
        "preface": "",
        "paragraphs": [
            "越口对吴头，风烟画出秋。",
            "帆遥疑不动，鸥下若相投。",
            "云敛山争出，潮生水逆流。",
            "平生得意处，杯酒凭江楼。"
        ],
        "notes": "",
        "id": "cab6b80a5dc386227806e2325345584d"
    },
    {
        "author": "黄复之",
        "dynasty": "宋",
        "type": "诗",
        "rhythmic": "",
        "title": "德清道中",
        "preface": "",
        "paragraphs": [
            "天寒岁晚江湖客，一段风烟画卷昏。",
            "聚蟹声喧枯苇{艹断}，飞鸿影落断桥村。",
            "归云寺带翠微暝，逆水帆拖白漾浑。",
            "东去西来见鸥伴，盟寒祇有愧心存。"
        ],
        "notes": "",
        "id": "954be1219cb4e0a5f68547f18f871954"
    },
    {
        "author": "黄复之",
        "dynasty": "宋",
        "type": "诗",
        "rhythmic": "",
        "title": "晚秋山中",
        "preface": "",
        "paragraphs": [
            "琅然笑语响空山，两袖清风倚曲栏。",
            "木落顿惊秋色逈，竹高先觉晚西寒。",
            "年华流水声中去，世事浮云影里看。",
            "载酒登临真解事，人间不似醉乡宽。"
        ],
        "notes": "",
        "id": "e48185ff5a7fde54b405add50daf9739"
    },
    {
        "author": "黄复之",
        "dynasty": "宋",
        "type": "诗",
        "rhythmic": "",
        "title": "滕王阁",
        "preface": "",
        "paragraphs": [
            "飞阁岧峣倚天半，千里秋毫掌中看。",
            "城下江声铁马行，梁间日影金蛇窜。",
            "词客寂寥光景闲，秀色不改惟西山。",
            "朝来敛黛作眉语，问此风月何当还。",
            "便须领略追绝唱，终古发扬无尽藏。",
            "惜哉元婴不读书，笔端祇作蛱蝶图。"
        ],
        "notes": "",
        "id": "2e37250b69861153a8b7ae74719e2706"
    }
]