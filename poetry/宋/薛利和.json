[
    {
        "author": "薛利和",
        "dynasty": "宋",
        "type": "诗",
        "rhythmic": "",
        "title": "谢王介甫",
        "preface": "",
        "paragraphs": [
            "一路生灵陡顿贫，庙堂康济岂无人。",
            "君王若问茶租日，请把茶租乞与人。"
        ],
        "notes": "",
        "id": "95c2a48d20ece4286f0a872cce3076a2"
    },
    {
        "author": "薛利和",
        "dynasty": "宋",
        "type": "诗",
        "rhythmic": "",
        "title": "文惠公独游亭",
        "preface": "",
        "paragraphs": [
            "轩槛前临一水湄，此亭谁见独游时。",
            "春风坐处无人伴，秋月行来有影随。",
            "文酒等闲辜会友，溪山赢得自裁诗。",
            "城东老屋今仍旧，当日高踪孰可追。"
        ],
        "notes": "",
        "id": "3602aeee552fcf5f158a41ef99f8041f"
    },
    {
        "author": "薛利和",
        "dynasty": "宋",
        "type": "诗",
        "rhythmic": "",
        "title": "韩亭",
        "preface": "",
        "paragraphs": [
            "岭脊孤亭势倚云，前临城邑后荒村。",
            "八千里外人归久，四百年间木尚存。",
            "直北恶溪泉滚滚，落南瘴海雾昏昏。",
            "先生伟绩传青史，万古民怀逐鳄恩。"
        ],
        "notes": "",
        "id": "944e95efb3d608e6f7cf951dda98b6a0"
    },
    {
        "author": "薛利和",
        "dynasty": "宋",
        "type": "诗",
        "rhythmic": "",
        "title": "西湖亭",
        "preface": "",
        "paragraphs": [
            "一泓泉色涨漪涟，窃号西湖几百年。",
            "泛出芰荷钱万叠，洗开杨柳眼三眠。",
            "雪鸥卧听禅僧磬，锦鲤行惊钓客船。",
            "若比钱塘江上景，欠他十里好风烟。"
        ],
        "notes": "",
        "id": "90dcd119b181abcd4a0018f4d2765f33"
    },
    {
        "author": "薛利和",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "傍人笑我无蓝袖，今日朱衣岭上归。"
        ],
        "notes": "",
        "id": "8222d415af14dbc3c04dc5667a948448"
    }
]