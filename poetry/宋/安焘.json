[
    {
        "author": "安焘",
        "dynasty": "宋",
        "type": "诗",
        "rhythmic": "",
        "title": "重题江干初雪图",
        "preface": "",
        "paragraphs": [
            "曾游沧海困惊澜，晚涉风波路更难。",
            "从此江湖无限兴，不如祇向画图看。"
        ],
        "notes": "",
        "id": "566518b236081b9e84052ee675833ddd"
    },
    {
        "author": "安焘",
        "dynasty": "宋",
        "type": "诗",
        "rhythmic": "",
        "title": "清明日赴玉津园宴集",
        "preface": "",
        "paragraphs": [
            "帝眷三朝辅弼臣，诏颁禁籞燕慈均。",
            "已惊贵老恩荣厚，重叹优贤礼意新。",
            "使至屡闻天上语，酒酣想见洞中春。",
            "太平无事忘情久，更接人间事了人。"
        ],
        "notes": "",
        "id": "15ee4f07c73773e7b6f181cb4e35e8d8"
    }
]