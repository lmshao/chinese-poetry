[
    {
        "author": "陈壶中",
        "dynasty": "宋",
        "type": "诗",
        "rhythmic": "",
        "title": "雁山",
        "preface": "",
        "paragraphs": [
            "山川秘灵迹，海近气常阴。",
            "尊者何年在，樵人去路深。",
            "云龙归绝顶，花鸟傍禅心。",
            "十八前朝寺，哀猿空夜吟。"
        ],
        "notes": "",
        "id": "f7bf585807b7723d95b9ed0baf1dbb26"
    },
    {
        "author": "陈壶中",
        "dynasty": "宋",
        "type": "诗",
        "rhythmic": "",
        "title": "宿连云楼",
        "preface": "",
        "paragraphs": [
            "自爱山楼宿，微吟此兴浓。",
            "凭阑最深处，见月在高峰。",
            "清唳来孤鹤，新凉生数松。",
            "葛坛名已远，何处觅仙踪。"
        ],
        "notes": "",
        "id": "75a7a9808a67b731e58a9832f6dbbc5f"
    }
]