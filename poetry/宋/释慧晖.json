[
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂四十一首  其一",
        "preface": "",
        "paragraphs": [
            "山上栏外，水下槛前。",
            "夜兔光雪，昼乌辉火。",
            "黄头出妙，浄名入玄。",
            "胡僧印心，卢公传衣。",
            "张三野曲，李四樵歌。",
            "船动碧波，海浸孤天。"
        ],
        "notes": "",
        "id": "76dafed58f4850ebdc4805fa8fee9e9c"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂四十一首  其二",
        "preface": "",
        "paragraphs": [
            "陬月今朝三五风，岭头雪气缚寒松。",
            "不知枯木得胡信，含玉灵花春梦中。",
            "瑞鸟飞来千万峰，祥鱼行过二三众。",
            "纷然相见主人眼，历历双眸处处通。"
        ],
        "notes": "",
        "id": "a97630b7427ce81270a2f526128dbdf1"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂四十一首  其三",
        "preface": "",
        "paragraphs": [
            "如月今朝一日晨，风光破玉百花新。",
            "西来本祖再来也，万岳千峰皆是亲。"
        ],
        "notes": "",
        "id": "273ced527aee71a7e0678eea921a96b0"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂四十一首  其四",
        "preface": "",
        "paragraphs": [
            "竺土之大仙，今日告涅槃。",
            "鹤林之米子，当下得枯偏。"
        ],
        "notes": "",
        "id": "dadb692a1637cd5e4423e053a6426817"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂四十一首  其五",
        "preface": "",
        "paragraphs": [
            "学者恒沙无一悟，过在他讨舌头路。",
            "欲得忘形泯踪迹，努力慇懃空里步。"
        ],
        "notes": "",
        "id": "6bee68821c553d10731bde982f3040a1"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂四十一首  其六",
        "preface": "",
        "paragraphs": [
            "花月今朝朔旭前，桂轮普转满天边。",
            "枝花馥郁清香在，乌鹊从来同夜蟾。"
        ],
        "notes": "",
        "id": "8870887785c38e008947ddadb890a3be"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂四十一首  其七",
        "preface": "",
        "paragraphs": [
            "花落秦川流水香，雨清荷玉妙珠藏。",
            "祇么堂堂消息子，见来一点不相当。",
            "静夜钟声楼上冷，残春岑色付红阳。",
            "好是满堂孤峻处，不知人世见金章。"
        ],
        "notes": "",
        "id": "ac3760155e6c9def17303abdc7f8ac8a"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂四十一首  其八",
        "preface": "",
        "paragraphs": [
            "桃红李白落空墀，天碧地青悬锦机。",
            "云鹤出笼过鸟道，饱参密旨不传时。"
        ],
        "notes": "",
        "id": "0448aec03f7b9b642280b151d536c8c7"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂四十一首  其九",
        "preface": "",
        "paragraphs": [
            "余月今朝初一日，满山绿树影青青。",
            "异苗繁茂只斯是，大地全分画不成。"
        ],
        "notes": "",
        "id": "69f683c90d7ded2bd71aaae53d8c29eb"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂四十一首  其一○",
        "preface": "",
        "paragraphs": [
            "千山鬰密处，凉飘洗夏热。",
            "今日正当眼，利剑是镔铁。"
        ],
        "notes": "",
        "id": "7bb060c69b8e969479b1de7e8a0cb4ec"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂四十一首  其一一",
        "preface": "",
        "paragraphs": [
            "禁足护生曲直中，安居收念又机杇。",
            "一炉香气香满室，黄面老师弄拙巧。"
        ],
        "notes": "",
        "id": "c13646ebc638c8086c4547bb2a8017af"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂四十一首  其一二",
        "preface": "",
        "paragraphs": [
            "天桥横海上，石人走玉阶。",
            "玄源歌，孰得唱。",
            "妙唱奇，岂得知。"
        ],
        "notes": "",
        "id": "eb7c0eeb0a6aa752052103058e8f1749"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂四十一首  其一三",
        "preface": "",
        "paragraphs": [
            "臯月今朝初旭光，玉辉破暗露堂堂。",
            "日日分明久远事，威音那畔是时祥。"
        ],
        "notes": "",
        "id": "333c32c0c279c433f3bf9a106d92b78a"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂四十一首  其一四",
        "preface": "",
        "paragraphs": [
            "君看五月半旬飔，山上雪花满地飞。",
            "乌鸡昨夜入云外，鹭鹤今朝出紫微。",
            "木马声声嘶北风，金鹅口口啼南枝。",
            "石翁气瘦运步断，玉士情丰竖拳稀。"
        ],
        "notes": "",
        "id": "d98558c224a52fc65b8b94a75932fb28"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂四十一首  其一五",
        "preface": "",
        "paragraphs": [
            "他家自有通霄路，何用从容求别路。",
            "巍巍绝顶落潭底，峭峭家风吹满路。"
        ],
        "notes": "",
        "id": "cd6d414822073c1fba207b59a814eba2"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂四十一首  其一六",
        "preface": "",
        "paragraphs": [
            "且月今朝半夏辰，修行道者有疏亲。",
            "明头合暗宾中主，暗里含明主中宾。",
            "暗暗未明位里真，明明不暗目前人。"
        ],
        "notes": "",
        "id": "e0afd7d3b4f809834f61a5dc793a226f"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂四十一首  其一七",
        "preface": "",
        "paragraphs": [
            "寂灭真功元无体，无功妙旨太深深。",
            "同中有异麤中细，异中有同念里心。"
        ],
        "notes": "",
        "id": "e71928e2b1f38677922b5b02f3dc6f98"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂四十一首  其一八",
        "preface": "",
        "paragraphs": [
            "夜间洗热凉飘飘，六月皎然满天雪。",
            "青林日晚人归宅，红谷天明客唤月。"
        ],
        "notes": "",
        "id": "0c6b802607c1e9a42e9f3de2e50e2433"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂四十一首  其一九",
        "preface": "",
        "paragraphs": [
            "玉机转侧金堂冷，石室斜开铁户明。",
            "木鸡唤月壶天晓，泥牛吼花客游城。"
        ],
        "notes": "",
        "id": "3740c6c69e6fb5c5704717c186319f14"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂四十一首  其二○",
        "preface": "",
        "paragraphs": [
            "诸佛出身处，东山水上行。",
            "宸闺垂玉帘，云榻拥天青。"
        ],
        "notes": "",
        "id": "7f39f4e40a5f3252b26323136b11a635"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂四十一首  其二一",
        "preface": "",
        "paragraphs": [
            "相月今朝日气旭，梧桐一叶落金风。",
            "秋声潇索黄文玉，山上满天愁杀中。",
            "目前机用无分外，那里妙章绝万工。",
            "破梦蝶魂飞大空，失船钓客舣孤篷。",
            "胡文新送北来鸿，乡信始见他日功。",
            "旧山山转月明后，归路悠悠玉𤪑珑。"
        ],
        "notes": "",
        "id": "d542ace61e71e6f74077b3ffaf31ac5d"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂四十一首  其二二",
        "preface": "",
        "paragraphs": [
            "金气黄枫半叶红，晚来渔客倚青松。",
            "多多动梦夜凉路，处处偷光午月峰。",
            "长安万里景，大阳千里道。",
            "大悲阁前是鼎州，黄鹤楼前鹦鹉洲。"
        ],
        "notes": "",
        "id": "628c865c7deb4b7bcaadfc3b1707e919"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂四十一首  其二三",
        "preface": "",
        "paragraphs": [
            "杀气到来黄叶秋，梧桐老冷随河流。",
            "人间天上无分晓，从古至今谁得酬。",
            "恁么辩得，尚带滞留。",
            "别得一路，正绝踪由。"
        ],
        "notes": "",
        "id": "0e39839c35fcc073bf9fbf4fa5f259ec"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂四十一首  其二四",
        "preface": "",
        "paragraphs": [
            "壮月今朝半月明，上来衲子眼睲睲。",
            "难瞒众眼病堂尅，何用洞家儿子情。"
        ],
        "notes": "",
        "id": "3822ccf53f613b423f079e0f970ee59a"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂四十一首  其二五",
        "preface": "",
        "paragraphs": [
            "传家清白，字字廓脱。",
            "玉袋金针，锋锋通达。",
            "今夜一轮月，千山万派流。",
            "不觉劫壶铁，巍然没去留。"
        ],
        "notes": "",
        "id": "914bf343f7380e8f2b3e60a71b12e36d"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂四十一首  其二六",
        "preface": "",
        "paragraphs": [
            "玄月今朝白菊辰，含珠天草未开金。",
            "重阳九日初阳后，吹起香烟风正新。"
        ],
        "notes": "",
        "id": "8e2cbbee9b31c79019eb245ebe22b290"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂四十一首  其二七",
        "preface": "",
        "paragraphs": [
            "铁夫破梦五更前，石人开眼一壶天。",
            "木马过闾风化后，玉虎振威野渡边。",
            "主人稳坐草堂前，硬翁独卧万芊天。",
            "三个胡狲弄钱夜，格外难求宿鹤边。"
        ],
        "notes": "",
        "id": "91e08ae0620c8807ac04335d46cf01fd"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂四十一首  其二八",
        "preface": "",
        "paragraphs": [
            "鬼箭南山射石虎，神锋北岳刺骊龙。",
            "好是满堂霜月夜，寒冰出火旧家风。"
        ],
        "notes": "",
        "id": "647567a88900829f2080512dbd9f399a"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂四十一首  其二九",
        "preface": "",
        "paragraphs": [
            "阳月今朝初夜间，霜风吹地过金关。",
            "今宵分晓开炉火，仁者眉毛烧却寒。"
        ],
        "notes": "",
        "id": "cfb763c1efa5b1a364fe87048e153a7d"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂四十一首  其三○",
        "preface": "",
        "paragraphs": [
            "小春霜刃，大家雪机。",
            "一堂禅侣，三世结制。",
            "时光可惜，岁花不留。",
            "自晨至暮，吃饭饮茶。",
            "道者一个，无得禅心。",
            "从生至老，著衣谈笑。",
            "道流半个，莫知自心。",
            "徒劳念情，不识玄旨，苦哉悲矣。",
            "贫道孤老，走年难系。",
            "谨劝云众，一生归信。"
        ],
        "notes": "",
        "id": "5177488b7b2d5ee219ba81fdb90a82fa"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂四十一首  其三一",
        "preface": "",
        "paragraphs": [
            "弹指圆成八万门，掌中握却一乾坤。",
            "铁围倒入黄泉底，一句截流万水源。"
        ],
        "notes": "",
        "id": "71a50579bef3f30c597a1df54698984d"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂四十一首  其三二",
        "preface": "",
        "paragraphs": [
            "辜月今朝初一日，正当冬至满霜月。",
            "一阳佳节大家章，字字含玄向白日。"
        ],
        "notes": "",
        "id": "0a357be8a735ad1282f0cd1ae5b986bc"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂四十一首  其三三",
        "preface": "",
        "paragraphs": [
            "风吹松雪月当空，一色功中转步同。",
            "刖路分时无雪月，合同一色落功功。"
        ],
        "notes": "",
        "id": "5bb83535a7a4ffb7c34b3f84dded499c"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂四十一首  其三四",
        "preface": "",
        "paragraphs": [
            "璞玉光寒冰雪气，松柏操彰湛水里。",
            "分明消息砂中金，丈夫自有冲天志。"
        ],
        "notes": "",
        "id": "306d77a5c331895c976b60ce852b80eb"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂四十一首  其三五",
        "preface": "",
        "paragraphs": [
            "除月今朝吉日朝，寒云断路韫天桥。",
            "纷飞白雪象王窟，骑底普贤在昨霄。"
        ],
        "notes": "",
        "id": "a6804756aef67f539f62121d344f11a0"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂四十一首  其三六",
        "preface": "",
        "paragraphs": [
            "寒夜无炭衰老衣，凉机透骨古堂微。",
            "霜辛雪苦慕先律，雨宿风餐圆后奇。"
        ],
        "notes": "",
        "id": "25041d19e110685d96fc609e08e925d7"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂四十一首  其三七",
        "preface": "",
        "paragraphs": [
            "北面半窗阴已极，南方全室阳斜得。",
            "不关阴气与阳光，岭上雪寒白似黑。"
        ],
        "notes": "",
        "id": "cf6e232ae61c1bd28369182c1e99eb54"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂四十一首  其三八",
        "preface": "",
        "paragraphs": [
            "寒凉彻骨时，通身难去处。",
            "其间有眼在，新丰一曲子。"
        ],
        "notes": "",
        "id": "83fa50362b3c2f8a8e9b9b0f602ec51d"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂四十一首  其三九",
        "preface": "",
        "paragraphs": [
            "铁树风花物外春，一阳未发不传真。",
            "自斯织出锦机梦，江月布祥碧浪新。"
        ],
        "notes": "",
        "id": "5193e7bb0a7a0ed5211f5a8d13311424"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂四十一首  其四○",
        "preface": "",
        "paragraphs": [
            "今宵分岁限阴阳，宾主交和曾不藏。",
            "寒雪苦辛霜后路，明朝明旭露春芳。"
        ],
        "notes": "",
        "id": "f30b5677849a491f37af1051c155dbec"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂四十一首  其四一",
        "preface": "",
        "paragraphs": [
            "玉珠连朵万年松，金鹤飞梢一样桐。",
            "三吉九祥当现座，千银七宝浄慈峰。"
        ],
        "notes": "",
        "id": "4bfceaa9564ee519e7c7475c1d5199bd"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂三十首  其一",
        "preface": "",
        "paragraphs": [
            "只个玄妙诀，从来无异辙。",
            "拨开千嶂云，放出一天月。",
            "建化门头事，山僧未曾说。",
            "再来花木春，佛祖也难决。"
        ],
        "notes": "",
        "id": "c9c49fcd55a2537792a799815c64bf3b"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂三十首  其二",
        "preface": "",
        "paragraphs": [
            "衲僧活眼睛，见破四天明。",
            "六门之活计，处处而现成。"
        ],
        "notes": "",
        "id": "ddf53facd872100040a77b3488f1730b"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂三十首  其三",
        "preface": "",
        "paragraphs": [
            "家风是自己，自己是家风。",
            "一如身心眼，全体是玄翁。"
        ],
        "notes": "",
        "id": "439b82af31d600b53cadbdd1e3f8d9cd"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂三十首  其四",
        "preface": "",
        "paragraphs": [
            "直把须弥锤子，正打虚空皷子。",
            "稳坐寥寥而不妨，全身寂寂而忘志。"
        ],
        "notes": "",
        "id": "58625627a6d0b485a22a705322946cf4"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂三十首  其五",
        "preface": "",
        "paragraphs": [
            "吾门广大，从古难入。",
            "徒展两脚，不蹈阶级。",
            "元非宫内，岂得建立。"
        ],
        "notes": "",
        "id": "4146ba252147f784f3f643f75facb20b"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂三十首  其六",
        "preface": "",
        "paragraphs": [
            "青山山上，白云云下。",
            "户外水寒，波心船点。"
        ],
        "notes": "",
        "id": "cee843169a5f4b8213bbca7e9b8bae4f"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂三十首  其七",
        "preface": "",
        "paragraphs": [
            "妙处彻底妙，玄处彻底玄。",
            "独知分外事，谁见壶中天。"
        ],
        "notes": "",
        "id": "6629a82cdedd53446e75300405ff2994"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂三十首  其八",
        "preface": "",
        "paragraphs": [
            "真到做处，清虚妙体。",
            "时时随后，步步在前。"
        ],
        "notes": "",
        "id": "39ccd00053086eb8242475476ec9a561"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂三十首  其九",
        "preface": "",
        "paragraphs": [
            "以大圆觉为我伽蓝，山河大地日月星辰。",
            "身心安居平等性智，天上天下唯我独尊。"
        ],
        "notes": "",
        "id": "b23af1d8c046e9e422ee17277c6ad290"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂三十首  其一○",
        "preface": "",
        "paragraphs": [
            "玉龙起雨上东天，石虎出风下北山。",
            "夜兔穿云南海底，昼乌破暗西畔岩。"
        ],
        "notes": "",
        "id": "0fdc26261889b4dfc41b3f35e78f9f9c"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂三十首  其一一",
        "preface": "",
        "paragraphs": [
            "家传妙旨不言语，洞上真机绝外来。",
            "若有人云知父道，孤然孙子笑咍咍。"
        ],
        "notes": "",
        "id": "0e960dc9031028c7c166e98e0907aa42"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂三十首  其一二",
        "preface": "",
        "paragraphs": [
            "路遮户外，家包云中。",
            "客游三月，主居月宫。"
        ],
        "notes": "",
        "id": "be36e1e60caad7f65109497902569fbe"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂三十首  其一三",
        "preface": "",
        "paragraphs": [
            "风波灭尽而悔当时之事，碧海澄明而恨十分之恩。",
            "潭水月落而带清光之影，壶天云尽而存青霄之晴。"
        ],
        "notes": "",
        "id": "b97e0e9470353c0e0209c92cc4b3cd5d"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂三十首  其一四",
        "preface": "",
        "paragraphs": [
            "棱棱一气未生，凄凄一神未现。",
            "默默风未起波，皎皎月未发光。",
            "历历万象未乱，明明森罗未参。"
        ],
        "notes": "",
        "id": "4f3a270afb7cefe904992b137271f382"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂三十首  其一五",
        "preface": "",
        "paragraphs": [
            "佛日高悬，祖月弥朗。",
            "僧云漫漫，法雨浩浩。",
            "禅林花发，教风春迎。"
        ],
        "notes": "",
        "id": "b3e2642aad4d421a79f1c52b800aeab8"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂三十首  其一六",
        "preface": "",
        "paragraphs": [
            "春色千林花正开，秋潭万水月犹明。",
            "夏热绿杨影满地，冬寒白树覆前庭。"
        ],
        "notes": "",
        "id": "4f1e4351dcd5c84e03e7e28a4c52139a"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂三十首  其一七",
        "preface": "",
        "paragraphs": [
            "少室胡僧，履子留只。",
            "米树应供，趺子出双。",
            "新丰老人，问杀首座。",
            "大阳兄者，兼养青鹞。"
        ],
        "notes": "",
        "id": "3cdc36ea78bf49cb42cab8be9927fb84"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂三十首  其一八",
        "preface": "",
        "paragraphs": [
            "枯木云笼秀，云中袍玉立。",
            "寒潭月夜圆，潭底侵鱼入。",
            "回头开正眼，头上戴帽出。",
            "芳草破春烟，草芊拂天内。"
        ],
        "notes": "",
        "id": "69b8ebce1997ec9a19afc5eca61fd33e"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂三十首  其一九",
        "preface": "",
        "paragraphs": [
            "绿岩枯木，不落人间。",
            "红谷芳草，不厌温寒。",
            "西南东北，各不相关。",
            "三段玄处，正开眼看。"
        ],
        "notes": "",
        "id": "a0cae6238c800263e07e6638b67967a7"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂三十首  其二○",
        "preface": "",
        "paragraphs": [
            "圆蟾出冷，晶旭入暖。",
            "惠光破暗，才辉照明。"
        ],
        "notes": "",
        "id": "6068780f7eea247bcaf6b08f88958381"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂三十首  其二一",
        "preface": "",
        "paragraphs": [
            "运步堂堂，通身历历。",
            "东道西说，南来北去。",
            "全得寸心，直用尺情。"
        ],
        "notes": "",
        "id": "c54e33ebf18b941f17a5910e792f7d05"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂三十首  其二二",
        "preface": "",
        "paragraphs": [
            "古佛道场，尚乘车子。",
            "澄源潭水，犹棹孤舟。",
            "夜鹤穿潭底，云月落银笼。",
            "天龙无雨，汗马而无鞭也。",
            "从此出生犊牛儿，金吼银声满芦水。",
            "微毛依旧正受中，玄角又带漫雪草。",
            "一回倒骑牧童梦，数笛吹来樵子歌。"
        ],
        "notes": "",
        "id": "dbbb10d2d5ba5c9ee1b41a54856985f2"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂三十首  其二三",
        "preface": "",
        "paragraphs": [
            "行脚大事，一段宗要。",
            "直拈起兔角佛杖，正举著龟毛祖拂。",
            "若人拈起举著时，人尽有礼谢在时。"
        ],
        "notes": "",
        "id": "df70661360ed7c951208808167f63e28"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂三十首  其二四",
        "preface": "",
        "paragraphs": [
            "花露残春一样芳，月余潭底万年光。",
            "水脉冷寒凉焇焇，云形虚幕露堂堂。"
        ],
        "notes": "",
        "id": "0ba9ecf85fe77f685fae7f34a2688d3e"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂三十首  其二五",
        "preface": "",
        "paragraphs": [
            "春梦朦胧，秋月玲珑。",
            "夏凉寂寂，冬寒空空。"
        ],
        "notes": "",
        "id": "e57cac39c1885320dba02fc77f021019"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂三十首  其二六",
        "preface": "",
        "paragraphs": [
            "梁土皇帝，南天太子。",
            "相见端的，不识妙旨。",
            "廓然不识莫公私，太子皇帝对面时。",
            "一片檀香炉上火，残红吹起发花枝。"
        ],
        "notes": "",
        "id": "9b956ceeb4a410324b8938741e7aa0a3"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂三十首  其二七",
        "preface": "",
        "paragraphs": [
            "灵剑刃辉在匣中，清光所照侵虚空。",
            "密通消息不传句，天上人间功不同。"
        ],
        "notes": "",
        "id": "84c862e86e4d639a489e33a8e5399996"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂三十首  其二八",
        "preface": "",
        "paragraphs": [
            "有时破关知落处，有时透关契密旨。",
            "有时妙容拜位里，有时光烛嘱机头。",
            "个中有体用宾主，个中有宛转傍参。"
        ],
        "notes": "",
        "id": "c9f916b73a04b189d72faa4c9b43da3e"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂三十首  其二九",
        "preface": "",
        "paragraphs": [
            "朝说暮说，出广长舌。",
            "坐卧经行，万里镔铁。"
        ],
        "notes": "",
        "id": "fe4990cdcd3914d9ceaadeb5ee98bbba"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂三十首  其三○",
        "preface": "",
        "paragraphs": [
            "一段大事，古今难通。",
            "三乘曲说，去来易空。",
            "衲僧眼目，端的无工。",
            "禅和信趣，脱然绝踪。"
        ],
        "notes": "",
        "id": "ce60ba27f8db099fa8f7041c17099c19"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈颂三十首  其三一",
        "preface": "",
        "paragraphs": [
            "不夜真灯，破夜心月。",
            "穿日玄谈，不日妙诀。",
            "一句了然，不涉途辙。"
        ],
        "notes": "",
        "id": "a9e3ade22bd30352325f57723e7796bb"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈十首  其一",
        "preface": "",
        "paragraphs": [
            "外罢诸缘绝言语，内无喘息合幽玄。",
            "心如墙壁忘功处，以入道源空劫前。"
        ],
        "notes": "",
        "id": "5c45979baee83de18db58ee64c412563"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈十首  其二",
        "preface": "",
        "paragraphs": [
            "一回转意光，千里绝情方。",
            "悟后梦醒后，孤然坐古堂。"
        ],
        "notes": "",
        "id": "8f1f82ace997beb2a0f892801eb36508"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈十首  其三",
        "preface": "",
        "paragraphs": [
            "少而可努力，老而可歇心。",
            "都卢懒万事，双眸泪湿襟。"
        ],
        "notes": "",
        "id": "91ecbec701bf9807cf429c9c9b7d9960"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈十首  其四",
        "preface": "",
        "paragraphs": [
            "直下拨开木上座，蓦端握却毫长老。",
            "衲僧气宇乾坤外，一夜寒冰通体到。"
        ],
        "notes": "",
        "id": "cbef0ea3dc9c3466b11b8d49e21dc8fe"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈十首  其五",
        "preface": "",
        "paragraphs": [
            "玉人深睡澄潭妙，石汉眼开花岳笑。",
            "不是今朝新发悟，三生大定了知少。"
        ],
        "notes": "",
        "id": "4a881586233d15cb8fbb36bdc7cc1bc2"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈十首  其六",
        "preface": "",
        "paragraphs": [
            "一回得妙，二度忘妙。",
            "急急归云，堆堆白云。",
            "别增真照，殊出月照。",
            "芬芸百花，馥郁红花。",
            "春窗暖笑，破家好笑。"
        ],
        "notes": "",
        "id": "ebd5784aba996f29bb505197933e186d"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈十首  其七",
        "preface": "",
        "paragraphs": [
            "人间无佛时，早是如来机。",
            "世界无尘境，新看深妙奇。",
            "若具此眼，便人天师。",
            "忽有这汉，何用拟议。"
        ],
        "notes": "",
        "id": "bfa3b5c0d2f09d1d8d1cd3abcdaeebad"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈十首  其八",
        "preface": "",
        "paragraphs": [
            "定林只履，天台楖𣗖。",
            "𨱄斧住山，横担镔铁。",
            "独有云床老胡僧，徒见夜中天上月。",
            "目前无极分外心，少室花容是妙诀。"
        ],
        "notes": "",
        "id": "c9b7a5083d45993cb77272d444141a21"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈十首  其九",
        "preface": "",
        "paragraphs": [
            "正偏融融而路断于鸟道之表，君臣堂堂而容俨于玉殿之中。",
            "到底难说，妙处绝同。",
            "别得傍道，见万年松。"
        ],
        "notes": "",
        "id": "db7a6f2a721398d72559fa71f5949c7f"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈十首  其一○",
        "preface": "",
        "paragraphs": [
            "皎皎而月澄，岭上之孤松。",
            "凄凄而风渡，半夜之空中。",
            "深深也妙诀，自坐少林之峰。",
            "了了也真气，元居虚谷之功。"
        ],
        "notes": "",
        "id": "97caea7a8964e492ffb1b8df3e18275c"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "颂十六首  其一",
        "preface": "",
        "paragraphs": [
            "一片天光三五风，玉墀吹断岭头松。",
            "巍然山上澄湛下，忽尔云同霜月中。",
            "堆堆全体乾坤里，密密满心天地表。",
            "碌碌𥐢𥐢通用眼，骊珠击碎草芊忡。"
        ],
        "notes": "",
        "id": "2682e7fab7f24e1bc10df80075ce2b4c"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "颂十六首  其二",
        "preface": "",
        "paragraphs": [
            "路断无依著，满船乘雪月。",
            "夜午不相关，全体蹈金铁。",
            "唱出归家歌，恣吹还乡曲。",
            "从斯野子梦，徒尔难分节。"
        ],
        "notes": "",
        "id": "9439a069b76c61c731397329825fb939"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "颂十六首  其三",
        "preface": "",
        "paragraphs": [
            "转功就位，独看古风。",
            "再通消息，转位就功。",
            "功位齐显，千岳万峰。",
            "又转春芳，俱隠位功。",
            "毕竟不用，频弄万工。"
        ],
        "notes": "",
        "id": "901a484096a0bf690dda8adcfbc6e5ac"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "颂十六首  其四",
        "preface": "",
        "paragraphs": [
            "祖翁四借吾门事，密密疏疏著眼视。",
            "位里有功隠里显，功中有位弟中师。",
            "功位不须功位外，主宾不拣主宾机。",
            "偏正回互没分晓，樵子笠穿戴月归。"
        ],
        "notes": "",
        "id": "baddf6b8cc2b837fa0b23333f190e763"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "颂十六首  其五",
        "preface": "",
        "paragraphs": [
            "不行心处，不尽凡心。",
            "若于心处见于凡心，不妨个个了得心心。",
            "不挂本衣，不著元裳。",
            "自求本衣，再装元裳。",
            "不用人人，会取堂堂。",
            "何须正当，何坐空床。",
            "正当恁么，尚在虚旁。",
            "切忌未生，坐妙路方。",
            "如起归信，更堪厚赏。",
            "毕竟舍去，一树花香。"
        ],
        "notes": "",
        "id": "97342338ba8c108ce61214b4290d682f"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "颂十六首  其六",
        "preface": "",
        "paragraphs": [
            "上正之器根密密而难言，中当之器要了了而幽玄，下偏之器见明明而满天。",
            "学人分上事纷纷而不玄，主家活计事寂寂而不传。"
        ],
        "notes": "",
        "id": "e39c8be81e82a0e4cd538a319a31d824"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "颂十六首  其七",
        "preface": "",
        "paragraphs": [
            "不觉蹈过镔铁关，悠然稳坐月芦寒。",
            "别得妙方更难到，巍巍顶相若当看。"
        ],
        "notes": "",
        "id": "7a6bcd20f13b4803a380b7ef8418291a"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "颂十六首  其八",
        "preface": "",
        "paragraphs": [
            "高高而独坐，便是见渗漏。",
            "寥寥而气浄，正是情渗漏。",
            "明明而神露，悉是语渗漏。",
            "毕竟同混处，从古绝渗漏。"
        ],
        "notes": "",
        "id": "6cbfcb6b439787e2f2dae8d061873abb"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "颂十六首  其九",
        "preface": "",
        "paragraphs": [
            "不传之传句，先贤也不传。",
            "佛祖未出兴，早是有付传。",
            "不妙之妙句，古圣也难宣。",
            "黄头碧眼老，如何及言宣。",
            "不真之真句，人天未生前。",
            "若以言道趣，只徒在目前。",
            "不传妙真句，三世不变迁。",
            "毕竟道人眼，万岁绝易迁。",
            "寥寥而本传不传之传，明明而今妙不妙妙，玄密密而深到不真真玄。",
            "毕竟道人眼，亿劫不异迁。"
        ],
        "notes": "",
        "id": "cdc253870227124eeff76e7a6b48d8da"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "颂十六首  其一○",
        "preface": "",
        "paragraphs": [
            "参得五语，功勋始成。",
            "有时不说，恣口说行。",
            "有时不玄，空失妙正。",
            "有时不显，才一气生。",
            "有时不出，独来水清。",
            "有时不生，未开眼睛。",
            "毕竟见得，连天晓星。"
        ],
        "notes": "",
        "id": "212b45bbaaa43b9b19a844adcd103fc2"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "颂十六首  其一一",
        "preface": "",
        "paragraphs": [
            "黄面手中花一枝，头陀微笑识人希。",
            "人天百万共尊贵，何不打头勘座师。"
        ],
        "notes": "",
        "id": "b373cc08bb84f0015c8e8bb300c99ee0"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "颂十六首  其一二",
        "preface": "",
        "paragraphs": [
            "蹈泥运土自参机，收足展掌自到奇。",
            "个个须应曾转拨，真灯破夜意光微。"
        ],
        "notes": "",
        "id": "3a79f43d69b395e67638848a46ebd9d3"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "颂十六首  其一三",
        "preface": "",
        "paragraphs": [
            "武帝功德人天果，圆觉无功真到心。",
            "清浄本然谁会得，碧萝深锁古山岑。"
        ],
        "notes": "",
        "id": "3d074e10ef6d4ee7444b479ca081af4d"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "颂十六首  其一四",
        "preface": "",
        "paragraphs": [
            "旷劫无尘世界中，恣吹野曲晚来风。",
            "看看本来无一物，满山云树雪花红。"
        ],
        "notes": "",
        "id": "951aa83f6a1ac2b2ef3144f5ff0f365a"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "颂十六首  其一五",
        "preface": "",
        "paragraphs": [
            "明明梵音海潮音，青青胜彼世间音。",
            "雨则慧日破诸暗，日则名为观世音。"
        ],
        "notes": "",
        "id": "d6325adf8d70bfd578416bcba58be753"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "颂十六首  其一六",
        "preface": "",
        "paragraphs": [
            "可怜多客满堂僧，打睡送时乱佛承。",
            "悟入至今无一个，蓦头端的尽三乘。"
        ],
        "notes": "",
        "id": "2b78d07ce54f9d208557295ecf238037"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "和芙蓉和尚四句偈颂 妙唱不干舌",
        "preface": "",
        "paragraphs": [
            "如如寂灭自无情，一句从来本见成。",
            "舌运广长元不间，雪峰相见望州亭。"
        ],
        "notes": "",
        "id": "e7cf10e22bcebe8138044500bc87ad60"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "和芙蓉和尚四句偈颂 死蛇惊出草",
        "preface": "",
        "paragraphs": [
            "金鞭遥指玉堂寒，惊起将军夜出关。",
            "三尺镆铘清四海，搀枪一扫绝痴顽。"
        ],
        "notes": "",
        "id": "c9236cda8e5bc02ba81a41ced871533f"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "和芙蓉和尚四句偈颂 解针枯骨吟",
        "preface": "",
        "paragraphs": [
            "宫漏沉沉夜色深，灯残火尽绝知音。",
            "木人位转玉绳晓，石女梦回霜满襟。"
        ],
        "notes": "",
        "id": "184d5d6a6873af206a6d38e83969472e"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "和芙蓉和尚四句偈颂 铁锯舞三台",
        "preface": "",
        "paragraphs": [
            "铁牛无角卧山坡，鞭起如飞见也么。",
            "閙市横骑人不会，擡头鹞子过新罗。"
        ],
        "notes": "",
        "id": "cb3da68ac155029fdc993b2983f22426"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "和先师宏智和尚五转位颂 匣里青蛇吼",
        "preface": "",
        "paragraphs": [
            "宝剑横斜天欲晓，洗浄魔佛逼人寒。",
            "匣中阴阴光生处，衲子徒将正眼看。"
        ],
        "notes": "",
        "id": "b0fa7b40eebb99be073a81029d2ea5e8"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "和先师宏智和尚五转位颂 金针去复来",
        "preface": "",
        "paragraphs": [
            "清虚大道长安路，往复何曾有间然。",
            "暗去明来锋不露，渠侬始不堕中边。"
        ],
        "notes": "",
        "id": "4dcc0459fda6bcc5eac22fec4c35ca1d"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "和先师宏智和尚五转位颂 秦宫照胆寒",
        "preface": "",
        "paragraphs": [
            "岩房阒寂冷如冰，妙得冥符处处灵。",
            "转侧依忘功就位，回头失却楚王城。"
        ],
        "notes": "",
        "id": "bd24d38c49d5663b32ebe12ad41482d2"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "和先师宏智和尚五转位颂 五天银烛辉",
        "preface": "",
        "paragraphs": [
            "五天皎皎玉轮孤，一转光分鉴五湖。",
            "阔步却来游幻海，十方沙界大毗卢。"
        ],
        "notes": "",
        "id": "8251a666d5a914f80123ebb57d272db3"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "和先师宏智和尚五转位颂 深岩藏白额",
        "preface": "",
        "paragraphs": [
            "白额藏岩烟雾昏，异中来也自惊群。",
            "草深直下无寻处，触著轻轻祸到门。"
        ],
        "notes": "",
        "id": "fecf7f0c97ef96ee8789d0a6f14851e8"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "五位颂  其一",
        "preface": "",
        "paragraphs": [
            "正中偏，混沌初分半夜天。",
            "转侧木人惊梦破，雪芦满眼不成眠。"
        ],
        "notes": "",
        "id": "72944cfcffab7b51e2e67c046b20049a"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "五位颂  其二",
        "preface": "",
        "paragraphs": [
            "偏中正，宝月团团金殿冷。",
            "当明不犯暗抽身，回眸影转西山顶。"
        ],
        "notes": "",
        "id": "35fd264b2d1fd6b3c7ead912e88345df"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "五位颂  其三",
        "preface": "",
        "paragraphs": [
            "正中来，帝命旁分展化才。",
            "杲日初升沙界静，灵然曾不带纤埃。"
        ],
        "notes": "",
        "id": "950e7f6ef581be40a298e047c813d067"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "五位颂  其四",
        "preface": "",
        "paragraphs": [
            "兼中至，长安大道闲游戏。",
            "处处无私空合空，法法同归水投水。"
        ],
        "notes": "",
        "id": "70dd053cb14f166876270bb271db94e2"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "五位颂  其五",
        "preface": "",
        "paragraphs": [
            "兼中到，白云断处家山妙。",
            "扑碎骊龙明月珠，昆仑入海无消耗。"
        ],
        "notes": "",
        "id": "382d50b09752de9ff1d23e6a4bc9d36d"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "维摩大士不答文殊问如何是菩萨入不二法门颂",
        "preface": "",
        "paragraphs": [
            "浄名大士口如盆，一默无端拏雷云。",
            "十圣瘦然居足下，三贤了尔失全分。",
            "飘飘而出溪风骨，濯濯而清月水纹。",
            "天外孤松峰顶耸，晚楼霜雪梦犹昏。"
        ],
        "notes": "",
        "id": "ab191febcf38dd6648fb8e57130d9b4a"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "答云居西和尚偈",
        "preface": "",
        "paragraphs": [
            "和尚不知禅，困来便打眠。",
            "泥牛吃水草，木马咬瓦砖。"
        ],
        "notes": "",
        "id": "04ecd5ca64bc51a058ca0084ef2ce8a9"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈四首  其一",
        "preface": "",
        "paragraphs": [
            "朔风凛凛扫寒林，叶落归根露赤心。",
            "万派朝宗船到岸，六窗虚映芥投针。",
            "本成现，莫他寻，性地闲闲耀古今。",
            "户外冻消春色动，四山浑作木龙吟。"
        ],
        "notes": "",
        "id": "97dc9d276579962df6e74e0608915911"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈四首  其二",
        "preface": "",
        "paragraphs": [
            "巢知风，穴知雨，甜者甜兮苦者苦。",
            "不须计较作思量，五五从来二十五。",
            "万般施设到平常，此是丛林饱参句。"
        ],
        "notes": "",
        "id": "9c1313f76120cb419a2bd7f496f70315"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈四首  其三",
        "preface": "",
        "paragraphs": [
            "谷之神，枢之要。",
            "里许旁参，回途得妙。",
            "云虽动而常闲，月虽晦而弥照。",
            "宾主交参，正偏兼到。",
            "十洲春尽花凋残，珊瑚树林日杲杲。"
        ],
        "notes": "",
        "id": "342eee36d09cf1bf15e9a14d72bd8ff7"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "偈四首  其四",
        "preface": "",
        "paragraphs": [
            "皮肤脱落绝方隅，明了身心一物无。",
            "妙入道寰深静处，玉人端驭白牛车。"
        ],
        "notes": "",
        "id": "24ab3342920b924bd91be484e9466876"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "颂古十九首  其一",
        "preface": "",
        "paragraphs": [
            "那咤太子本来身，卓卓无依不受尘。",
            "云散水流天地静，篱间黄菊正争春。"
        ],
        "notes": "",
        "id": "ea5ab2e664aefd0f33756998334a57a1"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "颂古十九首  其二",
        "preface": "",
        "paragraphs": [
            "是风是旛君莫疑，百草丛中信步归。",
            "王道太平无忌讳，戏蝶流鶑遶树飞。"
        ],
        "notes": "",
        "id": "6b9bd5f2506252f89ca64a76a0b42a22"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "颂古十九首  其三",
        "preface": "",
        "paragraphs": [
            "不是风旛不是心，衲僧徒自强锥针。",
            "岩房雨过昏烟静，卧听凉风生竹林。"
        ],
        "notes": "",
        "id": "58b57820ee934b46606ca312baad8565"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "颂古十九首  其四",
        "preface": "",
        "paragraphs": [
            "一人道不落，一人道不昧。",
            "夜来一阵狂风生，浪打石头如粉碎。"
        ],
        "notes": "",
        "id": "9a5c7935d09b03cd730d998c76cf9164"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "颂古十九首  其五",
        "preface": "",
        "paragraphs": [
            "枯木岩前烟嶂昏，羚羊挂角觅无门。",
            "玉梭暗掷千峰外，一线虚通晓色分。",
            "孤迥迥，绝瘢痕，万古寒潭搅不浑。",
            "正坐当堂金殿冷，回头尽是我儿孙。"
        ],
        "notes": "",
        "id": "2cb3588dc818f23da913ca18638a58a8"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "颂古十九首  其六",
        "preface": "",
        "paragraphs": [
            "百尺竿头氎布巾，上头题作酒家春。",
            "相逢不饮空归去，洞里桃花笑杀人。"
        ],
        "notes": "",
        "id": "daba2457b41d2b2742068bbe4d1a2c3a"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "颂古十九首  其七",
        "preface": "",
        "paragraphs": [
            "庵主当年用得亲，衲僧眼里要生筋。",
            "赵州舌有龙泉剑，开口等闲疑杀人。"
        ],
        "notes": "",
        "id": "f943afe5f94b141bfe181acae5dae69d"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "颂古十九首  其八",
        "preface": "",
        "paragraphs": [
            "重重去尽自平常，春暖风和日渐长。",
            "户外鸟啼声细碎，岩花狼藉满山房。"
        ],
        "notes": "",
        "id": "7948f8d29523912bf448bfc7a9def137"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "颂古十九首  其九",
        "preface": "",
        "paragraphs": [
            "翰墨场中唤得回，桂林昨夜觉花开。",
            "暗香漏泄通消息，散作人间调鼎才。"
        ],
        "notes": "",
        "id": "334dd88a23b3a4c7d7afbd6d5abc1c2d"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "颂古十九首  其一○",
        "preface": "",
        "paragraphs": [
            "非男女相独闲闲，正体堂堂孰可攀。",
            "一句不传千圣眼，九天风静月弯弯。"
        ],
        "notes": "",
        "id": "1954affa9729f9ecb19ea131403c36e6"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "颂古十九首  其一一",
        "preface": "",
        "paragraphs": [
            "上座莫要礼老朽，兴平未易扬家丑。",
            "尊贵从来不出门，渠侬岂在威音后。"
        ],
        "notes": "",
        "id": "346feb21756b53936eefe3a6cf55061e"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "颂古十九首  其一二",
        "preface": "",
        "paragraphs": [
            "午夜山房月色深，十分明白堕功勋。",
            "拨开向上通天窍，烟嶂重重不见人。"
        ],
        "notes": "",
        "id": "e4456b89e7a65af548e4b90f527e3a49"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "颂古十九首  其一三",
        "preface": "",
        "paragraphs": [
            "故山岌岌锁寒烟，未肯将心轻授传。",
            "玉女夜寻无字印，石人遥指月明前。"
        ],
        "notes": "",
        "id": "b41e54a6b5eec99b037162570b5458a1"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "颂古十九首  其一四",
        "preface": "",
        "paragraphs": [
            "一片孤云不露丑，白云儿倚青山父。",
            "鹤巢灵滴梦初回，新月半钩升万户。"
        ],
        "notes": "",
        "id": "736b33c15eadd9edba342dcd317177a7"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "颂古十九首  其一五",
        "preface": "",
        "paragraphs": [
            "寂寂无依病正深，雪老当年痛处针。",
            "一唤唤回春梦破，千山浑作木龙吟。"
        ],
        "notes": "",
        "id": "2e4beb4359b44d6f0efe1995dd10b493"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "颂古十九首  其一六",
        "preface": "",
        "paragraphs": [
            "心径苔生何处去，谢家人不在渔船。",
            "芦花万顷水天阔，白鸟深沉任转旋。"
        ],
        "notes": "",
        "id": "7759ff91db94ff0d92e2747885537b69"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "颂古十九首  其一七",
        "preface": "",
        "paragraphs": [
            "不打飞鸢便到来，大圆镜里绝尘埃。",
            "东君节令分明也，桃李年年二月开。"
        ],
        "notes": "",
        "id": "a700baa50de01b251e459b9bf51e7594"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "颂古十九首  其一八",
        "preface": "",
        "paragraphs": [
            "□世如来一口吞，故山深静月黄昏。",
            "光分顶后千门晓，坐看春回入烧痕。"
        ],
        "notes": "",
        "id": "3e853ce0fb292a89733c639421dd7b7d"
    },
    {
        "author": "释慧晖",
        "dynasty": "宋",
        "type": "诗",
        "rhythmic": "",
        "title": "颂古十九首  其一九",
        "preface": "",
        "paragraphs": [
            "混而不杂体常虚，雪月交光类莫如。",
            "应处万端无罣碍，片云自在卷还舒。"
        ],
        "notes": "",
        "id": "ce83f20e57391969e90db4da9af4ddab"
    }
]