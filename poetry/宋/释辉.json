[
    {
        "author": "释辉",
        "dynasty": "宋",
        "type": "诗",
        "rhythmic": "",
        "title": "梅花",
        "preface": "",
        "paragraphs": [
            "我见庭梅六十春，当时初见已轮囷。",
            "人老只道梅花老，不道梅花老笑人。"
        ],
        "notes": "",
        "id": "b8028a7565dff40de6841922035e7677"
    },
    {
        "author": "释辉",
        "dynasty": "宋",
        "type": "诗",
        "rhythmic": "",
        "title": "古藤",
        "preface": "",
        "paragraphs": [
            "翠盖阴森高隠鹤，修条屈曲暗藏蛇。",
            "闲来兀坐莓苔石，时见山禽扑落花。"
        ],
        "notes": "",
        "id": "7833b865ef948168e89431c2b88c4363"
    },
    {
        "author": "释辉",
        "dynasty": "宋",
        "type": "诗",
        "rhythmic": "",
        "title": "木芙蓉",
        "preface": "",
        "paragraphs": [
            "霜深才吐艳，日暮更饶红。",
            "掩映残荷浦，冯夷败菊丛。"
        ],
        "notes": "",
        "id": "5bf34ff43c511f38b570e0d25a2ad9e2"
    },
    {
        "author": "释辉",
        "dynasty": "宋",
        "type": "诗",
        "rhythmic": "",
        "title": "润州",
        "preface": "",
        "paragraphs": [
            "北固楼前一笛风，断云飞出建章宫。",
            "江南二月多芳草，春在蒙蒙细雨中。"
        ],
        "notes": "",
        "id": "38221713f4867124edfe485d2efb60b8"
    },
    {
        "author": "释辉",
        "dynasty": "宋",
        "type": "诗",
        "rhythmic": "",
        "title": "题洞灵观",
        "preface": "",
        "paragraphs": [
            "古观多松桧，幽期近暮秋。",
            "坐看新月上，闲见断云愁。",
            "野思同花鸟，乡情隔岛洲。",
            "轻寒披鹤氅，隠几自搔头。"
        ],
        "notes": "",
        "id": "44a08fb2bbbeb995d882967546138f68"
    },
    {
        "author": "释辉",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "丁宁童子休教扫，留取窗前当雪看。"
        ],
        "notes": "",
        "id": "49a7ce65af54089e1481b8c0d76b0a72"
    }
]