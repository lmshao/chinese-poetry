[
    {
        "author": "汪涯",
        "dynasty": "宋",
        "type": "诗",
        "rhythmic": "",
        "title": "江帆",
        "preface": "",
        "paragraphs": [
            "江帆去去可肠断，千古万古越王台。",
            "埽空黄叶晚风定，飞尽碧天晴鸟回。",
            "半生无成坐笔砚，万事不理问樽罍。",
            "年年看梅今白首，已矣英雄留七哀。"
        ],
        "notes": "",
        "id": "e4c6fda36fc6343f94b442533861d214"
    },
    {
        "author": "汪涯",
        "dynasty": "宋",
        "type": "诗",
        "rhythmic": "",
        "title": "采石独酌",
        "preface": "",
        "paragraphs": [
            "欲落不落月在手，百年几何持钓纶。",
            "不知春色万象表，绿烟漠漠入江滨。",
            "天翻地覆有今夕，酒熟诗温无可人。",
            "向来谈笑成黄土，堕泪未了鸡司晨。"
        ],
        "notes": "",
        "id": "ac390c31b97929d394f676b3cac241f6"
    },
    {
        "author": "汪涯",
        "dynasty": "宋",
        "type": "诗",
        "rhythmic": "",
        "title": "江行  其一",
        "preface": "",
        "paragraphs": [
            "江陵白鱼如斫玉，挂席独去风日寒。",
            "封题两瓮寄白发，儿涯不是作鱼官。"
        ],
        "notes": "",
        "id": "51e5ffb7f4876c1939965b42c46f5da1"
    },
    {
        "author": "汪涯",
        "dynasty": "宋",
        "type": "诗",
        "rhythmic": "",
        "title": "江行  其二",
        "preface": "",
        "paragraphs": [
            "秋光荡漾满行色，邻舟吹笛不堪闻。",
            "洞庭濯足一樽酒，夫君不来空白云。"
        ],
        "notes": "",
        "id": "66240eca7ab24a0ea9530e52e070e419"
    }
]