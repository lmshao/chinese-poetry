[
    {
        "author": "朱京",
        "dynasty": "宋",
        "type": "诗",
        "rhythmic": "",
        "title": "麻姑山",
        "preface": "",
        "paragraphs": [
            "仙都朝百灵，奇绝众峰冠。",
            "朝初五马游，万里卷云幔。",
            "春阳散地脉，指顾群阴泮。",
            "刻玉露巉岩，严严色足惮。",
            "怪木走狞虬，老藤连朽贯。",
            "峰势忽骞腾，天马脱修绊。",
            "飞流三百尺，余沫拂霄汉。",
            "空谷隐晴雷，聒耳笑语乱。",
            "所愿化日长，谁忧斧柯烂。",
            "况复值此时，桃竹分相半。",
            "乘兴事幽寻，顿觉神还观。",
            "信步忘险易，履袜遭污漫。",
            "恣观融结巧，疑费阴阳炭。",
            "暝色生四垂，孤烟起樵爨。",
            "千骑去如飞，夕阳人影散。"
        ],
        "notes": "",
        "id": "de557b6bcff02c5ca57abf4a75ffc6df"
    },
    {
        "author": "朱京",
        "dynasty": "宋",
        "type": "诗",
        "rhythmic": "",
        "title": "祥光寺",
        "preface": "",
        "paragraphs": [
            "山寺藏遗刻，尘埃字半昏。",
            "空挥岘首泪，谁起谢公门。",
            "白石千年像，苍头五世孙。",
            "他年想陈迹，卜筑向云根。"
        ],
        "notes": "",
        "id": "39be1f5d8d8f9eedce436ef16239c467"
    },
    {
        "author": "朱京",
        "dynasty": "宋",
        "type": "诗",
        "rhythmic": "",
        "title": "题清芬阁",
        "preface": "",
        "paragraphs": [
            "我爱君家似洞庭，却疑身在小蓬灜。",
            "白波潭上鱼龙舞，红叶村中鸡犬声。",
            "大雅篇章无弟子，高门事业有公卿。",
            "后来若要知优劣，千古何人继盛名。"
        ],
        "notes": "",
        "id": "0b0034ee2ff64e1c8f575b628d41fa4e"
    },
    {
        "author": "朱京",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "削成双峰玉骨清。"
        ],
        "notes": "",
        "id": "8b94d47001e86be7dafc8f66780a8a97"
    }
]