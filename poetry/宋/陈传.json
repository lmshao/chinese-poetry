[
    {
        "author": "陈传",
        "dynasty": "宋",
        "type": "诗",
        "rhythmic": "",
        "title": "望江亭",
        "preface": "",
        "paragraphs": [
            "山蔼峨峨江岸深，望余亭影落江心。",
            "无风万里磨平玉，有月千波漾碎金。",
            "思远解邀无己句，流清宜写不齐琴。",
            "仙槎一棹惊秋晓，此去银河尚几寻。"
        ],
        "notes": "",
        "id": "71446544405d65995be8d270f5ab4961"
    },
    {
        "author": "陈传",
        "dynasty": "宋",
        "type": "诗",
        "rhythmic": "",
        "title": "赠颜象环",
        "preface": "",
        "paragraphs": [
            "初与田蔬一样平，一千年后插天青。",
            "行人息荫凉风下，应说栽松道士名。"
        ],
        "notes": "",
        "id": "36a6515f030920768edc864d91ba0865"
    },
    {
        "author": "陈传",
        "dynasty": "宋",
        "type": "诗",
        "rhythmic": "",
        "title": "佐郎将",
        "preface": "",
        "paragraphs": [
            "林中生致佐郎将，名王头颅十四五。",
            "干德可禽嗟不谋，同恶相济能包羞。",
            "降书冉冉过中州，中军传呼笑点头。",
            "蛮首算成勿药喜，君臣称觞弭多垒。",
            "元戎凯旋隔天水，夜经桄榔趋决里。",
            "驱将十万人性命，换得交州数张纸。"
        ],
        "notes": "",
        "id": "082d6d7ee158838a5a7e3ad6712ed2b8"
    }
]