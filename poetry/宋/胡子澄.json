[
    {
        "author": "胡子澄",
        "dynasty": "宋",
        "type": "诗",
        "rhythmic": "",
        "title": "游乳洞庵",
        "preface": "",
        "paragraphs": [
            "结屋青山下，幽深不计年。",
            "泉声秋霁雨，钟响暮晴天。",
            "入洞寻僧伴，穿云见鹿眠。",
            "徘徊不忍去，夜宿佛堂前。"
        ],
        "notes": "",
        "id": "7984ba538e056d059f1634ae27460555"
    },
    {
        "author": "胡子澄",
        "dynasty": "宋",
        "type": "诗",
        "rhythmic": "",
        "title": "乳洞",
        "preface": "",
        "paragraphs": [
            "古洞幽深处，萦回路几重。",
            "门开空寂寂，泉溜暗淙淙。",
            "断壑云连屋，奔流水激舂。",
            "桥横千丈石，岩挂万年松。",
            "鹤驾应重到，龟田必再逢。",
            "碧沙还错落，密筿自迷蒙。",
            "乳结银为树，浆凝雪作峰。",
            "仙人何处去，应想子乔踪。"
        ],
        "notes": "",
        "id": "4e7628cb5b6b462cf8bfeb40aa606776"
    }
]