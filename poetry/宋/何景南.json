[
    {
        "author": "何景南",
        "dynasty": "宋",
        "type": "诗",
        "rhythmic": "",
        "title": "游资县东岩",
        "preface": "",
        "paragraphs": [
            "人事何时休，纷来如野马。",
            "相携解镳处，去约岩之下。",
            "清凉二城雨，况值禳禬罢。",
            "白云醉堪眠，青草春可藉。",
            "泉甘嗽苏醒，树好留闲暇。",
            "频游我尝惯，忽至公成乍。",
            "徘徊共幽兴，静坐𫄨衣挂。",
            "中间五百士，阅世知几夏。",
            "莓苔自成古，香火仍同社。",
            "岩缝更依然，莫问丰干话。"
        ],
        "notes": "",
        "id": "e6906f0ddd1941105be55e576e663381"
    }
]