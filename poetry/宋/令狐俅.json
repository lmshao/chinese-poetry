[
    {
        "author": "令狐俅",
        "dynasty": "宋",
        "type": "诗",
        "rhythmic": "",
        "title": "题清芬阁",
        "preface": "",
        "paragraphs": [
            "元英去世二百年，其迹虽久骚雅传。",
            "田庐不废子孙贤，庆门簪组方蝉联。",
            "我来源中访高隐，囗人邀客云山前。",
            "朱门绿阁照溪水，长松茂竹囗寒烟。",
            "滩声萧萧到几席，魂清骨冷忘睡眠。",
            "伊子出处不自判，尘缨俗网常萦缠。",
            "儿孙渐多食囗众，高翔远引嗟无缘。",
            "他年家事苟有付，杖藜囗此同悠然。"
        ],
        "notes": "",
        "id": "4d098914ca3e43eab76c0348ce209aa6"
    }
]