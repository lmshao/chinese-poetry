[
    {
        "author": "唐季渊",
        "dynasty": "宋",
        "type": "诗",
        "rhythmic": "",
        "title": "挽吕东莱  其一",
        "preface": "",
        "paragraphs": [
            "方振河汾业，云胡不假年。",
            "斯文今已丧，此道后谁传。",
            "秘馆藏新史，门人缉旧编。",
            "未明修短理，昂首问苍天。"
        ],
        "notes": "",
        "id": "5630d0d4268ba390bc1933d6061632ac"
    },
    {
        "author": "唐季渊",
        "dynasty": "宋",
        "type": "诗",
        "rhythmic": "",
        "title": "挽吕东莱  其二",
        "preface": "",
        "paragraphs": [
            "忆昔精蓝舍，提撕意颇浓。",
            "笑谈犹在耳，趋步遽无踪。",
            "万里悲风翮，中宵寤岁龙。",
            "百身嗟莫赎，涕泪洒寒松。"
        ],
        "notes": "",
        "id": "4d2ef3598934385d68c306d6041bb2d5"
    }
]