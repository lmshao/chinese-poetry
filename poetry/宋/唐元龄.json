[
    {
        "author": "唐元龄",
        "dynasty": "宋",
        "type": "诗",
        "rhythmic": "",
        "title": "鬰林寺",
        "preface": "",
        "paragraphs": [
            "一径通深窈，丛林独蔚然。",
            "神仙栖佛屋，香火当僧田。",
            "罕见催租吏，谁谈文字禅。",
            "吴侬来拜朔，偻指满三千。"
        ],
        "notes": "",
        "id": "25674d3b34269321f1d2a8d05494b79c"
    },
    {
        "author": "唐元龄",
        "dynasty": "宋",
        "type": "诗",
        "rhythmic": "",
        "title": "华盖山",
        "preface": "",
        "paragraphs": [
            "巍然独立九霄中，势压衡庐亘华嵩。",
            "捣药声高蟾阙近，乘槎路渺鹊桥通。",
            "三更见日生沧海，六月飞霜下翠空。",
            "好挟千年王子晋，玉笙轻度碧桃风。"
        ],
        "notes": "",
        "id": "3bb9e7bf8df9792bbb5c3c1b83c99936"
    },
    {
        "author": "唐元龄",
        "dynasty": "宋",
        "type": "诗",
        "rhythmic": "",
        "title": "象眠山",
        "preface": "",
        "paragraphs": [
            "作县苦无俄顷闲，喜逢佳节一开颜。",
            "无人送酒来彭泽，有客登临嗣鲁山。",
            "慨想鹤汀凫渚外，盘桓鳌水象峰间。",
            "赏心未尽天将晚，賸插黄花带月还。"
        ],
        "notes": "",
        "id": "906b5d8b08edd3d9f2ed3a241a3a48e0"
    }
]