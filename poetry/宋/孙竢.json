[
    {
        "author": "孙竢",
        "dynasty": "宋",
        "type": "诗",
        "rhythmic": "",
        "title": "和吴拭暑雪轩诗",
        "preface": "",
        "paragraphs": [
            "地僻宜逃暑，官曹幸颇闲。",
            "虚传力士担，始信蜀妃山。",
            "岭雪青霄畔，城烟密树间。",
            "清谈容款接，妙句独难攀。"
        ],
        "notes": "",
        "id": "8cde927dceced7f78c99ca47af9f06e7"
    },
    {
        "author": "孙竢",
        "dynasty": "宋",
        "type": "诗",
        "rhythmic": "",
        "title": "和田望再赋暑雪轩",
        "preface": "",
        "paragraphs": [
            "懒性难堪俗事侵，倚空栏槛列青岑。",
            "云端白雪凝高岭，郭外长江绕茂林。",
            "疏旷幸陪文字饮，喧楼安用管弦音。",
            "北窻一枕羲皇梦，却快微微风动襟。"
        ],
        "notes": "",
        "id": "07f286c3069a67220817c7fee7b3a151"
    },
    {
        "author": "孙竢",
        "dynasty": "宋",
        "type": "诗",
        "rhythmic": "",
        "title": "和周焘合江亭  其一",
        "preface": "",
        "paragraphs": [
            "炎夏江风冷欲冰，坐陪袁谢有余清。",
            "旧闻蜀地四时雨，今快岷山千里晴。",
            "旋切银丝尝鲙味，聊欹玉枕听滩声。",
            "晚来忽起扁舟兴，更傍中流看月行。"
        ],
        "notes": "",
        "id": "2e6b456ce3988fb4a533b5daf7bc84c9"
    },
    {
        "author": "孙竢",
        "dynasty": "宋",
        "type": "诗",
        "rhythmic": "",
        "title": "和周焘合江亭  其二",
        "preface": "",
        "paragraphs": [
            "西南都会锦官城，持节来寻汉客星。",
            "去国谩追千里马，还家拟泛一帆舲。",
            "公才磊落宜方面，我病荒疏冒使令。",
            "未许东山同笑傲，胜游聊可上丹青。"
        ],
        "notes": "",
        "id": "4d15a13ecab09a421d8c5b05ce61707b"
    }
]