[
    {
        "author": "庄珙",
        "dynasty": "宋",
        "type": "诗",
        "rhythmic": "",
        "title": "鉴轩",
        "preface": "",
        "paragraphs": [
            "凿地一鉴小，清照远山眉。",
            "不起奔雷浪，微生濯月漪。",
            "林深来属玉，萍碎引伊尼。",
            "缅想人中镜，披云覩更奇。"
        ],
        "notes": "",
        "id": "e8ddd470416a40c17f976969b2043fe9"
    },
    {
        "author": "庄珙",
        "dynasty": "宋",
        "type": "诗",
        "rhythmic": "",
        "title": "深静堂  其一",
        "preface": "",
        "paragraphs": [
            "卜筑愔愔不记年，蒲团布衲夙因缘。",
            "一灯明灭照秋雨，残炷有无萦暮烟。",
            "空谷风篁自成韵，虚窗霜叶警安禅。",
            "昔游尚记春强半，幽鸟相呼细柳眠。"
        ],
        "notes": "",
        "id": "2c69e337f2fa148e51169121cdae16a3"
    },
    {
        "author": "庄珙",
        "dynasty": "宋",
        "type": "诗",
        "rhythmic": "",
        "title": "深静堂  其二",
        "preface": "",
        "paragraphs": [
            "林泉适意可忘年，静境寥寥断俗缘。",
            "满户清风翻贝叶，半窗晴日袅炉烟。",
            "无尘虚室自生白，隠几安心即是禅。",
            "杖策每来乘逸兴，偷闲聊借北窗眠。"
        ],
        "notes": "",
        "id": "8add495771c0975b498e006cba9e0202"
    }
]