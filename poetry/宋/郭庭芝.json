[
    {
        "author": "郭庭芝",
        "dynasty": "宋",
        "type": "诗",
        "rhythmic": "",
        "title": "送赵南仲出视江淮",
        "preface": "",
        "paragraphs": [
            "剑戟翩翩铁骑攒，前军飞渡润州湾。",
            "烽连淮陆胡尘远，月照金山汉垒寒。",
            "虎旅亦知平□易，龙庭不数靖边难。",
            "来威显允歌方叔，愿附诗人唱凯还。"
        ],
        "notes": "",
        "id": "b69ae029eae81959f420261b04963d1f"
    },
    {
        "author": "郭庭芝",
        "dynasty": "宋",
        "type": "诗",
        "rhythmic": "",
        "title": "佛牙寺看桂因赠许秀才",
        "preface": "",
        "paragraphs": [
            "何来仙女散天花，剩得余香伴佛牙。",
            "留取高枝青汉上，秋风吹送到君家。"
        ],
        "notes": "",
        "id": "1c06dba016282931022abd1c9c976ab0"
    },
    {
        "author": "郭庭芝",
        "dynasty": "宋",
        "type": "诗",
        "rhythmic": "",
        "title": "自然仙井  其一",
        "preface": "",
        "paragraphs": [
            "仙翁去不还，石井烟雾白。",
            "谁能蹑其踪，勾漏良吾宅。"
        ],
        "notes": "",
        "id": "9074e8ed7e6ab949ed65f5bfd19af658"
    },
    {
        "author": "郭庭芝",
        "dynasty": "宋",
        "type": "诗",
        "rhythmic": "",
        "title": "自然仙井  其二",
        "preface": "",
        "paragraphs": [
            "井空寒不流，汲取不知夏。",
            "披襟醉瑶华，白榆历历下。"
        ],
        "notes": "",
        "id": "c09b6ac3f69e329d02997db8f3b56f24"
    }
]