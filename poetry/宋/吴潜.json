[
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "喜雨歌",
        "preface": "",
        "paragraphs": [
            "南州六月天不雨，千里川原成赤土。",
            "禾黍盈畴强半枯，桔槹遍野民劳苦。",
            "望云仰见日在天，旱魃肆虐如焚煎。",
            "冯夷匿渊恐波竭，夸娥走海愁山然。",
            "天外悠然片云起，倏忽走腾八埏里。",
            "猛风惊电白昼昏，霹雳一声蛟蜃起。",
            "马上谁把天瓢倾，须臾陆地波涛生。",
            "禾黍芃芃复故秀，群黎载道生欢声。",
            "秋来尚见时丰阜，会须售粲三钱斗。",
            "官家燮理当有人，太史还看书大有。"
        ],
        "notes": "",
        "id": "6947fc18a869f4a79f4016fcc6856677"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "宿省",
        "preface": "",
        "paragraphs": [
            "襥被趋省宿，披襟对晚凉。",
            "古心知老树，生意见新篁。",
            "钟鼓鸣将合，蜩蝉咽更长。",
            "静中观物化，谁与共平章。"
        ],
        "notes": "",
        "id": "26dbd4814518ffcea85c2dc614a08fd9"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "睡起行北园",
        "preface": "",
        "paragraphs": [
            "睡起卸冠簪，园行独自吟。",
            "山昏知雨到，树密觉春深。",
            "竹外童相报，门前客见寻。",
            "归来即败意，谁者是知心。"
        ],
        "notes": "",
        "id": "100c921442114716678eb741b069c8a2"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "郡城晚望",
        "preface": "",
        "paragraphs": [
            "秋老逢天晚，孤城倚碧空。",
            "升沈当此际，怅望与谁同。",
            "远树没归鸟，寒莎泣候虫。",
            "所怀无晤处，弹指向西风。"
        ],
        "notes": "",
        "id": "966d82f8f0719152500a40641aadc718"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "宁川道中",
        "preface": "",
        "paragraphs": [
            "十日为山客，今朝问水程。",
            "沙横疑港断，滩迅觉舟轻。",
            "远近村舂合，高低渔火明。",
            "回头忽苍莽，一望一关情。"
        ],
        "notes": "",
        "id": "350a5d1a569d93f4f264268fe01d5bc0"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "幽居",
        "preface": "",
        "paragraphs": [
            "竹院秋逾静，柴门昼不开。",
            "病先携老去，懒渐逐衰来。",
            "莫遣新缘结，都将旧念灰。",
            "川鱼与云鸟，从此莫惊猜。"
        ],
        "notes": "",
        "id": "5559d3f80db5c5f813b9effccc252011"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "送何锡汝",
        "preface": "",
        "paragraphs": [
            "风雨一樽酒，此怀谁得知。",
            "三春花老后，千里客归时。",
            "浩浩人间事，悠悠身外思。",
            "君能袪物役，林下早相期。"
        ],
        "notes": "",
        "id": "e12e83b0e14ea4a06a6f46c274eb1c65"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "宋山扫墓书所见",
        "preface": "",
        "paragraphs": [
            "松楸长夜梦，风露作晨征。",
            "山近却无色，叶枯偏有声。",
            "架禾知岁熟，种麦得天晴。",
            "到底农桑好，营营误此生。"
        ],
        "notes": "",
        "id": "fa9850f3c495d273764a9fab440b04a1"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "山楼枕上",
        "preface": "",
        "paragraphs": [
            "山近寒偏早，愁多梦不浓。",
            "鸦啼半夜月，鹤唳五更风。",
            "晓接残灯里，吟成落叶中。",
            "尘埃今已厌，懒听上方钟。"
        ],
        "notes": "",
        "id": "ebef34dbfe3c1316f15a7efaae9f8483"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "桐川道中",
        "preface": "",
        "paragraphs": [
            "伊轧篮舆拂面风，桃花倚路笑相逢。",
            "鶑鶑交啭春榆密，燕燕于飞烟树浓。",
            "日午暂休欹客枕，年饥忽喜听村舂。",
            "乡音到耳知家近，尚及锄犂伴老农。"
        ],
        "notes": "",
        "id": "89ae04ea7b32b876149aedc691a18abc"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "送曾阿宜往戍",
        "preface": "",
        "paragraphs": [
            "几年西戍暂归田，又向澄江买去船。",
            "剑阁山峦雄蔽日，昆明池水阔浮天。",
            "故园此际同明月，蛮域明朝隔瘴烟。",
            "此去须期剿胡虏，丈夫勋业在安边。"
        ],
        "notes": "",
        "id": "2928f402a544e831b556801e53789cbc"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "和章子美阅武见贻",
        "preface": "",
        "paragraphs": [
            "事业诸公鬭长雄，谫才惟愿课田功。",
            "谁知弦管江南地，渐有弓刀塞北风。",
            "大狝未须搜猛兽，先驱聊用习骄骢。",
            "还知武备资文事，要在人心可即戎。"
        ],
        "notes": "",
        "id": "c96421bcaf8ffda15e02c8b0d3f5d806"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "走马灯赓张枢副韵",
        "preface": "",
        "paragraphs": [
            "半勺兰膏暖焰生，恍疑赤壁夜鏖兵。",
            "骑乘猛燎奔驰疾，人运长鎗转战轻。",
            "旗影静移云母帐，剑铓微掣水晶营。",
            "何人幻此圆机妙，独向元宵策美名。"
        ],
        "notes": "",
        "id": "9eae3a9392f4d92a894014874d463bc9"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "古剑",
        "preface": "",
        "paragraphs": [
            "何年神物为堙幽，时见虹光射斗牛。",
            "出匣试来霜刃暗，倚天立处土花浮。",
            "䴙膏新淬冰泉洁，锦带横悬鬼魅愁。",
            "不是张华能博物，黄尘满眼欲何求。"
        ],
        "notes": "",
        "id": "8e9affc48a5832a0898052da8e6621a0"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "春日杂咏",
        "preface": "",
        "paragraphs": [
            "门前春水滑，柳外夕阳斜。",
            "欲识春风面，满城桃李花。"
        ],
        "notes": "",
        "id": "fa26c50d5ed9a079e85e111bb4f8453e"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "偶题",
        "preface": "",
        "paragraphs": [
            "浓淡烟村碧，浅深霜叶红。",
            "蓬窗今夜客，芦岸晚来风。"
        ],
        "notes": "",
        "id": "bdffac0e558cc33f07ac928f03878362"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "游白纻山",
        "preface": "",
        "paragraphs": [
            "信马来游白纻山，僧窗容我片时闲。",
            "人生自古少行乐，试为春风一解颜。"
        ],
        "notes": "",
        "id": "e5d3637139925508f275b77f7d08ccb9"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "即事",
        "preface": "",
        "paragraphs": [
            "春阴漠漠护轻寒，春昼无聊午梦闲。",
            "幽鸟不知人意改，衔花飞傍小阑干。"
        ],
        "notes": "",
        "id": "5bef491a76bad8240e3f26f0f2089c09"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "陪陈立道中书泛湖二首  其一",
        "preface": "",
        "paragraphs": [
            "幽幽池馆锁苍苔，万朵芙蓉取次开。",
            "却似昭阳旧宫女，含娇只待翠华来。"
        ],
        "notes": "",
        "id": "0a2cc36c282fb218792f5f6d83fd2d04"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "陪陈立道中书泛湖二首  其二",
        "preface": "",
        "paragraphs": [
            "弦管丛中画舫行，都人一一贺升平。",
            "飞鸿不识人间事，犹作穷边肠断声。"
        ],
        "notes": "",
        "id": "2cee9e5238aa672b995b1bc6ec2f3697"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "送率翁归狼山",
        "preface": "",
        "paragraphs": [
            "孤云住处是狼山，云本无心山自闲。",
            "老率似云云似率，等闲飞去又飞还。"
        ],
        "notes": "",
        "id": "d80133b7ac7dd11f31c1a197ba21419b"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "吴波亭二首  其一",
        "preface": "",
        "paragraphs": [
            "吴波亭下系扁舟，轻雨轻烟又麦秋。",
            "乌兔衔将日月去，江山管定古今愁。"
        ],
        "notes": "",
        "id": "ace70b580cbc8f9c3f969c49f52be293"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "吴波亭二首  其二",
        "preface": "",
        "paragraphs": [
            "云收烟歛远山明，时有渔歌度晚晴。",
            "绿叶青枝生意思，白鸥苍鸟野心情。"
        ],
        "notes": "",
        "id": "5fe06153ff47c58f0d25b49695a24d89"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "谢世颂三首  其一",
        "preface": "",
        "paragraphs": [
            "夫子曳杖逍遥，曾子易箦兢战。",
            "圣贤乐天畏天，吴子中通一线。"
        ],
        "notes": "",
        "id": "dfa74fabdce3ba3dab9218ef64e537ee"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "谢世颂三首  其二",
        "preface": "",
        "paragraphs": [
            "大带深衣，缁冠素履。",
            "籍以纸衾，覆以布被。",
            "一物不将，歛形而已。",
            "其人伊何，履斋居士。"
        ],
        "notes": "",
        "id": "ad24bd56911510949b0aa7b17f402958"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "谢世颂三首  其三",
        "preface": "",
        "paragraphs": [
            "生在湖州新市上，死在循州贡院中。",
            "一场杂剧也好笑，来时无物去时空。"
        ],
        "notes": "",
        "id": "634c27e6918af0a94471d0dd2b19a091"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "爱山台",
        "preface": "",
        "paragraphs": [
            "直殿风流间世才，乞恩监郡筑高台。",
            "杖游便觉开怀抱，石甃何须辟草莱。",
            "奎壁九重文运焕，烟峦千里画图开。",
            "爱山必欲斯民爱，沛泽行看早晚来。"
        ],
        "notes": "",
        "id": "7d7df558b9bc2173696648d8e52fd19a"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "秋风叹四首  其一",
        "preface": "",
        "paragraphs": [
            "长鲸海上来，壮士田间起。",
            "登城复何悲，禾稼秋风里。"
        ],
        "notes": "",
        "id": "ca691cdcf39b3f7575706c6b4435f107"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "秋风叹四首  其二",
        "preface": "",
        "paragraphs": [
            "谁将讼风伯，谓天惩雨师。",
            "天阍几万里，聩聩安得知。"
        ],
        "notes": "",
        "id": "70e3bc829e95a037369bbc010ea1e38c"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "秋风叹四首  其三",
        "preface": "",
        "paragraphs": [
            "军书督战急，县吏催租还。",
            "力尽将何诉，浮云深九关。"
        ],
        "notes": "",
        "id": "c3d89804bfb780483af3976895df5eb9"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "秋风叹四首  其四",
        "preface": "",
        "paragraphs": [
            "尝闻海客谈，白浪海风恶。",
            "祗是欺舴艋，那见摧蛟鳄。"
        ],
        "notes": "",
        "id": "cf3726ae67deea6750288c5178621438"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "题舒蓼瞻啸圃独吟图二首  其一",
        "preface": "",
        "paragraphs": [
            "丹厓白云往来，绝岸流潮吞吐。",
            "我所思兮何人，莽悠悠兮太古。"
        ],
        "notes": "",
        "id": "659af977082aa0be75bbb9aaf06e44ae"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "题舒蓼瞻啸圃独吟图二首  其二",
        "preface": "",
        "paragraphs": [
            "江口寒潮自至，山间明月谁招。",
            "自可归来坐啸，何须世上折腰。"
        ],
        "notes": "",
        "id": "92f2bb8ad9473ead3d611c5a8b745379"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "听琴客周信民弹秋泉二首  其一",
        "preface": "",
        "paragraphs": [
            "雁湖龙井久知名，总入君家匣里清。",
            "客舍试弹三两曲，恍疑飞沫溅尘缨。"
        ],
        "notes": "",
        "id": "121cb127214b60a644b00e804436244e"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "听琴客周信民弹秋泉二首  其二",
        "preface": "",
        "paragraphs": [
            "故里泉声不可闻，携琴相约鲍参军。",
            "山瓢只系经行处，落叶空山好觅君。"
        ],
        "notes": "",
        "id": "081ee37bf15d4cdb9b98b41c4898881a"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "陆宣公祠",
        "preface": "",
        "paragraphs": [
            "凛凛清规百世师，功名仅见奉天时。",
            "忠谋任起奸邪忌，感泣宁无士卒思。",
            "落日桑榆存旧迹，西风芦苇护荒祠。",
            "忠宣流落何遗恨，留得良方与后医。"
        ],
        "notes": "",
        "id": "40458ec5aacfa4a1a5d49798cb914b7f"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "钱塘江三首  其一",
        "preface": "",
        "paragraphs": [
            "江头风雨弄轻寒，小艇轻蓑把钓竿。",
            "日暮沧浪歌渐远，延缘应自避尘冠。"
        ],
        "notes": "",
        "id": "dc4be643fbf4208ac1190a64adcec4eb"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "钱塘江三首  其二",
        "preface": "",
        "paragraphs": [
            "扁舟东下白云乡，一水牵愁万里长。",
            "多谢白鸥闲不去，知余机事近来忘。"
        ],
        "notes": "",
        "id": "408f112d5d9a31085cd4c21842e9f36d"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "钱塘江三首  其三",
        "preface": "",
        "paragraphs": [
            "秋光漠漠草青青，日落江流雁下汀。",
            "世路风波今始半，为余遥谢草堂灵。"
        ],
        "notes": "",
        "id": "7fc1ac3eaf8dc6227444ed96e0a463dd"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "登镇海楼",
        "preface": "",
        "paragraphs": [
            "鄮山深处古明州，新有江南客倚楼。",
            "凤阙天连便望日，蛟门海晏不惊秋。",
            "头颅已迫残年景，身口聊为卒岁谋。",
            "萧飒西风吹败叶，满眶清泪自难收。"
        ],
        "notes": "",
        "id": "74312e567f2e3ba6abbd95cef15de405"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "对黄花",
        "preface": "",
        "paragraphs": [
            "当年脱却戏衫回，又被官差唤出来。",
            "疾恶念轻缘练历，好名心懒为衰摧。",
            "莫愁白发家千里，且对黄花酒一杯。",
            "信美江山非我土，倚空凝𥩟更徘徊。"
        ],
        "notes": "",
        "id": "caecc404de72c2ce86228507f8d784ed"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "呈萧山知县",
        "preface": "",
        "paragraphs": [
            "八年两唤浙江船，吴越青山相对妍。",
            "长媿主恩难报答，不知人事几推迁。",
            "香浮菊桂秋将暮，景迫桑榆岁可怜。",
            "荒县今宵孤馆梦，四千里外楚云边。"
        ],
        "notes": "",
        "id": "c5f2aeb2c31031297a1a2462b9750486"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "分定",
        "preface": "",
        "paragraphs": [
            "丁年曾授此东州，恳恳牋天得罢休。",
            "七上八下忽九闰，十洲三岛终一游。",
            "人言官贵体当重，自笑儿痴病未瘳。",
            "只为君恩深莫报，明年春尽得归不。"
        ],
        "notes": "",
        "id": "e1bf9c335a29ec40fd2cf3ce31f6c08d"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "自叹",
        "preface": "",
        "paragraphs": [
            "门槌拍板久收藏，又向棚头弄一场。",
            "束缚冠裳新上舍，经营粥饭旧街方。",
            "乱鸦啼处客回首，落雁声边人断肠。",
            "堆案文书销永日，谁云燕寝凝清香。"
        ],
        "notes": "",
        "id": "c6297b143c1ef1bca238da7e7bff3822"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "晓儿辈",
        "preface": "",
        "paragraphs": [
            "诸儿怜我太焦熬，我把真机告汝曹。",
            "外白内黄常抱守，出朱入墨任纷挠。",
            "治齐固有曹参逸，理蜀宁无诸葛劳。",
            "毕竟食焉而怠事，天刑人祸恐难逃。"
        ],
        "notes": "",
        "id": "d76b3d59daf50b9b5a91fbfb3a739488"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "阅城壁",
        "preface": "",
        "paragraphs": [
            "内江外海四周围，正是绸缪户牖时。",
            "北瞰登莱山不碍，东渐倭丽汛难期。",
            "未须鹞鹢增威势，已觉狌鼯受指麾。",
            "敢谓虚名弹压得，多应一念老天知。"
        ],
        "notes": "",
        "id": "7a965072ca56cae763982e5a9718a5a8"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "岁晏无聊收叔氏讯",
        "preface": "",
        "paragraphs": [
            "豢成凋郡力难任，雪上加霜两鬓侵。",
            "四五更头猿鹤梦，数千里外鹡鸰心。",
            "老来倍觉光阴促，休去方知意味深。",
            "陶白邵诗消遣具，晚窗无事且微吟。"
        ],
        "notes": "",
        "id": "1cffc6522abc5523b6211bd1f9e16cc2"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "朝谒归省文书",
        "preface": "",
        "paragraphs": [
            "面拥旌旗鼓乐随，谁知锦被裹疮痍。",
            "吏那秋敛充春赋，兵待朝输作暮炊。",
            "缩手判支穷措大，攒眉书准老沙弥。",
            "此是履翁新活计，雁书多报故人知。"
        ],
        "notes": "",
        "id": "bb73347fd7308a93df7a0930dc50d49c"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "喜雪二首  其一",
        "preface": "",
        "paragraphs": [
            "黄竹歌中百姓欢，去天近处雪花干。",
            "蔡洄事业方归度，剡曲风流欲访安。",
            "便觉光辉生万里，定知润泽被三韩。",
            "衰颓老守煨残芋，白战犹堪上将坛。"
        ],
        "notes": "",
        "id": "7c4b74a34f4a17c66c2a85ca8166e724"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "喜雪二首  其二",
        "preface": "",
        "paragraphs": [
            "玄冥去岁失其官，今岁谁云补过难。",
            "谢院撒盐飞琐琐，隋堤翦帛散戋戋。",
            "簷储宿肉喧山鹊，路没遗踪走野豻。",
            "管取明年书大有，饱抄云子饭加餐。"
        ],
        "notes": "",
        "id": "b47da28a55e10f0a74118d535f78825e"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "再赋喜雪二首  其一",
        "preface": "",
        "paragraphs": [
            "黑风翦水作瑰琦，散落人闲贱似泥。",
            "万象直教还朴素，千岐何幸尽平夷。",
            "征人奔路昏投店，戍士乘城夜守陴。",
            "不识艰难惟党二，销金帐底饮羔儿。"
        ],
        "notes": "",
        "id": "a23d49389f16cd46053486d61cba3440"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "再赋喜雪二首  其二",
        "preface": "",
        "paragraphs": [
            "夜深如水泼衣衾，晓看皑皑冒碧岑。",
            "以洁藏污窥物理，由仁行义见天心。",
            "但教南亩多呈瑞，何必东夷屡献琛。",
            "麦熟吾时归印绶，不能者止念周任。"
        ],
        "notes": "",
        "id": "965503732b9a0fb3e9239845efee0b69"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "喜雨二首  其一",
        "preface": "",
        "paragraphs": [
            "雷使巡行徧五方，夹秋不怕旱为殃。",
            "人闲祥瑞三伏雨，枕上吟哦终夕凉。",
            "已卜晚青催出穗，且将早赤急舂粮。",
            "有司不损应言损，随分蠲租助盖藏。"
        ],
        "notes": "",
        "id": "2b45c0c7ee8ec44de3d2704653ca7d41"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "喜雨二首  其二",
        "preface": "",
        "paragraphs": [
            "莫嫌暴涷势如喷，此是家家老饭盆。",
            "雨足蛟龙应得谢，秋登鸡犬亦蒙恩。",
            "频年已喜稼无贼，今岁尤欣禾有孙。",
            "回首江南田谷口，西风飒飒倍消魂。"
        ],
        "notes": "",
        "id": "8d41cf9d1c4bfde52d72c3d7420b44c6"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "再用前韵二首  其一",
        "preface": "",
        "paragraphs": [
            "行雨龙公屡易方，魃妖谁敢扇余殃。",
            "田畴接得三年熟，枕簟供来几夜凉。",
            "更喜征夫无减灶，定应行旅不赍粮。",
            "寄声鄞土黄承事，有粟何须更窖藏。"
        ],
        "notes": "",
        "id": "97af553785c963fb6eee9f0f38b52f29"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "再用前韵二首  其二",
        "preface": "",
        "paragraphs": [
            "不假焦仙把酒喷，须臾澍雨若翻盆。",
            "官应可了劭农事，天岂终悭及物恩。",
            "无复绝粮忧鲁叟，何须进食念王孙。",
            "只愁撩得秋声动，老客他乡易断魂。"
        ],
        "notes": "",
        "id": "9ef23fc4cbdfabd67078fc5c3b507d24"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "再用前韵各赋三解  其一",
        "preface": "",
        "paragraphs": [
            "九天膏泽沛群方，尽扫螟蝗蝥𧎬殃。",
            "即刻焦烦成爽垲，何时繁富换荒凉。",
            "涤场定是多遗秉，栖亩爰知有剩粮。",
            "却笑荜门穷措大，瓶罂脱粟正深藏。"
        ],
        "notes": "",
        "id": "68b6c5492f06752157960ded41495c77"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "再用前韵各赋三解  其二",
        "preface": "",
        "paragraphs": [
            "神虬卷水向空喷，沟浍充盈到盎盆。",
            "天上只消些少力，人闲知受几多恩。",
            "江沱乐意鱼夫妇，淇澳生涯龙子孙。",
            "无限槁枯皆被泽，阿香一击尚惊魂。"
        ],
        "notes": "",
        "id": "8c6d60c99fde4845b03b50b3c25e6c15"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "再用前韵各赋三解  其三",
        "preface": "",
        "paragraphs": [
            "密云能雨自西方，不假巫{八/几王}解息殃。",
            "地产固应滋物产，天凉那更挟心凉。",
            "未忧悬釜供苏爨，何事量沙作糗粮。",
            "临得颜公乞米帖，从今岁岁只珍藏。"
        ],
        "notes": "",
        "id": "0cbb1b1263f5b7f78973ef9e3d5e4330"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "再用前韵各赋三解  其四",
        "preface": "",
        "paragraphs": [
            "赤米炊香两鼻喷，白盐不用置牢盆。",
            "家家已了收藏计，物物何知造化恩。",
            "衣褐宽来姑唤妇，垣墉补处祖将孙。",
            "江乡此际鸡豚社，俚舞村歌入梦魂。"
        ],
        "notes": "",
        "id": "0aa1e4eebd6c34eb5079df700e6835e9"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "再用前韵各赋三解  其五",
        "preface": "",
        "paragraphs": [
            "先生粗有辟邪方，不怕𫚋鱼解降殃。",
            "今雨收功真溥博，早秋得势已凄凉。",
            "豳场栗栗方登谷，汉甬陈陈可峙粮。",
            "此是边筹居第一，贾生表饵且韬藏。"
        ],
        "notes": "",
        "id": "463dfedb5b63015765ef8d52f59d2dc5"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "再用前韵各赋三解  其六",
        "preface": "",
        "paragraphs": [
            "床头酒熟气烝喷，嘉饭何妨置瓦盆。",
            "醉饱不知身世事，思量难报后皇恩。",
            "垂髫牧子行牵父，戴白山翁坐拥孙。",
            "却笑东征西讨客，龙堆万里欲飞魂。"
        ],
        "notes": "",
        "id": "8f46441487f81f5d9a49cacbe708b626"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "喜雨三首  其一",
        "preface": "",
        "paragraphs": [
            "古佛炉前一炷香，神龙夭矫挂空苍。",
            "人闲祥瑞六月雨，枕上吟哦终夕凉。",
            "不待白渠纷畚锸，俄惊赤卤屹仓箱。",
            "自惭太守无功德，帝力惟知荷圣皇。"
        ],
        "notes": "",
        "id": "465853ceb97e498b7a91257b76ef65d9"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "喜雨三首  其二",
        "preface": "",
        "paragraphs": [
            "西抹东涂老不禁，芙蓉洲畔更浮沈。",
            "数茎半黑半丝发，一寸忧晴忧雨心。",
            "乌糤且欣将淅玉，红莲何翅已抽簪。",
            "小臣献谷秋尝了，深密山林可访寻。"
        ],
        "notes": "",
        "id": "1fec33cce50e4e481ecfd9da75f769f8"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "喜雨三首  其三",
        "preface": "",
        "paragraphs": [
            "晚上危楼望碧岑，云烟开阖弄晴阴。",
            "见前鸥鹭移心法，何处鸱枭过耳音。",
            "好雨十分催暑驾，凉风一宿动秋砧。",
            "谁怜老子思乡泪，滴向鄞江未是深。"
        ],
        "notes": "",
        "id": "54f05b4479fd299ab45b571de6a7cb40"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "再用喜雨韵三首  其一",
        "preface": "",
        "paragraphs": [
            "古说云香雨亦香，天工岂是色苍苍。",
            "寸瓢假手何烦靖，斗酒开眉不换凉。",
            "𥣬{禾散}已欣登杵臼，绤𫄨渐可纳巾箱。",
            "拟赓周雅鱼丽什，堆案文书未暇皇。"
        ],
        "notes": "",
        "id": "c0ef12e0879b8053bafb276e8e0bac91"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "再用喜雨韵三首  其二",
        "preface": "",
        "paragraphs": [
            "热恼烦蒸正不禁，火轮忽向半空沈。",
            "屯中信有云雷象，复处方知天地心。",
            "便拟新秋先上印，何须晚岁始投簪。",
            "江山信美非吾土，栗里时从蝶梦寻。"
        ],
        "notes": "",
        "id": "1f85a1a5351e5199c4cdb28100223736"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "再用喜雨韵三首  其三",
        "preface": "",
        "paragraphs": [
            "雨脚如奔冒远岑，须臾六合变层阴。",
            "坐回物物昭苏意，想见村村喜笑音。",
            "翁诧稻粱营米栈，妇思裘褐拂衣砧。",
            "定知一熟酬诸愿，击壤歌中此感深。"
        ],
        "notes": "",
        "id": "ccca37933b9771570c646091e2e100b6"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "三用喜雨韵三首  其一",
        "preface": "",
        "paragraphs": [
            "雨缶云瓶剖阿香，弥漫何处辨玄苍。",
            "衰翁顦顇忧三伏，古佛慈悲赐一凉。",
            "但愿有缘乘款段，岂应无梦驾偏箱。",
            "西风谷口秋田熟，休问奇章与赞皇。"
        ],
        "notes": "",
        "id": "707b717ecf5a34c0224ea750166b5f69"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "三用喜雨韵三首  其二",
        "preface": "",
        "paragraphs": [
            "虬龙未必要呵禁，久暍无缘便陆沈。",
            "未遂明农归老计，且宽忧国愿丰心。",
            "披襟雅称琉璃簟，散发何销玳瑁簪。",
            "只怕门前多褦襶，文书衔袖苦相寻。"
        ],
        "notes": "",
        "id": "3b340f554e5a2ebe1c8c32824957bcf7"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "三用喜雨韵三首  其三",
        "preface": "",
        "paragraphs": [
            "电掣金蛇跨列岑，秋阳翕忽转秋阴。",
            "俄惊石鼓无停响，坐听簷花不断音。",
            "玉秫已堪供瓮酿，紫螯渐可付庖砧。",
            "一年好处相将近，分外乡情此际深。"
        ],
        "notes": "",
        "id": "7dab4516d6b36da00bf155af64d802b1"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "四用喜雨韵三首  其一",
        "preface": "",
        "paragraphs": [
            "园林过雨宿荷香，犹挂轻𦈌佩水苍。",
            "老去只应休去好，秋来方是晚来凉。",
            "倦翎网已离三面，病颡车难服两箱。",
            "多幸时和岁丰美，只将心念报虚皇。"
        ],
        "notes": "",
        "id": "b828eb9d7071c2127cdfbd58b5d6dcf8"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "四用喜雨韵三首  其二",
        "preface": "",
        "paragraphs": [
            "背人岁月苦难禁，乌兔相追互起沈。",
            "点检平生如梦事，保全晚节是真心。",
            "围腰减削那胜带，种发萧疎不上簪。",
            "久悟盈虚消息理，香山莲社拟追寻。"
        ],
        "notes": "",
        "id": "70378dbd3c73cf434c0f172e6802a0b0"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "四用喜雨韵三首  其三",
        "preface": "",
        "paragraphs": [
            "北岑飞雨过南岑，远嶂晴明近嶂阴。",
            "老桧婆娑方午色，孤桐摇落忽秋音。",
            "庭稀雁鹜飞符檄，海绝鲸鲵伏斧砧。",
            "此是老臣聊报国，仁声敢谓入人深。"
        ],
        "notes": "",
        "id": "0ceddfcda64f8c1075a2cf1a2701b746"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "五用喜雨韵三首  其一",
        "preface": "",
        "paragraphs": [
            "暗云泼雨土生香，不假琮黄与璧苍。",
            "天道从来关感应，人闲此际换炎凉。",
            "青灯可近聊凭案，缃帙堪翻谩启箱。",
            "窗外候虫声更急，坐看斜月照堂皇。"
        ],
        "notes": "",
        "id": "6bd773f9b9c91809166414d34a96aad6"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "五用喜雨韵三首  其二",
        "preface": "",
        "paragraphs": [
            "痴风盲雨骤难禁，撼壁掀窗夜向沈。",
            "百种已灰当世念，一团都是故乡心。",
            "伏𫛪扑堕床头幔，饥鼠衔翻镜上簪。",
            "闲打无为坐空寂，谯楼五鼓已侵寻。"
        ],
        "notes": "",
        "id": "301abbd23ba224ac1c5e20c536eb67b4"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "五用喜雨韵三首  其三",
        "preface": "",
        "paragraphs": [
            "家家获稻积如岑，不问山椒与谷阴。",
            "沽去村醪醽醁味，吹来陇笛筦弦音。",
            "𫗦儿喜笑迎郎罢，馌妇讙欣就藁砧。",
            "雨玉雨珠无此景，须知造物用情深。"
        ],
        "notes": "",
        "id": "81efaf70afe40f33c14b496fbb48082b"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "六用喜雨韵三首  其一",
        "preface": "",
        "paragraphs": [
            "午窗随分理残香，扫地关门付小苍。",
            "连夜月无昨夜色，今朝雨有几朝凉。",
            "白头凝望家千里，黄耳寄归书一箱。",
            "徧问西畴全熟否，还乡百口免忧皇。"
        ],
        "notes": "",
        "id": "7c5567465e92c33e938f72c70ec45879"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "六用喜雨韵三首  其二",
        "preface": "",
        "paragraphs": [
            "毋烦符祝不祥禁，并遣商羊旱魃沈。",
            "自诡何关太守力，谁知最切老婆心。",
            "苦身见说汤诛发，沾体曾闻禹堕簪。",
            "干溢两无年大有，君王德泽海千寻。"
        ],
        "notes": "",
        "id": "0b2ca22cbb2cb9d6b6a1f78c5b281ff2"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "六用喜雨韵三首  其三",
        "preface": "",
        "paragraphs": [
            "云霾几日障危岑，户牖绸缪要背阴。",
            "又是撩空孤雁唳，那堪穴壁乱蛩音。",
            "潘郎寂寞嗟轻箑，楚女凄凉起断砧。",
            "大抵人生嫌老大，一回秋思一回深。"
        ],
        "notes": "",
        "id": "2e2deb456770bd66a1d7e22f2f629598"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "七用喜雨韵三首  其一",
        "preface": "",
        "paragraphs": [
            "鼻观初闻九里香，小山幽桂老尤苍。",
            "纵然有少残零热，自是无缘顿段凉。",
            "似觉衣襦嫌楚葛，便教床榻卷巴箱。",
            "虬龙雨足当休谢，谁与飞牋叩玉皇。"
        ],
        "notes": "",
        "id": "1ebc684de42846c5521d138778f18a81"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "七用喜雨韵三首  其二",
        "preface": "",
        "paragraphs": [
            "颓年寒暑不能禁，休较玄枵与实沈。",
            "自古难销儿辈口，从来幸契老天心。",
            "农登稼穑多储宝，盗息萑蒲罕窃簪。",
            "持此效君强曝背，庶几三径许归寻。"
        ],
        "notes": "",
        "id": "6ffe2b8dbc16f69eb4ae377b25c3fbbb"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "七用喜雨韵三首  其三",
        "preface": "",
        "paragraphs": [
            "阑干小倚望遥岑，晓霁朝朝换午阴。",
            "越鹜已收天外影，吴鸠尚带雨中音。",
            "海濒客子秋衔袖，塞上征人夜拊砧。",
            "都是一般无意绪，闵劳争柰主恩深。"
        ],
        "notes": "",
        "id": "479a29ff8375477c318dbef7d49a2676"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "八用喜雨韵三首  其一",
        "preface": "",
        "paragraphs": [
            "饭抄云子得能香，秋赛村村答上苍。",
            "雀集田畴营宿饱，牛闲篱落卧新凉。",
            "栖栖底用干邻粟，翼翼惟应咏我箱。",
            "一稔居然宽百虑，不须禹稷更皇皇。"
        ],
        "notes": "",
        "id": "9a4b7b80b9619323f0af0c4b54b1a3f7"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "八用喜雨韵三首  其二",
        "preface": "",
        "paragraphs": [
            "残暑如烝尚不禁，坐邻三鼓斗杓沈。",
            "雨调可是月离毕，时熟元来岁在心。",
            "筋力不堪凭几案，头颅惟便卸冠簪。",
            "呼童火燎焦冥种，投隙藏虚未易寻。"
        ],
        "notes": "",
        "id": "b93b1a236c623f120a88f96bc64a5318"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "八用喜雨韵三首  其三",
        "preface": "",
        "paragraphs": [
            "砾石何分埠与岑，神功且幸景多阴。",
            "愿闻庆义空中语，喜听子期岩下音。",
            "南圃壁悬居士杖，西邻床撼女郎砧。",
            "消磨乡思凭杯酒，力不能任莫放深。"
        ],
        "notes": "",
        "id": "9eb3ae755d23f0417fd773f89eca7fd3"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "九用喜雨韵三首  其一",
        "preface": "",
        "paragraphs": [
            "何消黍稷荐馨香，三尺擡头即昊苍。",
            "雨缶决来如此溢，风车输与自然凉。",
            "问他金玉堆成坞，更使珠玑积在箱。",
            "逢却年饥堪煮否，移民移粟定旁皇。"
        ],
        "notes": "",
        "id": "a561eff6a04e47a516e940733effea93"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "九用喜雨韵三首  其二",
        "preface": "",
        "paragraphs": [
            "倒瓮翻盆势莫禁，旱滩焦碛尽低沈。",
            "定知此喜非常喜，只是将心去比心。",
            "人乐和丰方卖剑，谁贪遗滞忽亡簪。",
            "村翁曳杖前山去，丁祝孙来酒户寻。"
        ],
        "notes": "",
        "id": "2dc475cc8608b5e6906a2d402d137d13"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "九用喜雨韵三首  其三",
        "preface": "",
        "paragraphs": [
            "家乡千里隔千岑，想见飞鸣鹤在阴。",
            "留滞又烦山寄檄，平安且幸竹传音。",
            "谩夸斋静香凝寝，但觉簷高响发砧。",
            "若把悲愁情绪较，蚤秋不似暮秋深。"
        ],
        "notes": "",
        "id": "309bde20386a774ca71c3897e7fae2ea"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "十用喜雨韵三首  其一",
        "preface": "",
        "paragraphs": [
            "江南九月菊花香，猎子牵黄与臂苍。",
            "岁幸丰登连楚越，地非硗薄比渠凉。",
            "雨收甘泽归三印，雷歛神功入五箱。",
            "作解工夫都了毕，不须赤子更回皇。"
        ],
        "notes": "",
        "id": "9550b2018145e0b67fe3a83c6a49d1ea"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "十用喜雨韵三首  其二",
        "preface": "",
        "paragraphs": [
            "喜极夫何恨不禁，五更霜角夜声沈。",
            "滴残塞北征夫泪，点碎江南游子心。",
            "久客情怀愁似织，休官时候梦非簪。",
            "宝陀老子相怜否，苦海应援绠万寻。"
        ],
        "notes": "",
        "id": "1eda8689fe543ede1466c21bc41e18cd"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "十用喜雨韵三首  其三",
        "preface": "",
        "paragraphs": [
            "览辉仪凤下高岑，有道朝廷夬决阴。",
            "宣室礼成熙洽象，明堂乐奏治安音。",
            "嘉祥已庆连金颖，盛事还祈献石砧。",
            "只道太平无以报，谁知尧德舜功深。"
        ],
        "notes": "",
        "id": "c973beda9c51896f6d0f0d5ea2121595"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "劭农三首  其一",
        "preface": "",
        "paragraphs": [
            "朝廷差下劝农官，同向郊原点检看。",
            "场圃事兴杷扒穴，田畴功毕桔槔残。",
            "上租郎主丘丘定，输米官司粒粒干。",
            "虽是太平今有象，愿陈七月述艰难。"
        ],
        "notes": "",
        "id": "736ff933deeb8c8c4ed9883c969540fc"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "劭农三首  其二",
        "preface": "",
        "paragraphs": [
            "因见他乡黍稷收，令人乡思转悠悠。",
            "新𥬠白酒鸡豚社，旋摘丝莼鲈雁洲。",
            "好处光阴长是客，老来情绪更逢秋。",
            "尧夫六十三休致，前辈风流可继不。"
        ],
        "notes": "",
        "id": "3efa0eb3d8ee4fc16c163e8a8558d7f4"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "劭农三首  其三",
        "preface": "",
        "paragraphs": [
            "名园乘兴小留连，洛社风光在眼前。",
            "突兀楼台多占水，阴翳花竹小窥天。",
            "建封已去悲春燕，樊素何之咽暮蝉。",
            "人事废兴浑若此，凭栏对景一凄然。"
        ],
        "notes": "",
        "id": "f539a0c37e9c77d1df25489c142af363"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "出郊用劭农韵三首  其一",
        "preface": "",
        "paragraphs": [
            "连樯载米去输官，只得将为乐土看。",
            "饷互豚蹄秋愿了，饱均鸡犬午舂残。",
            "门前扫刮犁锄浄，屋上铺添槀秸干。",
            "识字田夫充长吏，了知图易在思难。"
        ],
        "notes": "",
        "id": "b25e6b95286302297cdf70af54cab9ed"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "出郊用劭农韵三首  其二",
        "preface": "",
        "paragraphs": [
            "水光山色尽兜收，老子穿林兴尚悠。",
            "眼底有诗皆锦野，心头无事即瀛洲。",
            "鷃鸠岂较物和我，蟪蛄何知春与秋。",
            "所谓人生行乐耳，如斯逝者可追不。"
        ],
        "notes": "",
        "id": "e2723004da4682ca47cd857d8b7bec79"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "出郊用劭农韵三首  其三",
        "preface": "",
        "paragraphs": [
            "怕见书空雁字连，可堪清泪落尊前。",
            "谩因上澣休闲日，出见初秋莹浄天。",
            "人正慕膻争似蚁，谁能换骨蜕如蝉。",
            "细思回客吾徒尔，而我何为独不然。"
        ],
        "notes": "",
        "id": "4d20d4c2877340d6ccc8a32e18ca0941"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "闻同官会碧沚用出郊韵三首  其一",
        "preface": "",
        "paragraphs": [
            "碧沚堂前瞰水官，只应唤作玉壶看。",
            "颇闻秩秩玳筵展，莫遣匆匆银烛残。",
            "酒付别肠宁怕窄，诗由广舌不忧干。",
            "老夫孤坐三更月，欲往从之良独难。"
        ],
        "notes": "",
        "id": "5c9a63db0672279e27ec7b0e98ff61d8"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "闻同官会碧沚用出郊韵三首  其二",
        "preface": "",
        "paragraphs": [
            "万顷蟾光浩不收，花汀竹屿思悠悠。",
            "黄公所隠知何地，贺监宜归乞此洲。",
            "良夜最佳惟午夜，今秋偏好是中秋。",
            "举杯酒露月同吸，仰面青天可问不。"
        ],
        "notes": "",
        "id": "0f7e3610009e072939940e7d9fa2a6de"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "闻同官会碧沚用出郊韵三首  其三",
        "preface": "",
        "paragraphs": [
            "暝色偏宜水色连，横陈好景向尊前。",
            "是人享用无遮月，谁子装褫不染天。",
            "细阅人生幻泡影，了知世事雀螗蝉。",
            "赏心乐事休空掷，邂逅相逢不偶然。"
        ],
        "notes": "",
        "id": "0a622e6d00aa9b92fd66913a514c6f02"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "出郊再用韵赋三解  其一",
        "preface": "",
        "paragraphs": [
            "此时尉候迭专官，木落郊空最好看。",
            "海桧不为时节改，岩花未觉色香残。",
            "明堂柱下捐樗散，清庙笾中荐豆干。",
            "天地无私能物物，飞蚊终是负山难。"
        ],
        "notes": "",
        "id": "77929a3c72c2a8e29e84e9b1e952b4a8"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "出郊再用韵赋三解  其二",
        "preface": "",
        "paragraphs": [
            "山朋水友讯频收，怪我明农事转悠。",
            "南墅麋猿专一壑，东溪凫鹜据三洲。",
            "人闲颠倒舟移夜，客里凄凉坐阅秋。",
            "六十余翁何所恋，金鸡赦了可归不。"
        ],
        "notes": "",
        "id": "cd17fd92dfca6f41d2756e6a2ac42eb9"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "出郊再用韵赋三解  其三",
        "preface": "",
        "paragraphs": [
            "见说蓬瀛上界连，谁知只在眼睛前。",
            "但须牢踏脚根地，更要放开心里天。",
            "世事可怜旋磨蚁，人情争慕集冠蝉。",
            "若教禁脔曾知味，不似鱼羹饭泰然。"
        ],
        "notes": "",
        "id": "3e82b5e890755a66b5770be2303a336f"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "出郊再用韵赋三解  其四",
        "preface": "",
        "paragraphs": [
            "平生惯作牧民官，不作朱幡画戟看。",
            "惟有寸心存恻隠，谁怜只手补创残。",
            "树蔬人要畦畦润，种麦农便陇陇干。",
            "乍雨乍晴都恰好，老天谁道叫呼难。"
        ],
        "notes": "",
        "id": "abd136d7aa711c82843ce09b4ab3c11c"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "出郊再用韵赋三解  其五",
        "preface": "",
        "paragraphs": [
            "空绡图画几曾收，楼外苍林远更悠。",
            "日莫群乌投栎社，天长数雁落芦洲。",
            "为谙世上空花景，最喜山中落叶秋。",
            "官事渐稀农事了，携壶挈榼可容不。"
        ],
        "notes": "",
        "id": "54d592c095cb8dfb189d092bd991e9c7"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "出郊再用韵赋三解  其六",
        "preface": "",
        "paragraphs": [
            "水聚山环旺气连，荣华富贵各搀前。",
            "劫从无始认为我，数到有终还是天。",
            "晓月园林空唳鹤，晚风亭树谩鸣蝉。",
            "寄言世上耽迷者，所美当知非美然。"
        ],
        "notes": "",
        "id": "7cf020d476ad2bc663972e0411d70187"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "出郊再用韵赋三解  其七",
        "preface": "",
        "paragraphs": [
            "老大头皮捉出官，转头重九又看看。",
            "莫愁客里黄花负，只恐尊前白日残。",
            "喜得赐封天燧息，愿他入塞帝巴干。",
            "丰年喜色眉尖上，一笑相携肯作难。"
        ],
        "notes": "",
        "id": "8e5fd1da5634a7da2a323b7c23f4a5e4"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "出郊再用韵赋三解  其八",
        "preface": "",
        "paragraphs": [
            "午香一缕篆烟收，欹枕方床此景悠。",
            "便觉梦寻桃叶渡，不知身在菊花洲。",
            "簿书堆里挨排日，砧杵声中断送秋。",
            "坏户蛰虫犹识候，人生知觉似渠不。"
        ],
        "notes": "",
        "id": "366d6c47a66e885571a406f0b64af68e"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "出郊再用韵赋三解  其九",
        "preface": "",
        "paragraphs": [
            "窗草池莲乐意连，一帆直到太虚前。",
            "拈来瓦砾无非道，触处鸢鱼共此天。",
            "鹑固珍羞元是鼠，蜣虽秽物却为蝉。",
            "神奇臭腐相更禅，妙理谁知所以然。"
        ],
        "notes": "",
        "id": "e485cf5f32cf9231edacb97d5e21fca1"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "再用出郊韵似延庆老三首  其一",
        "preface": "",
        "paragraphs": [
            "菩提只在摄心官，日观元同月观看。",
            "万种因缘都是结，一花根蒂几曾残。",
            "祖师曾誓疮脓坏，讲主能参屎橛干。",
            "百硕麻油摊树上，得来元不见难难。"
        ],
        "notes": "",
        "id": "4966e083045507e3b42b6ae6e6305514"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "再用出郊韵似延庆老三首  其二",
        "preface": "",
        "paragraphs": [
            "工夫全在放时收，鹞过新罗路太悠。",
            "世网爱河千渤泡，人寰苦海一浮洲。",
            "要知坐卧并行住，只在春冬与夏秋。",
            "昨日亭前柏树子，分明说法听闻不。"
        ],
        "notes": "",
        "id": "2823db9e466b1f91b1318d082616e9a5"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "再用出郊韵似延庆老三首  其三",
        "preface": "",
        "paragraphs": [
            "普殊难叶一钩连，勘到释迦文佛前。",
            "口里巴巴缘十地，眼中盼盼是诸天。",
            "泥涂烂处藏头鼈，高树梢头脱壳蝉。",
            "各自身躯各自性，谁知各自本同然。"
        ],
        "notes": "",
        "id": "8f506d874086ec34122ee434ba686427"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "登延庆佛阁用出郊韵三首  其一",
        "preface": "",
        "paragraphs": [
            "东西南北幸同官，休作班荆解后看。",
            "一笑喜逢粳秫贱，相攀莫待菊茱残。",
            "沙鸥点点投波没，簷鹊声声带日干。",
            "美景良辰同赏乐，四并谁道古来难。"
        ],
        "notes": "",
        "id": "03005a4fcbf0d850b2bb26e135dcc8e9"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "登延庆佛阁用出郊韵三首  其二",
        "preface": "",
        "paragraphs": [
            "高阁都将万象收，凭栏睇望兴何悠。",
            "张郎遯世谁家谷，孙子成仙何处洲。",
            "风雨喜无临九日，江山幸有答三秋。",
            "年丰市井多欢笑，老子婆婆亦可不。"
        ],
        "notes": "",
        "id": "a82a81828bbeda33b01fdcd724766eb7"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "登延庆佛阁用出郊韵三首  其三",
        "preface": "",
        "paragraphs": [
            "远峰近嶂似环连，拥翠排青到面前。",
            "可圣可贤桑落酒，不寒不暖菊花天。",
            "吐吞湖海酎金兕，批判烟云挥玉蝉。",
            "此客坐中应不欠，逢场何惜一跫然。"
        ],
        "notes": "",
        "id": "14d3b3eecfe075e21eeabce3e35f1bd1"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "再用出郊韵三首  其一",
        "preface": "",
        "paragraphs": [
            "父老休惊作长官，只将田畯一般看。",
            "汝应西墅功将毕，我亦南柯梦向残。",
            "夕照拖云枫影乱，秋风扫地叶声干。",
            "瀛仙岛客知何处，策杖相从正不难。"
        ],
        "notes": "",
        "id": "5c796226c4741adff890a85ef15f1193"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "再用出郊韵三首  其二",
        "preface": "",
        "paragraphs": [
            "远山空处断云收，一段秋光野思悠。",
            "鹰隼不妨侵碧落，鱼凫自觉得沧洲。",
            "桑榆晚景能多日，桂菊他乡又一秋。",
            "聊把清尊浇眊矂，兹游还可再寻不。"
        ],
        "notes": "",
        "id": "fc3ed3fca8da19d5cc9e040e21ed0231"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "再用出郊韵三首  其三",
        "preface": "",
        "paragraphs": [
            "屈曲蜂房蚁户连，秦筝羯鼓绿窗前。",
            "尽教迫窄无余地，谁道虚空有剩天。",
            "是处画堂余燕雀，几家高屋画貂蝉。",
            "闲阶细草蛩声急，极目烟波正渺然。"
        ],
        "notes": "",
        "id": "fc3dac1beb8cc55370301849e9f00e53"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "三用出郊韵三首  其一",
        "preface": "",
        "paragraphs": [
            "从来此地出高官，绮屋连云画里看。",
            "十里湖光多样好，百年人事几回残。",
            "菰蒲带露枝犹湿，𫁂䅉逢晴把便干。",
            "乐岁何妨歌乐职，簿书缠缚敢辞难。"
        ],
        "notes": "",
        "id": "3a15b311f8126e90ff715f2bb2b49d0a"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "三用出郊韵三首  其二",
        "preface": "",
        "paragraphs": [
            "高桥第一战功收，从此江沱岁月悠。",
            "顾我壮怀成槁木，令人老泪落荒洲。",
            "西风何处鸡豚社，东里此时鱼蟹秋。",
            "一笑回头便今古，赏心乐事可重不。"
        ],
        "notes": "",
        "id": "f8a0c64791b8f2895805f8aef472972e"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "三用出郊韵三首  其三",
        "preface": "",
        "paragraphs": [
            "金屋无人唤阿连，碧桐依旧绿阶前。",
            "境瞒眼处非关物，事换头时即是天。",
            "秋水岸边凝鹊鹭，晚风枝上沸蜩蝉。",
            "静中阅动浑如此，描画何须倩巨然。"
        ],
        "notes": "",
        "id": "3bcf18a17e6098701d93593cfe9dc3e9"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "四用出郊韵三首  其一",
        "preface": "",
        "paragraphs": [
            "惭愧曾尸一品官，如今已作倒盆看。",
            "但干驰逐心都歇，只有登临兴未残。",
            "欲扫云烟忧笔秃，拟浇尘土怕壶干。",
            "傍人莫把衰翁笑，追趁跻攀尚不难。"
        ],
        "notes": "",
        "id": "22bf7c51707bc076a157ff7eebfd2c24"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "四用出郊韵三首  其二",
        "preface": "",
        "paragraphs": [
            "四望青山宿雾收，白鸥浩荡意悠悠。",
            "红旗不用穿三市，画舸何妨访十洲。",
            "台榭装成多样景，水云占却几分秋。",
            "洛阳耆旧名园记，般入明州志可不。"
        ],
        "notes": "",
        "id": "4a197704813670d0184b2e2b76af2998"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "四用出郊韵三首  其三",
        "preface": "",
        "paragraphs": [
            "一望平湖万顷连，恍如身在鹫峰前。",
            "筑涂成宅能移地，叠石为山欲夺天。",
            "绿萼枝方停晓凤，白杨树已咽寒蝉。",
            "达人大观缘如此，万事都来付且然。"
        ],
        "notes": "",
        "id": "f6f54f6f5ecbcab3e86da74bdd1bd031"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "五用出郊韵三首  其一",
        "preface": "",
        "paragraphs": [
            "寄语头衔水利官，隄防莫作等闲看。",
            "田畴虽幸收成早，沟浍犹疑灌溉残。",
            "劝课农桑心独苦，丁宁父老吻应干。",
            "米从布袋痴儿事，我辈须知稼穑难。"
        ],
        "notes": "",
        "id": "f52ee727906bf52fb3cdca5345b85ab5"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "五用出郊韵三首  其二",
        "preface": "",
        "paragraphs": [
            "看他南亩十分收，归去来兮事尚悠。",
            "梦里便寻青栎社，生来几过白苹洲。",
            "向前七袠无多岁，更后三朝即半秋。",
            "如电如阴如幻境，还知生熟路头不。"
        ],
        "notes": "",
        "id": "7d65952bb3440d1d282a3d89312fb443"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "五用出郊韵三首  其三",
        "preface": "",
        "paragraphs": [
            "冥鸿本拟与鸡连，一笑西风沆瀣前。",
            "放步退来元有地，从头算去莫非天。",
            "可怜高举抟风翮，争似低飞饮露蝉。",
            "若使危机能彻底，盈虚消息岂其然。"
        ],
        "notes": "",
        "id": "6a67c7123ec1e377494d46480a093566"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "劭农翠山赋唐律二首  其一",
        "preface": "",
        "paragraphs": [
            "小队旌旗上翠岩，松风十里锁禅关。",
            "水深水浅高低涧，春淡春浓远近山。",
            "乡思猛随苍鸟去，客心暂与白云闲。",
            "天公已是多情杀，特把淋头雨放悭。"
        ],
        "notes": "",
        "id": "fc81e29e1d0760ab7d4bfdeacd94b9d5"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "劭农翠山赋唐律二首  其二",
        "preface": "",
        "paragraphs": [
            "老守忧民若己伤，三回奉诏劝耕桑。",
            "周家绵远农开国，汉室兴隆谷腐仓。",
            "麦缘少地锄山种，水怕多流累石防。",
            "田里熙熙知乐土，更祈四表共平康。"
        ],
        "notes": "",
        "id": "0362e107f7a04bd6f72e9ed90ca98130"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "梅花小吟",
        "preface": "",
        "paragraphs": [
            "难唤林逋伴客游，占春亭畔独夷犹。",
            "一花两蘂意方远，三岛十洲香已浮。",
            "清晓园林霜似练，黄昏栏槛月如钩。",
            "若还说著和羹事，只恐渠侬笑不休。"
        ],
        "notes": "",
        "id": "5f2453cda1e914137dc77bd7a84358d3"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "占春亭即事三首  其一",
        "preface": "",
        "paragraphs": [
            "桃花几片隔墙飞，独自危楼徙倚时。",
            "目送断鸿云外没，东风吹泪落天涯。"
        ],
        "notes": "",
        "id": "a26aa464dc553849adc2ac4edbf11a0b"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "占春亭即事三首  其二",
        "preface": "",
        "paragraphs": [
            "见他门户插垂杨，懊恨江南客子肠。",
            "春梦谁云无准托，连宵合眼是家乡。"
        ],
        "notes": "",
        "id": "062f664030e326a72d38565953eb56bb"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "占春亭即事三首  其三",
        "preface": "",
        "paragraphs": [
            "薄雾轻烟柳际浮，阶前细草绿初抽。",
            "年年春事年年恨，一担担来是白头。"
        ],
        "notes": "",
        "id": "0631e681aefd9fb0d837b919491b69b3"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "乡举鹿鸣劝驾",
        "preface": "",
        "paragraphs": [
            "上苑春光已探来，诸公逸驾莫迟回。",
            "点头定有文惊坐，烧尾何妨酒吸杯。",
            "自是功名难躲避，须知气节要壅培。",
            "老夫亲手传衣钵，来岁图经用再开。"
        ],
        "notes": "",
        "id": "4b395975d77f2f5a6220a48804381650"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "诸路发解劝驾",
        "preface": "",
        "paragraphs": [
            "东郡衣冠盛，南宫牓帖新。",
            "诸科唐取士，数路汉得人。",
            "鸣鹿殷勤意，攀龙变化身。",
            "若为明主献，忠谠要披陈。"
        ],
        "notes": "",
        "id": "a9a641863aac2ea67bd8421138bc618d"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "和景回胡计院数字韵就送其行",
        "preface": "",
        "paragraphs": [
            "与君托乡闾，东野连西墅。",
            "谁知俯仰闲，各各岁年暮。",
            "当时同队鱼，十已九捐故。",
            "君抱珪璧姿，方获展寸步。",
            "梁栋须群材，榱桷共支拄。",
            "生从匠石园，一一居王所。",
            "何必效鸥凫，江湖任来去。",
            "但须饱读易，细玩奇耦数。",
            "问之何将迎，终然抱璞素。",
            "砥柱三门津，波澜自流注。"
        ],
        "notes": "",
        "id": "a6a3406f7449d46581d3cebe91436e03"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "窥园",
        "preface": "",
        "paragraphs": [
            "后园梅树老槎牙，初放枝头一两花。",
            "便是春光先漏泄，其如暮景已横斜。",
            "西湖处士吟情在，东里先生心事赊。",
            "清足亭前无限好，五更魂梦定还家。"
        ],
        "notes": "",
        "id": "594108faf534825366dede0d07d90ad7"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "小至三诗呈景回制干并简同官  其一",
        "preface": "",
        "paragraphs": [
            "六十三余七十翁，颇从静里得些工。",
            "阴阳理向尘尘见，天地心于物物同。",
            "荔挺生来元不死，葭灰塞处自能通。",
            "古今宇宙浑如此，康节何烦企下风。"
        ],
        "notes": "",
        "id": "14ee1d2dbe85d0b04e36efd1985e3911"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "小至三诗呈景回制干并简同官  其二",
        "preface": "",
        "paragraphs": [
            "莫嫌一点稚阳微，化育工夫自此推。",
            "履袜已无亲可献，黍羔犹与俗相宜。",
            "数千里外萦心事，四五更头欹枕时。",
            "恳恳对天香一炷，定知人愿必天随。"
        ],
        "notes": "",
        "id": "ecc99136d0ac95792ef90af20e73a1e9"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "小至三诗呈景回制干并简同官  其三",
        "preface": "",
        "paragraphs": [
            "劝君莫望楚云飞，一片云飞两泪垂。",
            "去岁尚传鸿雁信，今年空念鹡鸰诗。",
            "大刀折处心尤苦，半臂添来体更羸。",
            "鼓笛谩将厅事聒，谁知里面有人悲。"
        ],
        "notes": "",
        "id": "00a44c13d8e51cbcb9255cd4fdb281f3"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "喜雪用禁物体二首  其一",
        "preface": "",
        "paragraphs": [
            "傍海风痴翦水难，偷他瑞叶散云端。",
            "可须滕巽同宣力，坐使颛冥不旷官。",
            "衣被麦苗搀腊到，装褫花树借春看。",
            "明年定赛今年熟，野老心腴更体胖。"
        ],
        "notes": "",
        "id": "2dce1ccbe77cadb244ed2df28d7cc4fa"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "喜雪用禁物体二首  其二",
        "preface": "",
        "paragraphs": [
            "一帐谁将罩太虚，但怜雁字不堪书。",
            "江山尽在光华里，宇宙真成浑沌初。",
            "险地岂容呈坎𡒄，荒林无复露空疎。",
            "休将入蔡功名诧，思播新闻却众狙。"
        ],
        "notes": "",
        "id": "5aa126e8b2518f71c3f0d751039a6747"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "再用前韵二首  其一",
        "preface": "",
        "paragraphs": [
            "翦水工夫入细难，筛尘屑末粲豪端。",
            "司寒便合修年谱，凌室何妨践世官。",
            "惠可立时师受记，焦先卧处众争看。",
            "只缘一窍丹成熟，四体那拘瘠与胖。"
        ],
        "notes": "",
        "id": "a56400a900886eae9833cdb61debc7de"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "再用前韵二首  其二",
        "preface": "",
        "paragraphs": [
            "中夜怀归梦趁虚，柰无黄耳寄家书。",
            "高人不问闭门后，征士应思遣戍初。",
            "压栋排簷能拉朽，穿帘入隙解乘疎。",
            "遥知山谷皆封路，食绝肠饥有怒狙。"
        ],
        "notes": "",
        "id": "1e38b112dea890531089355e5eabff26"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "三用喜雪韵呈同官诸丈不敢辍禁物之令也二首  其一",
        "preface": "",
        "paragraphs": [
            "不用忧他道路难，浑沦宇宙杳无端。",
            "齐腰若未能逃佛，灭迹何妨且弃官。",
            "节士挺身松柏比，田翁满眼稻粱看。",
            "明年饱吃宣州饭，管取便便此腹胖。"
        ],
        "notes": "",
        "id": "5fb99d2054708b04a13851a924839d77"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "三用喜雪韵呈同官诸丈不敢辍禁物之令也二首  其二",
        "preface": "",
        "paragraphs": [
            "光浮暗室不因虚，冻笔难呵且罢书。",
            "可是羞明宜夜后，何妨等伴到春初。",
            "累茵合念闾阎苦，返棹非于故旧疎。",
            "堪笑老禅功用狭，但能分食饲猨狙。"
        ],
        "notes": "",
        "id": "e5ba88c27475afd01d80710580b26f5d"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "四五用喜雪韵四首  其一",
        "preface": "",
        "paragraphs": [
            "不数玄真与木难，也休翦彩缀林端。",
            "五车自有神朝阙，万宝非因贾送官。",
            "老大已残洄曲梦，推敲且作灞陵看。",
            "忍寒袖手青灯畔，解字闲书胖与胖。"
        ],
        "notes": "",
        "id": "ade5e24525dad1cbd8efcf3460bee139"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "四五用喜雪韵四首  其二",
        "preface": "",
        "paragraphs": [
            "富贵家家遣五虚，不须乞米效颜书。",
            "垢除与物重更始，朴散于今暂复初。",
            "狡兔迷藏罝谩设，游鱼潜伏网应疎。",
            "此恩个个当沾被，莫逐林闲窃芋狙。"
        ],
        "notes": "",
        "id": "5a5f2c4b64cd6a21c3413890ae3066ed"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "四五用喜雪韵四首  其三",
        "preface": "",
        "paragraphs": [
            "战退妖狐是不难，飞毛散羽息争端。",
            "瓮眠但愿为逋客，靴没何须慕大官。",
            "化化形形随物付，平平坦坦与人看。",
            "闭门独有袁夫子，穷饿难磨气象胖。"
        ],
        "notes": "",
        "id": "54232625647d0a41bef5a05c4bf4f682"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "四五用喜雪韵四首  其四",
        "preface": "",
        "paragraphs": [
            "覆盖无分实与虚，太平有象史官书。",
            "园林底用夸末至，山水惟应访遂初。",
            "润到青蔬尤脆美，老添苍桧更扶疎。",
            "是中广莫天同大，□□何妨有傲狙。"
        ],
        "notes": "",
        "id": "63afc5f05de896e55b21490b4afc5958"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "六用喜雪韵二首  其一",
        "preface": "",
        "paragraphs": [
            "白战从来号令难，不知此令孰抽端。",
            "开仓自有齐相国，排户何烦汉县官。",
            "坐觉阎浮尘世隔，便同佛度化成看。",
            "遥思苏武囚深窖，气力虽微志自胖。"
        ],
        "notes": "",
        "id": "3ffb7c46a94bc0c8d193a3481945636f"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "六用喜雪韵二首  其二",
        "preface": "",
        "paragraphs": [
            "梵宫楼阁正横虚，俯瞰平畴一幅书。",
            "宿鸟投林迷所自，野貛寻穴失其初。",
            "茅柴熟处功非细，榾柮烧来计未疎。",
            "回首少年观校猎，忽飞一骑射山狙。"
        ],
        "notes": "",
        "id": "f92210c592478904a21f0664c28a3d16"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "七八用喜雪韵四首  其一",
        "preface": "",
        "paragraphs": [
            "不持寸铁事应难，何止空空竭两端。",
            "远麓遮藏山被檄，轻冰裁翦水能官。",
            "将梁兔苑瀛洲比，把蔡鹜池台阁看。",
            "独羡当年灰袋客，雪埋气宇更充胖。"
        ],
        "notes": "",
        "id": "575577fb29b908d63e39ce43c0321908"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "七八用喜雪韵四首  其二",
        "preface": "",
        "paragraphs": [
            "鏖战邪川正瞰虚，庚牌裹雪发军书。",
            "光摇阙角更传后，色眩觚棱月上初。",
            "大抵衣袽须早戒，莫教户牖有时疎。",
            "喜闻庸蜀群尨吠，辟易何分玃与狙。"
        ],
        "notes": "",
        "id": "0e87dd6d94af94ada93a825ba1df9e03"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "七八用喜雪韵四首  其三",
        "preface": "",
        "paragraphs": [
            "也知天女散花难，束帛戋戋几疋端。",
            "富贵何妨还白屋，繁华亦欲傲苍官。",
            "梁山操里声愁听，湘水图中景喜看。",
            "争似寒炉煨芋者，身心何处不休胖。"
        ],
        "notes": "",
        "id": "83d7af18a5c788262048447fbe7a7a53"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "七八用喜雪韵四首  其四",
        "preface": "",
        "paragraphs": [
            "有年呈瑞厌孤虚，不用东封更献书。",
            "雁背严凝能备预，鹊搜储蓄善谋初。",
            "并衣左伯情何厚，穿履东方计莫疎。",
            "闻说山林皆冻合，徧狙无处觅雄狙。"
        ],
        "notes": "",
        "id": "7b95abb8eb5b1b235df09d550a6e51bc"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "九十用喜雪韵四首  其一",
        "preface": "",
        "paragraphs": [
            "不用韩非骋说难，异同坚白谩多端。",
            "恍迷千界现梵国，骈集万妃驱女官。",
            "要得彘生将罟没，恐他鼍怪作城看。",
            "道人宴坐蒲团上，外景常如内景胖。"
        ],
        "notes": "",
        "id": "7f7647f9f12e8adf22ea9b4cb1559829"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "九十用喜雪韵四首  其二",
        "preface": "",
        "paragraphs": [
            "腊中三白瑞非虚，不虑无冰鲁史书。",
            "苔长新蔬蒙赐后，根舒宿麦受恩初。",
            "凭陵败絮寒能重，扑蔌斜窗晓渐疎。",
            "林杪穷猿应禁口，猢孙乞食向公狙。"
        ],
        "notes": "",
        "id": "8e9503d7d36dca17143baa97aeddc41d"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "九十用喜雪韵四首  其三",
        "preface": "",
        "paragraphs": [
            "今岁鏖寒亦大难，裁裘制褐费无端。",
            "旋添酒兴嫌工正，旁索诗材喜稗官。",
            "见𬀪未消亭午待，加霜更洁翌朝看。",
            "遥怜扫巷欢娱辈，大体何知小体胖。"
        ],
        "notes": "",
        "id": "392300b61f0bd5e68a384b07ac3418da"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "九十用喜雪韵四首  其四",
        "preface": "",
        "paragraphs": [
            "陈年古屋瓦浮虚，穿漏时将被覆书。",
            "集谢曾陪上相后，映孙难忘秀才初。",
            "砖花似镂多奇异，簷柱如排少阔疎。",
            "吏卒报衙天未晓，老身牵强类冠狙。"
        ],
        "notes": "",
        "id": "8d14876168558d75542c20e40c544c6c"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "十一二用喜雪韵四首  其一",
        "preface": "",
        "paragraphs": [
            "水泼衾裘夜卧难，也休暖足唤端端。",
            "平生自是冰为氏，此际何妨火纪官。",
            "无色图从天地展，有声画与古今看。",
            "忽思十万边兵冷，肤体相关岂独胖。"
        ],
        "notes": "",
        "id": "75fc905e4a623428e0e1a5bd21ece430"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "十一二用喜雪韵四首  其二",
        "preface": "",
        "paragraphs": [
            "片片穿帷解捣虚，夜明细字亦堪书。",
            "五车现瑞从今后，一尺呈祥复古初。",
            "暖室温轩人起晏，远坊穷巷客来疎。",
            "茅山见说黄精熟，山友迷踪餍黠狙。"
        ],
        "notes": "",
        "id": "17171bc72bca83351afe30da9b1307c6"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "十一二用喜雪韵四首  其三",
        "preface": "",
        "paragraphs": [
            "长安贫者再炊难，臛肉苍头饫舌端。",
            "食雪自应还猛将，饮冰只合付清官。",
            "尚兴塞外鸣弦想，賸欲江头把钓看。",
            "只恐逢他吹铁笛，骨寒股战失吾胖。"
        ],
        "notes": "",
        "id": "40999a927e5bc265488b2e10191d064c"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "十一二用喜雪韵四首  其四",
        "preface": "",
        "paragraphs": [
            "只堪闭户著潜虚，欲作遨头畏简书。",
            "乍密乍稀云冻后，半融半落雨收初。",
            "封条正恐观梅错，渍谷犹疑学稼疎。",
            "却喜明朝春税驾，气苏𥜿𥜿与狙狙。"
        ],
        "notes": "",
        "id": "b43d78e2b666788b917adeddd9867fa2"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "十三四用喜雪韵四首  其一",
        "preface": "",
        "paragraphs": [
            "安西都护肯辞难，不怕亡胡起怨端。",
            "节义士知堪作使，神仙人岂恋为官。",
            "寒肩此际如楼耸，眩眼当年似席看。",
            "百丈山中谁筑室，是中非隘亦非胖。"
        ],
        "notes": "",
        "id": "d106560297fefe7e42f7ead0dac1c617"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "十三四用喜雪韵四首  其二",
        "preface": "",
        "paragraphs": [
            "瑞气应缠牛女虚，坐令三白历家书。",
            "竹寒不用歌周末，粟腐行将纪汉初。",
            "蟠际混同能广大，方圆成就更通疎。",
            "狐猿夜半疑天晓，叫起攀林挂树狙。"
        ],
        "notes": "",
        "id": "3fa1a133fc19849d18707860b40f154a"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "十三四用喜雪韵四首  其三",
        "preface": "",
        "paragraphs": [
            "普博谁云仁道难，翦裁妙巧智之端。",
            "都将凡物换英物，尽欲热官成冷官。",
            "色即是空随手灭，恩生于害转头看。",
            "大千界里毫光彻，稽首惟应礼屈胖。"
        ],
        "notes": "",
        "id": "7894be301bb75b4ebde426e054f7112d"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "十三四用喜雪韵四首  其四",
        "preface": "",
        "paragraphs": [
            "雪边好景说涵虚，欲往从之掣簿书。",
            "王道平平须有象，皇风浩浩恐无初。",
            "举遮正恐渠难耐，罢扫缘忧彼作疎。",
            "翠浪黄云来岁事，已应痴望到毚狙。"
        ],
        "notes": "",
        "id": "cf79136b6f69d52ddde62bdae52e781a"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "和史司直韵五首  其一",
        "preface": "",
        "paragraphs": [
            "南方一佛放圆光，散作阎浮薝卜香。",
            "便把此花为赞祝，更将何物献休祥。",
            "建中圣主平平荡，锡福明王简简穰。",
            "共喜太平今有象，新年好上万年觞。"
        ],
        "notes": "",
        "id": "999a4a1dffd9965d05909129950fd55e"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "和史司直韵五首  其二",
        "preface": "",
        "paragraphs": [
            "疑怪虚窗彻夜明，晓看积雪与阶平。",
            "虽知乐岁无捐瘠，尚恐祁寒有怨情。",
            "天地浑沦方返朴，国家霈泽正哀惸。",
            "区区甚愿祈三白，只怕人闲忌满盈。"
        ],
        "notes": "",
        "id": "4dbd79a51a6b173234223dd68ed6711d"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "和史司直韵五首  其三",
        "preface": "",
        "paragraphs": [
            "滕翁只道老非才，不料穷冬雪壮哉。",
            "拟拨寒蔬寻早韭，试寻玉树索寒梅。",
            "孤汀错认鹚为鹭，四野偏宜牟与来。",
            "闻说广鞮西北走，将军已自播州回。"
        ],
        "notes": "",
        "id": "1eb125db9f41ddc07eb1fcc493d298cc"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "和史司直韵五首  其四",
        "preface": "",
        "paragraphs": [
            "空中万鹤舞盘旋，飞向西天祇树园。",
            "一幅缯绡包宇宙，连城珪璧委郊原。",
            "冰笳莫弄两三曲，铁甲犹联百万屯。",
            "痛痒不知惟党二，至今浪有姓名存。"
        ],
        "notes": "",
        "id": "bcf08ab95701126576e5491158cdf0df"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "和史司直韵五首  其五",
        "preface": "",
        "paragraphs": [
            "世闲传假不传真，丞相可曾城换银。",
            "巷扫他家难敌富，氅披之子未为贫。",
            "也知东郡行春守，便作南溪钓雪人。",
            "指碔为瑶惭兴寄，恨无一缕引千钧。"
        ],
        "notes": "",
        "id": "37c7b0469cbbf5d50fb8b531ac7d86c8"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "和袁尚书韵",
        "preface": "",
        "paragraphs": [
            "珠琲无烦费斗量，家家泼撒不珍藏。",
            "浑疑入腊梅花放，已卜来年稻颗香。",
            "万感固知由气类，一根元只自心秧。",
            "天怜老子忧民切，将变荒州作富穰。"
        ],
        "notes": "",
        "id": "75d3f950b3f6078fd4592e54f39ff687"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "同前",
        "preface": "",
        "paragraphs": [
            "寂喧相去几由旬，禽戏何妨小屈伸。",
            "退步自应行步稳，识心安用捧心颦。",
            "又看桃板迎新岁，定是蒲轮访旧人。",
            "粒粒金丹分二百，祝公丈六现金身。"
        ],
        "notes": "",
        "id": "4d3ab6ca46b8f7932bc33aa51e915a8b"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "和赵知录韵三首  其一",
        "preface": "",
        "paragraphs": [
            "黑风吹海屑银涛，莫辨秦瑰与楚瑶。",
            "煮水煎茶还我辈，灶烟文武火须调。"
        ],
        "notes": "",
        "id": "ea14ccde2d112806d8b028b6f8c541d3"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "和赵知录韵三首  其二",
        "preface": "",
        "paragraphs": [
            "甫能乞得六花飞，又要忧它褐与衣。",
            "争似烟江渔钓侣，卖鱼沽酒唱歌归。"
        ],
        "notes": "",
        "id": "fbaf612132294ad1b5602910584ba7ed"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "和赵知录韵三首  其三",
        "preface": "",
        "paragraphs": [
            "造物从来害是恩，由他珪璧委千门。",
            "梅梢已露春消息，小向涵虚驻客轩。"
        ],
        "notes": "",
        "id": "96594764b54fee348721f619a7c73838"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "再和赵知录韵三首  其一",
        "preface": "",
        "paragraphs": [
            "妖蜃吹城帀海涛，也疑瀛岛产琨瑶。",
            "老滕解把真成妄，郢曲如今始再调。"
        ],
        "notes": "",
        "id": "12dc7bac755e78af7e53f3dec4abf0ac"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "再和赵知录韵三首  其二",
        "preface": "",
        "paragraphs": [
            "只道梅花已乱飞，何须点缀谢庄衣。",
            "独欣冻死安西虏，载取狐巴马上归。"
        ],
        "notes": "",
        "id": "343d071a8ac05502f47b1f8fe6d6c27a"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "再和赵知录韵三首  其三",
        "preface": "",
        "paragraphs": [
            "何烦洛令市私恩，有客甘贫自闭门。",
            "恰似明州前录事，清高直可傲羲轩。"
        ],
        "notes": "",
        "id": "1641fce935333893d3e0e4f0ff62b3c9"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "饯赵物斛三首  其一",
        "preface": "",
        "paragraphs": [
            "九折羊肠路险巇，险巇过了始平夷。",
            "风霜雨露无非教，菌槿椒兰各有时。",
            "退步元来天地阔，扪心自是鬼神知。",
            "莫嫌载月舟如洗，赢得清名满海涯。"
        ],
        "notes": "",
        "id": "cb6b13b1573e15c08cfe4fc23b9bf5dd"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "饯赵物斛三首  其二",
        "preface": "",
        "paragraphs": [
            "同寅两载意何倾，不是人间儿女情。",
            "嫉恶吾方欠隠忍，鉏奸君亦太分明。",
            "是非烈日秋霜劲，利害浮埃抹电轻。",
            "临别一言何所赠，做人须做十分成。"
        ],
        "notes": "",
        "id": "1929c7241aacceac25bb540b179bf8bc"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "饯赵物斛三首  其三",
        "preface": "",
        "paragraphs": [
            "精义无穷在邺签，更须于易倍深拈。",
            "阳奇阴偶机难测，往屈来伸理可占。",
            "有谓宣尼夫乃佞，或云仲子乌能廉。",
            "圣贤言行多参考，美疢犹应用石砭。"
        ],
        "notes": "",
        "id": "56d9e86d24b14bcbca02bf227a4ae20f"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "喜雨和赵右司",
        "preface": "",
        "paragraphs": [
            "车水耕田正闵农，夜来好雨一犁通。",
            "相近可是须群望，陟降元来即上穹。",
            "击壤何曾知帝力，观风谁与达天聪。",
            "见他东作思南墅，愁杀江南桑苎翁。"
        ],
        "notes": "",
        "id": "54a04f7cd992ba296cb29f0a3187c376"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "喜雨和史司直二首  其一",
        "preface": "",
        "paragraphs": [
            "六丁海面揭封回，天上屯云撮得来。",
            "连月不曾听澍雨，今年方始见轰雷。",
            "定知水畎移秧插，底用泥涂把谷栽。",
            "闻说君王勤露祷，固应妖魃不能灾。"
        ],
        "notes": "",
        "id": "8d90c0b3e3e0179490e17264d8a5738e"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "喜雨和史司直二首  其二",
        "preface": "",
        "paragraphs": [
            "簷溜终宵稍慰心，更须三日始为霖。",
            "云雷尚觉经纶狭，暑雨犹疑咨怨深。",
            "不假溟鲲能激水，何须垤鹳解知阴。",
            "回头谷口耕樵侣，辜负盟言愧断金。"
        ],
        "notes": "",
        "id": "717626dd61f4e00280339b4aaddeb3da"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "秋思一首寄方君遇",
        "preface": "",
        "paragraphs": [
            "西风黄叶堕阶前，秋思撩人已可怜。",
            "身渐衰来非一日，心都懒处是今年。",
            "爱憎毁誉何关我，消息盈虚要识天。",
            "六十四翁凡百足，只祈君相放归田。"
        ],
        "notes": "",
        "id": "cda864331ef7ac68df740bac35225fbd"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "寄丁丞相",
        "preface": "",
        "paragraphs": [
            "今年快活好重阳，君相都俞尽主张。",
            "飞语不容轻点污，细书那更极揄扬。",
            "无风无雨稻粱熟，有酒有螯枨橘香。",
            "只待防冬平静了，来春衣锦又还乡。"
        ],
        "notes": "",
        "id": "fde3c9c7d630cafd15f5b3b1dbe78459"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "喜雨预卜淮寇之遁口占小诗呈同官",
        "preface": "",
        "paragraphs": [
            "丑虏逋诛尚不庭，敢驱羊犬瞰边城。",
            "滂沱无此十月雨，攘却过如百万兵。",
            "狗帐纵毡淋易透，马蹄虽涩滑难行。",
            "只愿皇天相佑助，皇天佑助岂人情。"
        ],
        "notes": "",
        "id": "66aa7a9e2af957502c97391f2fe18c27"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "景回兄和篇甚佳信笔再用韵",
        "preface": "",
        "paragraphs": [
            "犂扫终当尽穴庭，将军夫岂但婴城。",
            "何妨水潦威曹贼，应以风声慑晋兵。",
            "中立运筹飞凯奏，昌黎吮笔草歌行。",
            "开年东作吾何在，野老相携话故情。"
        ],
        "notes": "",
        "id": "febc83e95c219628f99ab0a99d80c8e9"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "昨日连昼夜之雨尤可喜再用前韵",
        "preface": "",
        "paragraphs": [
            "佛貍索死离龙庭，堪笑披猖欲背城。",
            "釜为水悬忧后爨，弓因雨弱失长兵。",
            "突三千人如电扫，诛两万户若风行。",
            "又报广南腾露布，太平从此慰皇情。"
        ],
        "notes": "",
        "id": "43e089e7eed18930d1bc26f72f85e8c2"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "和丁丞相",
        "preface": "",
        "paragraphs": [
            "夷狄为阴中国阳，岂容羊犬更鸱张。",
            "捷书一纸来从广，凯奏连旗至自扬。",
            "尽瘁元臣食放箸，偷安老守寝凝香。",
            "但怜此土非吾土，岁晚天寒忆故乡。"
        ],
        "notes": "",
        "id": "cf419692036ceedb8df2fbbfaff235ef"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "和惠检阅送胡计院韵",
        "preface": "",
        "paragraphs": [
            "小借园林一饷闲，相携送客上天关。",
            "頺龄晚岁凄凉里，今日明朝聚散闲。",
            "极目烟云方渺渺，满蹊桃李正斑斑。",
            "老来尚被冠裳缚，坐对渔舟亦厚颜。"
        ],
        "notes": "",
        "id": "4b592426427ce62be652c63a18f520bd"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "行小圃偶成唐律呈直翁自昭叔夏",
        "preface": "",
        "paragraphs": [
            "今年花信已成空，白白红红苦雨中。",
            "老境摧颓春更好，愁城高耸酒难攻。",
            "一生当号知非子，万事都归亡是公。",
            "巴得新晴天亦笑，东风吹梦过江东。"
        ],
        "notes": "",
        "id": "8a306489bc4269b5f71ab5b5ef283b04"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "和刘右司见寄六绝一律  其一",
        "preface": "",
        "paragraphs": [
            "老子谁知密度关，却支筇杖访荒园。",
            "故应我辈钟情别，佳话真堪诏子孙。"
        ],
        "notes": "",
        "id": "16ed64f3b60771d00ad7e7b3fc1f2e57"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "和刘右司见寄六绝一律  其二",
        "preface": "",
        "paragraphs": [
            "撩我归心更欲归，绿英已是换红菲。",
            "分明不似高空鸟，无弋无矰到处飞。"
        ],
        "notes": "",
        "id": "161cc6a46e70c424f7f5bc3ecb4fdbc7"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "和刘右司见寄六绝一律  其三",
        "preface": "",
        "paragraphs": [
            "鹊绊晴丝柳絮干，金沙玉李鬭开颜。",
            "此时此景此中意，付与仙翁一饷闲。"
        ],
        "notes": "",
        "id": "463bc74d1ec7dbbda478f9e5fb064495"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "和刘右司见寄六绝一律  其四",
        "preface": "",
        "paragraphs": [
            "酴醾万玉吐幽香，芍药千红护绿裳。",
            "好景只供人借看，寻思百计是归强。"
        ],
        "notes": "",
        "id": "6ba84852cb2da966fae33b9f3c440d3b"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "和刘右司见寄六绝一律  其五",
        "preface": "",
        "paragraphs": [
            "小儿亦解挽公留，知有人闲第一流。",
            "老我相思无尽藏，临风一日几搔头。"
        ],
        "notes": "",
        "id": "3eb26ac7d27bb723981902464a6dd3be"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "和刘右司见寄六绝一律  其六",
        "preface": "",
        "paragraphs": [
            "愁来只是向无何，浮圣沈贤共一波。",
            "若见江南烟钓侣，寄言好与晒渔蓑。"
        ],
        "notes": "",
        "id": "068c060377039e33068b281525bed360"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "和刘右司见寄六绝一律  其七",
        "preface": "",
        "paragraphs": [
            "我家碧云畔，中有最高亭。",
            "阅世已头白，看山犹眼青。",
            "谁能环北辙，那更徙南溟。",
            "归计天须许，烦占处士星。"
        ],
        "notes": "",
        "id": "f133096bbdd1bc976e5dc6407f574ca2"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "送十二知军领郡澄江二首  其一",
        "preface": "",
        "paragraphs": [
            "门户喜方兴，送儿五马行。",
            "君恩天样大，家法水能清。",
            "但务平平政，何须赫赫名。",
            "也休扳汝父，皂白太分明。"
        ],
        "notes": "",
        "id": "e3863a231656e6d09d86370db2d9f79c"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "送十二知军领郡澄江二首  其二",
        "preface": "",
        "paragraphs": [
            "老父如汝年，监州尚折旋。",
            "后生何闻望，小郡亦藩宣。",
            "申浦秋潮落，君山暮霭连。",
            "菊时吾去此，访汝击群鲜。"
        ],
        "notes": "",
        "id": "ef38e9c4a1fd6313dddc1f59b11635b0"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "古风一首送常明仲还里社",
        "preface": "",
        "paragraphs": [
            "韪轩吾石友，相从三十年。",
            "舌本多文献，胸笥皆简编。",
            "脊梁硬于铁，虽贫不言钱。",
            "古井波愈静，老干骨尤坚。",
            "眨眼七十翁，酡颜映银髯。",
            "辞我归旧隠，从此将终焉。",
            "我怀虽恻楚，君意难弃捐。",
            "顾我亦岁徂，华发蒙其颠。",
            "君王念帷盖，高车会当悬。",
            "尔汝一蘧庐，日月双弹圆。",
            "合离与聚散，暮景必复然。",
            "以兹强排遣，送君鄞水边。",
            "空江涨夏潦，远山生夕烟。",
            "野鸟投林飞，渔舟冲浦还。",
            "万物各有适，人生且随缘。",
            "江东企西浙，道里无半千。",
            "幸及身强健，尚可相周旋。",
            "所愧韩魏公，不能官老泉。"
        ],
        "notes": "",
        "id": "d88e1474800bc994cb779f3358352c2c"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "明仲小姪归江浙饯之西渡有感二首  其一",
        "preface": "",
        "paragraphs": [
            "韪轩从此入山深，阿阮同途反奋岑。",
            "老大分携朋友意，死生契阔弟兄心。",
            "碧云怅望家千里，白发瓢零酒一斟。",
            "岁晚情怀易感触，不堪衰泪忽沾襟。"
        ],
        "notes": "",
        "id": "e2e5026104d164395d80742e50d258b1"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "明仲小姪归江浙饯之西渡有感二首  其二",
        "preface": "",
        "paragraphs": [
            "宿秧青碧穉秧黄，长叶抽苗势已张。",
            "田就再耘秋有准，水收积潦旱无伤。",
            "老牛引犊挨篱卧，新燕将雏贴水翔。",
            "一壑一邱吾亦有，谁怜留滞尚他乡。"
        ],
        "notes": "",
        "id": "c277b4e4560b321c80be9018600ada06"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "饯郑宗丞",
        "preface": "",
        "paragraphs": [
            "烟霭晚将合，湖山景致嘉。",
            "谁为千里别，客负一年花。",
            "心事违春事，年华上鬓华。",
            "扁舟何日发，回首水云赊。"
        ],
        "notes": "",
        "id": "f13aafc821800a7877b9436ece76149f"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "天宁长老新斋堂请转语",
        "preface": "",
        "paragraphs": [
            "慧公幻出一斋堂，巨栋危梁压十方。",
            "更有心堂无量阔，阔中别有好思量。"
        ],
        "notes": "",
        "id": "fe1625d3a4f7550f3e3f909c171a771c"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "因藏主持此稽首诸山如有小小寺院保明出世",
        "preface": "",
        "paragraphs": [
            "牛背牵来一牧儿，要从古道去扬辉。",
            "莫学当年只履客，无人秋采却西归。"
        ],
        "notes": "",
        "id": "c4501603c4e0940a07a8d7c6f9cd8a2c"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "代为大川重说偈言",
        "preface": "",
        "paragraphs": [
            "无流无派亦无源，粝食充饥衲御寒。",
            "直下承当直下了，有何佛祖有何传。"
        ],
        "notes": "",
        "id": "92f32a8bc2a441d16289b9536877853c"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "僧若珪求短偈",
        "preface": "",
        "paragraphs": [
            "黄连甜兮甘草苦，这些滋味许谁知。",
            "宰官具足端严相，毕竟元无病可医。"
        ],
        "notes": "",
        "id": "71f8782d8de57b4551fb1e5365253bc3"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "山偈寄无声老师",
        "preface": "",
        "paragraphs": [
            "闻师遭遇善知识，布衲时闻罗绮香。",
            "照管为他眼景转，投胎托舍没思量。"
        ],
        "notes": "",
        "id": "8b92a7c6d079ab1f50bb21c484205bcc"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "又山偈就寄善知识",
        "preface": "",
        "paragraphs": [
            "传语当年白侍郎，住行坐卧只寻常。",
            "须弥山子才翻却，便是人天大法王。"
        ],
        "notes": "",
        "id": "df0c5f3b915f4bfc4465c4772ee9b8d5"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "题暗香疏影词后用潘德久赠姜白石韵",
        "preface": "",
        "paragraphs": [
            "人生浮脆若菰蒲，四十年前此丈夫。",
            "拟向西湖酹孤魄，想应风月易招呼。"
        ],
        "notes": "",
        "id": "799bfbbc7d505f2b4006ae3e21bcb1bd"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "苦雨吟十首呈同官诸丈  其一",
        "preface": "",
        "paragraphs": [
            "旧雨连今雨，南鸠唤北鸠。",
            "声声肠寸断，点点泪交流。",
            "历耳风来处，凝眸天尽头。",
            "衷情如此苦，造物亦怜不。"
        ],
        "notes": "",
        "id": "18a72636939c80a1d9ee4a4af4675ceb"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "苦雨吟十首呈同官诸丈  其二",
        "preface": "",
        "paragraphs": [
            "自春爰及夏，多雨少曾晴。",
            "积压兼旬潦，弥漫四泽盈。",
            "穉苗忧冒没，矮岸恐颓倾。",
            "急遣洪宾佐，代余省尔氓。"
        ],
        "notes": "",
        "id": "56a7dde7ac84bedcd42e47bfa5e5e7f9"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "苦雨吟十首呈同官诸丈  其三",
        "preface": "",
        "paragraphs": [
            "洪穴隄凡九，泄水注之江。",
            "荷锸来如织，奔湍去若撞。",
            "雨声虽断续，潦势已宾降。",
            "想见鱼秧泛，沙汀白鸟双。"
        ],
        "notes": "",
        "id": "534a6cf4c1fdff9c9427716980850cb5"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "苦雨吟十首呈同官诸丈  其四",
        "preface": "",
        "paragraphs": [
            "早晚遣长须，行田西北隅。",
            "稻禾都旺否，庐舍莫淹无。",
            "高仰为何碶，低漥是某都。",
            "水痕如退落，分寸要相符。"
        ],
        "notes": "",
        "id": "6819ecdf3a118cbc33ed02f9ca41e517"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "苦雨吟十首呈同官诸丈  其五",
        "preface": "",
        "paragraphs": [
            "正直三神列，慈悲一佛尊。",
            "须知真实念，是谓吉祥门。",
            "巨浸旋归壑，顽云渐散屯。",
            "更凭驱日驭，挥霍照乾坤。"
        ],
        "notes": "",
        "id": "bf38099c252fed7c1961955a28522ec0"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "苦雨吟十首呈同官诸丈  其六",
        "preface": "",
        "paragraphs": [
            "田官决水归，喜若溃重围。",
            "晚种禾头出，新耘稻本肥。",
            "已如云气勃，只恨日光稀。",
            "安得驱夸父，搪开万里辉。"
        ],
        "notes": "",
        "id": "0670934b372ba1215296cf7def0656d4"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "苦雨吟十首呈同官诸丈  其七",
        "preface": "",
        "paragraphs": [
            "海乡多下田，潢潦易缠绵。",
            "云脚晚希露，天心朝望穿。",
            "壤蚯方恶出，穴蚁又忧迁。",
            "翻覆阴晴证，愁肠日几旋。"
        ],
        "notes": "",
        "id": "81c73bc38a57b844ffa05c8bb6424e05"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "苦雨吟十首呈同官诸丈  其八",
        "preface": "",
        "paragraphs": [
            "连朝雨水淹，燕寝似穷阎。",
            "无处可就燥，何时得附炎。",
            "频占季主卦，屡乞鲍君签。",
            "千里人知否，心香日夜添。"
        ],
        "notes": "",
        "id": "ff4a04abbdc749adabf87ec3c2263f72"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "苦雨吟十首呈同官诸丈  其九",
        "preface": "",
        "paragraphs": [
            "五鼓立中庭，疎星一二明。",
            "转头云复合，移步雨还倾。",
            "感召虽人事，怨咨柰物情。",
            "号空犹未应，隠痛痛无声。"
        ],
        "notes": "",
        "id": "a07461eacf26cd202816e73d1c755098"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "苦雨吟十首呈同官诸丈  其一○",
        "preface": "",
        "paragraphs": [
            "老守最忧农，往来思虑忡。",
            "半时半刻里，一饭一茶中。",
            "饥溺真犹己，恫{疒众}在厥躬。",
            "天高元听下，一念岂难通。"
        ],
        "notes": "",
        "id": "936e505c7133ce227af55b21c017ff73"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "久雨喜晴检阅计院纪以舂容之篇敬用韵为谢",
        "preface": "",
        "paragraphs": [
            "乐天何爱咏，尧夫非好吟。",
            "愧乏康济术，粗怀饥溺心。",
            "弥旬雨翻屋，耄倪泣苍䫒。",
            "微臣职刍牧，痒痛入肌深。",
            "行若负刺芒，坐如隠毡针。",
            "再拜告神明，寸心秉坚金。",
            "蠲租还已债，议狱并弛刑。",
            "但求讲实政，何暇竞虚名。",
            "天威咫尺临，昏翳忽开明。",
            "宿苗既丰硕，穉秧靡飘淫。",
            "阿香亦效灵，排阴吐洪音。",
            "推出太阳辉，天外旋收声。",
            "老守宽近忧，浊醪呼客斟。",
            "客有劝翁归，前身岂傅霖。"
        ],
        "notes": "",
        "id": "5d0a93354be0318c9fc6e771e4332cd8"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "赓刘自昭出郊佳什",
        "preface": "",
        "paragraphs": [
            "倦听衙官报两衙，出门山水即吾家。",
            "浅深碧绿湖田稻，浓淡红黄野岸花。",
            "草草人生知有限，悠悠客恨自无涯。",
            "凉飔特为驱袢暑，白鸟青天万里赊。"
        ],
        "notes": "",
        "id": "91394cff274893a24c617e2431b33349"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "出郊偶赋",
        "preface": "",
        "paragraphs": [
            "聊驱小队出郊圻，天遣凉风却午曦。",
            "雨脚似披千疋练，山容如障数层帷。",
            "并岸低畴苗颔长，近坡高陇稻头垂。",
            "因他景物思吾土，还是黄鸡白酒时。"
        ],
        "notes": "",
        "id": "94d6cd31cc9f8314b19e4260c91ad468"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "高桥舟中二首  其一",
        "preface": "",
        "paragraphs": [
            "小队旌旗西郭头，笋舆缓步看农畴。",
            "十分田有九分辟，今岁人无去岁忧。",
            "贴水新秧头欲起，连云宿麦颔都收。",
            "天怜老子勤民瘼，赐与丰年不待求。"
        ],
        "notes": "",
        "id": "e5ba6f004bfd4537e8eaa75c8b4d6f85"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "高桥舟中二首  其二",
        "preface": "",
        "paragraphs": [
            "小麦青青大麦黄，海乡风物亦江乡。",
            "篮铺蚕种提归急，肩夯牛犂出去忙。",
            "春涨半篙波潋滟，晓山一带色微茫。",
            "东风客子思归切，不待啼鹃也断肠。"
        ],
        "notes": "",
        "id": "ad65837595e683a2f52e0be9fc082ef2"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "水云乡和制机刘自昭韵三首  其一",
        "preface": "",
        "paragraphs": [
            "不禁归梦五更长，出见宽闲若故乡。",
            "天外惨舒云黑白，陇头大小麦青黄。",
            "水虽四泽无芦苇，地不多山少柘桑。",
            "却有一般堪爱赏，虬髯老桧鬰苍苍。"
        ],
        "notes": "",
        "id": "ed4cb0bf4e76b11b26da702281b29c51"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "水云乡和制机刘自昭韵三首  其二",
        "preface": "",
        "paragraphs": [
            "问君身世欲如何，付与渔翁欵乃歌。",
            "未酩酊时须酩酊，得磨驼处且磨驼。",
            "声名草木知谁是，功业旗常在古多。",
            "百尺危楼聊吊往，薰风首夏正清和。"
        ],
        "notes": "",
        "id": "cc748afbddcc087f3809cb269b535412"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "水云乡和制机刘自昭韵三首  其三",
        "preface": "",
        "paragraphs": [
            "水高只合泛归舟，老大何须说壮猷。",
            "乐事尚堪葵麦候，丰年已兆黍禾秋。",
            "西曹久负平平考，东郡今称上上州。",
            "不待子规相劝督，衰翁何止四宜休。"
        ],
        "notes": "",
        "id": "3788ea61707669938d96badb10e54846"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "和谢惠计院二首  其一",
        "preface": "",
        "paragraphs": [
            "插种如云四月头，代他田畯阅耕畴。",
            "意行不敢烦君重，诗到偏能写我忧。",
            "占谷喜看连岁熟，丽琛闻说十分收。",
            "各家官事随宜了，尊酒相过莫外求。"
        ],
        "notes": "",
        "id": "98c42c0bcb2655c892aa22508c66d62b"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "和谢惠计院二首  其二",
        "preface": "",
        "paragraphs": [
            "千林新绿褪萎黄，人在它乡某水乡。",
            "白鸟闲闲疑冷看，苍鹰扰扰正干忙。",
            "阿婆涂抹情何在，老子瞢腾视已茫。",
            "二顷良田元不欠，一声布谷断人肠。"
        ],
        "notes": "",
        "id": "5153ac60abf6e0b5fcff5e7d751c9d18"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "寄樗寮张寺丞",
        "preface": "",
        "paragraphs": [
            "春来物物搅愁肠，排遣惟应闯醉乡。",
            "无柰督邮风味恶，桃花流水愿分尝。"
        ],
        "notes": "",
        "id": "2a15ea5054605bdacc21b7a2a9ba937b"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "舟檥娥祠敬留二绝  其一",
        "preface": "",
        "paragraphs": [
            "孝娥何意要垂名，重在天伦一命轻。",
            "若订汉家彤史传，淳于公女尚偷生。"
        ],
        "notes": "",
        "id": "a496c78ba148eb4c38f059b41256fb20"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "舟檥娥祠敬留二绝  其二",
        "preface": "",
        "paragraphs": [
            "虽然墟墓一拳土，泰华衡常未必侔。",
            "感动行人忠孝泪，沧江不断水东流。"
        ],
        "notes": "",
        "id": "fd5f6c7d366da46afb4d3cc00e0a5540"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "口占酬翁处静",
        "preface": "",
        "paragraphs": [
            "年来户外故人疎，惭愧新词解起予。",
            "贺监本家明与越，扁舟来访问何如。"
        ],
        "notes": "",
        "id": "6b1af3ebf8fd65a94f88c5d74f03c88e"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "君异郑兄出示旧诗盖绍定初所信笔也俛仰三十年矣戏成口占复归之",
        "preface": "",
        "paragraphs": [
            "弹指江湖三十年，淋漓旧墨尚依然。",
            "人生未必坚如纸，心事凄凉雪满颠。"
        ],
        "notes": "",
        "id": "2ec86de7df142cdf3f8cba9dfc2ee632"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "和翁处静赋木香",
        "preface": "",
        "paragraphs": [
            "黄蘂檀心衬绿衣，细成棋架四方齐。",
            "只缘鼻孔撩天去，特遣清香起自低。"
        ],
        "notes": "",
        "id": "16a45d7e552a766d850c938141e8faa5"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "喜雨二解  其一",
        "preface": "",
        "paragraphs": [
            "乌{禾散}新春玉粒堆，齐头{禾畕}{禾散}又相催。",
            "高田犹怕来秋旱，上界俄闻发水雷。",
            "几日云车停野外，今宵雨旆入城来。",
            "须臾簷溜如奔峡，枕上吟哦一快哉。"
        ],
        "notes": "",
        "id": "76bcd9186becd9a5bc3b4df854af0c63"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "喜雨二解  其二",
        "preface": "",
        "paragraphs": [
            "须知造化自心生，风雨云雷特践形。",
            "人在两闲元有事，天于万类岂无情。",
            "焦枯蒙润物苏醒，昏闷得凉身泰平。",
            "昨夜桃笙时便背，定应收卷向金茎。"
        ],
        "notes": "",
        "id": "7806f9fb920d4252eb1c73efdc7da6a6"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "中秋无月和曾仪吉制干",
        "preface": "",
        "paragraphs": [
            "见说琼楼忒煞寒，云衣特地护霄端。",
            "也应齿发十分老，自是嫦娥一笑难。",
            "此夜不妨留客醉，明年未卜共谁看。",
            "归与丘壑无穷趣，何惜相从乐且盘。"
        ],
        "notes": "",
        "id": "24e2698805959346cc7311b89cbf5b9b"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "赋惠计院允堂",
        "preface": "",
        "paragraphs": [
            "荆溪惠子鬓鬅鬙，义理钻研到粹精。",
            "允以名堂由意实，漫云从仕但心亨。",
            "一窗春草无穷意，四壁秋蛩不断声。",
            "若向此中能领会，始知持敬造存诚。"
        ],
        "notes": "",
        "id": "a91bc87c65fa3c476df022a0a9c2f7de"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "谢惠计院分饷新茶",
        "preface": "",
        "paragraphs": [
            "乾坤正气清且劲，长挟春风作襟韵。",
            "不惟散满诗人脾，还入灵根茁苕颖。",
            "顾山仙人昙滞家，带春搜摘黄金芽。",
            "捣碎云英琢苍璧，旋泻玉瓷浮白花。",
            "半瓯和露沾喉吻，甘润遶肌香贯顶。",
            "孔光贤处不脂韦，长孺直时无苦梗。",
            "平生腐儒汤餠肠，不堪八餠分头纲。",
            "多君乡味裹将送，谓我诗情应得尝。",
            "分无蛾眉捧玉椀，亦乏撑肠五千卷。",
            "活火新泉点啜来，俨若少阳人觌面。",
            "饮散登台嗅老香，却忆家山菊径荒。",
            "明朝便作玉川子，两腋乘风归故乡。"
        ],
        "notes": "",
        "id": "1c76c0bf2ee7d8cf04bd3b44b43c6916"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "示慧开禅师颂二首  其一",
        "preface": "",
        "paragraphs": [
            "手中拍板袖中槌，赢得逢场弄一回。",
            "寄语无门开道者，挑包便好出山来。"
        ],
        "notes": "",
        "id": "34d2fed3a28b26a60b5e247c4610706e"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "示慧开禅师颂二首  其二",
        "preface": "",
        "paragraphs": [
            "黑山心历历，金殿口巴巴。",
            "不因渔父引，怎得见波查。"
        ],
        "notes": "",
        "id": "da1df35add4f719b25a494087dff1286"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "竹",
        "preface": "",
        "paragraphs": [
            "编茅为屋竹为椽，屋上青山屋下泉。",
            "半掩柴门人不见，老牛将犊伴篱眠。"
        ],
        "notes": "",
        "id": "32f4d114b1b2786247902e96887534df"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "真如劝农二首  其一",
        "preface": "",
        "paragraphs": [
            "圣主垂衣坐九重，不才假守劝农功。",
            "周家永命由忠厚，汤后存心在困穷。",
            "安得田租成岁减，且将人事兆年丰。",
            "守宰监州民最近，相期清白绍家风。"
        ],
        "notes": "",
        "id": "3585ec4032371c4901d1b4059be3dc55"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "真如劝农二首  其二",
        "preface": "",
        "paragraphs": [
            "百尺高桥镇古丘，乘闲莫惜小夷犹。",
            "新杨受日春无际，宿麦翻云岁有瘳。",
            "鹰隼图南天外意，江山遶北望中愁。",
            "世事难知人易老，一杯聊复寄沈浮。"
        ],
        "notes": "",
        "id": "384463b716520d3ae4fc859827a405e9"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "谢世诗",
        "preface": "",
        "paragraphs": [
            "伶仃七十翁，间关四千里。",
            "纵非烟瘴窟，自无逃生理。",
            "去年三伏中，叶舟溯梅水。",
            "燥风扇烈日，热喘乘毒气。",
            "盘回七十滩，颠顿常惊悸。",
            "肌体若分裂，肝肠如捣碎。",
            "支持达循州，荒凉一墟市。",
            "托迹贡士闱，古屋已颓圮。",
            "地湿暗流泉，风雨上不庇。",
            "蛇鼠相交罗，蝼蝈声怪异。",
            "短垣逼闾阎，簷楹接尺咫。",
            "凡民多死丧，哭声常四起。",
            "妻或哭其夫，父或哭其子。",
            "尔哭我伤怀，伤怀那可止。",
            "悲愁复悲愁，憔悴更憔悴。",
            "阴阳寇乘之，不觉入腠理。",
            "双足先蹒跚，两股更重膇。",
            "拥肿大如椽，何止患跖盭。",
            "淫邪复入腹，喘促妨卧寐。",
            "脾神与食仇，入口即呕哕。",
            "膏肓势日危，和扁何为计。",
            "人生固有终，盖棺亦旋已。",
            "长儿在道涂，不及见吾毙。",
            "老妻对我啼，数仆环雪涕。",
            "緜蕞敛形骸，安能备丧礼。",
            "孤柩倚中堂，几筵聊复尔。",
            "骨肉远不知，邻里各相慰。",
            "相慰亦何言，眼眼自相视。",
            "龙川水泱泱，敖山云委委。",
            "云飞何处归，水流何处止。",
            "悠悠旅中魂，云水两迢递。",
            "朝廷有至仁，归骨或可觊。",
            "魂兮早还家，毋作异乡鬼。"
        ],
        "notes": "",
        "id": "0ef5f8b66ad14a2d150a2c78b8fc7a34"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "和人赋琴高鱼",
        "preface": "",
        "paragraphs": [
            "仙人药苗化为鱼，身虽纤细味丰腴。",
            "土人涉溪如采荇，以布为网犹恐疏。",
            "不比吴王耽嗜鲙，松江千古留腥滓。",
            "好似春茶枪与旗，俯视银条不足数。",
            "人生所乐在家乡，何必定食河之鲂。",
            "琴高仙游不可蹑，自向昆仑朝玉皇。",
            "玉皇一笑倚天末，乞与五湖任囊括。",
            "扁舟烟雨归去来，卧听鱼槎声濊濊。"
        ],
        "notes": "",
        "id": "a73b491a2731e941729fef35fb4b3046"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "送林明府",
        "preface": "",
        "paragraphs": [
            "拟续宣城志，难忘令尹贤。",
            "庭空无狱讼，斋静有诗篇。",
            "心似秋云远，政如霜月悬。",
            "活人最多处，饥岁作丰年。"
        ],
        "notes": "",
        "id": "b5d5fbf853ad42eaa3a4d2f4ac1b1644"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "泛湖次韵",
        "preface": "",
        "paragraphs": [
            "尘里光阴梦里残，西湖莫厌白时看。",
            "落花飞絮将春去，断雨零云入暮寒。",
            "白发催人愁远道，青山笑我恋微官。",
            "浮生要足何缘足，枝上鹪鹩尽自安。"
        ],
        "notes": "",
        "id": "c2ecd1aceec28127ad9a034d9cc724e3"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "太平仙游山神祠",
        "preface": "",
        "paragraphs": [
            "仙游杳不极，山夕景独殊。",
            "丹气发空翠，天灯照连珠。",
            "下有神之宅，何年托蓬壶。",
            "想争隋氏鹿，赫赫雄万夫。",
            "提剑起草莽，搴旗护枌榆。",
            "奇功未尽赏，灵异终弗渝。",
            "祝厘赛田畯，抚节降楚巫。",
            "羽人孰可仍，我亦怀英图。",
            "芬芗乍成雾，杯珓若合符。",
            "歌此谢冥贶，送迎神以娱。"
        ],
        "notes": "",
        "id": "fac68d1eba61f43e3a65b3ad978b31b7"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "邳州",
        "preface": "",
        "paragraphs": [
            "荒城十载路重经，暂舣扁舟坐驿亭。",
            "春到梅花何处白，雪晴山色向人青。",
            "惊心家远书难寄，迎面风寒酒易醒。",
            "莫忆牵衣儿女态，晓猿夜鹤笑林扃。"
        ],
        "notes": "",
        "id": "9213c19ac9919c04fa75dd5ed2a61d5f"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "龙溪道中",
        "preface": "",
        "paragraphs": [
            "潮痕初涨没汀沙，隔岸青帘认酒家。",
            "要识江乡春事晚，东风吹尽野棠花。"
        ],
        "notes": "",
        "id": "bd11a32bc1f6ab1c89b13f97a91bbccf"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "通州道中",
        "preface": "",
        "paragraphs": [
            "万雉参差云雾开，四千里外客重来。",
            "平冈日出车牛喘，古道尘飞驿骑回。",
            "白玉至今传楚璞，黄金自古说燕台。",
            "高楼红旆应如昨，莫遣新杯到酒杯。"
        ],
        "notes": "",
        "id": "0c0825cb731a8465509850e0c6599088"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "平山堂",
        "preface": "",
        "paragraphs": [
            "尽日西风卷地狂，只堪吹雁过潇湘。",
            "黄沙万里暮天远，白水一杯秋井香。",
            "杨柳年年人老大，江山处处客凄凉。",
            "朅来无限兴亡事，泪落淮南古战场。"
        ],
        "notes": "",
        "id": "4f62080da04ac7c8aff9afbc0b67f8d4"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "送魏时中胡才卿还城",
        "preface": "",
        "paragraphs": [
            "岁晏谢纷务，掩关慕幽居。",
            "于道良未亲，养真聊自娱。",
            "孰谓双彦来，南征千里余。",
            "忻然肯相过，修贽期读居。",
            "媿无一日长，幸与斯文俱。",
            "温温石中玉，皎皎渊底珠。",
            "至瑶岂易求，欲速非良图。",
            "雨余浮新绿，风暖勾萌舒。",
            "闲斋对泮水，感物怀倚闾。",
            "即此悟明德，远游竟何如。"
        ],
        "notes": "",
        "id": "5f955d2e83bc560d62efadd301278400"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "谢世诗二首  其一",
        "preface": "",
        "paragraphs": [
            "股肱十载竭丹心，谏草虽多祸亦深。",
            "补衮每思期仲甫，杀人未必是曾参。",
            "毡裘浩荡红尘满，风雨凄凉紫殿阴。",
            "遥望诸陵荒草隔，不堪老泪洒衣襟。"
        ],
        "notes": "",
        "id": "458eebaadb3e2d5a5d2abe3cf7bcd6ca"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "谢世诗二首  其二",
        "preface": "",
        "paragraphs": [
            "边马南来动北风，屡陈长策矢孤忠。",
            "群豺横暴嘉谋遏，仪凤高飞事业空。",
            "愁恨暗消榕树绿，寸心漫拟荔枝红。",
            "欲知千载英雄气，尽在风雷一夜中。"
        ],
        "notes": "",
        "id": "36f3d6733668fbf8bbf34cf9388af827"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "故园芳事无人管，到处梅花动客情。"
        ],
        "notes": "",
        "id": "9a48f02f24b77896f0aa13992f0a3438"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "粲粲黄金裾，亭亭白玉肤。",
            "极知时好异，拟与岁寒俱。",
            "堕地良不忍，抱枝宁自枯。"
        ],
        "notes": "",
        "id": "da1c533d69a1cedcb829f7df09a4cbcb"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "可堪收拾归屏枕，颇欲浮沈付酒杯。"
        ],
        "notes": "",
        "id": "f7e3a5903855153199011bbfb2949d3f"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "邂逅一杯酒，东风柳絮天。"
        ],
        "notes": "",
        "id": "af03afb4d12312f77032599dbbf8161f"
    }
]