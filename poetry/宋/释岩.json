[
    {
        "author": "释岩",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "乾坤肃静，海晏河清。",
            "风不鸣条，雨不破块。",
            "春生夏长，秋收冬藏。"
        ],
        "notes": "",
        "id": "5bbd6818d1357dc6e5a3914b5f20220d"
    },
    {
        "author": "释岩",
        "dynasty": "宋",
        "type": "诗",
        "rhythmic": "",
        "title": "偈五首  其一",
        "preface": "",
        "paragraphs": [
            "雨后鸠鸣，山前麦熟。",
            "何处牧儿，骑牛笑相逐。",
            "莫把短笛横吹，风前一曲两曲。"
        ],
        "notes": "",
        "id": "761a82325d11286b16875ad0e4c840ef"
    },
    {
        "author": "释岩",
        "dynasty": "宋",
        "type": "诗",
        "rhythmic": "",
        "title": "偈五首  其二",
        "preface": "",
        "paragraphs": [
            "衲僧现前三昧，释迦老子不会。",
            "住世四十九年，说得天花乱坠。",
            "争似饥餐渴饮，展脚堂中打睡。"
        ],
        "notes": "",
        "id": "246b0ad46314cbc41329b80b8e50bd9e"
    },
    {
        "author": "释岩",
        "dynasty": "宋",
        "type": "诗",
        "rhythmic": "",
        "title": "偈五首  其三",
        "preface": "",
        "paragraphs": [
            "诸人知处，山僧尽知。",
            "山僧知处，诸人不知。",
            "头上是天，脚下是地。"
        ],
        "notes": "",
        "id": "b252d395a0c25c4533d115d689982494"
    },
    {
        "author": "释岩",
        "dynasty": "宋",
        "type": "诗",
        "rhythmic": "",
        "title": "偈五首  其四",
        "preface": "",
        "paragraphs": [
            "一境谁相到，翛然绝点尘。",
            "天花莫狼藉，吾匪解空人。"
        ],
        "notes": "",
        "id": "2600b996f49f9c26c99eeb563c1fe38f"
    },
    {
        "author": "释岩",
        "dynasty": "宋",
        "type": "诗",
        "rhythmic": "",
        "title": "偈五首  其五",
        "preface": "",
        "paragraphs": [
            "樵夫跣足下层峦，大笑渔翁溪上寒。",
            "山色横担鄽市去，家家门底透长安。"
        ],
        "notes": "",
        "id": "ae5ba4306852dd2bac941562d6a60d7f"
    }
]