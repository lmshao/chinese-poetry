[
    {
        "author": "戴敏",
        "dynasty": "宋",
        "type": "诗",
        "rhythmic": "",
        "title": "小园",
        "preface": "",
        "paragraphs": [
            "小园无事日徘徊，频报家人送酒来。",
            "惜树不磨修月斧，爱花须筑避风台。",
            "引些渠水添池满，移个柴门傍竹开。",
            "多谢有情双白鹭，暂时飞去又飞回。"
        ],
        "notes": "",
        "id": "a8d8b113984214b0115f4ab5ccf3567d"
    },
    {
        "author": "戴敏",
        "dynasty": "宋",
        "type": "诗",
        "rhythmic": "",
        "title": "屏上晚眺",
        "preface": "",
        "paragraphs": [
            "不能骑马趁朝班，自跨黄牛扣竹关。",
            "无德可称徒富贵，有钱难买是清闲。",
            "人行踯躅红边路，日落秭归啼处山。",
            "遥望蓬莱在何许，扶桑东畔白云间。"
        ],
        "notes": "",
        "id": "d719dbd3944c13a7ed10df8df66160e7"
    },
    {
        "author": "戴敏",
        "dynasty": "宋",
        "type": "诗",
        "rhythmic": "",
        "title": "约黄董二亲与桂堂诸姪避暑",
        "preface": "",
        "paragraphs": [
            "世间无处避炎蒸，欲叫西风叫不譍。",
            "恨乏白檀除热恼，心思赤脚踏层冰。",
            "醉游河朔谁同往，表借明光愧不能。",
            "闻有山林最深处，清凉境界著高僧。"
        ],
        "notes": "",
        "id": "b5fe889fa2d042cf95cb1a237f7d879d"
    },
    {
        "author": "戴敏",
        "dynasty": "宋",
        "type": "诗",
        "rhythmic": "",
        "title": "楼上",
        "preface": "",
        "paragraphs": [
            "终朝役役晚来闲，识破浮生一梦间。",
            "挈榼去沽深巷酒，倚楼贪看夕阳山。",
            "月临江馆人横笛，风折芦花雁度关。",
            "堪羡渔翁无检束，扁舟占断白云湾。"
        ],
        "notes": "",
        "id": "49e511ec0be25134af40a9f52caeb801"
    },
    {
        "author": "戴敏",
        "dynasty": "宋",
        "type": "诗",
        "rhythmic": "",
        "title": "西溪陈居士家",
        "preface": "",
        "paragraphs": [
            "来访西岩老，家居水竹村。",
            "紫鳞游镜曲，黄犊卧云根。",
            "自昔好宾客，相传到子孙。",
            "不行亭下路，护笋别开门。"
        ],
        "notes": "",
        "id": "b8f50b6ebbf793817008f25b5bda257d"
    },
    {
        "author": "戴敏",
        "dynasty": "宋",
        "type": "诗",
        "rhythmic": "",
        "title": "后浦园庐",
        "preface": "",
        "paragraphs": [
            "卜筑成佳致，幽栖乐圣时。",
            "何如谢公墅，畧似习家池。",
            "地暖梅开早，天寒酒熟迟。",
            "催租人去后，续得夜来诗。"
        ],
        "notes": "",
        "id": "2e354c384097281def8b252d37034526"
    },
    {
        "author": "戴敏",
        "dynasty": "宋",
        "type": "诗",
        "rhythmic": "",
        "title": "郑公家",
        "preface": "",
        "paragraphs": [
            "门墙多古意，耕钓作生涯。",
            "菽米散鱼子，莲根拔虎牙。",
            "弄孙时掷果，留客旋煎茶。",
            "颇动诗人兴，满园荞麦花。"
        ],
        "notes": "",
        "id": "7a6d10a2f64f8a9f145887f3b69f4322"
    },
    {
        "author": "戴敏",
        "dynasty": "宋",
        "type": "诗",
        "rhythmic": "",
        "title": "海上",
        "preface": "",
        "paragraphs": [
            "万顷鲸波朝日赤，沧洲四望无穷极。",
            "海山何处是蓬莱，遍问渔翁都不识。"
        ],
        "notes": "",
        "id": "79b05472cac41b926ded40e9fa6359a6"
    },
    {
        "author": "戴敏",
        "dynasty": "宋",
        "type": "诗",
        "rhythmic": "",
        "title": "观梅",
        "preface": "",
        "paragraphs": [
            "三杯暖寒酒，一榻竹亭前。",
            "为爱梅花月，终宵不肯眠。"
        ],
        "notes": "",
        "id": "4ef0f6033bcf4fb9245c98838ae55ac9"
    },
    {
        "author": "戴敏",
        "dynasty": "宋",
        "type": "诗",
        "rhythmic": "",
        "title": "赵十朋夫人挽章",
        "preface": "",
        "paragraphs": [
            "缝掖先生游汗漫，夫人高节独青青。",
            "临行抖擞空书笥，分付诸郎各一经。"
        ],
        "notes": "",
        "id": "91f7d3bff90c00eb33c3906615bc314f"
    },
    {
        "author": "戴敏",
        "dynasty": "宋",
        "type": "诗",
        "rhythmic": "",
        "title": "存目",
        "preface": "",
        "paragraphs": [
            "诗题：初夏游张园首句：乳鸭池塘水浅深。"
        ],
        "notes": "",
        "id": "bacb910007a14e2b19484830e8b08faa"
    }
]