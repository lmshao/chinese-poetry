[
    {
        "author": "石安期",
        "dynasty": "宋",
        "type": "诗",
        "rhythmic": "",
        "title": "白云庵",
        "preface": "",
        "paragraphs": [
            "白云寂寂水潺潺，云出无心水自闲。",
            "云水不知人换世，至今依旧满溪山。"
        ],
        "notes": "",
        "id": "f94cf47d05f4b0e96bacb721095e3879"
    },
    {
        "author": "石安期",
        "dynasty": "宋",
        "type": "诗",
        "rhythmic": "",
        "title": "邛州西湖",
        "preface": "",
        "paragraphs": [
            "先生宴坐西湖曲，水上青山削寒玉。",
            "日光浮动山影来，酿作一壶春酒绿。"
        ],
        "notes": "",
        "id": "ffb3bdd906ad32ad2c91c26a2fb6e8ad"
    },
    {
        "author": "石安期",
        "dynasty": "宋",
        "type": "诗",
        "rhythmic": "",
        "title": "白鹤台",
        "preface": "",
        "paragraphs": [
            "白鹤不来云亦孤，青山长在树荣枯。",
            "应随道士青霞客，得到仙人白玉壶。",
            "蜀岭秋风鸣寂历，缑山明月下虚无。",
            "稻粱不逐群鸡乐，眇眇高情未易呼。"
        ],
        "notes": "",
        "id": "a8a88ad920662dc9aed89530eadbc80f"
    }
]