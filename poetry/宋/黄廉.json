[
    {
        "author": "黄廉",
        "dynasty": "宋",
        "type": "诗",
        "rhythmic": "",
        "title": "调王辟之",
        "preface": "",
        "paragraphs": [
            "高唐不是那高唐，风物由来各异乡。",
            "若向此中求梦雨，只应愁杀楚襄王。"
        ],
        "notes": "",
        "id": "75acf4c3a63305ec385ee4444aad3e38"
    },
    {
        "author": "黄廉",
        "dynasty": "宋",
        "type": "诗",
        "rhythmic": "",
        "title": "劝学",
        "preface": "",
        "paragraphs": [
            "河东人物气劲豪，泽州学者如牛毛。",
            "大家子弟弄文墨，其次亦复夸弓刀。",
            "去年校射九百人，五十八人同赐袍。",
            "今年两科取进士，十子钓海顿灵鼇。",
            "迩来习俗益迁善，家家门户争相高。",
            "驱儿市上买书读，宁使田间禾不薅。",
            "我因行县饱闻见，访问终日忘勤劳。",
            "太平父老知此否，语汝圣世今难遭。",
            "欲令王民尽知教，先自乡里蒸群髦。",
            "古云将相本无种，从今著意鞭儿曹。"
        ],
        "notes": "",
        "id": "2c46c90e181e4cf1ecf52a21dd96e0bd"
    },
    {
        "author": "黄廉",
        "dynasty": "宋",
        "type": "诗",
        "rhythmic": "",
        "title": "留题洪庆观",
        "preface": "",
        "paragraphs": [
            "隔岸山如戏狮子，背看松林闲掉尾。",
            "天际苍茫落数峰，青虬下饮黄河水。",
            "洪涛日夜洗崖脚，容易沙洲忽生嘴。",
            "浮岚积霭增气象，因抱汤城来迤逦。",
            "圣世封疆属乡县，令宰衙门对山起。",
            "朝看片云浮簷栋，暮雨逡巡周百里。",
            "可怜居民老苍翠，未省劳生有尘滓。",
            "乘轺亦复愧斯人，特地邮亭解行李。"
        ],
        "notes": "",
        "id": "501f6a3acc9785ca927d5245c58c3e17"
    },
    {
        "author": "黄廉",
        "dynasty": "宋",
        "type": "诗",
        "rhythmic": "",
        "title": "过灵泉寺  其一",
        "preface": "",
        "paragraphs": [
            "乌噪僧眠春昼迟，松阴楼殿日高时。",
            "入门未脱征裘立，拂壁先看学士诗。"
        ],
        "notes": "",
        "id": "162bf15eee7f5b71b4df4a05adee0728"
    },
    {
        "author": "黄廉",
        "dynasty": "宋",
        "type": "诗",
        "rhythmic": "",
        "title": "过灵泉寺  其二",
        "preface": "",
        "paragraphs": [
            "六年道路三经此，山色泉声似故人。",
            "惭愧老僧相慰问，官郎何事过门频。"
        ],
        "notes": "",
        "id": "9d8a0503aa13a6fae3dfe18029c105f5"
    },
    {
        "author": "黄廉",
        "dynasty": "宋",
        "type": "诗",
        "rhythmic": "",
        "title": "过灵泉寺  其三",
        "preface": "",
        "paragraphs": [
            "瘦马行行不著鞭，一逢泉石便留连。",
            "每来无可相求索，只是松窗借榻眠。"
        ],
        "notes": "",
        "id": "2e9a4657dab3298eb2205facfe9fa6a3"
    },
    {
        "author": "黄廉",
        "dynasty": "宋",
        "type": "诗",
        "rhythmic": "",
        "title": "过灵泉寺  其四",
        "preface": "",
        "paragraphs": [
            "揽胜寻幽本为闲，可能忙里去游山。",
            "权宜且辍公家事，看徧林泉夜始还。"
        ],
        "notes": "",
        "id": "d5f8e413b292b3cb9de6192a3139f846"
    },
    {
        "author": "黄廉",
        "dynasty": "宋",
        "type": "诗",
        "rhythmic": "",
        "title": "石潭院次蟾禅师韵",
        "preface": "",
        "paragraphs": [
            "一钵谁知去住空，前朝遗事寄禅宫。",
            "孤吟盘礴数行墨，古韵萧条四壁风。",
            "游客落帆频上下，荒庭疏树几青红。",
            "有人会得诗中趣，日月由来亦转蓬。"
        ],
        "notes": "",
        "id": "c78d2ae4c0bcbfbc457ee8b9d3ad48ee"
    },
    {
        "author": "黄廉",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "眉间见喜气，行人有归期。"
        ],
        "notes": "",
        "id": "d8a5744fabbea6bbcde47f702de83b63"
    }
]