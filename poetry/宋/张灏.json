[
    {
        "author": "张灏",
        "dynasty": "宋",
        "type": "诗",
        "rhythmic": "",
        "title": "罗盏山",
        "preface": "",
        "paragraphs": [
            "道盏原非盏，言罗不是罗。",
            "只因山突起，个个尽如螺。"
        ],
        "notes": "",
        "id": "86411682c3168d321276b5bc1b88f9c7"
    },
    {
        "author": "张灏",
        "dynasty": "宋",
        "type": "诗",
        "rhythmic": "",
        "title": "水帘",
        "preface": "",
        "paragraphs": [
            "朝来雨急飞瀑雄，黑云压屋江挂虹。",
            "晚来雨定瀑亦小，散作水镂锵帘栊。",
            "垂簷初似玉成缀，触石但见珠跳空。",
            "嗟哉山泉一物耳，朝态莫状不尔穷。",
            "乃知造物解戏人，千变万化顷刻中。",
            "吾恐文章要如此，好把泉源驱笔锋。"
        ],
        "notes": "",
        "id": "da80a37985b1c580ec8e8ec271b36527"
    }
]