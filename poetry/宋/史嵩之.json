[
    {
        "author": "史嵩之",
        "dynasty": "宋",
        "type": "诗",
        "rhythmic": "",
        "title": "雪后",
        "preface": "",
        "paragraphs": [
            "同云收万里，斜日已三竿。",
            "有鸟皆潜迹，无风尚送寒。",
            "晴檐如下雨，枯涧忽鸣湍。",
            "渐觉山河复，方知世界宽。"
        ],
        "notes": "",
        "id": "ecd2d3cd676fcef46c8d80c0f61e73f2"
    },
    {
        "author": "史嵩之",
        "dynasty": "宋",
        "type": "诗",
        "rhythmic": "",
        "title": "中秋对月",
        "preface": "",
        "paragraphs": [
            "一片瑶光万里开，停杯追忆谪仙才。",
            "寻常明月不易见，如此中秋能几来。",
            "零落故人非白社，登临何地不瑶台。",
            "欲招黄鹤临风去，为问霓裳安在哉。"
        ],
        "notes": "",
        "id": "9162eb2c83b829a788d20f3264744943"
    },
    {
        "author": "史嵩之",
        "dynasty": "宋",
        "type": "诗",
        "rhythmic": "",
        "title": "宴琼林苑",
        "preface": "",
        "paragraphs": [
            "鸣跸高登秋暮天，西郊辇路直如弦。",
            "梨园花覆千官醉，愈觉君恩湛湛然。"
        ],
        "notes": "",
        "id": "4bf3c66655d6337bd9e01b75c85b96b7"
    }
]