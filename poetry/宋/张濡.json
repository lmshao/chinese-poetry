[
    {
        "author": "张濡",
        "dynasty": "宋",
        "type": "诗",
        "rhythmic": "",
        "title": "游大涤",
        "preface": "",
        "paragraphs": [
            "危楼拱翠出层空，画栋朱栏缥缈中。",
            "客散月明风露下，一奁天棘伴丝桐。"
        ],
        "notes": "",
        "id": "99be5ae2a8f569f994a8f6be8f9ae556"
    },
    {
        "author": "张濡",
        "dynasty": "宋",
        "type": "诗",
        "rhythmic": "",
        "title": "和回山人榴皮题壁旧韵",
        "preface": "",
        "paragraphs": [
            "芒鞋记踏青犹软，野径萦纡雪尚余。",
            "走笔锓珉增媿色，可无换谷一篇书。"
        ],
        "notes": "",
        "id": "d6ed056923e46eaaab04797f76f51ca7"
    },
    {
        "author": "张濡",
        "dynasty": "宋",
        "type": "诗",
        "rhythmic": "",
        "title": "湖上别墅",
        "preface": "",
        "paragraphs": [
            "弱柳舒眉学远山，四山斜亸绿云鬟。",
            "平湖如鉴一回照，西子明妆浓淡间。"
        ],
        "notes": "",
        "id": "14b90dc2fa42cbf6671a1d7a094a5d97"
    }
]