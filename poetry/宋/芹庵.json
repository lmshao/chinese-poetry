[
    {
        "author": "芹庵",
        "dynasty": "宋",
        "type": "诗",
        "rhythmic": "",
        "title": "寿运使  其一",
        "preface": "",
        "paragraphs": [
            "炎蒸忽逐火云敛，爽气俄随玉露瀼。",
            "不是真贤生间世，争教烦暑变清凉。"
        ],
        "notes": "",
        "id": "a07db5ec0532079a92fc8ad47e7f2dea"
    },
    {
        "author": "芹庵",
        "dynasty": "宋",
        "type": "诗",
        "rhythmic": "",
        "title": "寿运使  其二",
        "preface": "",
        "paragraphs": [
            "玉节煌煌拥使星，泉流地上富全闽。",
            "光华勋业知何自，咸咏崧高降甫申。"
        ],
        "notes": "",
        "id": "2896cfe686309755463e4f036644a6c7"
    },
    {
        "author": "芹庵",
        "dynasty": "宋",
        "type": "诗",
        "rhythmic": "",
        "title": "寿运使  其三",
        "preface": "",
        "paragraphs": [
            "总计宁专借远方，高勋盟府要深藏。",
            "明年今日归清禁，天语传宣劝寿觞。"
        ],
        "notes": "",
        "id": "2e59b7b35a3352174b65b5e95f512ed5"
    },
    {
        "author": "芹庵",
        "dynasty": "宋",
        "type": "诗",
        "rhythmic": "",
        "title": "寿运使  其四",
        "preface": "",
        "paragraphs": [
            "白叟黄童喜色开，诞辰喜遇福星来。",
            "满城牵挽问衙探，祝寿明晨荐几杯。"
        ],
        "notes": "",
        "id": "95cc737831db621c1bc70afcb624df57"
    },
    {
        "author": "芹庵",
        "dynasty": "宋",
        "type": "诗",
        "rhythmic": "",
        "title": "寿运使  其五",
        "preface": "",
        "paragraphs": [
            "发籴转沟蒙厚德，葬枯横野荷深恩。",
            "当知仁者从来寿，鹤算龟龄不足论。"
        ],
        "notes": "",
        "id": "ebe5c9cf46ff1680d5e71833f41c6c4d"
    },
    {
        "author": "芹庵",
        "dynasty": "宋",
        "type": "诗",
        "rhythmic": "",
        "title": "寿运使  其六",
        "preface": "",
        "paragraphs": [
            "庞眉相对讲英猷，尽说当年气食牛。",
            "六十重新开甲子，八千从此富春秋。"
        ],
        "notes": "",
        "id": "49d86448b7a20e2a3a4fc4dd15c3696c"
    },
    {
        "author": "芹庵",
        "dynasty": "宋",
        "type": "诗",
        "rhythmic": "",
        "title": "寿运使  其七",
        "preface": "",
        "paragraphs": [
            "鹏程九万翼方展，桃实三千花正开。",
            "再拜愿伸难老颂，仙风定合继蓬莱。"
        ],
        "notes": "",
        "id": "5ee033e7a5a4879530860bdf8cca8fc3"
    },
    {
        "author": "芹庵",
        "dynasty": "宋",
        "type": "诗",
        "rhythmic": "",
        "title": "寿运使  其八",
        "preface": "",
        "paragraphs": [
            "父老偏怜最小官，晚来争借寿诗看。",
            "般门尽说难挥斧，句法丁宁子细安。"
        ],
        "notes": "",
        "id": "deb5439656ce153d08cb81aebc3262f4"
    }
]