[
    {
        "author": "钱文子",
        "dynasty": "宋",
        "type": "诗",
        "rhythmic": "",
        "title": "次韵李使君追悼雪巢先生",
        "preface": "",
        "paragraphs": [
            "文龙竟复老污池，一笑应从造化期。",
            "环顾室庐无长物，流传人世有新诗。",
            "殷勤池上相从处，凄怆床前永诀时。",
            "更有后来贤太守，溯风犹解挹清规。"
        ],
        "notes": "",
        "id": "dd401e5caef06b911ff3f65380e5e587"
    },
    {
        "author": "钱文子",
        "dynasty": "宋",
        "type": "诗",
        "rhythmic": "",
        "title": "窊尊绝句",
        "preface": "",
        "paragraphs": [
            "招邀风月须坡叟，管领江山属漫郎。",
            "更筑危亭依巨石，愿从二子老沧浪。"
        ],
        "notes": "",
        "id": "b4f3b96425d154b4a65587685dc6dbe0"
    },
    {
        "author": "钱文子",
        "dynasty": "宋",
        "type": "诗",
        "rhythmic": "",
        "title": "状元去春用杨吉州子直韵赋玉蕊诗老誖久稽奉酬今承秩满还朝就以为饯",
        "preface": "",
        "paragraphs": [
            "昼揽群芳博物华，夕披众说聚萤车。",
            "花来北固无新唱，诗到西昆有故家。",
            "乡里孝廉流泽远，弟兄科甲搢绅夸。",
            "盍归史观开群玉，徐步词垣判五花。"
        ],
        "notes": "",
        "id": "6bb18e5ec29bb2dc8896b2889d7e20af"
    }
]