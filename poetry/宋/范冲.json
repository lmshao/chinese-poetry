[
    {
        "author": "范冲",
        "dynasty": "宋",
        "type": "诗",
        "rhythmic": "",
        "title": "久阴初晴奉陪宫使枢密观梅",
        "preface": "",
        "paragraphs": [
            "扫尽阴氛尽见春，荒山风物一时新。",
            "谪仙自是和羹手，聊与梅花作主人。"
        ],
        "notes": "",
        "id": "541b1ebdb48f5dbcda744f05436ba042"
    },
    {
        "author": "范冲",
        "dynasty": "宋",
        "type": "诗",
        "rhythmic": "",
        "title": "石桥  其一",
        "preface": "",
        "paragraphs": [
            "石梁杰出望南州，登览从公破旅愁。",
            "棋罢未应消一日，人归无奈已千秋。",
            "尘缨自喜临流濯，车辖仍逢好事投。",
            "莫怪神仙近如许，当年此地绝深幽。"
        ],
        "notes": "",
        "id": "f9ed5ec6ae5075635f5eaef9abc92c54"
    },
    {
        "author": "范冲",
        "dynasty": "宋",
        "type": "诗",
        "rhythmic": "",
        "title": "石桥  其二",
        "preface": "",
        "paragraphs": [
            "秋风吹上景华天，醉梦醒来一洒然。",
            "万古林泉招我老，百年风雨复谁怜。",
            "顿除热恼初无病，剩买安闲不用钱。",
            "寻得青霞是归处，漫修岩穴小乘禅。"
        ],
        "notes": "",
        "id": "7e34cc24457d84f4502b1ee61a2ed415"
    },
    {
        "author": "范冲",
        "dynasty": "宋",
        "type": "诗",
        "rhythmic": "",
        "title": "赠永平寺僧了空",
        "preface": "",
        "paragraphs": [
            "几回飞锡入红尘，一任随缘自在身。",
            "琢句不妨明日用，援琴谁与听阳春。",
            "扬眉瞬目如相委，捧腹狂歌即是真。",
            "汤餠藜羹奉朝夕，自怜担板小乘人。"
        ],
        "notes": "",
        "id": "735d7ff1bfff4de9fdf2211e38914d21"
    }
]