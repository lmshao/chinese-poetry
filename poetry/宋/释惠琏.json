[
    {
        "author": "释惠琏",
        "dynasty": "宋",
        "type": "诗",
        "rhythmic": "",
        "title": "客愁",
        "preface": "",
        "paragraphs": [
            "向来春兴自不浅，老去客愁还复深。",
            "半夜蜀禽呼梦破，柳风桃雨总关心。"
        ],
        "notes": "",
        "id": "372a81dc0dee0fb7c7573ce18c68f5be"
    },
    {
        "author": "释惠琏",
        "dynasty": "宋",
        "type": "诗",
        "rhythmic": "",
        "title": "古意",
        "preface": "",
        "paragraphs": [
            "杏花枝头蛱蝶飞，似郎游冶忘归时。",
            "杏花落尽蛱蝶去，郎不归来向底嬉。"
        ],
        "notes": "",
        "id": "465059c59107d8cd03985d1fc79bc8dc"
    },
    {
        "author": "释惠琏",
        "dynasty": "宋",
        "type": "诗",
        "rhythmic": "",
        "title": "别赵莘老",
        "preface": "",
        "paragraphs": [
            "十里青山照眼，一篷疏雨催诗。",
            "记取江边作别，烟村梅子黄时。"
        ],
        "notes": "",
        "id": "95375111e176eeda36e9ca14ba71e773"
    },
    {
        "author": "释惠琏",
        "dynasty": "宋",
        "type": "诗",
        "rhythmic": "",
        "title": "书楶上人庵",
        "preface": "",
        "paragraphs": [
            "雨余野禽声断续，清阴碧流遶茅屋。",
            "道人乞食晚未归，独向残阳淡云木。"
        ],
        "notes": "",
        "id": "9fccaaf72959238ca1df9fc0365440d1"
    },
    {
        "author": "释惠琏",
        "dynasty": "宋",
        "type": "诗",
        "rhythmic": "",
        "title": "野月",
        "preface": "",
        "paragraphs": [
            "野月今宵满，小庭人共瞻。",
            "却愁人去后，残魄独窥簷。"
        ],
        "notes": "",
        "id": "0ef73616e0b98b01e89547ea39b125c7"
    },
    {
        "author": "释惠琏",
        "dynasty": "宋",
        "type": "诗",
        "rhythmic": "",
        "title": "多雨",
        "preface": "",
        "paragraphs": [
            "尽道春多雨，伤摧花易空。",
            "不知春态度，尤在雨阴中。"
        ],
        "notes": "",
        "id": "284deb1b5491b267952691ee22bdd82f"
    },
    {
        "author": "释惠琏",
        "dynasty": "宋",
        "type": "诗",
        "rhythmic": "",
        "title": "舟行寒江曲港",
        "preface": "",
        "paragraphs": [
            "扬帆出浦又入浦，转盼顺风还逆风。",
            "芦叶萧萧两岸合，蓼花细细一川红。",
            "鸥兼野鹜冲行棹，浪挟汀沙打卧篷。",
            "行李向来吾自决，漫将晴雨问渔翁。"
        ],
        "notes": "",
        "id": "f3634ec812cf1c87168a4fc3b4851f67"
    },
    {
        "author": "释惠琏",
        "dynasty": "宋",
        "type": "诗",
        "rhythmic": "",
        "title": "梅花",
        "preface": "",
        "paragraphs": [
            "梦断笛悲风渚，吹阑月淡烟村。",
            "空想暗香靓色，难招□□□魂。"
        ],
        "notes": "",
        "id": "b19a4e59b094a0c4a669130893aca4b9"
    },
    {
        "author": "释惠琏",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "瘦倚疏篁半出墙。"
        ],
        "notes": "",
        "id": "f2d1665808e56f7a4fa4edc35550dac2"
    }
]