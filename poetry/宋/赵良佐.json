[
    {
        "author": "赵良佐",
        "dynasty": "宋",
        "type": "诗",
        "rhythmic": "",
        "title": "妙法庵二首  其一",
        "preface": "",
        "paragraphs": [
            "乘兴来游古道场，远村落日卧牛羊。",
            "暂能摆脱尘埃念，瓦鼎烟消柏子香。"
        ],
        "notes": "",
        "id": "aac32dc36c1d7e0dabf4c6e019525dd9"
    },
    {
        "author": "赵良佐",
        "dynasty": "宋",
        "type": "诗",
        "rhythmic": "",
        "title": "妙法庵二首  其二",
        "preface": "",
        "paragraphs": [
            "蔓藤扶我过东冈，与客同登妙法堂。",
            "小院回廊春已暮，茂林修竹夏初长。",
            "归欤未办买山计，健甚无庸却老方。",
            "都市山林总无累，此生此世底须忙。"
        ],
        "notes": "",
        "id": "2056b2d2a901f3fc583c17f501f80463"
    }
]