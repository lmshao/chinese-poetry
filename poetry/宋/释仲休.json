[
    {
        "author": "释仲休",
        "dynasty": "宋",
        "type": "诗",
        "rhythmic": "",
        "title": "游梅山寺",
        "preface": "",
        "paragraphs": [
            "世续香灯演圣言，再新华构称凭轩。",
            "阴阴松色连僧阁，𫗋𫗋波声入寺门。",
            "飞鹭衔鱼离浅濑，残云带雨渡遥邨。",
            "沃洲相较应相近，树杪啼烟祇欠猿。"
        ],
        "notes": "",
        "id": "24adb0536fbf5b14d747d28d4be08330"
    },
    {
        "author": "释仲休",
        "dynasty": "宋",
        "type": "诗",
        "rhythmic": "",
        "title": "云门峰",
        "preface": "",
        "paragraphs": [
            "鹤唳峰前路，行行世虑消。",
            "萝交藏石窦，云破露山椒。",
            "树老形多怪，人闲色似骄。",
            "谁同访诸谢，烟草满溪桥。"
        ],
        "notes": "",
        "id": "ce23782c41a09abf6389608bc072b801"
    },
    {
        "author": "释仲休",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "护塔云偏重。"
        ],
        "notes": "",
        "id": "e079062015d7cf53cc12d6a8dc030fcf"
    }
]