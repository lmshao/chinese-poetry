[
    {
        "author": "李回",
        "dynasty": "宋",
        "type": "诗",
        "rhythmic": "",
        "title": "戍山晚行",
        "preface": "",
        "paragraphs": [
            "羸马鞭不行，落日下孤戍。",
            "旅店隔前村，欲往未能住。",
            "少年事咿唔，老为微禄误。",
            "匡济谢菲才，驰驱失故步。",
            "一笑拥八驺，不疗烟霞痼。",
            "猿鹤惊且恐，吟断北山树。"
        ],
        "notes": "",
        "id": "fb3de326d7353c94e734586b7a530ceb"
    },
    {
        "author": "李回",
        "dynasty": "宋",
        "type": "诗",
        "rhythmic": "",
        "title": "题妓帕",
        "preface": "",
        "paragraphs": [
            "蜀国佳人号细腰，东台御史惜妖娆。",
            "从今唤作杨台柳，舞尽春风万万条。"
        ],
        "notes": "",
        "id": "7dbf7b6f280c3f0b887b1d50c33be2b0"
    }
]