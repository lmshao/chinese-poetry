[
    {
        "author": "罗椅",
        "dynasty": "宋",
        "type": "诗",
        "rhythmic": "",
        "title": "折齿歌",
        "preface": "",
        "paragraphs": [
            "春衫未成锦机语，棠棣半花凤一羽。",
            "象床雪综小龙梭，细穴银光吐冰缕。",
            "西邻郎君东海归，芙蓉露白杏雨肥。",
            "十二栏边说幽怨，劝织南浦双鸳飞。",
            "匿兰含蕙无消息，春酲彤霞乱玉色。",
            "小龙嘘出风雨声，奔腾触裂双白石。",
            "白石国城三十六，女子军来两城覆。",
            "鸾歌猿啸强低昂，北户风来如箭镞。",
            "章台公子真豪纵，能以微词相感动。",
            "郎君辄莫更痴肠，忍作肝心可人痛。"
        ],
        "notes": "",
        "id": "4fbb0e710b5b9b6119b9e1398c79e7bd"
    },
    {
        "author": "罗椅",
        "dynasty": "宋",
        "type": "诗",
        "rhythmic": "",
        "title": "挑濠歌",
        "preface": "",
        "paragraphs": [
            "满城挑濠五更起，城头直挑到城尾。",
            "一弯一转春蛇长，围人方圆三十里。",
            "去年十月霜凄凄，挑濠人立霜中嗁。",
            "今年一春春雨多，泥滑将奈挑濠何。",
            "只今清明霜不若，皇天何时收雨脚。",
            "几人带雨濠上啼，半湿半饥春病疟。",
            "雨之久，可以晴。",
            "濠之长，可以城。",
            "只愁挑得濠始竟，公家又有守濠令。"
        ],
        "notes": "",
        "id": "ba6350c020c8a81cdc0af36da281f595"
    },
    {
        "author": "罗椅",
        "dynasty": "宋",
        "type": "诗",
        "rhythmic": "",
        "title": "田蛙歌",
        "preface": "",
        "paragraphs": [
            "虾蟆，虾蟆，汝本吾田蛙。",
            "渴饮吾稻根水，饥食吾禾穟花。",
            "池塘雨初霁，篱落月半斜。",
            "啁啁又向他人叫，使我惆怅悲无涯。",
            "虾蟆对我说，使君休怨嗟。",
            "古田千年八百主，如今一年换一家。",
            "休怨嗟，休怨嗟。",
            "明年此日君见我，不知又是谁田蛙。"
        ],
        "notes": "",
        "id": "6ab2bae40189323b10034e216230fdae"
    },
    {
        "author": "罗椅",
        "dynasty": "宋",
        "type": "诗",
        "rhythmic": "",
        "title": "题信丰县城门六首 拱日",
        "preface": "",
        "paragraphs": [
            "桃红抱城东，武山排闼入。",
            "杲日出扶桑，橘红蘸溪湿。",
            "公退倚朱栏，万象俱收拾。",
            "无数唤舟人，沙头雁行入。"
        ],
        "notes": "",
        "id": "684e5f464f8e7fdae61a4505b09d5f7a"
    },
    {
        "author": "罗椅",
        "dynasty": "宋",
        "type": "诗",
        "rhythmic": "",
        "title": "题信丰县城门六首 安成",
        "preface": "",
        "paragraphs": [
            "门前杨柳树，长系波头船。",
            "隔岸几人家，青林吐炊烟。",
            "飞鸟逐林间，游鱼跃深渊。",
            "物各适其性，于人胡不然。"
        ],
        "notes": "",
        "id": "76b1ab0db1d636bda0c40852e17b9a2b"
    },
    {
        "author": "罗椅",
        "dynasty": "宋",
        "type": "诗",
        "rhythmic": "",
        "title": "题信丰县城门六首 禾丰",
        "preface": "",
        "paragraphs": [
            "城西路平夷，五更近水南。",
            "旭日明高冈，瑞烟锁丛杉。",
            "时和岁丰稔，归人多醉酣。",
            "仙台玉箫声，对景思鸾骖。"
        ],
        "notes": "",
        "id": "e4307d28c2b9e8af3070b8a41371917e"
    },
    {
        "author": "罗椅",
        "dynasty": "宋",
        "type": "诗",
        "rhythmic": "",
        "title": "题信丰县城门六首 清平",
        "preface": "",
        "paragraphs": [
            "行行西复西，稍喜市声静。",
            "征夫指前路，望望梅花岭。",
            "淡烟鸡犬村，落日牛羊径。",
            "忽见荷锄人，唤起归田兴。"
        ],
        "notes": "",
        "id": "0fe7f769ceb2d7a9b019a3798a31a055"
    },
    {
        "author": "罗椅",
        "dynasty": "宋",
        "type": "诗",
        "rhythmic": "",
        "title": "题信丰县城门六首 民信",
        "preface": "",
        "paragraphs": [
            "南山天马来，南城下盘踞。",
            "前撞古寺钟，后雕谯楼鼓。",
            "我来俯崔巍，山灵相呼舞。",
            "年丰民物熙，细听闾阎语。"
        ],
        "notes": "",
        "id": "d9e83011cd52ef2fbaf4264c6cd86d95"
    },
    {
        "author": "罗椅",
        "dynasty": "宋",
        "type": "诗",
        "rhythmic": "",
        "title": "题信丰县城门六首 朝天",
        "preface": "",
        "paragraphs": [
            "驾言出北门，长桥拱门外。",
            "双溪东西来，到此而始汇。",
            "人言似章贡，玉虹夹其背。",
            "拟作合江亭，景物无小大。"
        ],
        "notes": "",
        "id": "914b8922a14e5db6244e38541c3d141a"
    },
    {
        "author": "罗椅",
        "dynasty": "宋",
        "type": "诗",
        "rhythmic": "",
        "title": "次刘孟元见贽韵二首  其一",
        "preface": "",
        "paragraphs": [
            "不见碧瑶叟，年龄二十余。",
            "儿今亦耆旧，孙复抱诗书。",
            "后浪催人老，长牋不我疏。",
            "眼中谁有此，雅雅更鱼鱼。"
        ],
        "notes": "",
        "id": "b1ebf7c91af85934994f2f778aa98deb"
    },
    {
        "author": "罗椅",
        "dynasty": "宋",
        "type": "诗",
        "rhythmic": "",
        "title": "次刘孟元见贽韵二首  其二",
        "preface": "",
        "paragraphs": [
            "久坐不知夜，饥鼯窥瓦檠。",
            "诗徒我乐国，酒不打愁城。",
            "白雪夫君句，黄花老我情。",
            "商量能任不，胜欲饮公荣。"
        ],
        "notes": "",
        "id": "283b220896c1c5a811981442097d7a63"
    },
    {
        "author": "罗椅",
        "dynasty": "宋",
        "type": "诗",
        "rhythmic": "",
        "title": "冷泉亭",
        "preface": "",
        "paragraphs": [
            "老木碧毵毵，幽亭著两三。",
            "山飞不到地，空处遂为岩。",
            "古塔开苍藓，清泉滴暮岚。",
            "游人莫来此，渠正试春衫。"
        ],
        "notes": "",
        "id": "15519a8c0518b004fca76044b8bee674"
    },
    {
        "author": "罗椅",
        "dynasty": "宋",
        "type": "诗",
        "rhythmic": "",
        "title": "溪南春晓",
        "preface": "",
        "paragraphs": [
            "行逢二三月，春映掌中杯。",
            "绿久山犹浅，花寒雨未开。",
            "谁能奈愁得，拌不上楼来。",
            "更莫看云坐，潇湘有雁回。"
        ],
        "notes": "",
        "id": "8a5681c24540b0a1e66ec062d64cbc22"
    },
    {
        "author": "罗椅",
        "dynasty": "宋",
        "type": "诗",
        "rhythmic": "",
        "title": "寄答楷姪",
        "preface": "",
        "paragraphs": [
            "时秋四壁冷，片纸百回看。",
            "字古微侵隶，吟清不到寒。",
            "人生快意有，天下好时难。",
            "涧水光如月，吾琴尔去弹。"
        ],
        "notes": "",
        "id": "2acd5ff80bc47dcff1f8840ef25f768f"
    },
    {
        "author": "罗椅",
        "dynasty": "宋",
        "type": "诗",
        "rhythmic": "",
        "title": "秋日杂兴二首  其一",
        "preface": "",
        "paragraphs": [
            "秋山何言哉，万物兴自阑。",
            "昔翳春空云，今作道上斑。",
            "况此江浦蕙，几何不为菅。",
            "幽泉大自在，映月泻潺湲。"
        ],
        "notes": "",
        "id": "bce22c3ff3e4ba2771d9753a90ffbe10"
    },
    {
        "author": "罗椅",
        "dynasty": "宋",
        "type": "诗",
        "rhythmic": "",
        "title": "秋日杂兴二首  其二",
        "preface": "",
        "paragraphs": [
            "跃鱼甚微细，解转秋江漪。",
            "一静未满刻，一动辄移时。",
            "岂由鱼乐乎，或是水性之。",
            "商量未渠稳，风急芦花低。"
        ],
        "notes": "",
        "id": "c567548bfb9d24c4a65fcd32a3ca0204"
    },
    {
        "author": "罗椅",
        "dynasty": "宋",
        "type": "诗",
        "rhythmic": "",
        "title": "题方武城诗卷",
        "preface": "",
        "paragraphs": [
            "斯人怀妙质，事事合唐贤。",
            "命短于长吉，吟情似阆仙。",
            "寒鸦政鸣噪，独鹤已蹁跹。",
            "落日山亭下，沈思一怆然。"
        ],
        "notes": "",
        "id": "e4eca354d78c5e580839e052c023dfec"
    },
    {
        "author": "罗椅",
        "dynasty": "宋",
        "type": "诗",
        "rhythmic": "",
        "title": "谒赵东野",
        "preface": "",
        "paragraphs": [
            "水树摇窗榻见天，空花换尽我依然。",
            "吟情豁处因闻道，隠趣深来颇入禅。",
            "不以耳听何用洗，且无琴在底须弦。",
            "未知遇得开关否，破费沧江月一船。"
        ],
        "notes": "",
        "id": "4eb83b6f8516fad21f8b8d5d54772e25"
    },
    {
        "author": "罗椅",
        "dynasty": "宋",
        "type": "诗",
        "rhythmic": "",
        "title": "次欧振仲见贽韵",
        "preface": "",
        "paragraphs": [
            "紫兰賸有无离骚，梅花不见见水曹。",
            "眇焉何许是人物，枉子秣马行林皋。",
            "古人相逢未易得，紫燕西飞东伯劳。",
            "吟余切莫谈时事，正搅春思分二毛。"
        ],
        "notes": "",
        "id": "e6a22f45fcd035c22a7c2fc1f2377720"
    },
    {
        "author": "罗椅",
        "dynasty": "宋",
        "type": "诗",
        "rhythmic": "",
        "title": "寄危骊塘赠以古鉴二首  其一",
        "preface": "",
        "paragraphs": [
            "百尺楼头山雨长，梦提白发濯沧浪。",
            "从渠金带花成簇，何处鱼羹饭不香。",
            "语妙囊中了今古，骚成肘后系潇湘。",
            "山寒岁晚兰苗盛，欲当包茅献草堂。"
        ],
        "notes": "",
        "id": "cc8fec8b11ec095ed5ffb352d80ecf35"
    },
    {
        "author": "罗椅",
        "dynasty": "宋",
        "type": "诗",
        "rhythmic": "",
        "title": "寄危骊塘赠以古鉴二首  其二",
        "preface": "",
        "paragraphs": [
            "涧底春冰偶不融，风前凝作水晶宫。",
            "古人心事如此鉴，今代眼明惟有公。",
            "落月还应照太白，秋江只合瞰涪翁。",
            "送君去貌骊塘影，影见疏梅飐晚风。"
        ],
        "notes": "",
        "id": "0732c382b6c20a89613be65fd840efb6"
    },
    {
        "author": "罗椅",
        "dynasty": "宋",
        "type": "诗",
        "rhythmic": "",
        "title": "谢南剑黄使君赠松纹剑",
        "preface": "",
        "paragraphs": [
            "使君袖里玉渊虬，曾截蛮江江上流。",
            "海立山摇三尺外，风盲雨怪一时休。",
            "民元不许佩牛犊，客政何妨弹蒯缑。",
            "遮莫尘清便回使，青山犹赦郅支头。"
        ],
        "notes": "",
        "id": "778187592211c6a2e1a51c4c10d53d68"
    },
    {
        "author": "罗椅",
        "dynasty": "宋",
        "type": "诗",
        "rhythmic": "",
        "title": "白莲花",
        "preface": "",
        "paragraphs": [
            "白鸾仙人按羽衣，曲中弄影江南漪。",
            "江妃闭置未许归，一把青寒萦玉丝。",
            "玉丝蝉连不禁折，折著透根仍透叶。",
            "风流极处绝成愁，君不见秋扇团圆似明月。"
        ],
        "notes": "",
        "id": "3e67a898b57965dcac097a0af35c4680"
    },
    {
        "author": "罗椅",
        "dynasty": "宋",
        "type": "诗",
        "rhythmic": "",
        "title": "江石",
        "preface": "",
        "paragraphs": [
            "势横截江虎踞足，白龟却行冯夷哭。",
            "大川当时波沄沄，石也如此受命独。",
            "水石击撞无了时，因危见节乃见奇。",
            "世间大有胡广辈，欠读涧民江石诗。"
        ],
        "notes": "",
        "id": "2f4235e349829ef27741c0a2bfd5c000"
    },
    {
        "author": "罗椅",
        "dynasty": "宋",
        "type": "诗",
        "rhythmic": "",
        "title": "题圆觉寺小轩",
        "preface": "",
        "paragraphs": [
            "禅子安排定不痴，数拳石映半泓池。",
            "岩如大厦元生就，水似人心未动时。",
            "二月春深梅不觉，五更风起桧先知。",
            "青林野寺西湖路，直得先生一首诗。"
        ],
        "notes": "",
        "id": "d888e906f5c26058414634db8282a7d1"
    },
    {
        "author": "罗椅",
        "dynasty": "宋",
        "type": "诗",
        "rhythmic": "",
        "title": "远游",
        "preface": "",
        "paragraphs": [
            "因梦吴云赋远游，江花扶柁水悠悠。",
            "半轮月散千山影，一叶舟胜万斛愁。",
            "天气渐于寒食近，春风祗到牡丹休。",
            "水程孤冷难为夜，起吸沧江当拍浮。"
        ],
        "notes": "",
        "id": "9f2c4525a97a8c82ffc7da166fa5c728"
    },
    {
        "author": "罗椅",
        "dynasty": "宋",
        "type": "诗",
        "rhythmic": "",
        "title": "题信丰县览秀亭",
        "preface": "",
        "paragraphs": [
            "燕贺初成百尺台，一新粉堞更周回。",
            "水流东北交虹去，山自西南拥翠来。",
            "瓦缝参差千户密，市城翕聚六门开。",
            "宾俦眺望从今始，佳气随风入酒杯。"
        ],
        "notes": "",
        "id": "9c5c99c42674c6ae037215490ede0ddd"
    },
    {
        "author": "罗椅",
        "dynasty": "宋",
        "type": "诗",
        "rhythmic": "",
        "title": "元旦试笔",
        "preface": "",
        "paragraphs": [
            "闻道黄河彻底清，千年气数此分明。",
            "尧民商耉浑蹉过，输与残生见太平。"
        ],
        "notes": "",
        "id": "c6c9ae82653f4753fe2c63fdbeaf43cb"
    },
    {
        "author": "罗椅",
        "dynasty": "宋",
        "type": "诗",
        "rhythmic": "",
        "title": "题向伯侨吴松雪霁图三首  其一",
        "preface": "",
        "paragraphs": [
            "暖来日晒冰滑，恨极天寒竹修。",
            "云开梵铎相诉，水活渔船自流。"
        ],
        "notes": "",
        "id": "e7597b6d332e69c9ee3e8b34348cae8b"
    },
    {
        "author": "罗椅",
        "dynasty": "宋",
        "type": "诗",
        "rhythmic": "",
        "title": "题向伯侨吴松雪霁图三首  其二",
        "preface": "",
        "paragraphs": [
            "天上清流云片，人间名胜吴松。",
            "两贤相厄已甚，頼有斜阳半峰。"
        ],
        "notes": "",
        "id": "8256cab1ae0d8fe54bdbbd7be0c7230d"
    },
    {
        "author": "罗椅",
        "dynasty": "宋",
        "type": "诗",
        "rhythmic": "",
        "title": "题向伯侨吴松雪霁图三首  其三",
        "preface": "",
        "paragraphs": [
            "天随漫解理艇，不惯霜后霜前。",
            "幸自竹篙闲著，抛来借与邻船。"
        ],
        "notes": "",
        "id": "d474cb06032ca8c7a0cd274ba09ec2bd"
    },
    {
        "author": "罗椅",
        "dynasty": "宋",
        "type": "诗",
        "rhythmic": "",
        "title": "孙氏女哀词三章  其一",
        "preface": "",
        "paragraphs": [
            "秋风萧飒兮白露零，汝坟何在兮何草为青。",
            "昨秋此日兮犹冀汝生，洒墨我别兮人间父子之情。",
            "我枯如腊兮涕更纵横。"
        ],
        "notes": "",
        "id": "29e06c39639c07a64f72f61baf8ca76c"
    },
    {
        "author": "罗椅",
        "dynasty": "宋",
        "type": "诗",
        "rhythmic": "",
        "title": "孙氏女哀词三章  其二",
        "preface": "",
        "paragraphs": [
            "秋风萧飒兮白露晞，五十年闺闼兮宁识马嘶。",
            "衔辔迫人兮魂为之飞，归来一空兮不死何为。",
            "谁为此祸兮使汝当之。"
        ],
        "notes": "",
        "id": "29e06c39639c07a64f72f61baf8ca76c"
    },
    {
        "author": "罗椅",
        "dynasty": "宋",
        "type": "诗",
        "rhythmic": "",
        "title": "孙氏女哀词三章  其三",
        "preface": "",
        "paragraphs": [
            "秋风萧飒兮白露下，岂不日月兮照我下土。",
            "持此白头兮言归何所，默已不堪兮哭微更苦。",
            "儿孙为吾一恸兮万万古。"
        ],
        "notes": "",
        "id": "29e06c39639c07a64f72f61baf8ca76c"
    },
    {
        "author": "罗椅",
        "dynasty": "宋",
        "type": "诗",
        "rhythmic": "",
        "title": "瞌睡诗",
        "preface": "",
        "paragraphs": [
            "瞌睡从何来，譬若风雨至。",
            "曲几不待凭，虚櫺那暇寄。",
            "应人眉强撑，伸手扇已坠。",
            "径游华胥国，欲见混沌帝。",
            "齁齁自成腔，兀兀更有味。",
            "息疎疑暂醒，气窒还扶醉。",
            "儿童欲恼翁，摇膝问某字。",
            "吻间仅一答，言下已复寐。",
            "杂然拍手笑，欲嗔嗔不遂。",
            "何曾参佛祖，先会点头意。",
            "何曾逢曲车，流涎已沾袂。",
            "不省较短长，谁能问兴替。",
            "阴天百怪舞，开口辄差异。",
            "三百六十日，何似长瞌睡。"
        ],
        "notes": "",
        "id": "0db419f18289ecfb632c85a9fd88a76a"
    },
    {
        "author": "罗椅",
        "dynasty": "宋",
        "type": "诗",
        "rhythmic": "",
        "title": "读曾景建四诗",
        "preface": "",
        "paragraphs": [
            "骚客诗翁死有灵，君行亦足慰飘零。",
            "甫云来共长沙醉，原谓何如泽畔醒。",
            "一瓣谁堪续香供，四诗今拟当埋名。",
            "黄花红叶秋天晚，想见潇湘野鹜汀。"
        ],
        "notes": "",
        "id": "216934e3665bf4e7d29844c865f0bf1c"
    },
    {
        "author": "罗椅",
        "dynasty": "宋",
        "type": "诗",
        "rhythmic": "",
        "title": "绝句二首  其一",
        "preface": "",
        "paragraphs": [
            "岩青树绿坱兮轧，涧落云寒折以清。",
            "二月山矾九月桂，江南处处得闲行。"
        ],
        "notes": "",
        "id": "d1cb338dfcd3a78e0995d78d0cc792be"
    },
    {
        "author": "罗椅",
        "dynasty": "宋",
        "type": "诗",
        "rhythmic": "",
        "title": "绝句二首  其二",
        "preface": "",
        "paragraphs": [
            "楚山叶脱洞庭波，纫落毛兮制薜萝。",
            "欲识千秋万古意，前人此句后人哦。"
        ],
        "notes": "",
        "id": "bfd41303048136c3cb6a6f7c81919aff"
    },
    {
        "author": "罗椅",
        "dynasty": "宋",
        "type": "诗",
        "rhythmic": "",
        "title": "见陈制帅子华二首  其一",
        "preface": "",
        "paragraphs": [
            "北山老子勉斋翁，总把经纶付我公。",
            "胸次诗书行杲日，兵前草木转春风。",
            "五谿衣服桑麻尽，万里东南烟火空。",
            "直待此行料理著，却镌歌颂对闽中。"
        ],
        "notes": "",
        "id": "f1448cdb132975ea6b4a14918e069b3a"
    },
    {
        "author": "罗椅",
        "dynasty": "宋",
        "type": "诗",
        "rhythmic": "",
        "title": "见陈制帅子华二首  其二",
        "preface": "",
        "paragraphs": [
            "奇功毕竟属吾曹，狄武襄无诸葛豪。",
            "翠羽葆行禽孟获，金龙衣在失侬高。",
            "春生洲渚千麾出，麦熟崆峒万矢櫜。",
            "从此南人不反矣，犂边犊是带边刀。"
        ],
        "notes": "",
        "id": "1281e7b432ad26df344b5607eabca3da"
    },
    {
        "author": "罗椅",
        "dynasty": "宋",
        "type": "诗",
        "rhythmic": "",
        "title": "寄云巢",
        "preface": "",
        "paragraphs": [
            "芰制荷衣不御寒，古人持以傲罗纨。",
            "隠虽有味非中道，出本无心始耐看。",
            "钓濑不妨侵帝坐，跨鲸何似对金銮。",
            "先生出手前贤上，莫恋松风十二盘。"
        ],
        "notes": "",
        "id": "d21388ef3d70b4befec1c24a2539d90c"
    },
    {
        "author": "罗椅",
        "dynasty": "宋",
        "type": "诗",
        "rhythmic": "",
        "title": "寄杜南安子野",
        "preface": "",
        "paragraphs": [
            "松竹林中琴一枝，妖岚散作半江漪。",
            "县于庾岭梅差近，政看圜扉草便知。",
            "熟事无多迎客早，清吟未了放衙迟。",
            "朔云野雪沧江远，不得相从且寄诗。"
        ],
        "notes": "",
        "id": "eaf873f892125eee038d221d0777d73b"
    },
    {
        "author": "罗椅",
        "dynasty": "宋",
        "type": "诗",
        "rhythmic": "",
        "title": "酬杨休文",
        "preface": "",
        "paragraphs": [
            "未交君臂得君诗，一掬清寒已可知。",
            "写就榴皮书壁字，吟成松上步虚词。",
            "卧看山月凉生梦，饥嚼梅花香透脾。",
            "襆被携琴不可晚，江郊今政雪来时。"
        ],
        "notes": "",
        "id": "55a76452b6753e82a1ceecf434353b14"
    },
    {
        "author": "罗椅",
        "dynasty": "宋",
        "type": "诗",
        "rhythmic": "",
        "title": "江水",
        "preface": "",
        "paragraphs": [
            "江云粘水湿西风，冷落汀洲起夜鸿。",
            "甚欲吟秋少才思，不如岸北岸南枫。"
        ],
        "notes": "",
        "id": "0d079566912ed7179ea44b9cdcbe9b7c"
    },
    {
        "author": "罗椅",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "华裾客子袖文过。"
        ],
        "notes": "",
        "id": "7225c7784ab29816b3da99273a5cf929"
    }
]