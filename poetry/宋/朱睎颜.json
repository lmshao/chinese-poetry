[
    {
        "author": "朱睎颜",
        "dynasty": "宋",
        "type": "诗",
        "rhythmic": "",
        "title": "饯吕子敬赴漕台",
        "preface": "",
        "paragraphs": [
            "北风吹海波，寒气已惨栗。",
            "岁功方告成，上计仓廪实。",
            "大府督先期，列城群彦集。",
            "公来亲奉辞，王事有远役。",
            "入登和钧堂，咨诹侍前席。",
            "力陈功利源，首先二三策。",
            "民实吾同胞，苛痛体均一。",
            "商贾趁懋迁，负贩致其力。",
            "上以奉王供，下以和民食。",
            "嗟余忝命吏，三载贰下邑。",
            "适丁岁屡艰，课计虚所入。",
            "使车勤远人，问俗考肥瘠。",
            "念兹灾疹余，推额减其籍。",
            "寒者煦之温，饥者哺之粒。",
            "向非大府严，云雨手转剧。",
            "公归被顾问，为我对以臆。",
            "倘能出泥泽，穷困非所惜。",
            "相期在岁寒，梅边问消息。"
        ],
        "notes": "",
        "id": "29c7e4cd5b9c88173b938e7bc49844c2"
    },
    {
        "author": "朱睎颜",
        "dynasty": "宋",
        "type": "诗",
        "rhythmic": "",
        "title": "吴兴杂咏",
        "preface": "",
        "paragraphs": [
            "吴兴山水窟，清远古今闻。",
            "水入孤城合，山来别县分。",
            "寒川明野烧，晓碓湿溪云。",
            "试贳乌程酒，微声透客醺。"
        ],
        "notes": "",
        "id": "26f388b8371eecc402db2202b8fc7f99"
    }
]