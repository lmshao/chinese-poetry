[
    {
        "author": "吴淑",
        "dynasty": "宋",
        "type": "诗",
        "rhythmic": "",
        "title": "送僧归天宁万年禅院",
        "preface": "",
        "paragraphs": [
            "偶携筇杖辞青嶂，便赐兰牙染紫衣。",
            "城阙暂随明月至，江湖还共白云归。",
            "楼中夕照山川秀，盘里春蔬笋蕨肥。",
            "我为浮名闲未得，他时莲社愿相依。"
        ],
        "notes": "",
        "id": "b970e480c64ebb7498d76b0dc5885c39"
    },
    {
        "author": "吴淑",
        "dynasty": "宋",
        "type": "诗",
        "rhythmic": "",
        "title": "题义门胡氏华林书院",
        "preface": "",
        "paragraphs": [
            "高隠仙山下，依山携草堂。",
            "穷年乐石水，切意玩缣缃。",
            "竹径来嵇阮，鱼梁集惠庄。",
            "论文探致极，寻古袭遗芳。",
            "沉意诗书苑，游心翰墨场。",
            "海鹏潜羽翼，露豹郁文章。",
            "侠洽千门庆，联翩却桂香。",
            "活和资胜景，变化得神方。",
            "虚槛临寒水，平皋占夕阳。",
            "溪云蒸柱础，岚气润衣裳。",
            "露叶飘书幌，风花落酒觞。",
            "往还乘月喜，酬唱为春忙。",
            "宗族传雍睦，门闾被宠光。",
            "高情谁可及，积善不能量。",
            "顾我何为者，多年别故乡。",
            "他时归计遂，依附葺云房。"
        ],
        "notes": "",
        "id": "90433667e6f05847aca8bc1fd8133285"
    },
    {
        "author": "吴淑",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "浴殿夜凉初阁笔，渚宫秋晚得悬车。"
        ],
        "notes": "",
        "id": "eb8f286e1128abd5d9aa49d99b02440c"
    },
    {
        "author": "吴淑",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "晓羹沉玉杵，寒鲊叠金绵。"
        ],
        "notes": "",
        "id": "c6a4dfb6d9bebce0e3882d95f3a8d1a7"
    }
]