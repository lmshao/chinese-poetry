[
    {
        "author": "周献甫",
        "dynasty": "宋",
        "type": "诗",
        "rhythmic": "",
        "title": "嘲秃笔",
        "preface": "",
        "paragraphs": [
            "中书君己不中书，椎钝无心费指呼。",
            "别有管城堪任使，从教骂作笔头奴。"
        ],
        "notes": "",
        "id": "b89e1da95a5897c6ece357431c243247"
    },
    {
        "author": "周献甫",
        "dynasty": "宋",
        "type": "诗",
        "rhythmic": "",
        "title": "斋扉",
        "preface": "",
        "paragraphs": [
            "暂别斋扉数日余，重来整顿案头书。",
            "砚池干恐蚍蜉入，笔管闲容果臝居。",
            "叶长密留梅实少，笋生多补竹茎疏。",
            "匆匆未暇供吟课，鶑送清声一起予。"
        ],
        "notes": "",
        "id": "d493fd25ac20b78be9211445a57cbf15"
    },
    {
        "author": "周献甫",
        "dynasty": "宋",
        "type": "诗",
        "rhythmic": "",
        "title": "羃窗",
        "preface": "",
        "paragraphs": [
            "薄纸新糊就，翛然一室清。",
            "有风寒不到，无月夜能明。",
            "暂隔前山色，时敲落叶声。",
            "冻蝇可憎汝，钻扑漫营营。"
        ],
        "notes": "",
        "id": "3abc43018c3af860f5c586edf0865c69"
    },
    {
        "author": "周献甫",
        "dynasty": "宋",
        "type": "诗",
        "rhythmic": "",
        "title": "邹震父迁居界步",
        "preface": "",
        "paragraphs": [
            "买得林庐在水西，眼前幽事总相宜。",
            "溪山处分鶑看管，梅竹添差鹤护持。",
            "旋理小园增野趣，先留隙地作楼基。",
            "却来界步晴岚底，收拾湄湘八景诗。"
        ],
        "notes": "",
        "id": "1cf257965c865b3d17df85d220d87692"
    },
    {
        "author": "周献甫",
        "dynasty": "宋",
        "type": "诗",
        "rhythmic": "",
        "title": "吟轩",
        "preface": "",
        "paragraphs": [
            "何以号吟轩，疎窗矮屋椽。",
            "纸抄唐绝句，壁写宋诗篇。",
            "闲或支颐坐，慵来枕肘眠。",
            "读他三两意，心下自欣然。"
        ],
        "notes": "",
        "id": "d55f527624408b2697168bd4cb3ae278"
    }
]