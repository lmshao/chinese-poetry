[
    {
        "author": "赵崇㻱",
        "dynasty": "宋",
        "type": "诗",
        "rhythmic": "",
        "title": "丛桂轩 嫩红",
        "preface": "",
        "paragraphs": [
            "昨夜西风吹御沟，红摇桂子麝香浮。",
            "蟾宫影散三千界，玉殿根盘第一流。",
            "仙骨知非凡俗相，锦标喜簇少年头。",
            "欲从云外移真种，试向丹梯最上游。"
        ],
        "notes": "",
        "id": "2a9495e3cc4fafd3d34b0ece92333d3e"
    },
    {
        "author": "赵崇㻱",
        "dynasty": "宋",
        "type": "诗",
        "rhythmic": "",
        "title": "丛桂轩 口黄",
        "preface": "",
        "paragraphs": [
            "半轩秋雨染鹅黄，望里还疑分外香。",
            "月到树傍生浄想，云开花底拥仙装。",
            "披襟笑赏和衣馥，携手高攀满袖芳。",
            "信道男儿输宿愿，一枝早占广寒香。"
        ],
        "notes": "",
        "id": "e84bb27d1697a08c423bd1e45dfe259e"
    },
    {
        "author": "赵崇㻱",
        "dynasty": "宋",
        "type": "诗",
        "rhythmic": "",
        "title": "丛桂轩 妖白",
        "preface": "",
        "paragraphs": [
            "种自姮娥宫里栽，如何亦向世间开。",
            "偏宜素质妆秋晚，不比晚华怕早摧。",
            "风递香来薰绮席，月移影上弄瑶台。",
            "看时直欲令人醉，似向琼林宴御杯。"
        ],
        "notes": "",
        "id": "def05523670f3f8d6098c8f66c08bb40"
    },
    {
        "author": "赵崇㻱",
        "dynasty": "宋",
        "type": "诗",
        "rhythmic": "",
        "title": "丛桂轩 老翠",
        "preface": "",
        "paragraphs": [
            "霓裳阿妹舞婆娑，老翠连云秀复华。",
            "露令山房笼月色，风清池馆落天葩。",
            "分来窦氏三秋种，斧罢吴生几树花。",
            "莫讶仙才无用处，一朝队引啸烟霞。"
        ],
        "notes": "",
        "id": "1e72dff8b5982df79ebfa03ab7e4b147"
    }
]