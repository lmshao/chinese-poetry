[
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其一",
        "preface": "",
        "paragraphs": [
            "一进一退，一动一静，须信那伽常在定。",
            "一擒一纵，一杀一活，四方八面活鱍鱍。",
            "嘉州大象吃盐多，陕府铁牛添得渴。"
        ],
        "notes": "",
        "id": "bbb1ad5d72202a870004c205868df843"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其二",
        "preface": "",
        "paragraphs": [
            "满目纷纷呈瑞雪，填沟塞壑谁辨别。",
            "文殊无处顿浑身，普贤失却真妙诀。",
            "乌鸦变作白头鸦，铁树翻成银线结。",
            "报诸人，瞥不瞥，庭际无人立片时，便是太平底时节。"
        ],
        "notes": "",
        "id": "41a715325841d8372688f4af8a17ed10"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其三",
        "preface": "",
        "paragraphs": [
            "有物先天地，无形本寂寥。",
            "能为万象主，不逐四时凋。"
        ],
        "notes": "",
        "id": "4dfff19101f3148569d74aaaf6d2e5ef"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其四",
        "preface": "",
        "paragraphs": [
            "久雨忽晴，天清地宁。",
            "寒山抚掌，拾得忻忻。",
            "恁么会得，旱地遭钉。"
        ],
        "notes": "",
        "id": "035c309a38af9c834a8a7bed56c55727"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其五",
        "preface": "",
        "paragraphs": [
            "幽禽噪破那伽定，便见文星入寺来。",
            "倒屣门迎开笑面，林泉陡觉起风雷。"
        ],
        "notes": "",
        "id": "aa335b9f898387575f0630b8b0db5398"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其六",
        "preface": "",
        "paragraphs": [
            "即心即佛，铁牛无骨。",
            "非心非佛，空山突兀。"
        ],
        "notes": "",
        "id": "ba574ecffd15a8e8b5025d7a1dd9632d"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其七",
        "preface": "",
        "paragraphs": [
            "有句无句，如藤倚树。",
            "石裂崖崩，毒蛇当路。",
            "树倒藤枯，悉哩苏𠰷。"
        ],
        "notes": "",
        "id": "a665301c297b2c70f2dceaa5269979d8"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其八",
        "preface": "",
        "paragraphs": [
            "云开千嶂出，木落一枝分。",
            "相见又无事，不来还忆君。"
        ],
        "notes": "",
        "id": "cc2f07f5e2a1f62e1e9d4160d6162104"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其九",
        "preface": "",
        "paragraphs": [
            "今朝六月十五，祝圣升堂击鼓。",
            "木童火里吹笙，石女云中作舞。",
            "也大奇，也大奇，天无四壁，地绝八维。",
            "五湖四海来入贡，衲僧闻见眼如眉。"
        ],
        "notes": "",
        "id": "567cebae88ffaf5eb8c1289585d8b0d9"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其一○",
        "preface": "",
        "paragraphs": [
            "乌巨今日解夏，乃遵黄面老子二千年前话霸。",
            "验蜡人彻底冰清，护戒珠了无缝罅。",
            "唯有露柱灯笼，不肯入遮保社。",
            "从来心似铁，端不受差排。"
        ],
        "notes": "",
        "id": "a342cb0b94d883a296f54a614b098d6c"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其一一",
        "preface": "",
        "paragraphs": [
            "一叶飘空万木秋，翻思光境急川流。",
            "若人识得其中意，坐断千差向上头。"
        ],
        "notes": "",
        "id": "6f0f537044c2fd30c3764e9994dbf14f"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其一二",
        "preface": "",
        "paragraphs": [
            "天上月圆，人间月半。",
            "槌鼓升堂，理旧公案。",
            "车不横推，理无曲断。"
        ],
        "notes": "",
        "id": "e2e6593fbe2a2f02fca774be0040e1b2"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其一三",
        "preface": "",
        "paragraphs": [
            "世尊拈花，勾贼破家。",
            "迦叶微笑，声前失照。",
            "雪峰辊毬，双放双收。",
            "玄沙未彻，眼中拔屑。",
            "云门顾鉴，递相脱赚。",
            "俱胝竖指，全无巴鼻。",
            "遮一队汉，敌国家财。"
        ],
        "notes": "",
        "id": "b4bbf8f173da7cfdd57ac221453a91c8"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其一四",
        "preface": "",
        "paragraphs": [
            "少室单传，衲僧巴鼻。",
            "碓觜生花，馿鸣狗吠。",
            "厕坑筹子念摩诃，惊起法身无处避。",
            "无处避，若为论，我行荒草里，汝又入深村。"
        ],
        "notes": "",
        "id": "feec3a16ff6064dcafa2bb54c94bfdc0"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其一五",
        "preface": "",
        "paragraphs": [
            "在眼曰见，在耳曰闻。",
            "在手执捉，在足运奔。",
            "豁开则东西南北，把住则毫发不存。"
        ],
        "notes": "",
        "id": "c676d1e8203089aeba6eed987668df1c"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其一六",
        "preface": "",
        "paragraphs": [
            "静悄悄处跳得出，閙浩浩处可横身。",
            "閙浩浩处挨得行，静悄悄处堪驻足。"
        ],
        "notes": "",
        "id": "10a36a4d4d743be0753d3180d91c2cf9"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其一七",
        "preface": "",
        "paragraphs": [
            "月生一，无角铁牛眠少室。",
            "月生二，赤脚波斯入閙市。",
            "月生三，冰生于水，青出于蓝。",
            "文殊堂里万菩萨，夜来尽向此中参。"
        ],
        "notes": "",
        "id": "358fdf8d9abc1e5fa57396fa48c62af3"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其一八",
        "preface": "",
        "paragraphs": [
            "一新一旧，跳出窠臼。",
            "一出一入，胡餠里呷汁。",
            "一擒一纵，开眼作梦。",
            "一照一用，鳝鱼走入麻油瓮。"
        ],
        "notes": "",
        "id": "fbaed9c164d51d63a1ae5248cecae22f"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其一九",
        "preface": "",
        "paragraphs": [
            "日南长至，庆无不利。",
            "石笋暗抽条，寒岩增暖气。",
            "东村王老半醉半醒，林下道人没巴没鼻。"
        ],
        "notes": "",
        "id": "b8b6847fa249b2f5b00ae6cdfe7fb69c"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其二○",
        "preface": "",
        "paragraphs": [
            "元正一旦，万事成办。",
            "大乘小乘，井索钱贯。",
            "更问佛法如何，也是秦时𨍏轹钻。"
        ],
        "notes": "",
        "id": "544d27a163d3d5b3dc5519b3021523e3"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其二一",
        "preface": "",
        "paragraphs": [
            "贤劫千佛数，末后最慇懃。",
            "倒握降魔杵，高标利物拳。",
            "心肝无屈曲，肠胃有区分。",
            "神通愿力虽无尽，且为山僧护法门。"
        ],
        "notes": "",
        "id": "a3a1b32a204efe7c484ed2b8f86a844a"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其二二",
        "preface": "",
        "paragraphs": [
            "生铁铸牛头，牵犁还拽杷。",
            "智者笑忻忻，愚人惊怪差。",
            "古往今来几百年，更向鬼门重贴卦。"
        ],
        "notes": "",
        "id": "c4eaaf27246be7bfa5bcce30e3aa978a"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其二三",
        "preface": "",
        "paragraphs": [
            "因我得礼你，穷源亲到底。",
            "礼拜了烧香，自倒还自起。"
        ],
        "notes": "",
        "id": "b3f1a83bcd771b1b039fc1fe191e342b"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其二四",
        "preface": "",
        "paragraphs": [
            "诸佛不说说，祖师不闻闻。",
            "留下一转语，千古镇乾坤。"
        ],
        "notes": "",
        "id": "b3c1b7ae389990b3049fbd2289195662"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其二五",
        "preface": "",
        "paragraphs": [
            "今佛放光明，助发实相义。",
            "希有诸比丘，是中难比况。"
        ],
        "notes": "",
        "id": "119108d37a123cc13fd3560b6f02dce8"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其二六",
        "preface": "",
        "paragraphs": [
            "月生一，万像不能逃影质。",
            "月生二，东行不见西行利。",
            "月生三，无言童子口喃喃。"
        ],
        "notes": "",
        "id": "b202fda15fa1b1bcfa50e3a9d254332f"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其二七",
        "preface": "",
        "paragraphs": [
            "一叶落，天下秋，南来北往竟悠悠。",
            "一句通，万机息，上下四维无等匹。",
            "西天人不会唐言，独坐少林痴面壁。",
            "带累儿孙不丈夫，被人唤作白拈贼。",
            "云门念七好参详，宝公不是闲和尚。"
        ],
        "notes": "",
        "id": "9469331d825faec0dd72ad27c6248611"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其二八",
        "preface": "",
        "paragraphs": [
            "月圆月缺，循途守辙。",
            "打破牢关，天宽地宽。"
        ],
        "notes": "",
        "id": "4a31582b7f18cc198b524e7d3c4f409c"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其二九",
        "preface": "",
        "paragraphs": [
            "虽与我同条生，不与我同条死。",
            "稔闻在七闽，扬尘兼簸土。",
            "凌茂宗风不奈何，今朝喜见清平路。"
        ],
        "notes": "",
        "id": "a905b6268ab04d8c11162aec28399942"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其三○",
        "preface": "",
        "paragraphs": [
            "一切数句非数句，与吾灵觉何交涉。",
            "毒蛇钻入你鼻孔，虾蟆咬破你眼睛。"
        ],
        "notes": "",
        "id": "73623ad4efa7be49130d2cbc5835540c"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其三一",
        "preface": "",
        "paragraphs": [
            "方脱钟山阶级难，却来遮里养残躯。",
            "那知踪迹难遮掩，又见驱驰走使符。"
        ],
        "notes": "",
        "id": "c58a9b6a708933742978f791e10ee4d9"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其三二",
        "preface": "",
        "paragraphs": [
            "狮子教儿迷子诀，拟前跳掷早翻身。",
            "罗纹结角交锋处，鹘眼临时失却踪。"
        ],
        "notes": "",
        "id": "1bb4e95f1fc7f35a5be592e164a24c65"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其三三",
        "preface": "",
        "paragraphs": [
            "莫除荆棘建伽蓝，七佛常来此处参。",
            "地久天长功不坠，天花时复雨毵毵。"
        ],
        "notes": "",
        "id": "088c946e117684b7a428b8f85584d68c"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其三四",
        "preface": "",
        "paragraphs": [
            "利剑斩虚空，万象鸣嚗嚗。",
            "年年向斯辰，令人倍发恶。"
        ],
        "notes": "",
        "id": "13c6296713d681845758632023273979"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其三五",
        "preface": "",
        "paragraphs": [
            "秋江清浅时，白鹭和烟岛。",
            "良哉观世音，全身入荒草。"
        ],
        "notes": "",
        "id": "4a13bc35b6e770bc6e6f565c1468bc37"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其三六",
        "preface": "",
        "paragraphs": [
            "拳来拳应，踢来踢应。",
            "拳踢交参，孰负孰胜。",
            "摇头摆尾过牢关，刖足之言谁肯信。"
        ],
        "notes": "",
        "id": "337ea6221b65089a6cf66b252a34db67"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其三七",
        "preface": "",
        "paragraphs": [
            "呼猿洞口，虚空迸裂。",
            "鸦飞不度，如行如说。"
        ],
        "notes": "",
        "id": "4540038eb41a81f3d81e0af1965ca3c1"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其三八",
        "preface": "",
        "paragraphs": [
            "辅弼宗门有老成，一番提掇一番新。",
            "咬姜呷醋知醎淡，便是丛林过量人。"
        ],
        "notes": "",
        "id": "b1f6137f49ae2651b47fd085b9b8704e"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其三九",
        "preface": "",
        "paragraphs": [
            "一手不独拍，众手鸣掴掴。",
            "豁开三要三玄门，堪与人天为轨则。"
        ],
        "notes": "",
        "id": "009e05c5e8f92047c784b25e2ee3db5c"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其四○",
        "preface": "",
        "paragraphs": [
            "今朝十五日，丛林皆结制。",
            "径山有条攀条，无条攀例。",
            "逼拶露柱灯笼，尽要心空及第。",
            "现前普请证明，不妨神通游戏。",
            "下座各叙时暄，便是灵山受记。"
        ],
        "notes": "",
        "id": "11be5098c2a02f7c33966df4505d368b"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其四一",
        "preface": "",
        "paragraphs": [
            "佛法无人说，虽慧不能了。",
            "去却上头关，面南看北斗。"
        ],
        "notes": "",
        "id": "f8e1694f14c55c489ad034618892e3ae"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其四二",
        "preface": "",
        "paragraphs": [
            "心同虚空界，示等虚空法。",
            "证得虚空时，无是无非法。"
        ],
        "notes": "",
        "id": "0dae1c5c560456a9f2a23f93218e40d2"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其四三",
        "preface": "",
        "paragraphs": [
            "六月炎炎如火热，谁知冷处胜冰雪。",
            "红尘閙市等个人，七佛轨仪都漏泄。",
            "报龙王，须福护，大千捏聚为檀度。",
            "一言劄住万机通，自然光壮少林风。"
        ],
        "notes": "",
        "id": "b32a8646b9147af79cd283708a043f28"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其四四",
        "preface": "",
        "paragraphs": [
            "吞却与吐却，算来无处著。",
            "要见滑稽人，便是黄幡绰。"
        ],
        "notes": "",
        "id": "de685d4b5f9c541afbe10dd96364bbaf"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其四五",
        "preface": "",
        "paragraphs": [
            "昔年相见谈真谛，今日升堂话去来。",
            "一念廓然无向背，春光铁树自花开。"
        ],
        "notes": "",
        "id": "ccd1e85463ce45e3384340dbc3977695"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其四六",
        "preface": "",
        "paragraphs": [
            "油煎石磉盘，风吹毛毬走。",
            "虚空背上白毛生，拈得鼻孔失却口。"
        ],
        "notes": "",
        "id": "e047bd241ecc4f91a01a9ae75aef6a42"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其四七",
        "preface": "",
        "paragraphs": [
            "修造未逾两个月，丛林便觉日荒凉。",
            "今朝重整旧洪范，铁佛须教尽放光。"
        ],
        "notes": "",
        "id": "d00f8b6d3449d6ade2e7f6e7796c276a"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其四八",
        "preface": "",
        "paragraphs": [
            "五月五日端午节，阴云叆叇，甘雨未决。",
            "君王降赐宝香，林下祈求恳切。",
            "孚祐龙，善时节，好将一雨润焦枯，帀地清凉消恼热。"
        ],
        "notes": "",
        "id": "19885aa58f1f84e6dd36814b2d34e37f"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其四九",
        "preface": "",
        "paragraphs": [
            "有佛处，不得住，陕府铁牛双角露。",
            "无佛处，急走过，南海波斯鼻孔大。",
            "三千里外摘杨花，种豆由来生稻麻。"
        ],
        "notes": "",
        "id": "8fb64ee0258689861f175218979df4f2"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其五○",
        "preface": "",
        "paragraphs": [
            "虎骤龙骧与么来，蓦然平地起风雷。",
            "棒头正眼明如日，凛凛清风廓九垓。"
        ],
        "notes": "",
        "id": "2be951633ac0810bee0950f2b17940da"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其五一",
        "preface": "",
        "paragraphs": [
            "四月十五日结，七月十五日解。",
            "六只骰子满盆红，大都只是看头米。"
        ],
        "notes": "",
        "id": "9d861554350e7d05a845c94f9579ac3b"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其五二",
        "preface": "",
        "paragraphs": [
            "虚空可量风可系，无能尽说佛功德。",
            "佛功德海既难量，吾君圣寿亦如是。"
        ],
        "notes": "",
        "id": "258e004ec5aa0eb0331c4a94265d88a5"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其五三",
        "preface": "",
        "paragraphs": [
            "持钵去，持钵归。",
            "草鞋根断通消息，玲珑八面尽光辉。",
            "游魔宫，入虎穴。",
            "当机撞著恶聱头，直教心地顿休歇。"
        ],
        "notes": "",
        "id": "a28f94fd0efd2dbab84fbb28f9ef5bc8"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其五四",
        "preface": "",
        "paragraphs": [
            "一手不独拍，两手鸣掴掴。",
            "豁开三要三玄，捏碎佛祖标格。",
            "村歌社舞得人憎，胜似当年白拈贼。"
        ],
        "notes": "",
        "id": "009e05c5e8f92047c784b25e2ee3db5c"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其五五",
        "preface": "",
        "paragraphs": [
            "今朝三月十五，天色半晴半雨。",
            "十分春色在枝头，满眼觑见没可覩。",
            "报诸人，莫莽卤，甜瓜彻蒂甜，苦瓠连根苦。"
        ],
        "notes": "",
        "id": "3810119e0270ade98877a32ddebf1554"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其五六",
        "preface": "",
        "paragraphs": [
            "南泉起模画样，长庆披砂拣金。",
            "云门鼻孔先穿，雪窦据款结案。"
        ],
        "notes": "",
        "id": "f797b0b5aebd6f276763497a61a52677"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其五七",
        "preface": "",
        "paragraphs": [
            "只此见闻非见闻，无余声色可呈君。",
            "个中若了元无事，体用何妨分不分。"
        ],
        "notes": "",
        "id": "9e955c3b5fb0bb87e439c23fd155ddb8"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其五八",
        "preface": "",
        "paragraphs": [
            "即心即佛也揖出，非心非佛也揖出。",
            "地转天回岂等闲，即知此物非他物。",
            "以此显追崇，决定当超越。",
            "次回阴隲保家堂，自然福寿永无双。"
        ],
        "notes": "",
        "id": "8ddd4b8a76c3d558731286f9340878a6"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其五九",
        "preface": "",
        "paragraphs": [
            "达磨不来东土，二祖不往西天。",
            "石室行者蹈碓忘却移步，玄沙讨鱼卖峭蹈翻钓船。"
        ],
        "notes": "",
        "id": "8a557cf311f4f9a9a1e4d480beeae563"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其六○",
        "preface": "",
        "paragraphs": [
            "一个葫芦才倒地，满地葫芦尽倾倒。",
            "欲识单传直指禅，今日鬭凑得恰好。"
        ],
        "notes": "",
        "id": "26a1d033c7c100539b19a94f85fa12d0"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其六一",
        "preface": "",
        "paragraphs": [
            "四年居此日波波，累及禅和不奈何。",
            "今感圣恩林下去，一轮秋月照天河。"
        ],
        "notes": "",
        "id": "2bca8bd1dc70ce05fd9400c05137b9ea"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其六二",
        "preface": "",
        "paragraphs": [
            "去年八月间，得旨与安闲。",
            "摆动水云性，纵步到阳山。",
            "元宅诸子弟，忻然力追攀。",
            "庵居三个月，开怀宇宙宽。",
            "忽接四明信，来书意盘桓。",
            "天童虚法席，使君语犹端。",
            "迢迢遣专使，不问路行难。",
            "山僧临晚景，不敢自相瞒。",
            "搥鼓乐与行，四众亦欣欢。",
            "先师未了底，应是起波澜。",
            "一回饮水一回噎，临济德山俱汗颜。"
        ],
        "notes": "",
        "id": "dc2dd3d70b5dd8b275f11c0f2a681619"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其六三",
        "preface": "",
        "paragraphs": [
            "二千年前旧公案，今日拈来重剖判。",
            "任是铁眼与铜睛，也须更入红炉煅。"
        ],
        "notes": "",
        "id": "ff3a7aa7bb6ff35a04127c98f13a2591"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其六四",
        "preface": "",
        "paragraphs": [
            "居于富贵中，不为富贵误。",
            "赤手挨开解脱门，四方八面俱独步。",
            "佛祖不知由，凭谁立本据。",
            "咄咄咄，力㘞希，闻见觉知齐合掌，铁牛生得凤凰儿。"
        ],
        "notes": "",
        "id": "c491f4bffd15a0b698f9f0daaf9b3e09"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其六五",
        "preface": "",
        "paragraphs": [
            "日日是好日，时时是好时。",
            "惟有十月二十二，吉星垂照最希奇。"
        ],
        "notes": "",
        "id": "11ec4c414c246cd5efa0856043324421"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂四首  其一",
        "preface": "",
        "paragraphs": [
            "释迦不说说，迦叶不闻闻。",
            "天河风浪静，星斗位区分。"
        ],
        "notes": "",
        "id": "75d95c322b30e354da4967e27c9b06c0"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂四首  其二",
        "preface": "",
        "paragraphs": [
            "山河大地不是幻，日月星辰不是幻。",
            "明暗色空不是幻，四圣六凡不是幻。",
            "山僧说底不是幻，诸人听底不是幻。"
        ],
        "notes": "",
        "id": "6cb14ffb5ce3f0b7819560ce8eec9a70"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂四首  其三",
        "preface": "",
        "paragraphs": [
            "眼里耳里绝纤尘，铁眼铜睛觑不破。",
            "蚊子排头咬铁钉，上下四维俱匌匝。",
            "只将此语报深恩，朵朵红莲火里发。"
        ],
        "notes": "",
        "id": "748b6dfe67b50e296bff973ac06be7c8"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂四首  其四",
        "preface": "",
        "paragraphs": [
            "一年三百六十日，今宵正是结交头。",
            "移身换步无多子，六合清风来未休。"
        ],
        "notes": "",
        "id": "f873d9283a5ae5de6bc13d026b9a2f4e"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "颂古十一首  其一",
        "preface": "",
        "paragraphs": [
            "斫却月中桂，清光转更多。",
            "狐狸俱屏迹，狮子奋金毛。"
        ],
        "notes": "",
        "id": "6b2008621a41c8885891eff081859732"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "颂古十一首  其二",
        "preface": "",
        "paragraphs": [
            "狗子无佛性，杀人便偿命。",
            "楚痛百千般，因邪却打正。"
        ],
        "notes": "",
        "id": "6e60aa3a09b3b1be71a85009c97b4817"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "颂古十一首  其三",
        "preface": "",
        "paragraphs": [
            "出得何如未出时，瞎馿成队丧全机。",
            "而今四海平如砥，芦管迎风撩乱吹。"
        ],
        "notes": "",
        "id": "62281ab93d72f18ce1307b1422f2ec1b"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "颂古十一首  其四",
        "preface": "",
        "paragraphs": [
            "粥了令教洗钵盂，铁船无底要人扶。",
            "片帆高挂乘风便，截海须还大丈夫。"
        ],
        "notes": "",
        "id": "9a954cdc3ce23ef246fe02b890bbea37"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "颂古十一首  其五",
        "preface": "",
        "paragraphs": [
            "一顿浑家尽灭门，更加两顿累儿孙。",
            "银山铁壁俱穿透，万里无云宇宙分。"
        ],
        "notes": "",
        "id": "746c0285e48d30e497cde9acf6dd02ea"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "颂古十一首  其六",
        "preface": "",
        "paragraphs": [
            "五百生前失却，五百生后太错。",
            "错错，谁道祥麟只一角。"
        ],
        "notes": "",
        "id": "b6813315bf83d8bcb18e6bfcd38ca497"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "颂古十一首  其七",
        "preface": "",
        "paragraphs": [
            "西江一吸了无余，突出堂堂大丈夫。",
            "尽道世间胡须赤，须知更有赤须胡。"
        ],
        "notes": "",
        "id": "29c48722ca7420f099e55ab32feea97d"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "颂古十一首  其八",
        "preface": "",
        "paragraphs": [
            "大海波涛阔，千峰气象雄。",
            "古今无间断，南北路头通。"
        ],
        "notes": "",
        "id": "2fef158be6f7550ccc6568ed7362eb48"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "颂古十一首  其九",
        "preface": "",
        "paragraphs": [
            "天高地厚人难见，海阔山遥只自知。",
            "勘破却回休借问，得便宜是落便宜。"
        ],
        "notes": "",
        "id": "4c0650bbeaf7645c6da1cc81b520b179"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "颂古十一首  其一○",
        "preface": "",
        "paragraphs": [
            "百战场中舞纛旗，将军立处十分危。",
            "游人只看锥头利，失却吹毛总不知。"
        ],
        "notes": "",
        "id": "e0ea6fbabc4f941b16f674b9454e79c3"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "颂古十一首  其一一",
        "preface": "",
        "paragraphs": [
            "屋里贩扬州，水深山更幽。",
            "终年无客到，明月自相投。"
        ],
        "notes": "",
        "id": "131bc15a020ea4af64af2b980e6301ae"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "赞布袋和尚",
        "preface": "",
        "paragraphs": [
            "禅不参，道不会，终日忙忙。",
            "弄个布袋，十字街头道等人。",
            "阿谁知渠绻缋，稽首弥勒世尊。",
            "国有宪章，三千条罪。"
        ],
        "notes": "",
        "id": "d55eaf2c2fe5b2ea00cbfe0119127550"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "赞开明禅师",
        "preface": "",
        "paragraphs": [
            "江郎入定，乌巨开山。",
            "林深路迥，火冷云寒。",
            "道大不知谁辨的，帝王亲手付金襕。"
        ],
        "notes": "",
        "id": "601abe1fd81d50b723622c8672bfdb0b"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "赞绣宝公",
        "preface": "",
        "paragraphs": [
            "针锋上直入，线缝里跳出。",
            "剪刀尺子自随身，号令乾坤齐万物。"
        ],
        "notes": "",
        "id": "2f4eab2fa6cbf40ba0fb8f35937d3658"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "赞大慧和尚",
        "preface": "",
        "paragraphs": [
            "戳瞎顶门三只眼，是非佛法一齐刬。",
            "竹篦头上放无端，正是徐六担片板。"
        ],
        "notes": "",
        "id": "0802612e8c36d9d93b9d0e4765128263"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "赞应庵和尚",
        "preface": "",
        "paragraphs": [
            "眼大如环，头匾似扇。",
            "从来不省己非，偏笑漳泉福建。",
            "著实处用无七纵八横，脱空时曰有万化千变。",
            "焚香稽首赞扬，也是神头鬼面。"
        ],
        "notes": "",
        "id": "20d50b498d7aa9aa5b5299b89a6f2553"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "赞木庵和尚",
        "preface": "",
        "paragraphs": [
            "面目森严，语言希差。",
            "不出飞猿岭，道声蔼天下。",
            "活嬾庵不传之宗，死衲僧虚头话霸。",
            "五坐道场，丛林增价。",
            "稽首拜手，虚空贴卦。"
        ],
        "notes": "",
        "id": "1de3776b8205a51c72ee3efd306e9986"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "赞径山音首座",
        "preface": "",
        "paragraphs": [
            "气宇云闲，身心木槁。",
            "顶门正眼，红日杲杲。",
            "早投长芦刬草之机，晚分双径人天之座。",
            "名山屡招而不赴，一庵超然其高卧。",
            "夫是谓丛林前辈典刑，宜与赵州同年而并操者也。"
        ],
        "notes": "",
        "id": "59ff07b6bf06637bd4ee4260b23c2edd"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "约斋张直阁画师顶相请赞",
        "preface": "",
        "paragraphs": [
            "挨开不二门，千圣须却步。",
            "直下便承当，略通一线路。",
            "佛也不奈何，谁敢当头道。",
            "道著头角生，一点黑如皂。",
            "尽情分付约齐大居士，一等人间任扬播。"
        ],
        "notes": "",
        "id": "e203f4f190a880553ad396efc6f3c294"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "真际道人请赞",
        "preface": "",
        "paragraphs": [
            "一句全提，了无向背。",
            "临济正宗，恣意破碎。",
            "弥天过犯，不容忏悔。",
            "丹青画出向人前，他家自有通人爱。"
        ],
        "notes": "",
        "id": "02e2948fbd8ac98f5082f9286701435d"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "禅人请赞  其一",
        "preface": "",
        "paragraphs": [
            "五戒不持，威仪破尽。",
            "空腹高心，言不足信。",
            "徒将朽木乱涂糊，衲僧添得膏肓病。"
        ],
        "notes": "",
        "id": "da2ad759d87dbeba0bb993b99ab92aec"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "禅人请赞  其二",
        "preface": "",
        "paragraphs": [
            "天无私盖，地无私载。",
            "如何形容，生此奇怪。",
            "为僧不禀僧仪，学佛力破佛戒。",
            "鼓舌摇唇，丛林殃害。",
            "若无伽梨裹浑身，便是当年屈突盖。"
        ],
        "notes": "",
        "id": "69369c930f6a205c35087533837222ba"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "禅人请赞  其三",
        "preface": "",
        "paragraphs": [
            "在家不读书，行脚不参禅。",
            "随流闲打閧，掘地觅青天。",
            "而今老矣方知悔，捏人痛处力加鞭。"
        ],
        "notes": "",
        "id": "d62a10b31fe9fb7849b2ddeac2900e53"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "禅人请赞  其四",
        "preface": "",
        "paragraphs": [
            "眼横鼻直村僧，肚里浑无一窖。",
            "两奉诏旨住持，添得丛林热閙。",
            "若论直指单传，正是睡梦未觉。"
        ],
        "notes": "",
        "id": "ddd8f4ac8a85faec5a66de29fcb88a7f"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "禅人请赞  其五",
        "preface": "",
        "paragraphs": [
            "入室爱用拳头，佛来也不放过。",
            "知他是圣是凡，便敢如此乱做。",
            "识得破，海坛马子似馿大。"
        ],
        "notes": "",
        "id": "7d3084b30b4acca99e8ce940eefdc5e5"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "禅人请赞  其六",
        "preface": "",
        "paragraphs": [
            "德山临济，棒喝交驰。",
            "云门顾鉴，总是愚痴。",
            "唯有径山无伎俩，握拳端坐眼如眉。"
        ],
        "notes": "",
        "id": "c7568083fa4489e00fa010cb5385e798"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "禅人请赞  其七",
        "preface": "",
        "paragraphs": [
            "水黑染成，恰似真个。",
            "据坐胡床，胡挥乱做。",
            "三十年后，此话大行。",
            "籍没乃翁，胶黏滞货。"
        ],
        "notes": "",
        "id": "c7b1d3137fc3a7cee695c70c73fc6fed"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "佛日常长老请赞",
        "preface": "",
        "paragraphs": [
            "赤手全提，金圈栗棘。",
            "跳出三要三玄，破荡佛祖窠窟。",
            "试问有何神通，尽力吐露不出。",
            "咄咄，佛日长老，与么拈出。"
        ],
        "notes": "",
        "id": "fef501cdca51bd883220342c5dae0de9"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "隆报著长老请赞",
        "preface": "",
        "paragraphs": [
            "据虎头，收虎尾，第一句下明宗旨。",
            "了无禅道与人参，滴水便见波澜起。",
            "太醒醒，难比拟。",
            "分付隆报著长老，好向丛林振纲纪。"
        ],
        "notes": "",
        "id": "7404bd74f6e8f84b719a68fd6aec44b5"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "皇太子妃请就径山升座末后说偈",
        "preface": "",
        "paragraphs": [
            "佛身无为，不堕诸数。",
            "随机示现，应无所住。",
            "如月行空，光照寰宇。",
            "廓彻信心，庄严福聚。",
            "记得先贤曾有言，皇天无亲，唯德是辅。"
        ],
        "notes": "",
        "id": "427e0077e3ade21d3d89c7518a5dd569"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "张直阁请升座末后说偈",
        "preface": "",
        "paragraphs": [
            "一句全提法界宽，大千收拾掌中观。",
            "横该竖抹超三际，迦叶徒劳强破颜。"
        ],
        "notes": "",
        "id": "40c0d9f0c05bbb6fc85ca5d7cd476023"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "赠闽清黄释褐初赴上庠",
        "preface": "",
        "paragraphs": [
            "蓦劄相逢笑脸开，也知平地起风雷。",
            "好将一滴梅溪水，为雨为霖遍九垓。"
        ],
        "notes": "",
        "id": "d7b9d3f7ea82faf22b797dc634f07e5e"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "和无著赞大慧齿发舍利",
        "preface": "",
        "paragraphs": [
            "背触全提话已圆，孤风凛凛播皇天。",
            "无端更把闲毛齿，惹得丛林口耳传。"
        ],
        "notes": "",
        "id": "cddbd5c795812de603670b02f0ac5e81"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "送昂维那出岭兼呈应庵  其一",
        "preface": "",
        "paragraphs": [
            "福城得得来相访，象骨岩前话别时。",
            "惊起石人开铁眼，倚筇遥听老猿啼。"
        ],
        "notes": "",
        "id": "151078feb6e0dce09578f5d9c6664b9c"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "送昂维那出岭兼呈应庵  其二",
        "preface": "",
        "paragraphs": [
            "云黄山下老禅庵，凌蔑宗风罪过多。",
            "君若到门深问讯，看渠伎俩复如何。"
        ],
        "notes": "",
        "id": "c2af64743ea34d9a8736d04f5c96d8e1"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "送拙庵住洪福",
        "preface": "",
        "paragraphs": [
            "瞎馿生得瞎馿儿，龌龊声名彻四维。",
            "更把少林无孔笛，逢人应是逆风吹。"
        ],
        "notes": "",
        "id": "8e24ffa36871cb029ae4d2287e8802c3"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "送会侍者开应庵塔铭",
        "preface": "",
        "paragraphs": [
            "三十余年沙魇，一十五处脱空。",
            "欲彰从前家丑，何妨刻石流通。"
        ],
        "notes": "",
        "id": "e9f5cc878728b4772bd18c0043c52f09"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "送权维那归道场",
        "preface": "",
        "paragraphs": [
            "风搅平林万木秋，临歧送别思悠悠。",
            "也知八德池中水，不比寻常溪磵流。"
        ],
        "notes": "",
        "id": "ec2a718249b6272596caaaf397f85d2d"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "送聪首座兼简陈寺丞",
        "preface": "",
        "paragraphs": [
            "十载相从话岁寒，刀山剑树惯跻攀。",
            "风云会合机轮转，行看知音笑展颜。"
        ],
        "notes": "",
        "id": "e7b8b391d3d4f5e743b2e0748da32c91"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "送如水头",
        "preface": "",
        "paragraphs": [
            "如如方解说，此说若为通。",
            "戳瞎摩醯眼，掀翻宇宙空。",
            "枯柴聊作用，活火展家风。",
            "去去休言别，智音一笑同。"
        ],
        "notes": "",
        "id": "f8848ce6a7863100600adace971c4da3"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "径山出乡舟中寄二偈示众  其一",
        "preface": "",
        "paragraphs": [
            "三冬水上打秋千，百尺竿头棹钓船。",
            "寄语满堂龙象众，无劳掘地觅青天。"
        ],
        "notes": "",
        "id": "86e061a9cdcda54d5cce9c01f42b9dd6"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "径山出乡舟中寄二偈示众  其二",
        "preface": "",
        "paragraphs": [
            "大丈夫儿合自知，得便宜是落便宜。",
            "无心用处急回首，莫待天明失却鸡。"
        ],
        "notes": "",
        "id": "2033caabf9861ccb666254b94f5b1706"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "赠何神童",
        "preface": "",
        "paragraphs": [
            "父母未生时，文章在何许。",
            "及乎跳出来，光明照寰宇。",
            "傍观眼难瞒，收录奏明主。",
            "一览赞希奇，杨晏堪为伍。",
            "赐笏与绿袍，以显其宗祖。",
            "人生天地间，休将年纪数。",
            "纵饶生百岁，无闻亦何补。",
            "伟哉英特大丈夫，君臣嘉会今合符。",
            "行看赤手扶宗社，大千捏聚一蘧庐。"
        ],
        "notes": "",
        "id": "6b4a67eb2cfaa95bb4c1fe8a06256e2f"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "送先知客",
        "preface": "",
        "paragraphs": [
            "万里南来川藞苴，奔流度刃扣玄关。",
            "顶门戳瞎金刚眼，去住还同珠走盘。"
        ],
        "notes": "",
        "id": "a15b0c20feaabd96be0bd2cbc46de893"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "送璘首座住定水",
        "preface": "",
        "paragraphs": [
            "一棒一条痕，一掴一掌血。",
            "不是向上机关，亦非单传妙诀。",
            "佛祖见之攒眉，魔外闻之胆折。",
            "建立此纲宗，当阳贵直截。",
            "璘侍吾十年，气宇迥超绝。",
            "信手斫方圆，初不泥唇舌。",
            "青天霹雳轰，风云会时节。",
            "行看定水起波涛，始信来源出处高。"
        ],
        "notes": "",
        "id": "89b784cb3a3b3161805f92c584efb06b"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "送恢侍者",
        "preface": "",
        "paragraphs": [
            "戴角擎头与么来，当机一拶顶门开。",
            "行行勿谓无知己，阃外威权善自裁。"
        ],
        "notes": "",
        "id": "deec71e19d534ec06e947908b9285c35"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "送雪峰化主",
        "preface": "",
        "paragraphs": [
            "手托庵门便放憨，千钧重担要人担。",
            "寥寥坐断孤峰顶，云衲相从昼夜参。"
        ],
        "notes": "",
        "id": "d1acaa042d42ef88d5b1a1fdd710c2e8"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "和璧书记",
        "preface": "",
        "paragraphs": [
            "掷剑挥空不住空，空轮无迹剑无锋。",
            "无锋无迹凭谁会，会得金沙堕眼中。"
        ],
        "notes": "",
        "id": "cb6339bf4b29e977aa34ababbb71fd62"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "送珣禅人还海坛",
        "preface": "",
        "paragraphs": [
            "家乡到日许谁知，默默相逢绝路岐。",
            "莫谓海门风浪恶，干戈元是太平基。"
        ],
        "notes": "",
        "id": "c816f684595c0a3f86b8f5584f7710f8"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "送慧知客还蜀",
        "preface": "",
        "paragraphs": [
            "踏破剑门关，十方无壁落。",
            "信步复南来，将错还就错。",
            "霜风刮面寒，梅梢初破蕚。",
            "去去又何言，宁负孤云约。"
        ],
        "notes": "",
        "id": "d7aa9a5a66539437ba185f50cef2500b"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "示智悟道人",
        "preface": "",
        "paragraphs": [
            "智悟悟自心，不在一切处。",
            "回首时观瞻，便是佛国土。"
        ],
        "notes": "",
        "id": "41f8771ae17e437a1ccbe5a6075a60e3"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "示善应道人",
        "preface": "",
        "paragraphs": [
            "善应无私，当阳有准。",
            "直下承当，入佛祖阃。"
        ],
        "notes": "",
        "id": "8e4e77f25a1aa92f54e1238351dfa21f"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "径山茶汤会首求颂二首  其一",
        "preface": "",
        "paragraphs": [
            "径山大施门开，长者悭贪俱破。",
            "烹煎凤髓龙团，供养千个万个。",
            "若作佛法商量，知我一状领过。"
        ],
        "notes": "",
        "id": "fdfba40cdd097a56f218dd491b0e75ff"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "径山茶汤会首求颂二首  其二",
        "preface": "",
        "paragraphs": [
            "有智大丈夫，发心贵真实。",
            "心真万法空，处处无踪迹。",
            "所谓大空王，显不思议力。",
            "况复念世间，来者正疲极。",
            "一茶一汤功德香，普令信者从兹入。"
        ],
        "notes": "",
        "id": "89e0972349ace97f688cc965beb5a0d1"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "示曾秘校",
        "preface": "",
        "paragraphs": [
            "天童得力句，不摇三寸舌。",
            "父母未生前，令已行摩竭。",
            "直下便承当，敢保犹未彻。",
            "放下百不知，脑门重著楔。",
            "唯是过量人，一拳无二说。"
        ],
        "notes": "",
        "id": "0447a72ec183c12c36cab13b5a89dcd1"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "祥符建僧堂周都料求颂",
        "preface": "",
        "paragraphs": [
            "妙处如何论浅深，应之于手得于心。",
            "方圆不用机谋力，长短休将语默寻。",
            "一斧便成真活计，三思始就费光阴。",
            "山僧直截重重说，须信真𨱎不博金。"
        ],
        "notes": "",
        "id": "eb9c1f3d4cfbfa5dbc646ba9351be333"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "颂古六首  其一",
        "preface": "",
        "paragraphs": [
            "三处移场定是非，顽心全不改毫厘。",
            "胡言汉语凭谁会，铁额铜头也皱眉。"
        ],
        "notes": "",
        "id": "071b5a0ac204cf8a3fd8e0645b7ec920"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "颂古六首  其二",
        "preface": "",
        "paragraphs": [
            "贤圣法来未曾杀，而今断这一刀休。",
            "果然葛怛胸中落，笑杀灵山老比丘。"
        ],
        "notes": "",
        "id": "058c64ec690ed7b7d1d25c38bd7096e7"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "颂古六首  其三",
        "preface": "",
        "paragraphs": [
            "一桡劈脑没遮拦，大海波涛彻底干。",
            "尽谓单传并直指，谁知总被祖师谩。"
        ],
        "notes": "",
        "id": "b55e92b108dee3475b3acdf3c4a1f781"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "颂古六首  其四",
        "preface": "",
        "paragraphs": [
            "蓦就膏肓打一针，当时无处著浑身。",
            "呵呵笑入严阳去，蛇虎为邻不可寻。"
        ],
        "notes": "",
        "id": "a2c211f555334074e2b2fea4ffd90073"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "颂古六首  其五",
        "preface": "",
        "paragraphs": [
            "腊月莲花菡萏香，三回赏手不寻常。",
            "直饶会得须眉落，早是龟毛数丈长。"
        ],
        "notes": "",
        "id": "7387c03efaaf31412b7e39843444c8b3"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "颂古六首  其六",
        "preface": "",
        "paragraphs": [
            "有问冬来事，京师出大黄。",
            "贪他一粒粟，失却半年粮。"
        ],
        "notes": "",
        "id": "5871d0150f05c9741e65d378e0ed6418"
    }
]