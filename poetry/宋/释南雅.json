[
    {
        "author": "释南雅",
        "dynasty": "宋",
        "type": "诗",
        "rhythmic": "",
        "title": "偈颂七首  其一",
        "preface": "",
        "paragraphs": [
            "葛陂化杖谁为力，陶壁飞梭事有因。",
            "好是风云相际会，峥嵘头角自惊群。"
        ],
        "notes": "",
        "id": "bb5090ddb29110857261b03778b21640"
    },
    {
        "author": "释南雅",
        "dynasty": "宋",
        "type": "诗",
        "rhythmic": "",
        "title": "偈颂七首  其二",
        "preface": "",
        "paragraphs": [
            "百岁光阴弹指顷，万缘休处是良谋。",
            "文章盖世今何在，到了还归土一坵。"
        ],
        "notes": "",
        "id": "45edc4bde7c989b6cefdcb23becb8dc5"
    },
    {
        "author": "释南雅",
        "dynasty": "宋",
        "type": "诗",
        "rhythmic": "",
        "title": "偈颂七首  其三",
        "preface": "",
        "paragraphs": [
            "生而无生，一片浮云点太清。",
            "灭而无灭，万里寒空沈晓月。",
            "个些儿，佛不知，拟心栖处隔山迷。",
            "直饶不拟栖心处，犹落吾家第二机。"
        ],
        "notes": "",
        "id": "6da46b6c154caadd4abfe5c7e384a38b"
    },
    {
        "author": "释南雅",
        "dynasty": "宋",
        "type": "诗",
        "rhythmic": "",
        "title": "偈颂七首  其四",
        "preface": "",
        "paragraphs": [
            "生是死之生，死是生之死。",
            "两路坦然平，无彼亦无此。"
        ],
        "notes": "",
        "id": "7d9db7c282e6948a39396c044e1cca93"
    },
    {
        "author": "释南雅",
        "dynasty": "宋",
        "type": "诗",
        "rhythmic": "",
        "title": "偈颂七首  其五",
        "preface": "",
        "paragraphs": [
            "瞎馿灭却正法眼，临济宗风始大张。",
            "的的单传至今日，绳绳不断愈光扬。",
            "有价数，没商量。"
        ],
        "notes": "",
        "id": "dd74e77e754cc5bf7b3464168685f7db"
    },
    {
        "author": "释南雅",
        "dynasty": "宋",
        "type": "诗",
        "rhythmic": "",
        "title": "偈颂七首  其六",
        "preface": "",
        "paragraphs": [
            "去年今月正今日，北高峰前，冷泉亭畔。",
            "悬羊头，卖狗肉，秤头斤两惜如玉。",
            "几多高价来相酬，尽力相酬酬不足。",
            "今年今日正今时，竹山顶上，栖风亭边。",
            "饥即餐，困即眠，石头为枕草为毡。",
            "永日萧然无个事，白云深处不朝天。"
        ],
        "notes": "",
        "id": "218acb709fee5f437c3f915bd191301c"
    },
    {
        "author": "释南雅",
        "dynasty": "宋",
        "type": "诗",
        "rhythmic": "",
        "title": "偈颂七首  其七",
        "preface": "",
        "paragraphs": [
            "十方同聚会，个个学无为。",
            "此是选佛场，心空及第归。"
        ],
        "notes": "",
        "id": "fcc31f1907f14e1cefeea8874dc8c8fc"
    },
    {
        "author": "释南雅",
        "dynasty": "宋",
        "type": "诗",
        "rhythmic": "",
        "title": "见见之时见非是见",
        "preface": "",
        "paragraphs": [
            "见见之时非是见，见犹离见若为论。",
            "钱塘江上中秋后，风急潮声万马奔。"
        ],
        "notes": "",
        "id": "3d43872e69e7e6b7b54932dd646769ae"
    },
    {
        "author": "释南雅",
        "dynasty": "宋",
        "type": "诗",
        "rhythmic": "",
        "title": "真觉禅师",
        "preface": "",
        "paragraphs": [
            "德山棒下桶底脱，又被岩头轰一喝。",
            "悬崖万丈放全身，松山撑破秋空月。"
        ],
        "notes": "",
        "id": "21e6a5a6266156ec45b19ff132801ee4"
    },
    {
        "author": "释南雅",
        "dynasty": "宋",
        "type": "诗",
        "rhythmic": "",
        "title": "偈二首  其一",
        "preface": "",
        "paragraphs": [
            "大机贵直截，大用贵顿发。",
            "纵有啮镞机，一锤须打杀。"
        ],
        "notes": "",
        "id": "bc891e329f5242c859afa75df5f5faf1"
    },
    {
        "author": "释南雅",
        "dynasty": "宋",
        "type": "诗",
        "rhythmic": "",
        "title": "偈二首  其二",
        "preface": "",
        "paragraphs": [
            "紫蕨伸拳笋破梢，杨花飞尽绿阴交。",
            "分明西祖单传句，黄栗留鸣燕语巢。"
        ],
        "notes": "",
        "id": "250fc7f98e2905cf28be8abbedbca3bd"
    }
]