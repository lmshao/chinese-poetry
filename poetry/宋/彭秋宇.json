[
    {
        "author": "彭秋宇",
        "dynasty": "宋",
        "type": "诗",
        "rhythmic": "",
        "title": "襄樊失守",
        "preface": "",
        "paragraphs": [
            "六年援绝困重围，到此无谋更出奇。",
            "慷慨如张虽有愧，孤穷似李亦堪悲。",
            "列城寒月惊鸿散，夷路西风哨马驰。",
            "机速房深谋画处，岂无高着活危棋。"
        ],
        "notes": "",
        "id": "abf2579c4e6b59f4062229573e59b7a3"
    },
    {
        "author": "彭秋宇",
        "dynasty": "宋",
        "type": "诗",
        "rhythmic": "",
        "title": "江上师溃",
        "preface": "",
        "paragraphs": [
            "江上西风督戍秋，国人延颈捷随收。",
            "中宵弃甲三军溃，往岁藏已经百战休。",
            "甚羡虞公前采石，可怜下谓后雷州。",
            "诸贤着意筹新局，嫠妇如今正有忧。"
        ],
        "notes": "",
        "id": "a0ea5760dbf2b8ef842c92c765d265b4"
    },
    {
        "author": "彭秋宇",
        "dynasty": "宋",
        "type": "诗",
        "rhythmic": "",
        "title": "南征",
        "preface": "",
        "paragraphs": [
            "圣皇神武志规恢，南国胡为贡未来。",
            "铜柱地荒云隔断，珠崖天圣鴈飞回。",
            "秋风曾见秦师出，晓日今闻汉诏哀。",
            "中国有人终慕化，且看万象乐春台。"
        ],
        "notes": "",
        "id": "b154ba934a36a82ad4646a9e510b78a7"
    },
    {
        "author": "彭秋宇",
        "dynasty": "宋",
        "type": "诗",
        "rhythmic": "",
        "title": "再平南扰",
        "preface": "",
        "paragraphs": [
            "乾坤重辟八荒春，何事中间有末臣。",
            "南粤一隅先汉地，阳樊数世有周民。",
            "山川惯识旌旗影，道路长愁士马尘。",
            "闻说讨平归奏凯，剩俘女子载珠珍。"
        ],
        "notes": "",
        "id": "dcf7fe52cf9e45a485fb4e6cf79d2e36"
    },
    {
        "author": "彭秋宇",
        "dynasty": "宋",
        "type": "诗",
        "rhythmic": "",
        "title": "西风",
        "preface": "",
        "paragraphs": [
            "边笳凄惨动江城，朔鴈南飞几阵横。",
            "云气昏昏秋万里，旄头烱烱夜三更。",
            "向来海上凫毛出，何日关中马角生。",
            "天地无情豪杰尽，西风颠倒若为情。"
        ],
        "notes": "",
        "id": "f245ce815c23e821d5a5ebc79300f259"
    },
    {
        "author": "彭秋宇",
        "dynasty": "宋",
        "type": "诗",
        "rhythmic": "",
        "title": "庚申喜闻",
        "preface": "",
        "paragraphs": [
            "万方欢喜醉春风，数路飞书奏凯同。",
            "天拟诸公扶社稷，人言多难识英雄。",
            "周邦虽小名犹正，楚国方强力易穷。",
            "从此东南基岱岳，好磨崖石颂成功。"
        ],
        "notes": "",
        "id": "d1b050e2d434c69709c86ccd78dfa129"
    },
    {
        "author": "彭秋宇",
        "dynasty": "宋",
        "type": "诗",
        "rhythmic": "",
        "title": "边事",
        "preface": "",
        "paragraphs": [
            "边头无日不秋风，荐食无厌更启戎。",
            "谁拥貔貅专玉帐，不收鹦鹉着金笼。",
            "江曾飞度量丝熟，襄已重围堕甑同。",
            "安得扶持今社稷，重来韩岳数英雄。"
        ],
        "notes": "",
        "id": "5600154051c1cc8635c2e3f142aa5ce7"
    },
    {
        "author": "彭秋宇",
        "dynasty": "宋",
        "type": "诗",
        "rhythmic": "",
        "title": "乙亥纪闻",
        "preface": "",
        "paragraphs": [
            "羽书朝暮涨氛埃，天诏勤王起草莱。",
            "寒上风高鹰飏去，江头雾暗马飞来。",
            "诸贤忠爱谋安出，四将英灵唤不回。",
            "漠漠雪天秋万里，飞鸣无数鴈鸿哀。"
        ],
        "notes": "",
        "id": "18da1aeae6c06e189f3107eb1f9212b0"
    },
    {
        "author": "彭秋宇",
        "dynasty": "宋",
        "type": "诗",
        "rhythmic": "",
        "title": "乙亥冬",
        "preface": "",
        "paragraphs": [
            "祸乱方来苦不禁，此生谁料有如今。",
            "四郊云扰旌旗影，诸阃风寒社稷心。",
            "杞国有人忧凛凛，桃源无路入深深。",
            "少陵野老怀忠愤，醉里攒眉强自吟。"
        ],
        "notes": "",
        "id": "5920fe5427100ec478c30e9c13cb078d"
    },
    {
        "author": "彭秋宇",
        "dynasty": "宋",
        "type": "诗",
        "rhythmic": "",
        "title": "读吟啸集  其一",
        "preface": "",
        "paragraphs": [
            "兴废明知数有天，臣心感激义当然。",
            "孔明尚欲西都蜀，王蠋宁甘北面燕。",
            "凤鹤不灵凄落日，蛟龙已逝冷长川。",
            "丈夫一为纲常死，表表人间万古传。"
        ],
        "notes": "",
        "id": "38c4db724d473f1e9959fcc3282bb815"
    },
    {
        "author": "彭秋宇",
        "dynasty": "宋",
        "type": "诗",
        "rhythmic": "",
        "title": "读吟啸集  其二",
        "preface": "",
        "paragraphs": [
            "力支大厦烱孤忠，太息黄旗运不东。",
            "天若有情虹贯日，人谁不死气凌空。",
            "倍增晁董儒科重，可与夷齐史传同。",
            "地位九分人物好，更于何处觅英雄。"
        ],
        "notes": "",
        "id": "4ca93094365b766b3771887ac8578f83"
    },
    {
        "author": "彭秋宇",
        "dynasty": "宋",
        "type": "诗",
        "rhythmic": "",
        "title": "秋兴  其一",
        "preface": "",
        "paragraphs": [
            "沙尘破褐客秋风，落落亲朋半老翁。",
            "野旷有时闻啸虎，天宽无处寄征鸿。",
            "四方玉帛燕山北，万里帆樯海水东。",
            "回首可怜歌舞地，芳花石础树阴中。"
        ],
        "notes": "",
        "id": "6856fc881dd3ac8d3b161c015fd29321"
    },
    {
        "author": "彭秋宇",
        "dynasty": "宋",
        "type": "诗",
        "rhythmic": "",
        "title": "秋兴  其二",
        "preface": "",
        "paragraphs": [
            "西风卷地送凄凉，目断归帆落日黄。",
            "鴈过江天云漠漠，龙游沧海水茫茫。",
            "故人入梦三更月，近事惊心两鬓霜。",
            "试把浊醪浇磊磈，樽中犹带芷兰香。"
        ],
        "notes": "",
        "id": "fe40383ca5f28cf546765f7c7ac93a68"
    },
    {
        "author": "彭秋宇",
        "dynasty": "宋",
        "type": "诗",
        "rhythmic": "",
        "title": "世事",
        "preface": "",
        "paragraphs": [
            "茫茫世事等浮萍，愁绪方浓醉又醒。",
            "日月双飞天不老，干戈百战地常腥。",
            "此时弓马多秦戍，何日衣冠见汉庭。",
            "宇宙西风愁不尽，谁家门巷草青青。"
        ],
        "notes": "",
        "id": "40c305d8527eb2ad92be4173bd99f878"
    },
    {
        "author": "彭秋宇",
        "dynasty": "宋",
        "type": "诗",
        "rhythmic": "",
        "title": "闻鬼",
        "preface": "",
        "paragraphs": [
            "荒郊白骨卧枯莎，有鬼衔冤苦奈何。",
            "半夜数声凄枕席，十年几度惨干戈。",
            "英魂无托子孙绝，史笔不知忠义多。",
            "欲反髑髅生世乐，近来富贵亦消磨。"
        ],
        "notes": "",
        "id": "a4db01d47ddbb3bf5671e493a3160a36"
    },
    {
        "author": "彭秋宇",
        "dynasty": "宋",
        "type": "诗",
        "rhythmic": "",
        "title": "感旧",
        "preface": "",
        "paragraphs": [
            "五更漏尽醉魂醒，谁富胸中十万兵。",
            "如昔襄阳坚砥柱，至今江左屹金城。",
            "南来铁马吹唇沸，北去铜人泪眼盈。",
            "闻说钱塘风景异，胥涛犹有不平鸣。"
        ],
        "notes": "",
        "id": "20f2f1239dd149d50434df0f8b08dbfe"
    },
    {
        "author": "彭秋宇",
        "dynasty": "宋",
        "type": "诗",
        "rhythmic": "",
        "title": "罪言",
        "preface": "",
        "paragraphs": [
            "四境风寒满目秋，区区嫠妇深忧。",
            "岂无豪杰二三策，亦有东南百十州。",
            "斫案肯迎新造魏，挥戈曾复旧宗周。",
            "仓公一望休惊走，好把囊中暝眩投。"
        ],
        "notes": "",
        "id": "021c34d85f1b9e56069c55126860a6be"
    },
    {
        "author": "彭秋宇",
        "dynasty": "宋",
        "type": "诗",
        "rhythmic": "",
        "title": "闲愁",
        "preface": "",
        "paragraphs": [
            "江横天堑涌鲸波，信是闲愁两鬓皤。",
            "上界有春娱日月，中原无梦冷山河。",
            "扶持宇宙人非少，经济风涛论尽多。",
            "昨夜甘泉烽火急，禁中拊髀忆廉颇。"
        ],
        "notes": "",
        "id": "c7f2647402cdce677d3fc6a7c5ec55d8"
    },
    {
        "author": "彭秋宇",
        "dynasty": "宋",
        "type": "诗",
        "rhythmic": "",
        "title": "感旧",
        "preface": "",
        "paragraphs": [
            "督府由来十十六秋，几回祈去几回留。",
            "人称姬旦三朝辅，谁羡鸱夷一舸游。",
            "葛岭春风天地醉，芜湖夜月战事今愁。",
            "平生心事青编在，身与皇家共戚休。"
        ],
        "notes": "",
        "id": "cb71296ca5ce990a068d66eb65f84e29"
    }
]