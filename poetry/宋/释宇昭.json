[
    {
        "author": "释宇昭",
        "dynasty": "宋",
        "type": "诗",
        "rhythmic": "",
        "title": "夕阳",
        "preface": "",
        "paragraphs": [
            "向夕江天迥，微微接水平。",
            "带帆归极浦，随客上荒城。",
            "云外僧看落，山西鸟过明。",
            "何人对幽景，苒苒败沙并。"
        ],
        "notes": "",
        "id": "8e9f6fafcf29a5297633e35884938e84"
    },
    {
        "author": "释宇昭",
        "dynasty": "宋",
        "type": "诗",
        "rhythmic": "",
        "title": "塞上赠王太尉",
        "preface": "",
        "paragraphs": [
            "嫖姚立大勋，万里绝妖氛。",
            "马放降来地，雕闲战后云。",
            "月侵孤垒没，烧彻远芜分。",
            "不惯为边客，宵笳懒欲闻。"
        ],
        "notes": "",
        "id": "0ebf2e756163d8aae845e65232aa715b"
    },
    {
        "author": "释宇昭",
        "dynasty": "宋",
        "type": "诗",
        "rhythmic": "",
        "title": "宿丁学士宅朱严希昼不至",
        "preface": "",
        "paragraphs": [
            "幽期不可见，牢落望君情。",
            "坐久诗源寂，谈余井浪平。",
            "月依寒木尽，蛩背冷灯鸣。",
            "空听沟西寺，宵钟出禁清。"
        ],
        "notes": "",
        "id": "4386e3b5536eaf188caca0ad164e0bb8"
    },
    {
        "author": "释宇昭",
        "dynasty": "宋",
        "type": "诗",
        "rhythmic": "",
        "title": "废井",
        "preface": "",
        "paragraphs": [
            "古院无僧住，荒凉树石闲。",
            "停污寒甃缺，废汲远泉悭。",
            "雨涨蛙疑聚，宵晴月自还。",
            "因寻成独感，吟绕见衰颜。"
        ],
        "notes": "",
        "id": "3177dc5f114a3bc87edccb5e4f7135a8"
    },
    {
        "author": "释宇昭",
        "dynasty": "宋",
        "type": "诗",
        "rhythmic": "",
        "title": "送曹商之宿州兼简骆偃",
        "preface": "",
        "paragraphs": [
            "病起春城暮，行心暗结愁。",
            "全吴无旧业，半世祇羁游。",
            "岛雾沈晴树，汀烟入夜舟。",
            "故人应老大，佐幕久淹流。"
        ],
        "notes": "",
        "id": "c972dcc5501571dac0f337fd0d4baba4"
    },
    {
        "author": "释宇昭",
        "dynasty": "宋",
        "type": "诗",
        "rhythmic": "",
        "title": "寄保暹师",
        "preface": "",
        "paragraphs": [
            "吟会失秋期，荒山寄病时。",
            "客髭生白早，丛木落青迟。",
            "渴狖窥没莎井，阴虫占菊篱。",
            "归心何以见，霜月下天涯。"
        ],
        "notes": "",
        "id": "efa9a65a64e570fde2d9664f30d7f8d7"
    },
    {
        "author": "释宇昭",
        "dynasty": "宋",
        "type": "诗",
        "rhythmic": "",
        "title": "上集贤钱侍郎",
        "preface": "",
        "paragraphs": [
            "解职因求养，清名冠集贤。",
            "优游书府里，谈笑板舆前。",
            "鹤氅朝时脱，山图卧处悬。",
            "江僧闲独访，时得话林泉。"
        ],
        "notes": "",
        "id": "b6099d66728ecec105d72875e94fd07c"
    },
    {
        "author": "释宇昭",
        "dynasty": "宋",
        "type": "诗",
        "rhythmic": "",
        "title": "喜惟凤师关中回",
        "preface": "",
        "paragraphs": [
            "孤锡依京侍，诗愁上鬓新。",
            "迹离三辅晚，梦落九江频。",
            "草入松根井，磬通花外邻。",
            "重来知未倦，闲趣自相亲。"
        ],
        "notes": "",
        "id": "5cca620d25d58d3a5dbacbd6a753ace5"
    },
    {
        "author": "释宇昭",
        "dynasty": "宋",
        "type": "诗",
        "rhythmic": "",
        "title": "松柄",
        "preface": "",
        "paragraphs": [
            "涧底分贞干，宁将麈尾同。",
            "坐闲长滴翠，话次忽生风。",
            "影落孤灯外，声寒静室中。",
            "有谁知外意，林下石丛丛。"
        ],
        "notes": "",
        "id": "8866de553bb1f6db135a465152f598be"
    },
    {
        "author": "释宇昭",
        "dynasty": "宋",
        "type": "诗",
        "rhythmic": "",
        "title": "幽居即事",
        "preface": "",
        "paragraphs": [
            "扫苔人迹外，渐老喜深藏。",
            "路僻闲行远，春晴昼睡长。",
            "余花留暮蝶，幽草恋残阳。",
            "尽日空林下，孤禅念石霜。"
        ],
        "notes": "",
        "id": "5e1f4e9e0ae9c3443ad3a6fc48463148"
    },
    {
        "author": "释宇昭",
        "dynasty": "宋",
        "type": "诗",
        "rhythmic": "",
        "title": "送从律师",
        "preface": "",
        "paragraphs": [
            "病起辞吟社，出京无旧房。",
            "关中行半月，诗外祇空囊。",
            "白道沿嵩直，青芜夹渭长。",
            "胜游多杜曲，风景似吾乡。"
        ],
        "notes": "",
        "id": "adbe339dd5ab31a717d6877f1a27043d"
    },
    {
        "author": "释宇昭",
        "dynasty": "宋",
        "type": "诗",
        "rhythmic": "",
        "title": "赠魏野",
        "preface": "",
        "paragraphs": [
            "别业唯栽竹，多闲亦好奇。",
            "试泉寻寺远，买鹤到家迟。",
            "药就全离母，诗高祇教儿。",
            "未能终住此，共有海山期。"
        ],
        "notes": "",
        "id": "39fc0ed6e6974616b9f63bce179d6585"
    },
    {
        "author": "释宇昭",
        "dynasty": "宋",
        "type": "诗",
        "rhythmic": "",
        "title": "存目",
        "preface": "",
        "paragraphs": [
            "诗题：晓发山居首句：蓐食少人家。"
        ],
        "notes": "",
        "id": "aeb13736c90f978675a7af452024de00"
    }
]