[
    {
        "author": "陈梦建",
        "dynasty": "宋",
        "type": "诗",
        "rhythmic": "",
        "title": "上喻史君重建霞起堂六首  其一",
        "preface": "",
        "paragraphs": [
            "丈人昔日经行处，草暗苔荒四十春。",
            "谁倚高寒访陈迹，璇题宝墨一时新。"
        ],
        "notes": "",
        "id": "5ede28a34081f1900fc07a3b4b8a2f96"
    },
    {
        "author": "陈梦建",
        "dynasty": "宋",
        "type": "诗",
        "rhythmic": "",
        "title": "上喻史君重建霞起堂六首  其二",
        "preface": "",
        "paragraphs": [
            "酒酣步出玉霄峰，此去天关隔几重。",
            "霞佩颉颃风雨上，清都只在嘿存中。"
        ],
        "notes": "",
        "id": "3ca6faf3c40c6162af7cac6d78558ae9"
    },
    {
        "author": "陈梦建",
        "dynasty": "宋",
        "type": "诗",
        "rhythmic": "",
        "title": "上喻史君重建霞起堂六首  其三",
        "preface": "",
        "paragraphs": [
            "诗社神交识迺翁，耳孙凛凛有仙风。",
            "青云垂上斜飞去，时要题诗徧浙东。"
        ],
        "notes": "",
        "id": "af5efaa78d2d5e737a0c894e20b56b06"
    },
    {
        "author": "陈梦建",
        "dynasty": "宋",
        "type": "诗",
        "rhythmic": "",
        "title": "上喻史君重建霞起堂六首  其四",
        "preface": "",
        "paragraphs": [
            "玉泉天上古仙伯，曾吏五云书阁来。",
            "寄语家人须候我，有时骑鹤过丹台。"
        ],
        "notes": "",
        "id": "97bfa104b89783436dcc40cf23f777b6"
    },
    {
        "author": "陈梦建",
        "dynasty": "宋",
        "type": "诗",
        "rhythmic": "",
        "title": "上喻史君重建霞起堂六首  其五",
        "preface": "",
        "paragraphs": [
            "楼观微茫似积苏，一麾得傍化人居。",
            "可能永日销棋局，且要蒙头读道书。"
        ],
        "notes": "",
        "id": "fb57455c09d06b2fd7ac8f9868e89f7c"
    }
]