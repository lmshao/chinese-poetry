[
    {
        "author": "丘濬",
        "dynasty": "宋",
        "type": "诗",
        "rhythmic": "",
        "title": "寺中闻射因成",
        "preface": "",
        "paragraphs": [
            "殿宇时闻燕雀喧，虚庭尽日少人行。",
            "孤吟独坐情何限，时喜风传中鹄声。"
        ],
        "notes": "",
        "id": "3e2e5d82f327831c7f3b090389778404"
    },
    {
        "author": "丘濬",
        "dynasty": "宋",
        "type": "诗",
        "rhythmic": "",
        "title": "仪真太守召看牡丹",
        "preface": "",
        "paragraphs": [
            "何事化工情愈重，偏教此卉大妖妍。",
            "王孙欲种无余地，颜巷安贫欠买钱。",
            "晓槛竞开香世界，夜阑谁结醉因缘。",
            "须知村落桑耘处，田叟饥耕妇不眠。"
        ],
        "notes": "",
        "id": "d1bead8f5035e02086971914e1373655"
    },
    {
        "author": "丘濬",
        "dynasty": "宋",
        "type": "诗",
        "rhythmic": "",
        "title": "赠五羊太守",
        "preface": "",
        "paragraphs": [
            "碧睛蛮婢头蒙布，黑面胡儿耳带环。",
            "几处楼台皆枕水，四周城郭半围山。"
        ],
        "notes": "",
        "id": "5222a24691bcf32ec9afac589a564dfc"
    },
    {
        "author": "丘濬",
        "dynasty": "宋",
        "type": "诗",
        "rhythmic": "",
        "title": "秩满寄茅山道友",
        "preface": "",
        "paragraphs": [
            "鸣凤相邀览德辉，松萝从此与心违。",
            "孤峰万仞月正照，古屋数间人未归。",
            "欲助唐虞开有道，深惭巢许劝忘机。",
            "明朝又引轻帆去，紫术年年空自肥。"
        ],
        "notes": "",
        "id": "ff721e6b5a28ffdd98768fec40312c99"
    },
    {
        "author": "丘濬",
        "dynasty": "宋",
        "type": "诗",
        "rhythmic": "",
        "title": "题圣果寺介亭诗",
        "preface": "",
        "paragraphs": [
            "金商肃肃淬龙渊，白晓挥开东北天。",
            "天孙引下翡翠烟，层层堆列参井边。",
            "便于裸壤蟠危巅，城雉岧峣暗接连。",
            "地祇欲夸融结权，藓花𣃁破蛰虫迁。",
            "皮刳骨露判混元，一支一节相贯穿。",
            "洞庭波浪彻底干，驱来不用暴秦鞭。",
            "大者臲尯下腾骞，尊卑序立鸿雁联。",
            "欲觐曜宝礼法专，貘豹甝虎竞差肩。",
            "禀命踧蹜未敢前，精神张王腰挛拳。",
            "霸臣纳土穷海堧，怪状埋没几百年。",
            "中和有美既争先，磷磷丹漆排雕椽。",
            "太守择之继曩贤，念此嵌空清且坚。",
            "遽于峭绝创墀轩，名之以介非徒然。",
            "介是长男变初世，六二爻辞蕴深秘。",
            "重门待暴乃其卦，未兆未萌堪畏避。",
            "公性中正仍尽瘁，悔吝何忧忧道义。",
            "道义兴行皇纲备，乃是择之之本志。",
            "平湖巨浸六幕宽，此时非独图宴憙。",
            "暑月芙蓉秋月涛，截断风光千百里。",
            "鹏云沆瀣南北透，离朱瞪目旷倾耳。",
            "料公岂恋苇苕地，才业施为自兹始。",
            "或借前筯或赤箠，式遏蛮戎顺文轨。",
            "炎上润下火兼水，无燥无烈无圮毁。",
            "张衡巧制尘灰累，八虬困睡金丸止。",
            "劝公速为苍生起，起辅垂裳圣天子。",
            "永永勋庸辉信史，此亭万古镇星纪。"
        ],
        "notes": "",
        "id": "262f144054d6446270c0e22bc5944370"
    },
    {
        "author": "丘濬",
        "dynasty": "宋",
        "type": "诗",
        "rhythmic": "",
        "title": "咏钱塘",
        "preface": "",
        "paragraphs": [
            "南屏高瞰府城西，画舸千艘共醉迷。",
            "四柱台边烟是幕，百花桥畔葑连隄。",
            "龙檀咽路迎舆隼，绮绣登山污粉题。",
            "暮色沈沈郛郭闭，宝灯辉映梵天低。"
        ],
        "notes": "",
        "id": "36d946bd1fa91fc061aba19b17edb1aa"
    },
    {
        "author": "丘濬",
        "dynasty": "宋",
        "type": "诗",
        "rhythmic": "",
        "title": "登西湖北楼  其一",
        "preface": "",
        "paragraphs": [
            "寻游心绪忍阑珊，高处重登始是观。",
            "晚吹划开三面碧，晨曦收住一天寒。",
            "南屏洞户萝阴合，东极鼇峰雪浪漫。",
            "远近声形穷不得，离朱师旷漫凭栏。"
        ],
        "notes": "",
        "id": "fdbef4e82658d2e3d37a12fab3f187d4"
    },
    {
        "author": "丘濬",
        "dynasty": "宋",
        "type": "诗",
        "rhythmic": "",
        "title": "登西湖北楼  其二",
        "preface": "",
        "paragraphs": [
            "澄霁无涯混一区，似开尘网到华胥。",
            "图抨水墨烟昏处，国占清凉月上初。",
            "云梦泽宽城邑远，华严川好酒胥疏。",
            "祇期摆脱名缰了，来约真仙傍此居。"
        ],
        "notes": "",
        "id": "4f3f02ab282fa3ef23b6c64ce4d5065b"
    },
    {
        "author": "丘濬",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "春云片片揭新绵。"
        ],
        "notes": "",
        "id": "fc79ef69db9cc04c61a4e58c942fc25c"
    },
    {
        "author": "丘濬",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "丑却天下美人面，正得世间君子心。"
        ],
        "notes": "",
        "id": "a960beeaa68525e2560a4044768b51f4"
    },
    {
        "author": "丘濬",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "阶上腥臊堆蚬子，口中浓血吐槟榔。"
        ],
        "notes": "",
        "id": "a417801761dee2a140849e872ec46b80"
    },
    {
        "author": "丘濬",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "风腥蛮市合，日上瘴云红。"
        ],
        "notes": "",
        "id": "4e0e9e618ce41fe8567d32269637a7a4"
    },
    {
        "author": "丘濬",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "郭京杨式刘无忌，皆在东南卧白云。"
        ],
        "notes": "",
        "id": "a684d01022cf9f3cc999204cc69a30b2"
    }
]