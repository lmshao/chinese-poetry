[
    {
        "author": "赵汝域",
        "dynasty": "宋",
        "type": "诗",
        "rhythmic": "",
        "title": "诗二首  其一",
        "preface": "",
        "paragraphs": [
            "醉梦腾腾听打衙，三年踪迹类瓠瓜。",
            "如今不似穿云子，一钵随身到处家。"
        ],
        "notes": "",
        "id": "cbe08b4312af90d33680e9755068173e"
    },
    {
        "author": "赵汝域",
        "dynasty": "宋",
        "type": "诗",
        "rhythmic": "",
        "title": "诗二首  其二",
        "preface": "",
        "paragraphs": [
            "数叶梧桐落短廊，一泓秋水湛银塘。",
            "调琴独奏猗兰操，啜茗清飘茉莉香。",
            "涕泣两年同贾傅，痴梦千载笑君房。",
            "于今不作武宁客，蓑笠渔竿日月长。"
        ],
        "notes": "",
        "id": "5758d10408742c37256515274902a4d3"
    },
    {
        "author": "赵汝域",
        "dynasty": "宋",
        "type": "诗",
        "rhythmic": "",
        "title": "题栽梅桃",
        "preface": "",
        "paragraphs": [
            "梅花开尽桃花开，两朵春移小院栽。",
            "索笑索吟殊未已，浑浑疑是故人来。"
        ],
        "notes": "",
        "id": "6f1ac6240e55f54372b585edd512b01a"
    },
    {
        "author": "赵汝域",
        "dynasty": "宋",
        "type": "诗",
        "rhythmic": "",
        "title": "契友夜酌联句",
        "preface": "",
        "paragraphs": [
            "银烛清谈久，乡情异路真。",
            "醉能忘世故，狂欲静风尘。",
            "细踏梅花月，长讴栗里春。",
            "不知时节换，诗句得来新。"
        ],
        "notes": "",
        "id": "21c4c741491a921e192d48186b38ae62"
    }
]