[
    {
        "author": "胡朝颖",
        "dynasty": "宋",
        "type": "诗",
        "rhythmic": "",
        "title": "风铃",
        "preface": "",
        "paragraphs": [
            "风不能调碎玉声，宫商滥奏竟难名。",
            "谁家稚女敲方响，一曲从头学不成。"
        ],
        "notes": "",
        "id": "486d3faaf7ac437416e747c0a6858812"
    },
    {
        "author": "胡朝颖",
        "dynasty": "宋",
        "type": "诗",
        "rhythmic": "",
        "title": "旅夜书怀",
        "preface": "",
        "paragraphs": [
            "十日春光九日阴，故关千里未归心。",
            "遥怜儿女寒窗底，指点灯花语夜深。"
        ],
        "notes": "",
        "id": "c84391b695372e04934d69f54b0cef2a"
    },
    {
        "author": "胡朝颖",
        "dynasty": "宋",
        "type": "诗",
        "rhythmic": "",
        "title": "春游",
        "preface": "",
        "paragraphs": [
            "风烟冉冉草萋萋，乍雨还晴不作泥。",
            "粉蝶乱随花片妥，黄鹂双压柳枝低。",
            "一湾渌水明凫影，数里青山送马蹄。",
            "无限春光吟不尽，浮红浪紫望中迷。"
        ],
        "notes": "",
        "id": "6250f0a3b0c9e61ca02b457deecdbcf9"
    },
    {
        "author": "胡朝颖",
        "dynasty": "宋",
        "type": "诗",
        "rhythmic": "",
        "title": "小金山",
        "preface": "",
        "paragraphs": [
            "天光云影碧相涵，百顷玻璃一望间。",
            "绿水遶门迷客渡，白云终日伴僧闲。",
            "疏钟破晓潜虬动，老木成阴倦鸟还。",
            "唤取头陀磨石壁，为渠题作小金山。"
        ],
        "notes": "",
        "id": "bc1dd71e30fc2e46f1998b893e2d15ef"
    },
    {
        "author": "胡朝颖",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "科名成后竟如何。"
        ],
        "notes": "",
        "id": "0ea15250c0e04800296c678d1550d325"
    },
    {
        "author": "胡朝颖",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "久闻父老言沙谶，为问何时出状元。"
        ],
        "notes": "",
        "id": "69ef6fc650aa82610ed2d56423290ed0"
    }
]