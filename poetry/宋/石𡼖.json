[
    {
        "author": "石𡼖",
        "dynasty": "宋",
        "type": "诗",
        "rhythmic": "",
        "title": "游北山",
        "preface": "",
        "paragraphs": [
            "春色著人如酒浓，我来却值雨蒙蒙。",
            "千岩磊落风尘表，万井参差罨画中。",
            "游子三三仍五五，落花白白更红红。",
            "须知满目皆真理，面壁何劳学苦空。"
        ],
        "notes": "",
        "id": "fd33235a35c7828c6897686dc8c9c76f"
    },
    {
        "author": "石𡼖",
        "dynasty": "宋",
        "type": "诗",
        "rhythmic": "",
        "title": "章安祥符寺御坐",
        "preface": "",
        "paragraphs": [
            "章安古县治，湫隘仍嚣尘。",
            "何为金玉舆，下游江海滨。",
            "奸臣肆欺诞，明主怀忧勤。",
            "祸乱防未然，斯言可书绅。"
        ],
        "notes": "",
        "id": "02655519aa0f3bb50d632aeafb0175ee"
    },
    {
        "author": "石𡼖",
        "dynasty": "宋",
        "type": "诗",
        "rhythmic": "",
        "title": "水濂洞",
        "preface": "",
        "paragraphs": [
            "洞门千尺挂飞流，碎玉联珠冷喷湫。",
            "万古无人能手卷，紫萝为带月为钩。"
        ],
        "notes": "",
        "id": "3b42851151369ce71868751ccf87151c"
    }
]