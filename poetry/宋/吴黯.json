[
    {
        "author": "吴黯",
        "dynasty": "宋",
        "type": "诗",
        "rhythmic": "",
        "title": "因公檄按游黄山",
        "preface": "",
        "paragraphs": [
            "倏忽云烟化杳冥，峰峦随处入丹青。",
            "地连药鼎汤泉沸，山带龙须草树腥。",
            "半壁绛霞幽洞邃，一川寒雹古湫灵。",
            "霓旌去后无消息，犹有仙韶动俗听。"
        ],
        "notes": "",
        "id": "81885b6c729184ff32edc893a5cf08a2"
    },
    {
        "author": "吴黯",
        "dynasty": "宋",
        "type": "诗",
        "rhythmic": "",
        "title": "芙蓉岭",
        "preface": "",
        "paragraphs": [
            "每度芙蓉岭，愁眉惨不开。",
            "有命终须过，无灾不再来。"
        ],
        "notes": "",
        "id": "aa7fdb687cf5716c6329bccbbc98b647"
    }
]