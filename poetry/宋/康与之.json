[
    {
        "author": "康与之",
        "dynasty": "宋",
        "type": "诗",
        "rhythmic": "",
        "title": "题徽宗宸翰",
        "preface": "",
        "paragraphs": [
            "玉辇宸游事已空，尚余奎藻绘春风。",
            "年年花鸟无穷恨，尽在苍梧夕照中。"
        ],
        "notes": "",
        "id": "00cb03e8819b9763067df68788729768"
    },
    {
        "author": "康与之",
        "dynasty": "宋",
        "type": "诗",
        "rhythmic": "",
        "title": "游慧力寺  其一",
        "preface": "",
        "paragraphs": [
            "天涯芳草尽绿，路旁柳絮争飞。",
            "啼鸟一声春晚，落花满地人归。"
        ],
        "notes": "",
        "id": "94de0ad3ccc2807c0052c64e10cc90df"
    },
    {
        "author": "康与之",
        "dynasty": "宋",
        "type": "诗",
        "rhythmic": "",
        "title": "游慧力寺  其二",
        "preface": "",
        "paragraphs": [
            "江上浓阴晓未开，瘦筇支我上苍苔。",
            "春寒前日去已尽，今日又从何处来。"
        ],
        "notes": "",
        "id": "12dbbc1e01896544c46403ff639f60ba"
    },
    {
        "author": "康与之",
        "dynasty": "宋",
        "type": "诗",
        "rhythmic": "",
        "title": "僻居",
        "preface": "",
        "paragraphs": [
            "巷僻过从少，柴门尽日关。",
            "鶑声常在柳，云影不离山。",
            "有道难言□，虽贫未厌闲。",
            "川原烟四暝，春思有无间。"
        ],
        "notes": "",
        "id": "66e8c7df181c6800ccbd9b19df1e004f"
    },
    {
        "author": "康与之",
        "dynasty": "宋",
        "type": "诗",
        "rhythmic": "",
        "title": "鹭",
        "preface": "",
        "paragraphs": [
            "春暗汀洲杜若香，风标公子白霓裳。",
            "碧天片雪忽飞去，何处人家水满塘。"
        ],
        "notes": "",
        "id": "08165ac5c2dbbb3afc5cc44c1e857e46"
    },
    {
        "author": "康与之",
        "dynasty": "宋",
        "type": "诗",
        "rhythmic": "",
        "title": "琵琶",
        "preface": "",
        "paragraphs": [
            "夜深琵琶声似裂，一曲霓裳一庭月。",
            "曲终人影在西阶，困倚东风步摇折。"
        ],
        "notes": "",
        "id": "a738f23311dd05a61930ab8d9f6f3a4c"
    },
    {
        "author": "康与之",
        "dynasty": "宋",
        "type": "诗",
        "rhythmic": "",
        "title": "可惜",
        "preface": "",
        "paragraphs": [
            "帘幕重重下玉钩，隔帘春在柳梢头。",
            "东风著意相料理，吹去杨花不自由。"
        ],
        "notes": "",
        "id": "7fea181567998189ca3196f4cff683a0"
    },
    {
        "author": "康与之",
        "dynasty": "宋",
        "type": "诗",
        "rhythmic": "",
        "title": "鹤舒台",
        "preface": "",
        "paragraphs": [
            "白云深处路崎岖，鹤去台空景物殊。",
            "山展翠屏连紫幕，泉分清溜滴明珠。",
            "道人祇问丹砂井，隠客犹寻九节蒲。",
            "试问葛仙仙去后，至今遗迹事如何。"
        ],
        "notes": "",
        "id": "61a1450013510c4d3eca5dd0ede2319c"
    },
    {
        "author": "康与之",
        "dynasty": "宋",
        "type": "诗",
        "rhythmic": "",
        "title": "招真词",
        "preface": "",
        "paragraphs": [
            "白鹤巢兮丹井空，蓬山杳兮烟霞蒙。",
            "陵谷变兮今古，木叶下兮秋风。",
            "飞仙去兮朝太微，黄冠野服兮以游以嬉。",
            "餐霞卧月兮世不我违，与世涤映兮天门可驰。",
            "苍龙嘷兮云漫扉，石泉冽兮山芋肥。",
            "俯仰宇宙兮日月蔽亏，灵秀回薄兮野芳呈姿。",
            "山中之乐兮万化莫移，仙人不来兮隠者曷归。"
        ],
        "notes": "",
        "id": "ac6fd75b60be32e2ffc09440fd0399b4"
    },
    {
        "author": "康与之",
        "dynasty": "宋",
        "type": "诗",
        "rhythmic": "",
        "title": "严陵怀古",
        "preface": "",
        "paragraphs": [
            "建武中兴宝运开，股肱俱是济时才。",
            "汉家鼎祚如磐石，此老方图拂袖来。"
        ],
        "notes": "",
        "id": "fcd6882b6d73285be079d5156c7107cb"
    },
    {
        "author": "康与之",
        "dynasty": "宋",
        "type": "诗",
        "rhythmic": "",
        "title": "玉虹洞二首  其一",
        "preface": "",
        "paragraphs": [
            "睡起疏帘一半开，更无人迹过青苔。",
            "须臾苍狗风前变，雷雨驱潮出海来。"
        ],
        "notes": "",
        "id": "1a34bee214fb1a379061c0753c7e9c8e"
    },
    {
        "author": "康与之",
        "dynasty": "宋",
        "type": "诗",
        "rhythmic": "",
        "title": "玉虹洞二首  其二",
        "preface": "",
        "paragraphs": [
            "满山一夜风篁响，透屋三更月露寒。",
            "自掩残书推枕睡，江湖秋梦水云宽。"
        ],
        "notes": "",
        "id": "f5a94f4f926a6437625a3d09af7d72c6"
    },
    {
        "author": "康与之",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "越王山下千树梅，逐客年年走马来。",
            "寒玉满枝风色里，不受暖霭轻烟催。",
            "故人千里复万里，折香欲寄生徘徊。",
            "孤吟独醉常夜半，山月野风骑马回。"
        ],
        "notes": "",
        "id": "53060e51ebc80fbb8b54a562b460b37d"
    }
]