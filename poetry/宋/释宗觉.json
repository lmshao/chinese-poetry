[
    {
        "author": "释宗觉",
        "dynasty": "宋",
        "type": "诗",
        "rhythmic": "",
        "title": "桃源",
        "preface": "",
        "paragraphs": [
            "深隐犹疑世上闻，桃花还泄洞中春。",
            "当时不得渔人入，将谓人问几世秦。"
        ],
        "notes": "",
        "id": "65a6d848998b58f3c37d7ddb95e7b278"
    },
    {
        "author": "释宗觉",
        "dynasty": "宋",
        "type": "诗",
        "rhythmic": "",
        "title": "和王龟龄惠诗",
        "preface": "",
        "paragraphs": [
            "少年词赋客，昔与山翁游。",
            "暂抑骅骝姿，聊伴盐车留。",
            "幽坡赏春色，明月同高秋。",
            "君才如鲍照，顾我非汤休。",
            "木桃时一投，琼瑶三四酬。",
            "可怜横海鳞，尺水难沉浮。",
            "飘然拂袖去，形影那容求。",
            "早莫哦君诗，书空复搔头。",
            "迩来三年余，拟君荐经由。",
            "长篇忽见遗，顿觉驱烦愀。",
            "君马何大驶，追踪谪僊流。",
            "锦绣满肠胃，词人孰能俦。",
            "故将西子容，来贻嫫姆羞。",
            "行看复坐吟，终日如軥辀。",
            "安得君书斋，移来近前陬。",
            "论文与谈笑，一释老者忧。",
            "春禽昼聒聒，窗风夜飕飕。",
            "怀君不成寐，频惊节物遒。",
            "君文已造妙，君德当慎修。",
            "谒帝明光宫，随珠那暗投。"
        ],
        "notes": "",
        "id": "798122e7dc1d22087c3ff40ed6bb7ee3"
    },
    {
        "author": "释宗觉",
        "dynasty": "宋",
        "type": "诗",
        "rhythmic": "",
        "title": "题济川亭",
        "preface": "",
        "paragraphs": [
            "高亭窥绿润，古寺面苍阴。",
            "闻有遗仙事，应容过客寻。",
            "路危山背迥，云重洞天深。",
            "一鸟不飞去，时能弄好音。"
        ],
        "notes": "",
        "id": "baf7c6c3663291d5971fe62c7a61722e"
    }
]