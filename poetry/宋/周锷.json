[
    {
        "author": "周锷",
        "dynasty": "宋",
        "type": "诗",
        "rhythmic": "",
        "title": "游香山佛迹",
        "preface": "",
        "paragraphs": [
            "灵山名达蓬，香水霭薝卜。",
            "龙祇久覆护，云物翳深谷。",
            "拂衣向劫中，神斧断苍玉。",
            "至今天人尊，灵迹印金粟。",
            "颇闻开士谶，飞锡隠岩麓。",
            "坐令湖海客，香供走川陆。",
            "巍巍虔报地，色相俨金屋。",
            "缅想旧巾瓶，犹能慰心目。",
            "篮舆访莲社，一笑欣自足。",
            "抚事动幽寻，畴能念荣辱。",
            "松炉袅如见，余力付棋局。",
            "更觉梦中身，翛然百无欲。"
        ],
        "notes": "",
        "id": "b8ffb5de0cd594f379c23d6c33c35616"
    },
    {
        "author": "周锷",
        "dynasty": "宋",
        "type": "诗",
        "rhythmic": "",
        "title": "和郡守彭吏部按视湖亭凡二首  其一",
        "preface": "",
        "paragraphs": [
            "使君风味压荆州，每为吾民乐更忧。",
            "锦里篇章推唱首，浣溪光景促遨头。",
            "行春预约花欹帽，把酒方欣雪点裘。",
            "岳史年来惭吏隠，扳舆时得从公游。"
        ],
        "notes": "",
        "id": "03b4ff255dee91ba034ccddfce97f3dd"
    },
    {
        "author": "周锷",
        "dynasty": "宋",
        "type": "诗",
        "rhythmic": "",
        "title": "和郡守彭吏部按视湖亭凡二首  其二",
        "preface": "",
        "paragraphs": [
            "双虹倒影上簷楹，碧水澄空一镜明。",
            "野草闲花无限趣，短藜幽榜不胜情。",
            "已知风月随人意，聊为湖山载酒行。",
            "却讶锦囊赓梦草，坐令诗兴绕寰瀛。"
        ],
        "notes": "",
        "id": "4918450f5a04f4cca5effc036802bf04"
    },
    {
        "author": "周锷",
        "dynasty": "宋",
        "type": "诗",
        "rhythmic": "",
        "title": "西湖三首  其一",
        "preface": "",
        "paragraphs": [
            "晓镜初开淑景明，使君风味一般清。",
            "舟从菡萏林中过，人在鲸鲵背上行。",
            "妙舞屡翻红药燕，清词时啭紫薇莺。",
            "赓歌久矣虚前席，肯向樽前恋曲生。"
        ],
        "notes": "",
        "id": "a84d78d248300cc8674ad56649dd4fa4"
    },
    {
        "author": "周锷",
        "dynasty": "宋",
        "type": "诗",
        "rhythmic": "",
        "title": "西湖三首  其二",
        "preface": "",
        "paragraphs": [
            "使君修禊与民游，十里笙歌水面浮。",
            "动地雄风云外起，截天雌霓雨中收。",
            "登台已有难并乐，击壤宁无寡和忧。",
            "却忆内家新赐火，海棠无数出墙头。"
        ],
        "notes": "",
        "id": "8208788b2ff1497832041e2194b9fd86"
    },
    {
        "author": "周锷",
        "dynasty": "宋",
        "type": "诗",
        "rhythmic": "",
        "title": "西湖三首  其三",
        "preface": "",
        "paragraphs": [
            "牛鞭初动啭新莺，梦觉池塘选胜行。",
            "水镜光中千骑合，山屏影里万艘横。",
            "云从布谷原头过，雨向催诗笔下生。",
            "藻绘升平知有待，阁梅先已赋调羹。"
        ],
        "notes": "",
        "id": "5f5edc45fcabc93314ce58076ba3d40d"
    },
    {
        "author": "周锷",
        "dynasty": "宋",
        "type": "诗",
        "rhythmic": "",
        "title": "澄辉阁",
        "preface": "",
        "paragraphs": [
            "雄建俯空阔，下瞻霄汉浮。",
            "眼将云漠漠，心寄水悠悠。",
            "日暖鸟飞镜，月凉鱼弄钩。",
            "行期分此景，家在甬西头。"
        ],
        "notes": "",
        "id": "d9e4de17f6c558c56a402640316df919"
    },
    {
        "author": "周锷",
        "dynasty": "宋",
        "type": "诗",
        "rhythmic": "",
        "title": "冯氏万金楼",
        "preface": "",
        "paragraphs": [
            "几年江上梦，黄鹤意悠悠。",
            "百尺独临水，万金难买秋。",
            "杵声喧药市，栏影枕渔舟。",
            "应有壶中客，分身向此游。"
        ],
        "notes": "",
        "id": "c2dfc73881472c98c737f2f33d310a87"
    },
    {
        "author": "周锷",
        "dynasty": "宋",
        "type": "诗",
        "rhythmic": "",
        "title": "题清斯堂",
        "preface": "",
        "paragraphs": [
            "万物本空寂，浮生方沼中。",
            "鸥轻时出没，萍散只西东。",
            "槛外风初息，天边月正融。",
            "了无尘可濯，危坐照衰翁。"
        ],
        "notes": "",
        "id": "e612d1598ee81ba1a50e062d50bfba91"
    }
]