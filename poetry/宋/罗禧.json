[
    {
        "author": "罗禧",
        "dynasty": "宋",
        "type": "诗",
        "rhythmic": "",
        "title": "云岩次朱晦庵韵",
        "preface": "",
        "paragraphs": [
            "陟彼中和山，无人不感仰。",
            "庭中檀麝盈，洞里珍珠满。",
            "两腋清风生，一腔春意爽。",
            "焚香祝圣回，袖带炉烟暖。"
        ],
        "notes": "",
        "id": "92e1b3e014e9d82834e88adf55abcdf1"
    },
    {
        "author": "罗禧",
        "dynasty": "宋",
        "type": "诗",
        "rhythmic": "",
        "title": "咏雪岩",
        "preface": "",
        "paragraphs": [
            "山回百折路难跻，远望楼台烟树迷。",
            "满地白云封洞口，一轮红日照天梯。",
            "龟蛇伏气时难老，鸾鹤归来夜倦飞。",
            "万壑千岩游不尽，且将词句壁头题。"
        ],
        "notes": "",
        "id": "c0bd63678af0c8c372e8572bf7907c38"
    },
    {
        "author": "罗禧",
        "dynasty": "宋",
        "type": "诗",
        "rhythmic": "",
        "title": "咏宗统",
        "preface": "",
        "paragraphs": [
            "豫章谱系派流长，积德贻谋百世昌。",
            "子孝臣忠昭史册，人文士义著名邦。",
            "根源有自支流盛，辞赋无穷翰墨香。",
            "一阅此书一兴叹，令人千古仰余光。"
        ],
        "notes": "",
        "id": "6354431101dcd2deb2856dfb910d5d06"
    }
]