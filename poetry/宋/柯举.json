[
    {
        "author": "柯举",
        "dynasty": "宋",
        "type": "诗",
        "rhythmic": "",
        "title": "次韵答李景阳",
        "preface": "",
        "paragraphs": [
            "客有扣舷者，悠然太古音。",
            "风清来水面，月白满江心。",
            "世既叹途绝，君何爱我深。",
            "愧将瓦缶句，聊以答南金。"
        ],
        "notes": "",
        "id": "22e98f7b843f77b873ba7cd5ca7df8fc"
    },
    {
        "author": "柯举",
        "dynasty": "宋",
        "type": "诗",
        "rhythmic": "",
        "title": "游华严寺",
        "preface": "",
        "paragraphs": [
            "旧游曾记此山川，万事回头一梦然。",
            "蚤岁不知人易老，晚年方信世无禅。",
            "樵歌牧唱千村暮，鶑语花香二月天。",
            "人境了然描不就，山僧对我更谈玄。"
        ],
        "notes": "",
        "id": "3db61aa0ea90399d9ae8aabd7981de1d"
    }
]