[
    {
        "author": "陈俊卿",
        "dynasty": "宋",
        "type": "诗",
        "rhythmic": "",
        "title": "游虎丘岩偶题壁韵叶因分字联句",
        "preface": "",
        "paragraphs": [
            "无正文。"
        ],
        "notes": "",
        "id": "6de9bb7078834068a3660d26bea9e03b"
    },
    {
        "author": "陈俊卿",
        "dynasty": "宋",
        "type": "诗",
        "rhythmic": "",
        "title": "赠林谦之",
        "preface": "",
        "paragraphs": [
            "走笔题诗问起居，近来导引复何如。",
            "从教两鬓霜无数，却要三田火有余。",
            "示病想同摩诘病，读书还著子云书。",
            "梅霖十日宜高爽，试共登楼一豁舒。"
        ],
        "notes": "",
        "id": "cf9582487b494dc9eabfab6622df88fd"
    },
    {
        "author": "陈俊卿",
        "dynasty": "宋",
        "type": "诗",
        "rhythmic": "",
        "title": "示二子",
        "preface": "",
        "paragraphs": [
            "兴来文字三杯酒，老去生涯万卷书。",
            "遗汝子孙清白在，不须厦屋太渠渠。"
        ],
        "notes": "",
        "id": "51ca6d7b19b3bdeb264001a42a91d4c0"
    },
    {
        "author": "陈俊卿",
        "dynasty": "宋",
        "type": "诗",
        "rhythmic": "",
        "title": "哭林艾轩",
        "preface": "",
        "paragraphs": [
            "出为岭峤澄清使，归作甘泉侍从臣。",
            "百担有书行李重，千金无产橐中贫。",
            "经旬把臂言犹在，昨日题诗墨尚新。",
            "清晓访君呼不起，寝门一恸泪沾巾。"
        ],
        "notes": "",
        "id": "9c4f6a234f5096ed9b5179516d410a57"
    },
    {
        "author": "陈俊卿",
        "dynasty": "宋",
        "type": "诗",
        "rhythmic": "",
        "title": "寄林子方",
        "preface": "",
        "paragraphs": [
            "双阙门高袭庆余，相望再世拥轺车。",
            "清名益重先君子，远俗争看行秘书。",
            "医国十全姑小试，蠹民五瘴想先除。",
            "炎州莫作经年计，狗监传闻诵子虚。"
        ],
        "notes": "",
        "id": "d6004705b12c36538308f7368d1a03d8"
    },
    {
        "author": "陈俊卿",
        "dynasty": "宋",
        "type": "诗",
        "rhythmic": "",
        "title": "共乐堂",
        "preface": "",
        "paragraphs": [
            "共乐堂前花木深，登临当暑豁尘襟。",
            "红垂荔子千家熟，翠拥筼筜十亩阴。",
            "老退已寻居士服，清欢时伴醉翁吟。",
            "凭栏四望丰年稼，差慰平生忧国心。"
        ],
        "notes": "",
        "id": "f4e799a12470d5933bdf70d8076e7c30"
    },
    {
        "author": "陈俊卿",
        "dynasty": "宋",
        "type": "诗",
        "rhythmic": "",
        "title": "蒋山谢雨",
        "preface": "",
        "paragraphs": [
            "农事春郊闵雨时，乞灵奔走宝公祠。",
            "𬬻中沉水才三祝，天外油云已四垂。",
            "蔌蔌通宵茅屋冷，青青破晓麦田滋。",
            "更祈三日滂然泽，大作丰年遍海涯。"
        ],
        "notes": "",
        "id": "9d625c7fb86e8524cebe0285635645bf"
    },
    {
        "author": "陈俊卿",
        "dynasty": "宋",
        "type": "诗",
        "rhythmic": "",
        "title": "修史堂",
        "preface": "",
        "paragraphs": [
            "流水三间屋，明公半席分。",
            "帝尝招此老，天未丧斯文。",
            "人去留青竹，山空锁白云。",
            "升堂时想像，金石恍然闻。"
        ],
        "notes": "",
        "id": "e8377f96d9daedd27349c8800595106d"
    },
    {
        "author": "陈俊卿",
        "dynasty": "宋",
        "type": "诗",
        "rhythmic": "",
        "title": "林元美司户耕乐亭",
        "preface": "",
        "paragraphs": [
            "天地秘绝景，雅属幽人居。",
            "卜筑俯清流，旷然心目舒。",
            "岂惟水澄碧，山色佳有余。",
            "凉风左右来，竹柏相扶疎。",
            "亭中何所有，缥囊万卷书。",
            "亭外何所有，青蒲映红蕖。",
            "客来何所为，高论唐虞初。",
            "文字共发越，琴槊一以娱。",
            "冬寒饱霜蟹，秋思多鲈鱼。",
            "良田自种秫，酒瓮春浮蛆。",
            "无事时痛饮，有时还荷锄。",
            "试问田家乐，田家此乐无。"
        ],
        "notes": "",
        "id": "bf774df066b3d723ff9cef6cfb2f1969"
    },
    {
        "author": "陈俊卿",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "吾方蹈孔孟，未暇师粲可。"
        ],
        "notes": "",
        "id": "ecaaef6c2db8ae4a764919859338ff97"
    },
    {
        "author": "陈俊卿",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "病深老迫宜归去，莫作留侯范蠡看。"
        ],
        "notes": "",
        "id": "20ecc76fc69bfe40470c3cdd6f2750f8"
    },
    {
        "author": "陈俊卿",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "海国民皆兴礼义，潢池盗已息干戈。"
        ],
        "notes": "",
        "id": "6518bcacd856ca7dbc51ecfbaef48280"
    }
]