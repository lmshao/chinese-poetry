[
    {
        "author": "曾公亮",
        "dynasty": "宋",
        "type": "诗",
        "rhythmic": "",
        "title": "吊曹觐",
        "preface": "",
        "paragraphs": [
            "款军樵门日再晡，空弮犹自把戈𫓧。",
            "身垂虎口方安坐，命若鸿毛竟败呼。",
            "柱下杲卿曾断骨，袴中杵臼得遗孤。",
            "可怜三尺英雄气，不怕山西士大夫。"
        ],
        "notes": "",
        "id": "8a3966464a99a224a159de2de0bd09b1"
    },
    {
        "author": "曾公亮",
        "dynasty": "宋",
        "type": "诗",
        "rhythmic": "",
        "title": "送程给事中知越州",
        "preface": "",
        "paragraphs": [
            "山阴地胜冠江吴，今得贤侯自禁途。",
            "侍从暂虚青琐闼，藩宣新剖玉麟符。",
            "移时前席辞旒扆，不日重城歌袴襦。",
            "想到蓬莱游未徧，已应归步在云衢。"
        ],
        "notes": "",
        "id": "b8051e3c75d78124d7bf6981338d9474"
    },
    {
        "author": "曾公亮",
        "dynasty": "宋",
        "type": "诗",
        "rhythmic": "",
        "title": "宿甘露僧舍",
        "preface": "",
        "paragraphs": [
            "枕中云气千峰近，床底松声万壑哀。",
            "要看银山拍天浪，开窗放入大江来。"
        ],
        "notes": "",
        "id": "ab48e81f4e2e4e3a3e599f7dca2962c0"
    },
    {
        "author": "曾公亮",
        "dynasty": "宋",
        "type": "诗",
        "rhythmic": "",
        "title": "挽老苏先生",
        "preface": "",
        "paragraphs": [
            "立言高往古，抱道鬰当时。",
            "铅椠方终业，风灯忽遘悲。",
            "名垂文苑传，行纪太丘碑。",
            "后嗣皆鸾𬸦，吾知庆有诒。"
        ],
        "notes": "",
        "id": "4e609e011fe62e7fd53477690f62dca6"
    },
    {
        "author": "曾公亮",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "饭思白石红桃米，菜忆黄龙紫芥心。"
        ],
        "notes": "",
        "id": "bd72ec029ef78576eee0b8f0ea2b433b"
    }
]