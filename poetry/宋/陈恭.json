[
    {
        "author": "陈恭",
        "dynasty": "宋",
        "type": "诗",
        "rhythmic": "",
        "title": "吴山",
        "preface": "",
        "paragraphs": [
            "吴山烟树复如何，老去登临感慨多。",
            "似说怒涛仍白马，还看远嶂只青螺。",
            "三秋草色凌荷芰，万里闲云下薜萝。",
            "可惜江湖长浩荡，只供短髪一高歌。"
        ],
        "notes": "",
        "id": "c8589cb1b4803bd9779b14415aa35a45"
    },
    {
        "author": "陈恭",
        "dynasty": "宋",
        "type": "诗",
        "rhythmic": "",
        "title": "感怀",
        "preface": "",
        "paragraphs": [
            "回首沧桑已数番，感怀无尽又何言。",
            "悲看世路皆危壑，喜共家人在故园。",
            "笔底有心神自远，来年多难骨犹存。",
            "连章句弗矜佳丽，风雅于今止一痕。"
        ],
        "notes": "",
        "id": "860771989be365ea2868c2f57899c4bf"
    },
    {
        "author": "陈恭",
        "dynasty": "宋",
        "type": "诗",
        "rhythmic": "",
        "title": "次韵答友",
        "preface": "",
        "paragraphs": [
            "竹枝歌忆楚江天，曾向浔阳久泊船。",
            "君过石钟寻旧韵，我知𬬻顶起新烟。",
            "故人寥落今谁在，好梦迢遥亦偶然。",
            "秋以为期犹未至，冷鸿疏草暮云边。"
        ],
        "notes": "",
        "id": "34493c35ed7d39d71d0db8a8e8ce99e1"
    }
]