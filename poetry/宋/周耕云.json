[
    {
        "author": "周耕云",
        "dynasty": "宋",
        "type": "诗",
        "rhythmic": "",
        "title": "歙溪道中",
        "preface": "",
        "paragraphs": [
            "行行欲少歇，争奈客途长。",
            "村酒略无味，野花空自香。",
            "几家茅屋小，数亩麦田荒。",
            "何处堪投宿，林梢已夕阳。"
        ],
        "notes": "",
        "id": "a1fdf3f5af23acb7ceee74d87416efcd"
    },
    {
        "author": "周耕云",
        "dynasty": "宋",
        "type": "诗",
        "rhythmic": "",
        "title": "赋介轩半村新居",
        "preface": "",
        "paragraphs": [
            "近谋吟屋傍浔溪，雁荡山深云未归。",
            "怕恼春光花种少，爱延月色竹栽稀。",
            "宝藏书册教儿读，土视功名与世违。",
            "不是诗人相过处，昼长应是掩柴扉。"
        ],
        "notes": "",
        "id": "bd12c53569914fef9a69d9a5380eb4d2"
    }
]