[
    {
        "author": "李天才",
        "dynasty": "宋",
        "type": "诗",
        "rhythmic": "",
        "title": "题天竺寺壁",
        "preface": "",
        "paragraphs": [
            "走杀东头供奉官，御香频降雨犹悭。",
            "相公端坐都堂里，天竺观音又下山。"
        ],
        "notes": "",
        "id": "230e1a56322c737c69dfe5436ee63d2b"
    },
    {
        "author": "李天才",
        "dynasty": "宋",
        "type": "诗",
        "rhythmic": "",
        "title": "题句容酒肆壁",
        "preface": "",
        "paragraphs": [
            "青裙白面哄挑菜，茅舍竹篱疏见梅。",
            "春事隔年无信息，一声啼鸟唤将来。"
        ],
        "notes": "",
        "id": "22b5e737703ca33e77131d2970968562"
    }
]