[
    {
        "author": "吕午",
        "dynasty": "宋",
        "type": "诗",
        "rhythmic": "",
        "title": "马城花窠",
        "preface": "",
        "paragraphs": [
            "老子西城住，今逾十载期。",
            "栽花成茂树，种柳长高枝。",
            "移接从渠巧，夸传到处知。",
            "担头挑卖去，一一是趋时。"
        ],
        "notes": "",
        "id": "c980efd23d333d11c762cf0cc269ffca"
    },
    {
        "author": "吕午",
        "dynasty": "宋",
        "type": "诗",
        "rhythmic": "",
        "title": "题仁义寺",
        "preface": "",
        "paragraphs": [
            "寺以仁义名，当求仁义实。",
            "祇在毫厘间，遂分儒与释。",
            "千载几万言，未能合为一。",
            "大笑出门去，莫问成陈迹。"
        ],
        "notes": "",
        "id": "541577c92aeec284d33d83905d2510f5"
    },
    {
        "author": "吕午",
        "dynasty": "宋",
        "type": "诗",
        "rhythmic": "",
        "title": "开寿寺壁记",
        "preface": "",
        "paragraphs": [
            "四顾云山满目前，却从此地得牛眠。",
            "问君此计何为早，且住人间五百年。"
        ],
        "notes": "",
        "id": "49229eb11f069de5d338635abd1dde5c"
    },
    {
        "author": "吕午",
        "dynasty": "宋",
        "type": "诗",
        "rhythmic": "",
        "title": "凤凰台",
        "preface": "",
        "paragraphs": [
            "古台曾说少年游，弹指惊嗟岁月流。",
            "山似三神浮碧海，城如一虎卧崇丘。",
            "凤凰去后遗陈迹，白鹭来时认旧洲。",
            "但得风寒无罅隙，江河举目不须愁。"
        ],
        "notes": "",
        "id": "0620c9cd3ca461228200cd463a7e56ff"
    },
    {
        "author": "吕午",
        "dynasty": "宋",
        "type": "诗",
        "rhythmic": "",
        "title": "大涤洞留题",
        "preface": "",
        "paragraphs": [
            "武皇御宇好神仙，帝遣初开此洞天。",
            "山转九回藏紫府，涧萦百折走寒泉。",
            "栖真飞鼠□当日，大涤神龙似昔年。",
            "解与名山传不朽，祇今惟有大苏篇。"
        ],
        "notes": "",
        "id": "a60d735d56fcb251960a9c3752cebc15"
    },
    {
        "author": "吕午",
        "dynasty": "宋",
        "type": "诗",
        "rhythmic": "",
        "title": "和岳王庙壁上韵",
        "preface": "",
        "paragraphs": [
            "当年唯说岳家军，纪律森严孰与邻。",
            "师过村村皆按堵，功成处处可镌珉。",
            "威名千古更无敌，词翰数行俱绝尘。",
            "拟取中原报明主，亦劳余刃到黄巾。"
        ],
        "notes": "",
        "id": "9908c10c12c5d882d548824a7cdb8803"
    },
    {
        "author": "吕午",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "杏城西城翁幽居。"
        ],
        "notes": "",
        "id": "c46136153cd6119963e339cd97dfad9c"
    },
    {
        "author": "吕午",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "四时鸥鹭窥图画，千古鱼龙听管弦。"
        ],
        "notes": "",
        "id": "c4286295e15ea84cf09260babf2b4f5a"
    }
]