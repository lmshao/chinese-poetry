[
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "古意四首  其一",
        "preface": "",
        "paragraphs": [
            "至人斥八极，独与造物游。",
            "大道无端倪，讵可以力求。",
            "鹏抟翅垂天，不作醯鸡谋。",
            "清啸发林麓，月落千山幽。"
        ],
        "notes": "",
        "id": "612b912bc884668f9415586c49a8de1b"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "古意四首  其二",
        "preface": "",
        "paragraphs": [
            "老马伏枥鸣，终有万里志。",
            "枯桐爨下焦，中抱千古意。",
            "凡物有所遭，时亦有泰否。",
            "古木根柢深，春风有时至。"
        ],
        "notes": "",
        "id": "580c56c09310924b04d165e13f23d448"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "古意四首  其三",
        "preface": "",
        "paragraphs": [
            "正色无妩媚，大道无狭斜。",
            "所以松柏姿，不作桃李华。",
            "朱弦已久寂，蛙黾徒相夸。",
            "怀哉古之人，此意尤可嗟。"
        ],
        "notes": "",
        "id": "0871ed9f2388f1e7596c00be9b740b60"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "古意四首  其四",
        "preface": "",
        "paragraphs": [
            "南山采薇心，东海乘查意。",
            "种竹成繁阴，凤兮久不至。",
            "栖迟坐空谷，落日生愁思。",
            "所思不可期，迢迢隔烟翠。"
        ],
        "notes": "",
        "id": "9d32678ceddf2f7ba25ff8d753b5ba79"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "上平舟杨先生二首  其一",
        "preface": "",
        "paragraphs": [
            "渭川竹千亩，敷翠何森森。",
            "谁云冰雪姿，中有春风心。",
            "取为昭华管，吹作黄钟音。",
            "相期在大雅，一洗哇俚淫。",
            "持此阜民物，岂特薰风琴。"
        ],
        "notes": "",
        "id": "d86e356218788ecaae9d34b6eefd6288"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "上平舟杨先生二首  其二",
        "preface": "",
        "paragraphs": [
            "璞玉至三献，不计刖足悲。",
            "冶剑时一鸣，宁免流俗疑。",
            "买丝绣平原，聚金铸钟期。",
            "至宝不自宝，所贵知音知。",
            "何惜五十弦，为君奏声诗。"
        ],
        "notes": "",
        "id": "572ace01e17153fbabca0be50bb17280"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "北山四时招隠辞  其一",
        "preface": "",
        "paragraphs": [
            "绿意动兮崇兰，暖回薄兮千岩。",
            "蘼芜齐兮绣谷，芳菲菲兮鸟关关。",
            "步桃坞兮曲折，叩兰若兮檀栾。",
            "珮九茎兮窈窕，采三秀兮巑岏。",
            "石田肥兮可莳，溪毛秀兮堪餐。",
            "赋荣木兮胥悦，浩生意兮修蕃。",
            "田歌起兮啁哳，殷社鼓兮𬘘𬘘。",
            "山中春兮可乐，王孙不来兮謇谁留兮他山。"
        ],
        "notes": "",
        "id": "4f230d0f3552579a2bfd2fb154582e27"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "北山四时招隠辞  其二",
        "preface": "",
        "paragraphs": [
            "草木舞兮山深，蜩蚻弄兮淙铿。",
            "息琼阜兮嘉荫，漱玉涧兮甘清。",
            "泛夫容兮十顷，搴朱实兮千寻。",
            "虬松兮五鬣，凤草兮三棱。",
            "雨龙归兮灵洞，夜鹤化兮仙岑。",
            "羌谁招兮太史，耿清夕兮猿吟。",
            "逃暍影兮散虑，极幽讨兮峥嵘。",
            "乐吾山兮长夏，归来兮濯沧浪之尘缨。"
        ],
        "notes": "",
        "id": "f3def22fe2ef16bac4b487ef556eca21"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "北山四时招隠辞  其三",
        "preface": "",
        "paragraphs": [
            "灏气泛兮虚寥，商籁发兮萧骚。",
            "策逍遥兮玉囿，驾言陟兮弁之椒。",
            "石林林兮献状，浮空倒影兮清苕。",
            "漭具区兮泻碧，若杯水兮堂坳。",
            "披素怀兮佩明月，𪡧然啸兮泠飙。",
            "阅古今兮宇宙，一日非近兮千载非遥。",
            "嗟湛辈兮堙灭其奚数，慨其感兮临高。",
            "水竹清兮秋晚，赋丛桂兮谁招。"
        ],
        "notes": "",
        "id": "1830cbae7f27a7d7ed235002fe30ce5c"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "北山四时招隠辞  其四",
        "preface": "",
        "paragraphs": [
            "风栗栗兮云黄，梅事动兮贞芳。",
            "纷白月兮广野，屑宝璐兮平冈。",
            "云可怡兮日可献，野可撷兮水可湘。",
            "拾樵苏兮野爨，储橡栗兮山粮。",
            "竹房深兮云暖，芸几浄兮春芗。",
            "官无征兮村静，年屡有兮金穰。",
            "我今不乐兮岁迟暮，处嘉遯兮徜徉。",
            "击鲜拊缶兮聊以卒岁，谁争子所兮乐其乐兮无央。"
        ],
        "notes": "",
        "id": "3c3453b1bfb4efdbd8430e5a94a5c473"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "舟遇顺风",
        "preface": "",
        "paragraphs": [
            "樯乌指鹢首，助我浮清苕。",
            "轻帆乘快风，山势欲动摇。",
            "岸树纷相随，罄折不待招。",
            "舟师坐奏功，破浪声如潮。",
            "身世如白鸥，泛泛殊飘萧。",
            "旁观极歆羡，何异登瀛霄。",
            "正恐风势回，世事不可料。",
            "何如乘安流，天幸其敢徼。",
            "止止勿尽兴，解幔维吾桡。",
            "朗诵秋水篇，孤月生山椒。"
        ],
        "notes": "",
        "id": "669fdad6aaf99cd9515099e1ae7f9571"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "雪晴小步留饮村舍",
        "preface": "",
        "paragraphs": [
            "散步小逡巡，茅簷爱日新。",
            "梅知春意思，山借雪精神。",
            "减曲𥬠村酿，加笾荐野珍。",
            "萧然捐世虑，自谓葛天民。"
        ],
        "notes": "",
        "id": "598da8ba222d1c5bb2afd2b26674d22a"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "吴中与友人别",
        "preface": "",
        "paragraphs": [
            "临分生远思，把手重凄然。",
            "春别忽秋晚，君归在我先。",
            "快风生一苇，新月上三弦。",
            "回首河桥暮，丹枫夕照边。"
        ],
        "notes": "",
        "id": "b050eedff05146db32ed8da2711929f1"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "游灵岩馆娃宫",
        "preface": "",
        "paragraphs": [
            "春风吴苑梦凄凉，柳色如云惹恨长。",
            "鸟喙祇堪同患难，蛾眉何事管兴亡。",
            "乌鸢自乐空山静，麋鹿来游野草长。",
            "一片古愁无写处，满城钟鼓送斜阳。"
        ],
        "notes": "",
        "id": "fa02c5e317abdc02be8dbe747a31e67b"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "会稽山",
        "preface": "",
        "paragraphs": [
            "职方犹记禹南巡，窆石梅梁尚有神。",
            "地接蓬莱云意古，潮来溟渤水痕春。",
            "刻碑颂德秦丞相，探穴求书汉史臣。",
            "玉室金堂今在否，余粮仙草属闲人。"
        ],
        "notes": "",
        "id": "719671be90c2e3dba16d39d9544c1e12"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "梨山泽民庙",
        "preface": "",
        "paragraphs": [
            "甘棠遗爱在，香火俨如新。",
            "古木藏云雨，深廊隠鬼神。",
            "建州名刺史，唐代老诗人。",
            "五百余年后，犹能泽及民。"
        ],
        "notes": "",
        "id": "3179bc98a2cebb2bcfc32dd6cab3b0ed"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "读李长吉集",
        "preface": "",
        "paragraphs": [
            "朝剪湘中一尺天，暮翦吴松半江水。",
            "陇西风月属王孙，锦囊探取元无底。",
            "酒酣呕出明月珠，奚惊馿蹶心自如。",
            "骚哀玄涩无足语，天上不读人间书。",
            "新宫铭古玄卿老，定知识字神仙少。",
            "窗外谁呼祁孔宾，短梦初回玉楼晓。"
        ],
        "notes": "",
        "id": "5f9c0c37286ca12296b07cabba6b3861"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "杼山闻鹃",
        "preface": "",
        "paragraphs": [
            "谿上谁哦柳恽苹，杼山斜日飏花尘。",
            "杜鹃只管催春去，不信东风老得人。"
        ],
        "notes": "",
        "id": "4fe5413defb143c28fb341f5b72020ee"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "木笔花",
        "preface": "",
        "paragraphs": [
            "脱颖吹开紫玉筒，鼠须香蘸粉霜茸。",
            "含毫写恨知谁见，绿卷春蕉未展封。"
        ],
        "notes": "",
        "id": "e3626dfc7e757dc8562eed5026355a0d"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "顾楷翁归隠",
        "preface": "",
        "paragraphs": [
            "广野穹林草树香，高人新赋远游章。",
            "二三千载无巢许，薇长西山几许长。"
        ],
        "notes": "",
        "id": "980af78f4d78f1be27a1b3d6eeb84d97"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "将进酒",
        "preface": "",
        "paragraphs": [
            "莫舞鬰轮袍，莫酌金叵罗。",
            "四坐一时静，听我感慨歌。",
            "君不见滔滔易水咸阳路，渐离击筑荆卿舞。",
            "酒杯在手醉不成，八创空遶秦宫柱。",
            "又不见睢阳夜战城欲摧，孤臣骂贼声如雷。",
            "酒不下咽指流血，白羽空射浮图回。",
            "古来志士轻一死，意气相期每如此。",
            "独醒自古欲何为，空留遗恨随流水。",
            "长歌感慨多怆神，不须闻此眉双颦。",
            "直须痛饮乌程酒，与君醉倒苹华春。"
        ],
        "notes": "",
        "id": "18fc3659e1486ab75065f32e9f8775ea"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "香林",
        "preface": "",
        "paragraphs": [
            "鹫峰深处寺，岚影翠纷纷。",
            "止水受秋月，空烟生夜云。",
            "谷虚猿坠果，地暖鹤眠芸。",
            "合涧桥边路，松声九里闻。"
        ],
        "notes": "",
        "id": "040879093d918998bb96e55d5c80de1c"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "题宋伯仁烟波图后",
        "preface": "",
        "paragraphs": [
            "是处烟波有钓蓑，底须濠濮与西河。",
            "三吴旧日图渔具，九曲当年赋棹歌。",
            "濯足濯缨吟欵乃，知鱼知我乐如何。",
            "会须携取新诗卷，西塞山前问志和。"
        ],
        "notes": "",
        "id": "34e3a9eea523c38233fe3e8a797f2a44"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "柳枝词",
        "preface": "",
        "paragraphs": [
            "镜里愁眉怨晓霜，多情犹解拂离觞。",
            "西风十里新堤路，半带蝉声半夕阳。"
        ],
        "notes": "",
        "id": "a9c4377c92d236950536d45222629a2a"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "送僧归峨眉",
        "preface": "",
        "paragraphs": [
            "大峨山顶寺，归路八千遥。",
            "百丈牵云上，三衣带雨挑。",
            "岭寒栖板屋，路断隔绳桥。",
            "若过三闾宅，骚魂试一招。"
        ],
        "notes": "",
        "id": "d6568f1e3f2fdbc66180f43e13c1f40f"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "怀鸣禽",
        "preface": "",
        "paragraphs": [
            "竹树环幽栖，积翠何森森。",
            "鸣禽不知数，日夕传好音。",
            "居然谢嚣𡏖，宛若居山林。",
            "哢清孤枕晓，声碎花房深。",
            "笙竽杂天籁，鼓吹无哇淫。",
            "物我自两忘，彼此无机心。",
            "髽奴不解事，探鷇稍见侵。",
            "忽动择木志，一去不可寻。",
            "鸥鸟骇海翁，智莫欺鱼禽。",
            "何以慰寂寥，静对空愔愔。",
            "风篁落纤月，谁伴清宵吟。"
        ],
        "notes": "",
        "id": "67c32b702dbad27187ff79ca7c04c4b8"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "琵琶",
        "preface": "",
        "paragraphs": [
            "曾闻贺老说当年，玉轴东风四百弦。",
            "宝结飏春鶑语滑，香槽抱月凤心圆。",
            "荻花江上逢商妇，杨柳湾头见小怜。",
            "莫向樽前弹怨曲，青衫白发易凄然。"
        ],
        "notes": "",
        "id": "150248a89f2e0bf1fdcc8c48f316bf7b"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "一棹",
        "preface": "",
        "paragraphs": [
            "一棹归何处，西风夕照边。",
            "市丰招碓鼓，桥近落帆船。",
            "竹密悬青雨，溪虚涨白烟。",
            "到家知不远，酒熟菊花前。"
        ],
        "notes": "",
        "id": "b9b73e27f417666672b70cc933bdf27f"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "雨后过湖偶成二首  其一",
        "preface": "",
        "paragraphs": [
            "堤上西风柳叶疎，雁浮新影照平湖。",
            "闲云本自无心出，却为玄晖了画图。"
        ],
        "notes": "",
        "id": "da28425b27d74cbfda2740c59ea2e114"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "雨后过湖偶成二首  其二",
        "preface": "",
        "paragraphs": [
            "雨重杨丝不曳风，小舟斜出断桥东。",
            "分明几点闲鸥鹭，着在西湖便不同。"
        ],
        "notes": "",
        "id": "036a384d7d56f266e5c3a1c1b2fce1eb"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "闲昼",
        "preface": "",
        "paragraphs": [
            "新竹诜诜出矮墙，虚窗风度碾茶香。",
            "疎云逗日帘垂地，一蝶飞来昼梦长。"
        ],
        "notes": "",
        "id": "c9be3c7506926d2e8917af9efdb11a5a"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "静倚",
        "preface": "",
        "paragraphs": [
            "小楼寂寂倚春阴，宿酒残香恼客情。",
            "连日峭寒疑有雪，隔帘错听落梅声。"
        ],
        "notes": "",
        "id": "0ad57ce9f9a2645b599c7ca8eda3f216"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "渡易水",
        "preface": "",
        "paragraphs": [
            "丈夫一死已许人，高歌忼慨西入秦。",
            "一旦直欲揕吕政，何异只手批逆鳞。",
            "舞阳色变衮龙绝，环柱模糊八创血。",
            "督亢地图秦已知，强燕反是速燕灭。",
            "壮志不就千古悲，易水萧萧云垂垂。",
            "尺八匕首何足恃，当时枉杀樊於期。"
        ],
        "notes": "",
        "id": "61ebc42afbdc7c46ec00e20736f2f983"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "戏题制荷吟",
        "preface": "",
        "paragraphs": [
            "多事纫兰襞菊裳，等闲吟褐付秋塘。",
            "正须太华峰头叶，底用成都郭外桑。"
        ],
        "notes": "",
        "id": "e57cf94f861ec034a5c4b94893d0d0ac"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "横翠亭",
        "preface": "",
        "paragraphs": [
            "晴空漠漠迷苍烟，凭阑一望心茫然。",
            "旧游已落飞鸟外，新诗应在归云边。",
            "亭高千里纳山色，人静万物争春妍。",
            "天涯倦客早归去，空山日暮多啼鹃。"
        ],
        "notes": "",
        "id": "b96d6e35299560ff0e0c941db17810c6"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "仙霞岭次徐意一参政韵",
        "preface": "",
        "paragraphs": [
            "不知天已近，但觉众山微。",
            "世道古来险，客行何日归。",
            "旧游青鬓改，故国白云飞。",
            "今日重登眺，悠然悟昨非。"
        ],
        "notes": "",
        "id": "b524a993f7967c394504653ee4798b0b"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "次李筼房秋晚见寄韵",
        "preface": "",
        "paragraphs": [
            "短发萧萧不耐霜，赋情谁似老河阳。",
            "橘中自乐同商隠，酒后长歌笑楚狂。",
            "鸦带夕阳山紫翠，雁啼寒水树青黄。",
            "苹边肯寄停云句，何日扁舟访药房。"
        ],
        "notes": "",
        "id": "9b55e38dd02d0db4da4394dcb6a2776e"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "山居",
        "preface": "",
        "paragraphs": [
            "隠几支颐枕曲肱，丹田养气石田耕。",
            "红旗黄纸非吾事，白石清泉了一生。"
        ],
        "notes": "",
        "id": "e47330f017fb935f9ca1459c166386f9"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "题小李将军著色山水",
        "preface": "",
        "paragraphs": [
            "群山积古翠，空谷满白云。",
            "远溜从何来，飞玉声磤磤。",
            "东风入千岩，花雨红缤纷。",
            "何人卜深隠，结屋苍崖垠。",
            "浩然山林思，高谢朝市氛。",
            "咏歌归来篇，赘甚钟山文。"
        ],
        "notes": "",
        "id": "ae0a83f233a3e6a42e25cbb0f97818c5"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "江湖伟观",
        "preface": "",
        "paragraphs": [
            "暇日登临酒一樽，半空杰阁倚云根。",
            "东南王气浮天阙，吴越潮声出海门。",
            "玉局柳高含古意，金沙梅老冷吟魂。",
            "凭高讨胜多幽事，细读残碑剥藓痕。"
        ],
        "notes": "",
        "id": "f94ae26c5bfa99ccf7b5e55707811910"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "荒冢谣",
        "preface": "",
        "paragraphs": [
            "老樗飕飗洒寒雨，狐狸冷伴幽魂语。",
            "草没麒麟仆断碑，白骨年深化黄土。",
            "荒凉古径无人行，凄风尽日吹阴云。",
            "青山莽莽几更主，翁仲无言成万古。"
        ],
        "notes": "",
        "id": "bc327e97a104ee127f5734a2c35d74c1"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "吴山晚望",
        "preface": "",
        "paragraphs": [
            "春江分影送残阳，浅薄东风飏晚香。",
            "燕子已归寒未去，柳蛾酣雨弄青黄。"
        ],
        "notes": "",
        "id": "44fe0af8f2359ef88ff3ff58a8cadfe1"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "早梅叹",
        "preface": "",
        "paragraphs": [
            "失喜东园见早梅，翻愁开早被风吹。",
            "珠钿满路无人惜，傲雪凌霜是北枝。"
        ],
        "notes": "",
        "id": "14b6aee204390b5e099dc192743ba81a"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "游凉观谨次亲老韵",
        "preface": "",
        "paragraphs": [
            "锦云照方镜，碧玉环四岸。",
            "奇凉彻心境，幽芳清鼻观。",
            "恍如泛仙查，飘飘溯河汉。",
            "云收片月上，风来万荷乱。",
            "玩幽发孤咏，慨古兴浩叹。",
            "鱼鸟各有乐，鹏鷃不足算。",
            "林虚白露滴，竹冷茶烟散。",
            "清景未易殚，当于静中看。"
        ],
        "notes": "",
        "id": "d283cc0ae9c9994eec1a79393ad5b4b2"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "胡月江书堂",
        "preface": "",
        "paragraphs": [
            "水西云北外，诗屋柳阴阴。",
            "小卷编唐宋，危冠讲古今。",
            "跛馿乘浅醉，老鹤伴孤吟。",
            "门外虽车马，游尘自不侵。"
        ],
        "notes": "",
        "id": "3c1d069c4e037353e615b6f0fcac195e"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "清心楼晚眺",
        "preface": "",
        "paragraphs": [
            "霜空澄晚景，高处眼增明。",
            "幽草生官舍，秋霖坏古城。",
            "远山围野阔，飞鸟与云平。",
            "拟作登楼赋，依然故国情。"
        ],
        "notes": "",
        "id": "3a88379455edab7e0d0c5e62d9633c51"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "太乙西宫",
        "preface": "",
        "paragraphs": [
            "仙宫金碧照清漪，圣主忧民事祷祈。",
            "五福正临吴分野，百年敢惜御园池。",
            "云浮蕊殿春来早，香冷梅邻月到迟。",
            "清夜绿章陈露醮，天风吹下步虚词。"
        ],
        "notes": "",
        "id": "4f430ed6e7369465a462aecc20c28bf4"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "钓台三十韵",
        "preface": "",
        "paragraphs": [
            "沛公三尺剑，欲溺章甫冠。",
            "莫致鲁二生，佐命惟彭韩。",
            "举世尚功利，有若蜹慕酸。",
            "末造不可支，问玺生雄奸。",
            "真人握赤符，援臂鼎再安。",
            "灼知受病源，极力回狂澜。",
            "异时南阳亲，缘附攀龙翰。",
            "矧如吾子陵，久要平生欢。",
            "何至变姓名，坐钓七里滩。",
            "三聘始一往，矫矫如孤鸾。",
            "惟知贵天爵，不羡人间官。",
            "欲为故人留，终愧负素餐。",
            "而况故人情，安保不易阑。",
            "君房真痴人，乃欲相控抟。",
            "醉后偶伸足，岂料星象干。",
            "始知市朝隘，不及山林宽。",
            "归来富春山，山色终耐看。",
            "岂无秦山商，亦有周谿磻。",
            "出处虽不同，同在济世难。",
            "先生意有在，未易浅近观。",
            "东都贵节义，公实闿其端。",
            "流风数百载，犹足媿老瞒。",
            "云台不可画，汉史不可刊。",
            "至今桐江鱼，不上俗士竿。",
            "纷纷往来舟，含羞登公坛。",
            "口虽强模写，颡泚胆亦寒。",
            "世代山云移，功业山花残。",
            "惟有东西台，终古青巑岏。",
            "孤霞冠山椒，明月流清湍。",
            "高人不可见，慨古空长叹。"
        ],
        "notes": "",
        "id": "105d2d4f4d78247b30d60f99b7b22cac"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "杼山村舍",
        "preface": "",
        "paragraphs": [
            "石田余数亩，茅屋小三椽。",
            "鸡犬桃源外，桑麻渭水边。",
            "刳松分野蜜，笕竹引山泉。",
            "便可随君隠，居然谢俗缘。"
        ],
        "notes": "",
        "id": "44e45dfe86fc6af5db048b8d9d750ece"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "秋霖",
        "preface": "",
        "paragraphs": [
            "久客惊秋老，愁闻积日霖。",
            "巷泥妨马足，庭草聚蛩声。",
            "俸薄欲饥死，诗清太瘦生。",
            "未能忘禄养，作赋媿闲情。"
        ],
        "notes": "",
        "id": "1e94bede235304ea4748e2b1d21edb4b"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "题族伯自醉翁吟稿",
        "preface": "",
        "paragraphs": [
            "渊明千载人，太白一世士。",
            "天子呼不来，大吏征不起。",
            "十诗九言酒，宁抱冻饿死。",
            "是岂真醉邪，寓意聊尔耳。",
            "翁今歠其醨，反骚笑湘水。",
            "翁醉非物欲，翁醉非势利。",
            "物不能醉翁，翁所谓自醉。",
            "惟翁知其天，醉吟醒时事。",
            "堪续醉时歌，可补醉乡记。",
            "请诵小阮诗，庶识醉翁意。"
        ],
        "notes": "",
        "id": "f4b0552938c151e8c0b6bc853e47bda2"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "题江山万里图",
        "preface": "",
        "paragraphs": [
            "暮雨朝云巫峡梦，西风落叶洞庭秋。",
            "扁舟两屐终多事，短轴明窗且卧游。"
        ],
        "notes": "",
        "id": "31e2a7733994bd407e19b6a3461961dc"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "次雪林春日杂题",
        "preface": "",
        "paragraphs": [
            "落日余寒锁水城，汀洲绿遍客空惊。",
            "年来懒作寻芳梦，一树闲花任蝶争。"
        ],
        "notes": "",
        "id": "ee1f779f3fb7b53ccbbe4905a2f5208d"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "病中寄二隠",
        "preface": "",
        "paragraphs": [
            "名途尘海浩难亲，黄叶门前一尺深。",
            "五亩桑麻荒旧隠，十年书剑负初心。",
            "客愁不奈贫多感，老色偏随病见侵。",
            "奏赋相如今白首，倦游空有茂陵吟。"
        ],
        "notes": "",
        "id": "b9d7a1f14ef87caf3127434990de4cdc"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "二隠皆有和篇因再用韵",
        "preface": "",
        "paragraphs": [
            "贫无知己老无亲，踸踔空怜涉世深。",
            "种药渐为衰晚计，对花销尽少年心。",
            "牛衣忍病寒初觉，蠹简翻愁雨半侵。",
            "平昔结交惟二仲，折梅时寄短长吟。"
        ],
        "notes": "",
        "id": "c6734a10667b9beec2feea62c65378a5"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "夜坐",
        "preface": "",
        "paragraphs": [
            "豆花篱落候虫鸣，斜月分秋到研屏。",
            "露滴斜河凉不寐，自将莲漏验中星。"
        ],
        "notes": "",
        "id": "8181caada7e552068b998b873bf016ae"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "读舒王集二首  其一",
        "preface": "",
        "paragraphs": [
            "谈王公所期，言霸世亦贱。",
            "不意周官书，仅似商君传。"
        ],
        "notes": "",
        "id": "67e8e2aff3063c8a2b35215e0698fc44"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "读舒王集二首  其二",
        "preface": "",
        "paragraphs": [
            "周易误辅嗣，本草误隠居。",
            "遂令后世人，不能尽信书。"
        ],
        "notes": "",
        "id": "6b8a8325622beb49ee199d8b91fc76bf"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "小酌",
        "preface": "",
        "paragraphs": [
            "禁烟时节燕来初，对此新晴釂一壶。",
            "二十四番花信了，不知更有峭寒无。"
        ],
        "notes": "",
        "id": "3f4e726a5b815149653d505073348137"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "题三友图",
        "preface": "",
        "paragraphs": [
            "冰霜交洁玉横陈，谁主群芳岁晚盟。",
            "贾傅吊平皮悼贾，三君千古一家清。"
        ],
        "notes": "",
        "id": "a881747d3bb509ced47b1e7284c4991c"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "拟古呈存翁二首  其一",
        "preface": "",
        "paragraphs": [
            "大明照率土，物物资辉光。",
            "万汇有不齐，一气鼓混茫。",
            "纷华与萎薾，巨细靡可常。",
            "骊珠晦沧海，何异锥处囊。"
        ],
        "notes": "",
        "id": "b8f7b924856aaf7cf53809d00a447016"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "拟古呈存翁二首  其二",
        "preface": "",
        "paragraphs": [
            "端居阅群动，造物无时闲。",
            "群动不自觉，妍丑纷两间。",
            "萌达至枯槁，日夕常循环。",
            "嗟嗟水东流，去海声潺湲。"
        ],
        "notes": "",
        "id": "4c43a1c4a3ae549a48865cea65509d34"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "四皓",
        "preface": "",
        "paragraphs": [
            "避时不肯作秦民，采药餐芝几度春。",
            "一出可怜随禄产，商山松竹定疑人。"
        ],
        "notes": "",
        "id": "620c5612212d26565a7d41970f405448"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "秋夕怀",
        "preface": "",
        "paragraphs": [
            "露草寒螀夜夜愁，病怀无语独惊秋。",
            "二千里外今宵月，谁倚西风十二楼。"
        ],
        "notes": "",
        "id": "605c95f7d617da7c623196679c859b74"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "送柳下惠上人游维扬访孙制参道子",
        "preface": "",
        "paragraphs": [
            "衮衮天机新，𤁳𤁳淮水流。",
            "青缠系白足，又踏淮南州。",
            "淮南古形胜，屹立东诸侯。",
            "三生杜牧之，谈笑筹边楼。",
            "据鞍草书檄，醉袖藏吴钩。",
            "子非功名人，负笈将安求。",
            "及此琼花春，聊作方外游。",
            "北道有主人，行李当无忧。",
            "临分祈赠言，意重嗟难酬。",
            "日暮多碧云，令人思惠休。"
        ],
        "notes": "",
        "id": "4b85652f5fa4a3dba4f256fceb47a8d3"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "登垂虹亭二首  其一",
        "preface": "",
        "paragraphs": [
            "水国生涯一钓轮，荻芽鲈鲙四时新。",
            "安知白首沧洲客，不是三高行辈人。"
        ],
        "notes": "",
        "id": "815fad96a21c1ee5f0f94ab6bbc31f3c"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "登垂虹亭二首  其二",
        "preface": "",
        "paragraphs": [
            "岸草江花万古春，感今怀昔最伤神。",
            "不知一片垂虹月，照却凭栏几许人。"
        ],
        "notes": "",
        "id": "090b0afa3844c447649ac07b73d5b259"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "题画卷六言",
        "preface": "",
        "paragraphs": [
            "岚翠山藏野寺，夕阳舟倚汀沙。",
            "一段三湘晚色，白云深处谁家。"
        ],
        "notes": "",
        "id": "00f4ae6cc90ae15febff99782aa19046"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "秋夜五言",
        "preface": "",
        "paragraphs": [
            "雨余寒碧深，空烟满庭竹。",
            "深掩读书灯，莫恼秋禽宿。"
        ],
        "notes": "",
        "id": "0594f84c867c4e7de30b67a8e0881e40"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "春晚",
        "preface": "",
        "paragraphs": [
            "㶁㶁泉声远，流春到水涯。",
            "东风千万恨，片片逐飞花。"
        ],
        "notes": "",
        "id": "aefd5e17ba448571c6e7571fc2d6041b"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "试闱即事",
        "preface": "",
        "paragraphs": [
            "读书窗暗日西斜，锁棘门深噪晚鸦。",
            "又是一番秋事了，粉黄如雪落槐花。"
        ],
        "notes": "",
        "id": "bb15d6512bb23f8280a4816ec65b1f05"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "拟长吉十二月乐辞 正月",
        "preface": "",
        "paragraphs": [
            "八埏梦醒惊勾芒，青旗翠节迎东皇。",
            "柔风玉破第一香，明霞院宇悬金珰。",
            "兰唇笑红草心喜，七十二番芳候始。",
            "流苏夜暖催羯鼓，日日梨园按新舞。"
        ],
        "notes": "",
        "id": "09aaaa4d9d3213a69089d67c1bb3ecda"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "拟长吉十二月乐辞 二月",
        "preface": "",
        "paragraphs": [
            "一绿浮千郊，新风新雨吹秧毛。",
            "仓庚玄乙声交交，愁心乱结丁香梢。",
            "锦衣侠少千金豪，买春不怕春价高，量珠戛玉声嘈嘈。",
            "青春青春急行乐，莫待红泥埋马脚。"
        ],
        "notes": "",
        "id": "21ddabfa6fff7773a7292bca85bc1878"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "拟长吉十二月乐辞 三月",
        "preface": "",
        "paragraphs": [
            "大堤韦曲芳菲菲，曲尘粉絮迷东西。",
            "榆烟梨月烘夜白，春国染花成五色。",
            "饧箫社鼓欢拍拍，五侯七贵争芳夕。",
            "乌丝细织留春语，怨血千枝吟杜主。",
            "翠楼歌冷粉魂愁，一夜东风落芗雨。"
        ],
        "notes": "",
        "id": "e9c46b6dc90eeb0ded1bb9f60c2fdb89"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "拟长吉十二月乐辞 四月",
        "preface": "",
        "paragraphs": [
            "半夜苍龙移玉斗，朱丝乍变南风奏。",
            "女桑再绿竹箘红，三十六陂烟雨中。",
            "香尘脂水随宫沟，谢娘掩幌鶑鶑愁。",
            "翠涛千里崆峒秋。"
        ],
        "notes": "",
        "id": "9e9d767e8582f442ed5de4fdf5a49770"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "拟长吉十二月乐辞 五月",
        "preface": "",
        "paragraphs": [
            "阿房守宫血，太液鸳鸯汤。",
            "新萤小扇轻，老艾生罗香。",
            "铸月为君寿，压雪为君醉。",
            "波底吟饥龙，菖华一千岁。"
        ],
        "notes": "",
        "id": "b4eb06e0a75c2a03c8ab6c874968b127"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "拟长吉十二月乐辞 六月",
        "preface": "",
        "paragraphs": [
            "三庚来，二阴伏，六十刻长日南陆。",
            "榑桑石裂海水飞，飙车雪碗方争奇，秋声隠隠柽桐枝。"
        ],
        "notes": "",
        "id": "dd3042cfa665f49b01d1ddf2a2992519"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "拟长吉十二月乐辞 七月",
        "preface": "",
        "paragraphs": [
            "商旗稍西指，赤帜方痴停。",
            "余霞散虾尾，净宇浮鱼鳞。",
            "羽梁驾查渚，绮屋开蓉城。",
            "轻霏洗空绿，一叶敲凉声。",
            "𦈌帷掩尘扇，壮士心空惊。"
        ],
        "notes": "",
        "id": "d268878103b99cc1bb4bb2d36dd1e997"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "拟长吉十二月乐辞 八月",
        "preface": "",
        "paragraphs": [
            "铦飙剪庭绿，绀发愁清商。",
            "吹银海沫明，濯锦江花凉。",
            "冰规射白晓，琪树蜚黄香。",
            "楚梦空悠悠，远恨浮三湘。"
        ],
        "notes": "",
        "id": "ad24e419f165a0111cd269e08503b206"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "拟长吉十二月乐辞 九月",
        "preface": "",
        "paragraphs": [
            "飞蓬病叶声索索，暗壁孀娥梦中泣。",
            "虫声萤影伴寒雨，二十三丝夜弹苦。",
            "千花翻红上凉叶，万宝吹香落金雪。",
            "佩萸戏马谁家郎，不管人间更漏长。"
        ],
        "notes": "",
        "id": "8ab50bf5aa74c0840da4485fbc779fa0"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "拟长吉十二月乐辞 十月",
        "preface": "",
        "paragraphs": [
            "枯桑委地成死灰，苹洲客雁号朝饥。",
            "崦嵫急景寸辉薄，夜半霜痕着绡箔。",
            "金寒翠薄千尺台，笑梅一笛临风哀，佳人佳人来不来。"
        ],
        "notes": "",
        "id": "f463ccf32e18ec3a46c21504d8dca7e4"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "拟长吉十二月乐辞 十一月",
        "preface": "",
        "paragraphs": [
            "碧筩九寸吹宝瓶，老麋脱角占卿云。",
            "酸风射寒入幽素，采采芳芸拂秋蠹。",
            "绣宫华漏融玉汁，云母窗明烘暖白。"
        ],
        "notes": "",
        "id": "87d9a5fa0aa16e2c7f776e99ab49fb99"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "拟长吉十二月乐辞 十二月",
        "preface": "",
        "paragraphs": [
            "双丸倦掷羲和手，傩鼓烘炉传寿酒。",
            "莫惊锦瑟换华年，东风已入吴宫柳。"
        ],
        "notes": "",
        "id": "f3c09c22e9068ef799c964dbe1d31cf8"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "拟长吉十二月乐辞 闰月",
        "preface": "",
        "paragraphs": [
            "灵光舒，积气余，左扉虎豹天王居。",
            "杓停两界槎讯迂，黄杨翠怨桐碧敷。",
            "赤黄道遥倦乌兔，宝月修圆十三度。"
        ],
        "notes": "",
        "id": "23c4089ac29040a4584195b61fde3fd1"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "暑夕放舟有怀茂悦史君",
        "preface": "",
        "paragraphs": [
            "溪凉供野放，机尽狎鸥群。",
            "风月怀元度，山川忆少文。",
            "远峰明过雨，疎树泊归云。",
            "幽玩情何限，回桡夜已分。"
        ],
        "notes": "",
        "id": "32524d9276a84319a5ab62aaf7266353"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "江寺送客",
        "preface": "",
        "paragraphs": [
            "送别西风寺，愁添鬓影华。",
            "江空回夜汐，岸远涨秋沙。",
            "塔古栖双鹳，樯高立数鸦。",
            "临歧一杯酒，回首即天涯。"
        ],
        "notes": "",
        "id": "f697c0d4984ae884f9b0d89c12962fe8"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "姑苏台",
        "preface": "",
        "paragraphs": [
            "望中只尺越来溪，溪上兴亡欲问谁。",
            "定霸已成尝胆日，倾城不在捧心时。",
            "冷枫江远飘遗恨，秋草台荒没旧基。",
            "堪笑吴伧太痴绝，不雠宰嚭恨西施。"
        ],
        "notes": "",
        "id": "3d4a599453926bf5b571f769930e9473"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "西泠小立即事二首  其一",
        "preface": "",
        "paragraphs": [
            "雨后湖天似水清，断霞新月两峰明。",
            "西风恰到芙蓉外，过雁初闻第一声。"
        ],
        "notes": "",
        "id": "cfd258d3fc28aeba95bb9a5280bb2d96"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "西泠小立即事二首  其二",
        "preface": "",
        "paragraphs": [
            "桂风兰露晚阴清，远翠空蒙去鹭明。",
            "一叶扁舟一弯月，白荷香里听蝉声。"
        ],
        "notes": "",
        "id": "742b39354cdae0dd5da5497f4149cbbb"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "子房二首  其一",
        "preface": "",
        "paragraphs": [
            "汉储未定若垂旒，谁为君王借筯筹。",
            "堪笑商山采芝老，到头却上子房钩。"
        ],
        "notes": "",
        "id": "b5f13e635f28d9d319b41c45430bdcab"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "子房二首  其二",
        "preface": "",
        "paragraphs": [
            "报韩兴汉已封留，辟谷将为世外游。",
            "四老已归如意死，不堪人彘戚姬愁。"
        ],
        "notes": "",
        "id": "6949b3fd2b598b0f54e16373523fa1cc"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "大涤洞天",
        "preface": "",
        "paragraphs": [
            "太虚灏气浮空蒙，烟霞九琐蓬莱宫。",
            "崩腾云木竞奇险，涧芳野实纷青红。",
            "何年断鳌立天柱，古洞阴森白鸦舞。",
            "玉书宝剑不可寻，老藓封崖滴玄乳。",
            "光芒灵气干斗牛，遗丹叶下谁能求。",
            "黄精紫杞遍岩谷，玄霜夜捣声幽幽。",
            "老蛟千年睡未足，痴涎吼雷喷飞瀑。",
            "阴风黑穴吹海腥，石虎当关横地轴。",
            "是非万古一笑嘅，神仙不死今安在。"
        ],
        "notes": "",
        "id": "f593874a88b62ba0b2ea8115af97086e"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "古塞下曲",
        "preface": "",
        "paragraphs": [
            "塞下枣已红，胡马号北风。",
            "传闻右贤王，万骑围云中。",
            "云中太守猛如虎，夜开城门纳降虏。",
            "十丈高旗沉黑云，一尺捷书飞白羽。",
            "武皇但喜奏捷频，岂知白骨高如城。",
            "边城百战胜常少，一胜惟著将军名。",
            "将军成名战士死，去年战士今无几。",
            "血染黄沙草不青，万里阴云哭胡鬼。",
            "塞下曲，不忍闻，何人为我达汉君。",
            "武功本是辅文具，愿君偃武而修文。"
        ],
        "notes": "",
        "id": "2bb98f3ebb32f1e996bff84206409340"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "寄梯飙",
        "preface": "",
        "paragraphs": [
            "老树号北风，索索落枯叶。",
            "越水多风涛，可望不可涉。",
            "异地不异情，同此江月明。",
            "江空少飞雁，莫寄芳洲蘅。",
            "寸心逐寒潮，日夕流曲折。",
            "愿保青松姿，相期在霜雪。"
        ],
        "notes": "",
        "id": "d354698a41032a0363af3c8194bbba3a"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "读蔡绦杂书有感",
        "preface": "",
        "paragraphs": [
            "私史由来不可冯，老奸危国亦危身。",
            "赵奢既已明知子，石碏当求义灭亲。",
            "铁马酿成天宝祸，铜驼空想汴都春。",
            "九京未正鞭尸罪，尚欲欺天罔后人。"
        ],
        "notes": "",
        "id": "20c695aa80f130237c1cf626dc0661e8"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "三衢道中",
        "preface": "",
        "paragraphs": [
            "旧游重过处，倒指七年间。",
            "水后人家少，时荒客路艰。",
            "雨声愁夜店，云影占春山。",
            "景物关心事，无成愧往还。"
        ],
        "notes": "",
        "id": "7126bd0264e86fc1f2ab92c92ea8d456"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "冯唐庙",
        "preface": "",
        "paragraphs": [
            "自古英雄遇者稀，为郎未是不逢时。",
            "江湖亦有如公者，两鬓苍苍理钓丝。"
        ],
        "notes": "",
        "id": "4b29f144744c12d4b0cb34441718b26d"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "秋晚怀归",
        "preface": "",
        "paragraphs": [
            "逝水归云日夜流，倚栏心事共悠悠。",
            "黄栖露亩稻粱晚，红染霜林橡栗秋。",
            "日月不闲双鬓老，风埃长满百年愁。",
            "故山薇长无人采，有媿平生马少游。"
        ],
        "notes": "",
        "id": "8d101f0a1afd90528a50cc5f1e18168a"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "山行即事",
        "preface": "",
        "paragraphs": [
            "小艇轻舆野兴长，涧芹山蕨入奁香。",
            "雨销蝶粉何郎瘦，日醉蜂脾小杜狂。",
            "科斗水肥春浸谷，杜鹃花发晓剶桑。",
            "诗成自写村家壁，底用奚奴负锦囊。"
        ],
        "notes": "",
        "id": "1c750083f57537314fe42da0d26a648e"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "春闺怨",
        "preface": "",
        "paragraphs": [
            "斜立倚东风，双眉对春怯。",
            "何处卜归期，花边数飞蝶。"
        ],
        "notes": "",
        "id": "06b7c73c9fc76c6c266b8a5edbcf184c"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "梦仙",
        "preface": "",
        "paragraphs": [
            "有美人兮山之阳，步秋翠兮搴孤芳。",
            "姿绰约兮莹冰霜，珮珊珊兮摇明珰。",
            "婉相顾兮袂载扬，闻语笑兮春风香。",
            "口授余兮长生方，将俾尔兮寿而康。",
            "黄鹄舞兮白云翔，殷空半兮鸣琳琅。",
            "隔一水兮遥相望，欲往从之兮无津梁。",
            "天风吹发兮毛骨凉，万籁发兮响笙篁。",
            "恍身世兮俱相忘，惊梦幻兮意自伤。",
            "觉山川兮阻且长，感游子兮思故乡。",
            "白露滴兮月在床，五湖秋晚兮木叶黄。",
            "兰可佩兮荷可裳，仰天一笑兮歌沧浪。"
        ],
        "notes": "",
        "id": "7ad634813a70ee6a66c4e41111280a71"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "春晴散策",
        "preface": "",
        "paragraphs": [
            "闭门十日雨，芳尘作泥淖。",
            "晚窗见晴霞，恍如梦初觉。",
            "平生野放意，山水乃所乐。",
            "驾言出幽寻，风前放轻棹。",
            "千峰沐新翠，仍着微云罩。",
            "红碧达勾萌，剸裁出天巧。",
            "闲知物情适，静觉生意閙。",
            "一鸟啼芳阴，悠然识春貌。",
            "俛仰成古今，人生多踸踔。",
            "要当了此理，外物非所挠。",
            "醉中歌长歌，万事不足校。"
        ],
        "notes": "",
        "id": "4c055b480afe385cdf0ea19d9d6d7917"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "春夜",
        "preface": "",
        "paragraphs": [
            "晚烟归柳绿条苗，客馆春寒夜寂寥。",
            "梦又不成花又落，月明分付可怜宵。"
        ],
        "notes": "",
        "id": "6736fd1cb47ee4ec426f5d460bc76068"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "鸥泛",
        "preface": "",
        "paragraphs": [
            "苕边鸥泛处，浄绿昼愔愔。",
            "老柳花狼藉，新秧水浅深。",
            "烟生遥岸白，云过半溪阴。",
            "容与归桡晚，闲鶑相棹吟。"
        ],
        "notes": "",
        "id": "fe9e15b371863bcb7f37664ac6a1310e"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "吴季子墓阙",
        "preface": "",
        "paragraphs": [
            "百世人传十字碑，春秋圣笔著褒辞。",
            "龟趺十丈知何用，徒使刘叉笑退之。"
        ],
        "notes": "",
        "id": "2feb3e39f42d808cf19f8796121b47dd"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "鲁公乞米帖",
        "preface": "",
        "paragraphs": [
            "当年食粥老尚书，乞米长安李大夫。",
            "饥死只今谁裹饭，可怜曼倩羡侏儒。"
        ],
        "notes": "",
        "id": "c92960d3c6d108201acc0f31cfe469d6"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "幽居春晚",
        "preface": "",
        "paragraphs": [
            "幽栖尘不到吟边，闲爱抄书静爱禅。",
            "墨本双钩临曲水，素琴三叠忆斜川。",
            "笋簪雨足初抽玉，柳茧春寒未漂绵。",
            "病懒不生槐蚁梦，西畴种秫北窗眠。"
        ],
        "notes": "",
        "id": "2b2266f1c94b68b859550d0ce45413fe"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "小游仙七首  其一",
        "preface": "",
        "paragraphs": [
            "金母云𫐌宴紫楼，露寒仙掌汉宫秋。",
            "笑渠刘彻无仙骨，种得桃成已白头。"
        ],
        "notes": "",
        "id": "71e3f4fcfb4b4423c9d3b9ef55888035"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "小游仙七首  其二",
        "preface": "",
        "paragraphs": [
            "紫雾彤云滃九关，玉庭侵晓引仙班。",
            "东皇奏罢回寅疏，放散春光下世间。"
        ],
        "notes": "",
        "id": "acfde382e914cc898adda58d277e68ca"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "小游仙七首  其三",
        "preface": "",
        "paragraphs": [
            "西池宴罢夜深归，风露森森湿羽衣。",
            "云外凤皇栖未稳，一声铁笛又惊飞。"
        ],
        "notes": "",
        "id": "ae33c05addad2175db527172aa5f0a7f"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "小游仙七首  其四",
        "preface": "",
        "paragraphs": [
            "抛了天官作散仙，却来云外种琼田。",
            "洞中日月无拘管，闲引青龙耕翠烟。"
        ],
        "notes": "",
        "id": "8bbf3710a84fc2ed2965c2c78577f475"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "小游仙七首  其五",
        "preface": "",
        "paragraphs": [
            "一径松花满路香，琤琤玉杵捣玄霜。",
            "有时骑鹤月中去，流水白云生晚凉。"
        ],
        "notes": "",
        "id": "e34bdd88ae2ab236255faee3405d13fd"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "小游仙七首  其六",
        "preface": "",
        "paragraphs": [
            "一笛吹云鹤夜归，九天清露冷仙衣。",
            "琪花千树风零落，应去人间作雪飞。"
        ],
        "notes": "",
        "id": "54191538a53d2e2a995186d47b812e0e"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "小游仙七首  其七",
        "preface": "",
        "paragraphs": [
            "碧海沉沉海上山，山头楼观五云间。",
            "人间方士多无頼，故把钗钿戏阿环。"
        ],
        "notes": "",
        "id": "c4613fb763d5d81eb31466c67873fbac"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "金陵怀古",
        "preface": "",
        "paragraphs": [
            "远岸商歌不忍听，恨随纤草满沙汀。",
            "春归王谢空堂燕，风散齐梁废苑萤。",
            "紫盖黄旗人寂寞，琼枝璧月事飘零。",
            "新亭风景时时异，惟有垂杨似旧青。"
        ],
        "notes": "",
        "id": "f01a88f65cb843874b81da3588321671"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "次韵玉台体二首  其一",
        "preface": "",
        "paragraphs": [
            "一点伤春恨，东风罨画楼。",
            "不知缘底事，敲碎玉搔头。"
        ],
        "notes": "",
        "id": "f9d5094e358c46b0eab4519937aa64d2"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "次韵玉台体二首  其二",
        "preface": "",
        "paragraphs": [
            "柳阴随意绿，花片恼人香。",
            "静院无来客，游丝百尺长。"
        ],
        "notes": "",
        "id": "ef91d5e1c968de3e822c8411e86ed2bc"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "烟脂井",
        "preface": "",
        "paragraphs": [
            "急奏留床下，君王醉未看。",
            "应嫌江表窄，不及井中宽。"
        ],
        "notes": "",
        "id": "67acd0eba279fdbb16f59cc1507f404d"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "西余秋晚",
        "preface": "",
        "paragraphs": [
            "丰年鸡犬饱，斜日闭柴荆。",
            "父祖自三代，耕桑了一生。",
            "病梨山蚁聚，落叶野禽惊。",
            "喜客来城市，新蔬荐早秔。"
        ],
        "notes": "",
        "id": "e46f847620442067855780d080ae40d7"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "挽顾征君",
        "preface": "",
        "paragraphs": [
            "白发苍眉古典刑，著书未省出山扃。",
            "尝从康节传三易，颇效河汾续五经。",
            "方喜朝颁遗逸诏，忽闻月犯少微星。",
            "大书谁草徂徕传，丰碣新添贞曜铭。"
        ],
        "notes": "",
        "id": "8b04862fc3f083dfcf8da3fc1bf5068c"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "挽王茂悦提舶二首  其一",
        "preface": "",
        "paragraphs": [
            "清气钟全蜀，风流压盛唐。",
            "骚香薰屈宋，笔艳映钟王。",
            "麾节平生梦，人琴一旦亡。",
            "卜居方有赋，埋玉重堪伤。"
        ],
        "notes": "",
        "id": "ed1b20b88279a73b6bd7f1e6f99bef32"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "挽王茂悦提舶二首  其二",
        "preface": "",
        "paragraphs": [
            "洛社忘年契，惟公最己知。",
            "诵言司马赋，喜说项斯诗。",
            "问字时携酒，钩玄共订碑。",
            "岂期三日别，遽作百年悲。"
        ],
        "notes": "",
        "id": "af0f733b9758fa3cc248559b36ba290d"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "挽赵子真别驾",
        "preface": "",
        "paragraphs": [
            "赫奕诸王后，清贫一士同。",
            "楼成召长吉，山裂梦虚中。",
            "及子员郎泽，能诗伯氏风。",
            "琅玕嗟早折，魂不到安东。"
        ],
        "notes": "",
        "id": "f72ebd226f385ba4f974dabb73ebb15c"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "闻鹃",
        "preface": "",
        "paragraphs": [
            "帝魂应识少陵忧，十二山高万里愁。",
            "一自海棠妖血染，玉垣移治在渝州。"
        ],
        "notes": "",
        "id": "2155a255903ab98bb2bfa09cc334c4ef"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "游下竺示僧",
        "preface": "",
        "paragraphs": [
            "野褐芒鞋六尺藤，好溪山处几番登。",
            "明朝又复归城市，百亩松风属老僧。"
        ],
        "notes": "",
        "id": "60fe6297d736d6a0b94172bb9c23209b"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "阊门夜发",
        "preface": "",
        "paragraphs": [
            "春露沾衣夜气浓，吴波不动柳无风。",
            "倚篷觅句清无寐，一片蛙声月色中。"
        ],
        "notes": "",
        "id": "726d36f112b12c1cc0202ee20d04cf61"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "紫霞翁觞客东园列烛花外秋林散影高堂素壁皆粲然李成韦偃寒林画图发新奇于摇落前所未有因作歌以纪之",
        "preface": "",
        "paragraphs": [
            "隋园剪彩未足奇，秋林烛彩光参差。",
            "龙蛇四壁不可捕，颠张醉墨惊淋漓。",
            "齐奴金谷珊瑚树，如意击碎光陆离。",
            "阿环锦院织绡手，连机隠出千花枝。",
            "迷楼镜屏照前后，宫钗舞袂相纷披。",
            "月中老桂冷𫐖轕，山河影满玉兔悲。",
            "江潭无风映云树，水藻漾日浮涟漪。",
            "初疑营丘擅工妙，细玩自笑真儿嬉。",
            "世间无物非幻化，露电泡影何足疑。",
            "谁能唤起洪谷子，写此清绝图屏帷。"
        ],
        "notes": "",
        "id": "dfada2bf25af81e965e8f63d1ff292d9"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "泛舟",
        "preface": "",
        "paragraphs": [
            "老火浊不流，热恼无可避。",
            "驾言清谿滨，濯缨税尘辔。",
            "扁舟无定游，放缆任其至。",
            "荡桨三汇交，空明发清思。",
            "摘鲜得野实，钓水投香饵。",
            "碧筩注芳酒，湘匳荐新芰。",
            "主宾略酬酢，冷暖随所嗜。",
            "须臾月轮上，烟水合空翠。",
            "清风真可人，意厚万金施。",
            "露叶生辉光，水华多妩媚。",
            "欲拍洪崖肩，欲挽湘君帔。",
            "虽无管弦乐，一洗世俗伪。",
            "清弹发邻舸，暗搅潜虬睡。",
            "应作蜩蛙观，亦足助幽致。",
            "岂惟家山乐，要是会心地。",
            "热官岂办此，未易轻拟议。",
            "我年未四十，齿发已顦顇。",
            "往者不可追，来者何可觊。",
            "富贵难幸求，岁月不少置。",
            "于此贫贱中，此乐已不啻。",
            "鹤长与凫短，造物正儿戏。",
            "功名类蚁梦，身世等萍寄。",
            "百年几良晤，何暇计荣悴。",
            "纵有身后名，不博今夕醉。",
            "高歌未知晓，坐见斜河坠。",
            "谪仙宫锦舟，继者仅一二。",
            "老坡赤壁游，始尽阐天閟。",
            "我后二百年，乃默契此意。",
            "会当歃斯盟，勿使等闲弃。",
            "高咏三百言，聊用谂同志。"
        ],
        "notes": "",
        "id": "3f2544170cf88d2b4b89760748d2b42d"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "嘲少年",
        "preface": "",
        "paragraphs": [
            "步障飞鞯事俊游，锦围箫鼓按凉州。",
            "海棠枝上千枝蜡，肯信人间有暮愁。"
        ],
        "notes": "",
        "id": "9efdf0260bd6458689e3dbcb6e68f9a7"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "塘西秋晚",
        "preface": "",
        "paragraphs": [
            "野市维梢处，长天弄夕阴。",
            "蟹寒依客柁，鸦晚集神林。",
            "苕老飘吴雪，橙香坠楚金。",
            "浩然湖海思，重赋故山吟。"
        ],
        "notes": "",
        "id": "278d778956747c1e1bff859ad23e7ddf"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "春寒",
        "preface": "",
        "paragraphs": [
            "柘叶烟浓乍起蚕，楝花风冷已闻鹃。",
            "病来应被垂杨笑，三月春衣未褪绵。"
        ],
        "notes": "",
        "id": "a407834cfb163d8dbec77a8906dd543c"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "元夕被雨病中有感  其一",
        "preface": "",
        "paragraphs": [
            "病怀惟与静相便，尽把欢游乞少年。",
            "沉水一炉诗一卷，细听春雨枕书眠。"
        ],
        "notes": "",
        "id": "2a672b9dfde8ccc84904917cd16919ea"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "元夕被雨病中有感  其二",
        "preface": "",
        "paragraphs": [
            "邻箫街鼓远相闻，犹忆天街五夜春。",
            "二十年间游冶事，青灯闲照白头人。"
        ],
        "notes": "",
        "id": "e9724368e3fa0e7236564042101c1fd1"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "沈仁可惠看灯蟹",
        "preface": "",
        "paragraphs": [
            "君不见天上妖蟆食天目，怪语空号玉川客。",
            "万古何伤明月明，可笑妖蟆终受磔。",
            "又不见人间痴蝶掩夜灯，焦头烂额恃己能。",
            "烹煎不免取奇祸，亏蔽徒取人之憎。",
            "二虫何知乃至此，飞走不能逃一死。",
            "附炎触热正可怜，喘杀人间褦襶子。",
            "草泥夜黑溪火明，挺矛衷甲方横行。",
            "举烽止博褒姒笑，投穽何异长平坑。",
            "我怜公子本无罪，人之不仁非自致。",
            "便为移封到酒泉，唤取曲生同一醉。"
        ],
        "notes": "",
        "id": "bc8350f3dd1f4240f0d609732dcc32f0"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "题惠崇并禽图",
        "preface": "",
        "paragraphs": [
            "雪尽江南二月初，并禽高下自相呼。",
            "静中乐意无人见，一片春声在画图。"
        ],
        "notes": "",
        "id": "6f17ae98da65e43838a2a3ef89b4bc3d"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "挽吴承务二首  其一",
        "preface": "",
        "paragraphs": [
            "种德勤穮蔉，终能获岁康。",
            "经传韦氏业，善著郑公乡。",
            "议论参诸老，功名付二郎。",
            "美哉天目水，流作庆源长。"
        ],
        "notes": "",
        "id": "f7475d64f38c04a124456b098223af31"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "挽吴承务二首  其二",
        "preface": "",
        "paragraphs": [
            "道义真堪贵，弓旌不受招。",
            "五全洪范福，四见太平朝。",
            "问绝趋庭对，愁闻祖道箫。",
            "哀荣无一憾，丰碣在山椒。"
        ],
        "notes": "",
        "id": "fda3af7c9c9b4644e1f8b9b8ad887220"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "写怀偶成二首  其一",
        "preface": "",
        "paragraphs": [
            "少不如人奈老何，早衰多病鬓双皤。",
            "无亲可共耕緜上，有子堪同读善和。",
            "妄想不生骑鹤梦，高情时有饭牛歌。",
            "钓游闲事无人见，长剪渔竿短结莎。"
        ],
        "notes": "",
        "id": "92481d0d1c82867297423ab6563befd0"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "写怀偶成二首  其二",
        "preface": "",
        "paragraphs": [
            "梦里区区较短长，鸡虫得失最堪伤。",
            "不知贞观凌烟阁，何似南柯审雨堂。",
            "暮四朝三齐得丧，左蛮右触几兴亡。",
            "正须痛饮中山酒，细读南华第二章。"
        ],
        "notes": "",
        "id": "6084433e0c9aba0e469a15a1b3e2cb21"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "花朝溪上有感昔游  其一",
        "preface": "",
        "paragraphs": [
            "枕上鸣鸠唤晓晴，绿杨门巷卖花声。",
            "探芳走马人虽老，岁岁东风二月情。"
        ],
        "notes": "",
        "id": "02c0d90da6958e0b4a107aa65c8a6641"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "花朝溪上有感昔游  其二",
        "preface": "",
        "paragraphs": [
            "画舫笙箫张水嬉，小红娇翠鬭新眉。",
            "多情頼有河桥柳，犹认当年杜牧之。"
        ],
        "notes": "",
        "id": "f8dbaf3b3afb36f759f141f8a22eafd2"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "友人话京都旧游戏成",
        "preface": "",
        "paragraphs": [
            "江湖落魄忆芳年，曾赋名都结客篇。",
            "九陌舞香元夜烛，六桥歌月禁烟船。",
            "红帘顾曲缠头锦，紫陌寻芳买笑钱。",
            "老去风情浑减尽，一窗听雨对花眠。"
        ],
        "notes": "",
        "id": "0f2654d4643abe8696e2f767fa693767"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "渔台山",
        "preface": "",
        "paragraphs": [
            "枫叶芦花外，闲矶带短汀。",
            "风翻荷浅白，霜陨柳残青。",
            "机事鸥浮没，生涯酒醉醒。",
            "暮榔和夜笛，余韵最堪听。"
        ],
        "notes": "",
        "id": "b706ccb3ee3c47e4dbda4ec60c74226d"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "南郊庆成口号二十首  其一",
        "preface": "",
        "paragraphs": [
            "亲郊诏下半年前，正是咸淳第二年。",
            "执玉奉璋来万国，息烽归马静三边。"
        ],
        "notes": "",
        "id": "7a222cae1b6da2e25fd2fac5ff5d1a44"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "南郊庆成口号二十首  其二",
        "preface": "",
        "paragraphs": [
            "别殿斋居极敬严，外庭职祭亦精虔。",
            "事天以实无科扰，应办全支内帑钱。"
        ],
        "notes": "",
        "id": "8d5f97c75a70389d61b53cc01823091d"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "南郊庆成口号二十首  其三",
        "preface": "",
        "paragraphs": [
            "上界钩陈护属车，绣衣卤簿列旌旟。",
            "驾头已近鸣鞭急，一路迎銮奏起居。"
        ],
        "notes": "",
        "id": "d933b646012b19791eba240c48f3448f"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "南郊庆成口号二十首  其四",
        "preface": "",
        "paragraphs": [
            "行门赞唱似吹笙，号诺连珠绕禁城。",
            "五使按临严柝静，夜深初听警场声。"
        ],
        "notes": "",
        "id": "baf31a1a3886dee9d796a06661f3399a"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "南郊庆成口号二十首  其五",
        "preface": "",
        "paragraphs": [
            "和气排冬午夜春，列星呈瑞午阶明。",
            "千官执玉萧芗远，静听登歌奏六成。"
        ],
        "notes": "",
        "id": "ac5ec2dcb119cf0b5207d6c412ccae25"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "南郊庆成口号二十首  其六",
        "preface": "",
        "paragraphs": [
            "苍璧黄琮藉白茅，圜坛八陛际云高。",
            "景光下烛天心享，万岁三呼祝圣尧。"
        ],
        "notes": "",
        "id": "75eff133444ab395132756b53e55408d"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "南郊庆成口号二十首  其七",
        "preface": "",
        "paragraphs": [
            "瑞霭烘春夜不寒，骏奔冠珮拥回环。",
            "景钟奏彻升烟起，又报端诚立贺班。"
        ],
        "notes": "",
        "id": "d50f77511f90ce34dffeef51e4c4aaea"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "南郊庆成口号二十首  其八",
        "preface": "",
        "paragraphs": [
            "黄道宫罗瑞脑香，衮龙升降珮锵锵。",
            "大安辇奏干安曲，万点明星簇紫皇。"
        ],
        "notes": "",
        "id": "c91627fb3fbb2c5f650e82ed417c080f"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "南郊庆成口号二十首  其九",
        "preface": "",
        "paragraphs": [
            "一夜东风斗柄回，紫坛葱蒨若春台。",
            "熙熙万宇风光暖，尽入君王饮福杯。"
        ],
        "notes": "",
        "id": "f2ce8a970e85e7718f456457568939d3"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "南郊庆成口号二十首  其一○",
        "preface": "",
        "paragraphs": [
            "衙前口号奏谐和，日映龙颜喜气多。",
            "六辔暂停鸾辂稳，凤韶新奏庆成歌。"
        ],
        "notes": "",
        "id": "454d240df92b0aec0fc3981ade73ccbd"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "南郊庆成口号二十首  其一一",
        "preface": "",
        "paragraphs": [
            "锦幕千家尽贵豪，万花呈晓翠帘高。",
            "数声掣电惊清跸，一点红云认御袍。"
        ],
        "notes": "",
        "id": "ec314eeaefb4163700bdd42c51dd8c9d"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "南郊庆成口号二十首  其一二",
        "preface": "",
        "paragraphs": [
            "喜看回仗自青城，十里东风五色云。",
            "露布西来天一笑，舆图新复广安军。"
        ],
        "notes": "",
        "id": "4359d93907e2c519ac6a38142fb1ddb2"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "南郊庆成口号二十首  其一三",
        "preface": "",
        "paragraphs": [
            "万骑云从簇锦围，内官排办马如飞。",
            "九重阊阖开清晓，太母登楼望驾归。"
        ],
        "notes": "",
        "id": "f8a7bc09841a7d6b2f1fff90560b429b"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "南郊庆成口号二十首  其一四",
        "preface": "",
        "paragraphs": [
            "换辇登门卷御帘，侍中承制舍人宣。",
            "凤书乍脱金鸡口，一派懽声下九天。"
        ],
        "notes": "",
        "id": "f4a3d1a792d1f83209ef6a518b1dabf2"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "南郊庆成口号二十首  其一五",
        "preface": "",
        "paragraphs": [
            "祝史无私本为民，大和丕应泰阶平。",
            "昕庭未受群臣贺，先过东朝谢礼成。"
        ],
        "notes": "",
        "id": "08b6021eb6659e65eb809a2d96ccc55b"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "南郊庆成口号二十首  其一六",
        "preface": "",
        "paragraphs": [
            "启蛰而郊月建寅，新元颁赦又颁春。",
            "端闱拜了熙成表，朝会移班贺紫宸。"
        ],
        "notes": "",
        "id": "55683854b7adae7639414cac0da32cb5"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "南郊庆成口号二十首  其一七",
        "preface": "",
        "paragraphs": [
            "子云无分从甘泉，留滞犹胜叙史迁。",
            "瑞应可书郊祀志，熙功宜被奉常弦。"
        ],
        "notes": "",
        "id": "10555257adc6961e42f24cff4dd22369"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "南郊庆成口号二十首  其一八",
        "preface": "",
        "paragraphs": [
            "曾闻宝庆老人言，不见亲郊四十年。",
            "何幸圣时瞻盛举，咏歌留作画图传。"
        ],
        "notes": "",
        "id": "797088b9023f41a57497e60d49f7fbe0"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "南郊庆成口号二十首  其一九",
        "preface": "",
        "paragraphs": [
            "我将清庙周诗颂，泰畤汾阴汉史书。",
            "献赋可无徐穆伯，贡谀何取马相如。"
        ],
        "notes": "",
        "id": "ff618f4d60537c510b92d3bb7fa96b2e"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "南郊庆成口号二十首  其二○",
        "preface": "",
        "paragraphs": [
            "太平寰海扇皇风，千载风云喜际逢。",
            "行见版图恢旧宇，泰山父老徯东封。"
        ],
        "notes": "",
        "id": "c95986e183bbac65e1bea7bd90d5b4fe"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "水仙谣为赵子固赋",
        "preface": "",
        "paragraphs": [
            "九歌讨群珍，遗此横道宝。",
            "雪光射初月，静夜纤裳缟。",
            "云护白珊瑚，风蜚碧龙脑。",
            "招得湘娥魂，千年化瑶草。"
        ],
        "notes": "",
        "id": "3e15a3a275ae3e71dd954a666bcdead5"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "次李秋崖见寄韵",
        "preface": "",
        "paragraphs": [
            "东风过雁带春声，半纸依然旧雨情。",
            "生事就荒抛橘隠，交情耐久有梅兄。",
            "鹤归不记千年表，马老空惭万里名。",
            "闲想苹花谿上笛，扁舟应许白鸥盟。"
        ],
        "notes": "",
        "id": "88c78ac91095297994f1e6ce3bc2befc"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "次程仪父游清溪",
        "preface": "",
        "paragraphs": [
            "谿上垂垂雨又晴，泪荷颦柳满沙汀。",
            "水声不洗千年恨，山色空余六代青。",
            "感慨有诗怀故国，英雄无泪泣新亭。",
            "孤忠耿耿人谁会，酹酒钟山试乞灵。"
        ],
        "notes": "",
        "id": "c8909cf5ee9919ff35f2d7eb16f42d99"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "蒋山次徐君寅韵",
        "preface": "",
        "paragraphs": [
            "佛屋千年古木中，遗民犹有六朝风。",
            "骑馿宰相何人见，试问玄关十八公。"
        ],
        "notes": "",
        "id": "e38446ce8be7c79672990048f43b36f7"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "半山次韵",
        "preface": "",
        "paragraphs": [
            "吹香照影白谿湾，觅句逃禅去复还。",
            "晚岁既知三字误，终身只合两山间。"
        ],
        "notes": "",
        "id": "bf5b97a3252ce1a6bafb7cdc5ca7c73d"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "秋怀",
        "preface": "",
        "paragraphs": [
            "浩浩门外尘，今古无二岐。",
            "车痕遍九陌，得丧何已时。",
            "商飙动地来，万叶辞故枝。",
            "游子感摇落，忽起流年悲。",
            "玄发日以槁，素衣日以缁。",
            "天衢九万里，加以刚风吹。",
            "岁月不我私，壮志安可期。",
            "激昂赋七启，清壮歌五噫。",
            "采采秋原花，对酒聊自怡。",
            "佳人隔明河，相望长相思。"
        ],
        "notes": "",
        "id": "e3f3e4fc19596cda488946f813f6bca0"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "秋晚怀归",
        "preface": "",
        "paragraphs": [
            "摇落江空雁影沉，楼高愁近怕登临。",
            "双溪秋晚碧苕老，三径雨多红叶深。",
            "灯火未忘年少梦，莼鲈偏恼客中心。",
            "且寻篱下黄花约，莫倚西风学楚吟。"
        ],
        "notes": "",
        "id": "f033c52adf271400a72591ce29060d14"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "种花五言",
        "preface": "",
        "paragraphs": [
            "花发一朝喜，花落一夕愁。",
            "不如不种花，不喜亦不忧。"
        ],
        "notes": "",
        "id": "d5a93e5876495430431351a78d95131f"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "湖亭雨后",
        "preface": "",
        "paragraphs": [
            "罨画楼台著色山，雨余濯锦未全干。",
            "游船醉眼迷歌舞，不似闲人静处看。"
        ],
        "notes": "",
        "id": "cea62802ce5d62d3d99fe2d867256733"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "春日感怀寄修门从游",
        "preface": "",
        "paragraphs": [
            "华年锦瑟事谁论，燕社鸥盟半不存。",
            "三月鶑花张绪宅，十年诗酒孟尝门。",
            "东风不染吴霜鬓，旧雨难招楚水魂。",
            "欲把清愁换沉醉，月明花落几黄昏。"
        ],
        "notes": "",
        "id": "a4f63c675b2071ca8b19c459269cfb69"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "友人山房",
        "preface": "",
        "paragraphs": [
            "自笑劳劳尘满襟，羡君卜隠在山深。",
            "清谿过雨知鱼乐，秋汉无云快鹤心。",
            "与世相忘千日酒，谋生甚简一弦琴。",
            "不须物外求知己，明月清风自赏音。"
        ],
        "notes": "",
        "id": "43fee51985a5904b670b6faf5eeca870"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "夜归",
        "preface": "",
        "paragraphs": [
            "夜深归客倚筇行，冷燐依萤聚土塍。",
            "村店月昏泥径滑，竹窗斜漏补衣灯。"
        ],
        "notes": "",
        "id": "a688372c43d7f428e2d0690fd3b4fbd9"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "西塍秋日即事",
        "preface": "",
        "paragraphs": [
            "络纬声声织夜愁，酸风吹雨水边楼。",
            "堤杨脆尽黄金线，城里人家未觉秋。"
        ],
        "notes": "",
        "id": "ae00d1ba1b51ca52f09bb3901d954ce0"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "赠别三首  其一",
        "preface": "",
        "paragraphs": [
            "岁晚日云暮，朔吹鸣枯枝。",
            "迢迢万里道，游子奚所之。",
            "前置酒一樽，于以纾别离。",
            "人生尽岐路，流转勿自悲。"
        ],
        "notes": "",
        "id": "54fbf51cbf75166cf51458e707d2dc27"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "赠别三首  其二",
        "preface": "",
        "paragraphs": [
            "野梅发崇冈，寒日惨不舒。",
            "单车骋长道，怅怅无安居。",
            "梦寐日以劳，晤语日以疎。",
            "边城足飞雁，因寄江南书。"
        ],
        "notes": "",
        "id": "7db345c763ebd4280e8f8afad402fd8e"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "赠别三首  其三",
        "preface": "",
        "paragraphs": [
            "行行重行行，送子江之涯。",
            "把手不忍分，涕泪俱涟洏。",
            "客途无西东，良会胡可期。",
            "努力为功名，世道多崄巇。"
        ],
        "notes": "",
        "id": "9922cdd957de7864a5b20df10ecb07fb"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "宿感慈僧舍",
        "preface": "",
        "paragraphs": [
            "刻刻数残更，依依梦未成。",
            "不堪孤客耳，当此万蛩声。",
            "霜叶矜秋色，风林碎月明。",
            "旅怀多自感，景物况关情。"
        ],
        "notes": "",
        "id": "b46bb2f456dac3c4d69f6adde4843291"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "病中",
        "preface": "",
        "paragraphs": [
            "一番春又老，长日病厌厌。",
            "黄馘从清减，华颠任白添。",
            "鼠顽翻药灶，蛛嬲罥书签。",
            "门巷无来客，冠簪亦懒拈。"
        ],
        "notes": "",
        "id": "494e2169034f0f766e8d5b1e71d30138"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "春晚简溪友",
        "preface": "",
        "paragraphs": [
            "楚烟新百五，汉禊古重三。",
            "节序正如此，情怀自不堪。",
            "蜜香蜂蜕蛹，绵老柳飘蚕。",
            "有约谿边去，观鱼共剧谈。"
        ],
        "notes": "",
        "id": "96470a11de30815a081ccc388336d587"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "游法华瑶阜蜃洞以糁径杨花铺白毡点溪荷叶叠青钱分韵余既有作复各赋古诗一以纪游事  其一",
        "preface": "",
        "paragraphs": [
            "青旗倏南指，洒洒风日澹。",
            "伯劳与飞燕，相对如有憾。",
            "余春在何许，青苔缀红糁。",
            "繁华逐流水，使我意殊惨。",
            "把酒延孤芳，举之不盈揽。"
        ],
        "notes": "",
        "id": "01c6e97a27004d23b74fdaf32b5d6adb"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "游法华瑶阜蜃洞以糁径杨花铺白毡点溪荷叶叠青钱分韵余既有作复各赋古诗一以纪游事  其二",
        "preface": "",
        "paragraphs": [
            "此身如虚舟，所至不维矴。",
            "闻奇即勇往，岂暇寻捷径。",
            "同行二三子，委曲逐孤磬。",
            "甘清嗽寒齿，醉梦为苏醒。",
            "睠睠泉石幽，归榜烟欲暝。"
        ],
        "notes": "",
        "id": "8f553bce5707cf5d4220dbbc54d31b7e"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "游法华瑶阜蜃洞以糁径杨花铺白毡点溪荷叶叠青钱分韵余既有作复各赋古诗一以纪游事  其三",
        "preface": "",
        "paragraphs": [
            "坎坎乐蛙鼓，谁为歌折杨。",
            "朅来散幽忧，因之弁之阳。",
            "山云正可怡，涧碧尤可湘。",
            "他年乞一壑，我欲筑草堂。",
            "所不践斯言，宁不愧德璋。"
        ],
        "notes": "",
        "id": "9af3c512a0bcb3ac7647596bfa9b2fae"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "游法华瑶阜蜃洞以糁径杨花铺白毡点溪荷叶叠青钱分韵余既有作复各赋古诗一以纪游事  其四",
        "preface": "",
        "paragraphs": [
            "白云锁苍弁，爽气日夕佳。",
            "平生几两屐，放浪山水涯。",
            "行乐当及时，矧复鬓已华。",
            "浮名岂足玩，不异空中花。",
            "君其味吾言，戆语非浮夸。"
        ],
        "notes": "",
        "id": "f26695fdf765984b90290c6181d315f7"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "游法华瑶阜蜃洞以糁径杨花铺白毡点溪荷叶叠青钱分韵余既有作复各赋古诗一以纪游事  其五",
        "preface": "",
        "paragraphs": [
            "芳时不游适，真可谥以愚。",
            "得失愁鸡虫，百岁良区区。",
            "卿法自用卿，吾亦自忘吾。",
            "狂歌杂歈些，醉语从嘲呼。",
            "我欲藉落花，长簟毋庸铺。"
        ],
        "notes": "",
        "id": "5eaed3736c743e3d8e1fb3ccfe95868a"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "游法华瑶阜蜃洞以糁径杨花铺白毡点溪荷叶叠青钱分韵余既有作复各赋古诗一以纪游事  其六",
        "preface": "",
        "paragraphs": [
            "似闻苍弁西，下有蛟蜃宅。",
            "跃然动游情，朝来蜡吾屐。",
            "披荆不惮崄，高下倚孤策。",
            "斯游亦不恶，俗士或啧啧。",
            "路转松风长，陇首孤云白。"
        ],
        "notes": "",
        "id": "a9d3655a9473db39e7583ff1c05536ec"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "游法华瑶阜蜃洞以糁径杨花铺白毡点溪荷叶叠青钱分韵余既有作复各赋古诗一以纪游事  其七",
        "preface": "",
        "paragraphs": [
            "东皇驾春去，遗我绿满川。",
            "窗前一径苔，珍重如青毡。",
            "闲门断来人，剥啄惟啼鹃。",
            "山房万书卷，相对皆圣贤。",
            "滔滔一世中，此道殊孤𬸣。"
        ],
        "notes": "",
        "id": "8d1bceee4206b6ba5e573fe9cf5a0a3e"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "游法华瑶阜蜃洞以糁径杨花铺白毡点溪荷叶叠青钱分韵余既有作复各赋古诗一以纪游事  其八",
        "preface": "",
        "paragraphs": [
            "中洲有蘼芜，芳意香荏苒。",
            "东风有归心，相对老冉冉。",
            "依依未能采，我抱殊有慊。",
            "禽鱼自飞泳，生意何可揜。",
            "乐哉舞雩游，千载吾与点。"
        ],
        "notes": "",
        "id": "7f8ca33cb904b228f935f369934ead7b"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "游法华瑶阜蜃洞以糁径杨花铺白毡点溪荷叶叠青钱分韵余既有作复各赋古诗一以纪游事  其九",
        "preface": "",
        "paragraphs": [
            "诸公垂天鹏，俊翮何可齐。",
            "老生抱区区，舞瓮如醯鸡。",
            "轻鸥邀我盟，十里苹华溪。",
            "长谣快清釂，崄韵分新题。",
            "春去我自留，一任林鶑啼。"
        ],
        "notes": "",
        "id": "0110d47a06c5c40a60ff56af5746ac86"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "游法华瑶阜蜃洞以糁径杨花铺白毡点溪荷叶叠青钱分韵余既有作复各赋古诗一以纪游事  其一○",
        "preface": "",
        "paragraphs": [
            "花柳有老色，选芳事蹉跎。",
            "泠然语清扬，彼美山之阿。",
            "离离珮纫兰，楚楚衣制荷。",
            "我欲往从之，皎如隔明河。",
            "相见不相亲，发我临风歌。"
        ],
        "notes": "",
        "id": "ed984d78d30cf4419f7e9bfa220035fa"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "游法华瑶阜蜃洞以糁径杨花铺白毡点溪荷叶叠青钱分韵余既有作复各赋古诗一以纪游事  其一一",
        "preface": "",
        "paragraphs": [
            "人生巧聚散，不定如风叶。",
            "况我同襟人，一笑意已浃。",
            "吴音戏趼足，巴语嘲长鬣。",
            "卢胡泛大白，痛釂不嚅嗫。",
            "二孺彼何为，我醉从喋喋。"
        ],
        "notes": "",
        "id": "2ba4730c4e0a766707299d1dd8f3cc18"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "游法华瑶阜蜃洞以糁径杨花铺白毡点溪荷叶叠青钱分韵余既有作复各赋古诗一以纪游事  其一二",
        "preface": "",
        "paragraphs": [
            "止止歌楚吟，已已弹长铗。",
            "及兹绿阴初，快蹑寻山屧。",
            "富贵正何用，寒暑若交睫。",
            "谁将金谷诗，欲拟山阴帖。",
            "一笑不复云，长歌自三叠。"
        ],
        "notes": "",
        "id": "cb8bcf0da2a7a73d52e68fd0ec7f78de"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "游法华瑶阜蜃洞以糁径杨花铺白毡点溪荷叶叠青钱分韵余既有作复各赋古诗一以纪游事  其一三",
        "preface": "",
        "paragraphs": [
            "子长有游癖，访古来林坰。",
            "不到余十年，历历记所经。",
            "岂惟物推移，抑亦人飘零。",
            "忧来欲谁语，一醉将忘形。",
            "我鬓非垂杨，安得长青青。"
        ],
        "notes": "",
        "id": "d65c5f3123e2dea4b10be89db5f57a4a"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "游法华瑶阜蜃洞以糁径杨花铺白毡点溪荷叶叠青钱分韵余既有作复各赋古诗一以纪游事  其一四",
        "preface": "",
        "paragraphs": [
            "陶公晚知琴，得意不在弦。",
            "虞卿老著书，信道差似贤。",
            "壮哉奴命骚，陋矣兄事钱。",
            "玉晖或润木，宝气尝干天。",
            "浩然在存养，吾党当勉旃。"
        ],
        "notes": "",
        "id": "a995b01ce164c00679df66ce197271a4"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "重过东园兴怀知己二首  其一",
        "preface": "",
        "paragraphs": [
            "东园桃李记春时，杖屦相从日日嬉。",
            "乌帽插花筹艳酒，碧莲探韵赋新诗。",
            "广陵散绝清弹苦，岘首碑空雨泪垂。",
            "物色已非知己尽，一回临眺一怀悲。"
        ],
        "notes": "",
        "id": "2489ea2f41d7f8fef8d29dd24d707826"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "重过东园兴怀知己二首  其二",
        "preface": "",
        "paragraphs": [
            "俛仰悲欢了不同，回头已隔五春风。",
            "兔葵燕麦情何恨，雁柱鲲弦事已空。",
            "自分此生无鲍叔，敢期后世有扬雄。",
            "西州门外羊昙老，泪染斜阳湿晚红。"
        ],
        "notes": "",
        "id": "f91977f1a6d72cc9f5202a6c5f4d7fb6"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "游绣谷以柳塘春水慢花坞夕阳迟分韵得水字",
        "preface": "",
        "paragraphs": [
            "维暮春之初，风日清以美。",
            "驾言清苕滨，行行问春事。",
            "居然得幽胜，去郭才数里。",
            "亭台护修竹，横桥带流水。",
            "高堂敞山椒，虚楹宜小倚。",
            "群山若米聚，孤塔如笔峙。",
            "枰棋列畴疃，培𪣻见城市。",
            "行舟类飘叶，游人若移螘。",
            "始知宇宙大，眼豁意为起。",
            "修廊走秋蛇，蜿蜒彻山趾。",
            "远近蒸红霞，川谷成锦绮。",
            "东风宠芳草，新晴侈嘉蘤。",
            "天机巧绘写，眼缬眩朱紫。",
            "跃然见春心，生意何可已。",
            "逶迤群玉林，青苍森齿齿。",
            "诡然搴鲲鲸，岿然踞犀兕。",
            "幽深若可探，崄绝疑无底。",
            "神镵与鬼运，奇怪不可拟。",
            "元章见之拜，奇章见之喜。",
            "昌黎南山诗，品状或可比。",
            "清漪泛芳藻，绝谷多幽芷。",
            "阴森藓华滑，蒙茸薜萝委。",
            "冥搜意逾远，欲去棹还檥。",
            "何必天海涯，然后足奇诡。",
            "意会即我趣，何用分彼己。",
            "一笑成邂逅，百年聊尔耳。",
            "高吟杂清啸，嘲谑忘汝尔。",
            "斯游兴颇惬，已醉意未止。",
            "交盟写青壁，泉石实闻此。",
            "永言叙幽怀，岁月聊以纪。"
        ],
        "notes": "",
        "id": "da3fd87ec70d93b08490e5b888c4ba09"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "是日因游春谷园池复以所分题五平韵赋六言五首  其一",
        "preface": "",
        "paragraphs": [
            "杨柳薰风池阁，桃花流水横塘。",
            "鱼浪晴吹絮暖，燕泥雨过芹香。"
        ],
        "notes": "",
        "id": "a270d02d4f86e0c6eb635bda418b3659"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "是日因游春谷园池复以所分题五平韵赋六言五首  其二",
        "preface": "",
        "paragraphs": [
            "三月三日天气，一觞一咏闲人。",
            "大黠小痴俱梦，百年几度寻春。"
        ],
        "notes": "",
        "id": "eb45bbdc99e743d785619b1e58bed105"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "是日因游春谷园池复以所分题五平韵赋六言五首  其三",
        "preface": "",
        "paragraphs": [
            "沉香亭木芍药，玄都观碧桃花。",
            "幽事偏供吟屐，好春多在侯家。"
        ],
        "notes": "",
        "id": "07500605908b0dc9e162cb3aa4836256"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "是日因游春谷园池复以所分题五平韵赋六言五首  其四",
        "preface": "",
        "paragraphs": [
            "飞絮帽簷风软，落花酒面春香。",
            "蛙噪野塘残水，鶑啼远树斜阳。"
        ],
        "notes": "",
        "id": "8dd4ba9f5f9936d204754248a17dfb82"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "是日因游春谷园池复以所分题五平韵赋六言五首  其五",
        "preface": "",
        "paragraphs": [
            "踏踏曳东郭履，行行诵北山移。",
            "闲望白云心远，细寻芳草归迟。"
        ],
        "notes": "",
        "id": "34390026f035cfd6ed9feb38b0dfb123"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "读靖康杂书有感",
        "preface": "",
        "paragraphs": [
            "误国狂奸亦可悲，国危身亦蹈危机。",
            "燕山复地功何有，海上寻盟事已非。",
            "太宰忍乘黄屋诳，都人空望翠华归。",
            "东都节义惟刘李，颈血犹能溅帝衣。"
        ],
        "notes": "",
        "id": "9f77d1c35f5f22bb834ddcad8247d6c2"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "扫松山中怆然霜露之感",
        "preface": "",
        "paragraphs": [
            "风露感我心，使我秋衣单。",
            "郎忙索衾裯，惊叹岁月残。",
            "忍哉使吾亲，重壤侵肌寒。",
            "松风日萧瑟，幽涧鸣悲酸。",
            "愯然起中宵，泪血流阑干。"
        ],
        "notes": "",
        "id": "0c62c9abe1833f1ee3d439ab25e53bb3"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "题秋崖小隠图",
        "preface": "",
        "paragraphs": [
            "万壑秋明一径斜，满川霜叶胜春花。",
            "何人结屋松风里，丁卯桥边处士家。"
        ],
        "notes": "",
        "id": "6eca3d85751e8c7e115eb44a3d03e743"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "次张斗南有怀方崖旧游韵",
        "preface": "",
        "paragraphs": [
            "犹记联镳度晓关，幽寻曾到五云山。",
            "敢忘白石清泉约，空羡轻鸥野鹤闲。",
            "寤寐啸歌前日事，死生契阔数年间。",
            "当时诗草今犹在，何日重游共细删。"
        ],
        "notes": "",
        "id": "742a262e48aca7bc52115c16440726df"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "程仪父求石鼓文作歌赠之",
        "preface": "",
        "paragraphs": [
            "宣王东征猎岐下，颂美声诗足雄诧。",
            "神模鬼划不可名，斯冰后出何为者。",
            "日皴雪剥三千年，绝无仅有争流传。",
            "龙鳞凤咮敢求备，颂秦诅楚难参肩。",
            "退之倔强少假借，咄咄夸奇补风雅。",
            "逸诗阙史不可知，要为吉日车攻亚。",
            "宣和内府辑众珍，毡韬驼负填泥金。",
            "昆明夜半经劫火，六丁下取无由寻。",
            "醉翁集古一千卷，此碣居然膺首选。",
            "菖蒲土炭嗜不同，知味几人尝鼎脔。",
            "我生癖古亦太痴，订音考义忘寒饥。",
            "君今迂缓尤可笑，不宝金帛求残碑。",
            "感君此意何敢靳，妙处难言君自领。",
            "丈夫意气当相期，会勒奇勋上钟鼎。"
        ],
        "notes": "",
        "id": "bc8b6348153b5d6fb81ceb2d10cc43ea"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "夏日同盟游玉湖分韵得柳字",
        "preface": "",
        "paragraphs": [
            "泽国秋早凉，谿山喜招诱。",
            "扁舟以遨游，嘉与同志友。",
            "菡萏池百弓，花竹园五亩。",
            "左映碧浪湖，右带浮玉阜。",
            "当年经鉏翁，依水开户牖。",
            "游鳞习吾伊，飞鸟谢挥手。",
            "牙签卷三万，散漫今何有。",
            "斑斑屋壁间，仅见诗数首。",
            "万事正如此，何以图不朽。",
            "得丧类蕉鹿，功名等刍狗。",
            "古今聊复尔，纷华亦非久。",
            "人生匪金石，安得百年寿。",
            "矧余蒲柳姿，发白惭老丑。",
            "蹒跚笑鳖跛，缓慢羞牛后。",
            "因循负壮图，漫浪若聱叟。",
            "鸥盟倏焉聚，一笑夫岂偶。",
            "溪翁馈鱼蟹，野老分莲藕。",
            "高咏甫里篇，满饮乌程酒。",
            "清狂君勿嗤，嵇阮未易不。",
            "苹风送回桡，残虹挂高柳。"
        ],
        "notes": "",
        "id": "f886e9b58ea3abc0a9d16768d4febff1"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "潇湘八景 平沙落雁",
        "preface": "",
        "paragraphs": [
            "沙阁冻痕吹折苇，淡日黄云照滩水。",
            "风翻斜阵下沧茫，一笛渔歌又惊起。",
            "翩翩弄影声号寒，帛书万里来长安。",
            "稻粱多处有矰弋，何如烟月江湖宽。"
        ],
        "notes": "",
        "id": "aa433efbd714b289ba93089884faf921"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "潇湘八景 远浦归帆",
        "preface": "",
        "paragraphs": [
            "空江沄沄鸟飞疾，别浦斜阳帆影直。",
            "水程依约雁前回，日日沙头候风色。",
            "江蓠摇落三湘秋，云中烟树谁归舟。",
            "危樯数尽碧云合，人倚高楼生暮愁。"
        ],
        "notes": "",
        "id": "b02b7ac85d82ac1d079519ece8c75cb1"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "潇湘八景 山市晴岚",
        "preface": "",
        "paragraphs": [
            "黄陵庙前湘竹春，鼓声坎坎迎送神。",
            "包茶裹盐作小市，鸡鸣犬吠东西邻。",
            "卖薪博米鱼换酒，几处青帘扶醉叟。",
            "趁虚人散渡船闲，一抹晴烟隔高柳。"
        ],
        "notes": "",
        "id": "98548b1cf0225e15ea45797b9094f7ab"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "潇湘八景 江天暮雪",
        "preface": "",
        "paragraphs": [
            "雁吹断字沙草黄，奇寒栗栗吹连樯。",
            "蓑翁晚归绝空阔，雨花零乱春茫茫。",
            "白天四垂楚山老，薄暮琼瑶失洲岛。",
            "燎衣闭户且醉眠，谁肯扁舟访安道。"
        ],
        "notes": "",
        "id": "98a9928b1325610207e7ee80ca37c7a1"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "潇湘八景 洞庭秋月",
        "preface": "",
        "paragraphs": [
            "西风始波木叶下，广乐谁张洞庭野。",
            "玉光千顷浸明河，露泫珠房冷铅泻。",
            "飞吟一剑风泠泠，桂香倒射鱼龙腥。",
            "何人扁舟弄孤笛，尚疑鼓瑟闻湘灵。"
        ],
        "notes": "",
        "id": "4fcb800cf9d446a7561c21b27289439c"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "潇湘八景 潇湘夜雨",
        "preface": "",
        "paragraphs": [
            "苹花夜黑水鸟鸣，桥危路滑无人行。",
            "酸风萧瑟浪镗鞳，湿萤熠熠渔灯明。",
            "飞蓬入苇响洲渚，暗忆西窗剪灯语。",
            "书船稳系听秋声，倦客吟骚梦三楚。"
        ],
        "notes": "",
        "id": "3c16c1ed71f58e945780a7b77d00d098"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "潇湘八景 烟寺晚钟",
        "preface": "",
        "paragraphs": [
            "半空兰若岚翠霏，千点万点林鸦归。",
            "疎烟灭没冷旛影，沉沉绿树生春晖。",
            "孤钟殷殷度残雾，响透松梢惨将暮。",
            "山椒暝色失浮图，隔岸残僧尚呼渡。"
        ],
        "notes": "",
        "id": "93d36712c432b57cc817a7935116e75b"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "潇湘八景 渔村晚照",
        "preface": "",
        "paragraphs": [
            "潇湘二水波相连，鱼梁蟹舍西风前。",
            "斜阳两岸山紫翠，村村网罟悬秋烟。",
            "渔家钓水无征税，日日得鱼供晚醉。",
            "世尘不到一丝边，中有唐虞千古意。"
        ],
        "notes": "",
        "id": "4c7451c6c2f32e5bc93c86b02000d7c0"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "送友人归吴",
        "preface": "",
        "paragraphs": [
            "吴船花外发，欲去重踌躇。",
            "后会定何日，相思频寄书。",
            "晓林啼帝魄，春网荐王余。",
            "笠泽维梢处，因寻鲁望居。"
        ],
        "notes": "",
        "id": "01929b8938d079671344f68ec034f257"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "月上人退居",
        "preface": "",
        "paragraphs": [
            "不受诸方供，枯禅入远林。",
            "水涵清浄影，月印去来心。",
            "夕炷黄莲冷，云寮碧草深。",
            "淡然遗世虑，松籁起清音。"
        ],
        "notes": "",
        "id": "3a70a13095c7d3cba37c95a7e25ce0b2"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "山房首夏",
        "preface": "",
        "paragraphs": [
            "花过园池日渐长，嫩阴青子荫苔墙。",
            "四簷笋戟排庭绿，一亩荷簪发野芳。",
            "熟选已无青紫梦，命骚犹爱简编香。",
            "恶圆用拙从吾好，傲懒从人笑漫郎。"
        ],
        "notes": "",
        "id": "e772b1c5df4ed26a25c3b369383ea088"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "余杭道中",
        "preface": "",
        "paragraphs": [
            "檥舟山水县，暝霭翳孤篷。",
            "断港苕花雨，疎篱柿叶风。",
            "炭烟迷坞黑，稻色入炊红。",
            "野兴资游事，闲情几处同。"
        ],
        "notes": "",
        "id": "709e6ac993e47492297e2f5f57a16068"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "游冷泉次陈体忠二十韵",
        "preface": "",
        "paragraphs": [
            "地僻多清事，林深远暑威。",
            "短桡浮晓涨，瘦策破烟霏。",
            "讨胜穿云峤，寻幽入翠微。",
            "涧沙金作色，池水玉生肥。",
            "小立评诗板，迟留坐钓矶。",
            "洗苔题石壁，爱竹款山扉。",
            "访古寻唐记，逃禅下梵帏。",
            "虑空流水净，情懒片云飞。",
            "远壑风声合，幽崖日影稀。",
            "峻攀时倚杖，野涉屡褰衣。",
            "桂子双峰耸，薝香一径崎。",
            "新蜩响清昼，孤鹤唳斜晖。",
            "古蔓虹千尺，灵杉翠十围。",
            "壑雷晴亦雨，花露午方晞。",
            "松老飘残粉，兰芳递暗菲。",
            "鸟鸣知自乐，猿下为忘机。",
            "泉上亭尤古，山椒塔更巍。",
            "身闲发深省，心静悟前非。",
            "何日辞尘鞅，终当脱世鞿。",
            "旧盟泉石在，我欲赋来归。"
        ],
        "notes": "",
        "id": "b5d158d7d17d3566db322bdfee1bf000"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "病愈即事",
        "preface": "",
        "paragraphs": [
            "病懒空怜负壮图，盛年齿发已凋疎。",
            "栖迟辕下如老骥，展转书间似蠹鱼。",
            "瞑目自持存息法，闭门重广绝交书。",
            "花开顿觉身强健，行药窗前喜自如。"
        ],
        "notes": "",
        "id": "8a638357d12f14c60f7d9c4dd82f6a7d"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "宫词八首  其一",
        "preface": "",
        "paragraphs": [
            "十仞雕墙千步廊，宫槐簇簇柳行行。",
            "落花已被春分付，紫禁门深又夕阳。"
        ],
        "notes": "",
        "id": "fb1b4bb45bf64a20c41ccd0223c6835b"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "宫词八首  其二",
        "preface": "",
        "paragraphs": [
            "寂寂长门白日长，容华销尽不成妆。",
            "深深下却鲛绡帐，怕引杨花入绣床。"
        ],
        "notes": "",
        "id": "86ba9a4d01b2f413909232b35fd1e52b"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "宫词八首  其三",
        "preface": "",
        "paragraphs": [
            "舜殿薰风拂五弦，午阴斜转御廊前。",
            "几多长养生成意，尽入吾皇解愠篇。"
        ],
        "notes": "",
        "id": "e205e5df5356db69ceb69decf149d8af"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "宫词八首  其四",
        "preface": "",
        "paragraphs": [
            "翦翦轻寒入夹衣，夜深不语倚金扉。",
            "珠帘半下疎疎雨，听得笙歌小殿归。"
        ],
        "notes": "",
        "id": "ceaeec5ae9b0fa420ad7a6c2506ae3e2"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "宫词八首  其五",
        "preface": "",
        "paragraphs": [
            "沈沈禁漏蜡花残，侍宴归时午夜阑。",
            "新燕乍来人独睡，夜深风雨作新寒。"
        ],
        "notes": "",
        "id": "5e7d32e96aaf949b58c24b32a7d3091d"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "宫词八首  其六",
        "preface": "",
        "paragraphs": [
            "宫梅千树照瑶池，香玉浮春泛宝巵。",
            "喜听梨园新口号，后宫今日命昭仪。"
        ],
        "notes": "",
        "id": "d2fd2143d926cdea30d1fc267dcfa0da"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "宫词八首  其七",
        "preface": "",
        "paragraphs": [
            "排当初开喜雪筵，近臣表贺玉墀前。",
            "君王最念三边冷，赏赐全支内库钱。"
        ],
        "notes": "",
        "id": "992b262663bb6535fcba136a60dd5a13"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "宫词八首  其八",
        "preface": "",
        "paragraphs": [
            "雁霜寒透水晶帘，烛短香残不喜添。",
            "忍负玉楼今夜月，宝筝闲理十三弦。"
        ],
        "notes": "",
        "id": "cad51efc14443f123100c27a609ed74e"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "隠居",
        "preface": "",
        "paragraphs": [
            "深杜衡门谢往还，不将名字落人间。",
            "地偏仲蔚蓬蒿径，尘远渊明松菊关。",
            "事有难言惟袖手，人无可语且看山。",
            "几年不到门前树，相对清溪尽日闲。"
        ],
        "notes": "",
        "id": "8e1472645e8160344d45ee2547bccb23"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "宿僧房",
        "preface": "",
        "paragraphs": [
            "宿寄禅房静，云深路暗通。",
            "冷烟凝夜白，秋叶学春红。",
            "虎啸三更月，僧禅一榻风。",
            "境清不成寐，竟夕共谈空。"
        ],
        "notes": "",
        "id": "012815c852b005cbc5a01d8669c0be76"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "对月吟傚白体",
        "preface": "",
        "paragraphs": [
            "前宵有酒无月明，昨宵有月樽无酒。",
            "世间二美尚难并，万事纷纷复何有。",
            "有酒无月醉不成，有月无酒月笑人。",
            "今宵月好酒亦好，举酒属月酬青春。",
            "青春难留月易缺，月下高歌天地阔。",
            "开樽对月月入樽，只愁醉杀樽中月。"
        ],
        "notes": "",
        "id": "2e850994e15465bc694df0bba751d5e7"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "征妇怨",
        "preface": "",
        "paragraphs": [
            "梦魂夜夜在天涯，连岁音书不到家。",
            "万里征人成白骨，春闺犹自卜灯花。"
        ],
        "notes": "",
        "id": "a332f4a4006fd4b43bcdf64c48f46798"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "次韵山庄杂咏十首 东啸",
        "preface": "",
        "paragraphs": [
            "长年如蠹鱼，书底兀兀坐。",
            "人皆笑其迂，吾计未为左。",
            "𪡧然一舒啸，万籁相应和。",
            "庐岂真吾庐，我亦自忘我。",
            "渊明千载人，身世一鸟过。"
        ],
        "notes": "",
        "id": "9772ffb871cfb91b209e6fa26b1a50b2"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "次韵山庄杂咏十首 西爽",
        "preface": "",
        "paragraphs": [
            "昔人去手版，拂袖归故山。",
            "圉然鱼纵渊，快若马脱闲。",
            "白石真可煮，黄菊亦可餐。",
            "与世虽异辙，对山无赧颜。",
            "爽气不在山，在我方寸间。"
        ],
        "notes": "",
        "id": "32dcd73b083201d6f39f383bc4ccbcd0"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "次韵山庄杂咏十首 商乐",
        "preface": "",
        "paragraphs": [
            "秦儒避书烟，逃难商山下。",
            "安刘亦谩耳，后世巧模写。",
            "智琼果何人，一笑示幻化。",
            "蛮触聊寓言，此亦何足讶。",
            "未知采芝人，何如种桃者。"
        ],
        "notes": "",
        "id": "06bf012074d72b54e6ee1c9b29f93bd5"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "次韵山庄杂咏十首 自闲",
        "preface": "",
        "paragraphs": [
            "子牟魏阙心，身在江湖外。",
            "安知山林隠，不若居廛大。",
            "心苟无所覊，居然谢尘械。",
            "莞然碧山笑，赘甚愚溪对。",
            "无处写闲情，意与云俱在。"
        ],
        "notes": "",
        "id": "957dbc1c3ca8fbba3526693cd44ed7f0"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "次韵山庄杂咏十首 苍翠",
        "preface": "",
        "paragraphs": [
            "衡湖足秋水，结屋秋水边。",
            "水边复何有，翠壁森吾前。",
            "采之美可茹，钓之食有鲜。",
            "彼美山中人，霞裾正孤搴。",
            "山色无四时，相对惟苍然。"
        ],
        "notes": "",
        "id": "925b196885b11725c55e8cc8448bb2fb"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "次韵山庄杂咏十首 幽碧",
        "preface": "",
        "paragraphs": [
            "平池落金雨，野径栖绿云。",
            "泠泠九天风，月底吹清馨。",
            "暇日足胜游，临池结鸥盟。",
            "相期在岁寒，抱节同孤贞。",
            "君能赋招隠，我欲记墨君。"
        ],
        "notes": "",
        "id": "d248f40895e09fb8a7745e2743de3c4e"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "次韵山庄杂咏十首 春意",
        "preface": "",
        "paragraphs": [
            "天上种碧桃，结实岁八千。",
            "人间莳花柳，春逐时序迁。",
            "何如庭前草，风月长无边。",
            "囿身化国中，物物熙熙然。",
            "至人观物初，独立春风前。"
        ],
        "notes": "",
        "id": "eb774f8ade586e0da19ee02e0dc90d48"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "次韵山庄杂咏十首 生香",
        "preface": "",
        "paragraphs": [
            "勾萌日条达，生意腔子满。",
            "一气自流行，色香有先晚。",
            "刻楮信徒劳，剪彩初无本。",
            "天机造群物，四序长衮衮。",
            "散我胸中春，八荒无间断。"
        ],
        "notes": "",
        "id": "fb6e661223526b611995ca8641a84df5"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "次韵山庄杂咏十首 流憩",
        "preface": "",
        "paragraphs": [
            "目视足不随，高山徒仰止。",
            "何能强筋力，进锐退亦锐。",
            "万里未为远，一息亦当至。",
            "徐行则不倦，寘足平稳地。",
            "策策更勉旃，闲云随步起。"
        ],
        "notes": "",
        "id": "3165bdfb0e5b2611a87907154533f038"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "次韵山庄杂咏十首 怀新",
        "preface": "",
        "paragraphs": [
            "我不如老农，绸缪先牖户。",
            "万宝忽已新，见此离离黍。",
            "田家终岁劳，一饱天所许。",
            "细诵七月诗，仁意森莫御。",
            "年登而民贫，未谂何以故。"
        ],
        "notes": "",
        "id": "94d32a816fc8f2a7fac08c97e23b46d3"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "中秋登楼",
        "preface": "",
        "paragraphs": [
            "酌酒对孤月，今宵中半秋。",
            "古今嗟逝水，天地入高楼。",
            "宿鸟摇花影，轻云趁水流。",
            "何当太湖上，散发棹扁舟。"
        ],
        "notes": "",
        "id": "6e7fb914607c0af641f5c88025156139"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "山行用辘轳韵",
        "preface": "",
        "paragraphs": [
            "青山迎马首，翠霭湿征衣。",
            "前路柳俱绿，行人柳外归。",
            "残阳千里暮，闰岁百花迟。",
            "不是贪程客，时时认酒旗。"
        ],
        "notes": "",
        "id": "088b879f0c31d81f7e13bc1af471cf98"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "睡起",
        "preface": "",
        "paragraphs": [
            "体安一榻虚，昼梦有伦序。",
            "微风薰而清，泠然破轻暑。",
            "南窗数十竹，一一翠相语。",
            "簷玉声琤然，疾徐合商吕。",
            "鸣禽不避人，飞蝶自得侣。",
            "悠哉会吾心，一笑忘尔汝。"
        ],
        "notes": "",
        "id": "834f421b6cd1701cccd376fe5734e0b1"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "春寒",
        "preface": "",
        "paragraphs": [
            "连日春寒不上楼，画屏斜掩梦悠悠。",
            "梅花吹尽成香雪，帘外东风未肯休。"
        ],
        "notes": "",
        "id": "96151a13620a4b24683c3c84ad779ce2"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "暑夜",
        "preface": "",
        "paragraphs": [
            "薄薄疎云漏月明，础根收润晚风清。",
            "空庭泥湿鸣蝼蝈，夜气如秋梦不成。"
        ],
        "notes": "",
        "id": "4f92d3d63d30f556e8ca87aef467c1ef"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "荒冢",
        "preface": "",
        "paragraphs": [
            "荒冢漫漫长野蒿，老狐啼雨树萧萧。",
            "子孙已尽山移主，空剩残碑补断桥。"
        ],
        "notes": "",
        "id": "68be23414fe353044cf48890d9e6372a"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "还自奉口",
        "preface": "",
        "paragraphs": [
            "倚柁西风顺，舟行势若趋。",
            "山平初月蚤，市远晚烟孤。",
            "客况三秋叶，乡心两岸芦。",
            "归期何日稳，趁得菊花无。"
        ],
        "notes": "",
        "id": "269241c268e6954f61e1dfa06abe0cd4"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "野望怀思",
        "preface": "",
        "paragraphs": [
            "微风起微波，燕燕飞差池。",
            "雨余野色靓，万绿皆纷披。",
            "汀洲多芳兰，采采今其时。",
            "所思在远道，日暮将谁遗。"
        ],
        "notes": "",
        "id": "b6ca1f8c4fa243f48e5c4330f93ba7e9"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "买航归霅",
        "preface": "",
        "paragraphs": [
            "身世飘浮叹逝波，登瀛超海事蹉跎。",
            "风灯飐浪摇乡梦，夜橹鸣霜杂棹歌。",
            "元子一官真漫耳，曾参三釜奈贫何。",
            "归来好觅玄真子，浮玉山前理钓蓑。"
        ],
        "notes": "",
        "id": "bf2ef86450c05edd8dbcc747f5e75b09"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "挽李太监二首  其一",
        "preface": "",
        "paragraphs": [
            "人间五福最难全，寿考康宁八十年。",
            "贺监酒船空鉴曲，赞皇吟屋冷平泉。",
            "庭前玉树呈三秀，架上香芸续□□。",
            "生死哀荣无一恨，御风归作玉楼仙。"
        ],
        "notes": "",
        "id": "3e219e0148f3bcbd2106068df298a4ee"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "挽李太监二首  其二",
        "preface": "",
        "paragraphs": [
            "抠衣犹欠日熙堂，仅拜仪刑振鹭行。",
            "洛社旧人无狄监，贞元朝士失刘郎。",
            "新丘已隔三秋月，老圃空惊一夜霜。",
            "肠断素车三百两，箫笳不数汉南阳。"
        ],
        "notes": "",
        "id": "740af889c16d9ca0ace42c0e6a928db2"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "春闺",
        "preface": "",
        "paragraphs": [
            "嫩柳拖春眼眼愁，怨春人立柳边楼。",
            "芳心已被流鶑说，手撚花枝暗点头。"
        ],
        "notes": "",
        "id": "d5e87015db4a1198dc1a790231f4995b"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "梦觉",
        "preface": "",
        "paragraphs": [
            "梦觉花阴过数砖，一庭轻雨湿湘帘。",
            "碧桃蜚尽鹂黄老，万树青阴属杜鹃。"
        ],
        "notes": "",
        "id": "7785b374477f213a81c03ed5fbf80191"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "夏夜水亭",
        "preface": "",
        "paragraphs": [
            "月满方湖夜气凉，曲栏吟罢自徜徉。",
            "飞萤照水惊鱼跃，露滴荷心动细香。"
        ],
        "notes": "",
        "id": "941ee18245f944cbf2e00eb0f9f5e7e8"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "送谢景晖之澧阳",
        "preface": "",
        "paragraphs": [
            "扬舲从此别，千里水程宽。",
            "旧梦池生草，新吟澧有兰。",
            "楚乡春酒薄，湘浦雨灯寒。",
            "定有吟骚作，因风寄一看。"
        ],
        "notes": "",
        "id": "524a6e0d5cff9901bf5dd874ebb36558"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "访全独翁吟居",
        "preface": "",
        "paragraphs": [
            "苹花谿上屋，牢落似深村。",
            "坏壁穿秋涨，空窗沁雨痕。",
            "静通诗境界，醉到古乾坤。",
            "除却吟友外，何人扣竹门。"
        ],
        "notes": "",
        "id": "097a77d4ba57c9cd0e11ceb49a0e821c"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "山房春晚",
        "preface": "",
        "paragraphs": [
            "苹花吹香柳花落，秭归清啼答姑恶。",
            "午帘睡思逐晴丝，静听新篁堕春箨。"
        ],
        "notes": "",
        "id": "8aae8a2fd951375e51c9fb632ed7da05"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "酒边次韵",
        "preface": "",
        "paragraphs": [
            "叶间双颗绽红肥，渐次春光到紫薇。",
            "可是楝花风讯恶，堤边怪得画船稀。"
        ],
        "notes": "",
        "id": "ba9dec2b490eac03a61591f62671b0c3"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "秋晚郊行即事",
        "preface": "",
        "paragraphs": [
            "篱豆垂花陇麦齐，炊红𥬠绿小春时。",
            "田家处处丰年乐，画出豳风七月诗。"
        ],
        "notes": "",
        "id": "361837f0d9d36251d8bcd64c4e340672"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "云山万里图",
        "preface": "",
        "paragraphs": [
            "山无重数水无边，浩浩春风万里天。",
            "老矣少文空有志，披图闲续卧游编。"
        ],
        "notes": "",
        "id": "b4d9c0eba06fb765084850b78950c7a2"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "赋愚隠园次陈伯芳韵",
        "preface": "",
        "paragraphs": [
            "故王临赏地，幽榭带横塘。",
            "乔木传家远，高荷过槛长。",
            "琴书千古意，花竹四时香。",
            "永日无尘事，心清境亦凉。"
        ],
        "notes": "",
        "id": "9dc8ba7cee992f6e238d81ca030aab10"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "越日伯芳又有长句又次之",
        "preface": "",
        "paragraphs": [
            "万绿深藏碧玉壶，清游闲日意舒徐。",
            "小山桂发吟招隠，杜曲花浓赋遂初。",
            "门隔软红人逐鹿，湖分新渌我知鱼。",
            "飞花落叶成幽趣，底事清风为扫除。"
        ],
        "notes": "",
        "id": "0afb567bca832f9106f35af17bf48bd7"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "入宿太仓次黄汝济韵",
        "preface": "",
        "paragraphs": [
            "纸帐梅花梦，空斋夜气侵。",
            "壮怀中岁感，游子五更心。",
            "月转花阴直，春随柳色深。",
            "无人知此意，欹枕自微吟。"
        ],
        "notes": "",
        "id": "9b07eff0036a5863e3692658c06ad01e"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "赋养拙园桐丘",
        "preface": "",
        "paragraphs": [
            "诛茅得奇赏，结石成岑崟。",
            "曲折行青蛇，只尺藏幽深。",
            "兰风与桂露，芬郁云崖阴。",
            "湖山不待招，秀色窥青林。",
            "怡颜一舒啸，万象供登临。",
            "永歌逍遥游，静悦吾伊吟。",
            "荣枯验草木，飞跃观鱼禽。",
            "老桐被天风，吹作太古音。",
            "何劳出庭户，一笑会我心。",
            "居然悟天籁，毋事弦吾琴。"
        ],
        "notes": "",
        "id": "4b19bf77d9a2feff4b0625dbf7fbdd24"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "梦游紫霞寤而感怆",
        "preface": "",
        "paragraphs": [
            "紫霞当日按凉州，曾到仙家十二楼。",
            "秋影满堂花外烛，冷香飞句柳边舟。",
            "冰弦泛月传新谱，芳槛移春接俊游。",
            "授简梁园人老去，年年葵麦长新愁。"
        ],
        "notes": "",
        "id": "5c4f5a910fb858dad05e4414f58d6d0a"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "寄谢就道",
        "preface": "",
        "paragraphs": [
            "当年游事记西湖，岁月飘零旧雨疎。",
            "剡曲暮云频入梦，长安落叶正愁予。",
            "春前有客征梅赋，霜后无人寄橘书。",
            "回首青云故人远，滞留惟有老相如。"
        ],
        "notes": "",
        "id": "fd042a002bdd42a5b132a289f9f23e09"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "瞰碧雨后即事",
        "preface": "",
        "paragraphs": [
            "清漪闲照影，凉意满阑干。",
            "湖近秋声早，廊虚月影宽。",
            "鹤栖庭翠湿，鱼动水香寒。",
            "欲放云来去，移将竹数竿。"
        ],
        "notes": "",
        "id": "25ec0691280c6a5228a23cdf437d0b91"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "次李监见寄韵二首  其一",
        "preface": "",
        "paragraphs": [
            "一曲长谣酒一樽，平生幽事在田园。",
            "孤云野鹤闲情远，流水青山古意存。",
            "爱竹每思眠白屋，种瓜已分老青门。",
            "短衣掩骭长竿钓，最忆南谿与北村。"
        ],
        "notes": "",
        "id": "02e2924431278491020df2391d7b39da"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "次李监见寄韵二首  其二",
        "preface": "",
        "paragraphs": [
            "竹色松声入梦凉，屐痕犹记印山廊。",
            "娟娟秋水芙蓉屋，采采芳洲薜荔裳。",
            "招隠几时寻旧约，怀人此日各他方。",
            "溟鲲林鷃知谁乐，欲把南华问老庄。"
        ],
        "notes": "",
        "id": "a66d2ce00157316eb8d5ca11957d9ee4"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "积庆山访金荪壁",
        "preface": "",
        "paragraphs": [
            "松香竹粉午阴清，闲玩幽芳静听鶑。",
            "谁在白云堆里住，忽闻山半读书声。"
        ],
        "notes": "",
        "id": "73deed9e8c3059e76ba0cf933b190b33"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "次牟德范客中即事",
        "preface": "",
        "paragraphs": [
            "华胥槐国梦中名，钟鼎山林孰重轻。",
            "争似东臯新雨足，短秧微月听蛙声。"
        ],
        "notes": "",
        "id": "b48106bcf618dca990a1227a870bf547"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "挽雪林李和父二首  其一",
        "preface": "",
        "paragraphs": [
            "灯雨苹洲忆旧盟，游仙赋就五云深。",
            "梁园授简春风醉，吴苑敲诗夜雪吟。",
            "贫病一生无旧业，江湖八十有知音。",
            "只鸡斗酒梅边屋，九辩空招不可寻。"
        ],
        "notes": "",
        "id": "665641560e444c2c5c3d9a766f08ed1c"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "挽雪林李和父二首  其二",
        "preface": "",
        "paragraphs": [
            "生际斯文极盛时，干淳诸老尽心知。",
            "四朝菏泽遗民传，千首吴兴处士诗。",
            "颇怪渊明生自些，绝怜和靖老无儿。",
            "死生遇合真难偶，奇事人传贞曜碑。"
        ],
        "notes": "",
        "id": "a6c7f287a1644af1fe2f762d97d266d6"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "赠李若虚",
        "preface": "",
        "paragraphs": [
            "江湖游遍到长安，自写名山作画看。",
            "蝉腹祇便风露饱，鹤心偏喜水云宽。",
            "袖中六甲三关式，肘后千金九炼丹。",
            "更约小窗松月夜，素琴重为作猗兰。"
        ],
        "notes": "",
        "id": "4f105860606ff65b7ce7734cd1a45f31"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "怀施仲山",
        "preface": "",
        "paragraphs": [
            "春来日日两堤边，醒即狂吟醉即眠。",
            "午饮每赊新路酒，晚归多唤里湖船。",
            "生逢坡老怜词客，死共花翁配水仙。",
            "一点梅魂招不得，愁来时展咏香编。"
        ],
        "notes": "",
        "id": "38062dddd990409093d81a8916944f89"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "感秋杂兴十解  其一",
        "preface": "",
        "paragraphs": [
            "清映临澄渊，孤啸跻绝岭。",
            "片云开太虚，约略见秋影。",
            "铦飙刮浮翳，洗此玉万顷。",
            "飞冰点空青，淅洒发深省。"
        ],
        "notes": "",
        "id": "a4f45a6ba06fecf8a64f938b987f91ee"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "感秋杂兴十解  其二",
        "preface": "",
        "paragraphs": [
            "千山脱木瘦，四壁号虫瘖。",
            "每于动静间，窥见天地心。",
            "水落泽国秋，荐稻登川禽。",
            "一醉吾事毕，毋作呜呜吟。"
        ],
        "notes": "",
        "id": "bdd413e73128967d433fa44330db9764"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "感秋杂兴十解  其三",
        "preface": "",
        "paragraphs": [
            "露泫草并白，霜肃山弄黄。",
            "蜩螀底须哀，寒燠乃其常。",
            "蒲莲弄凉影，兰茝发野芳。",
            "独立天壤间，万籁供吟吭。"
        ],
        "notes": "",
        "id": "0b9403e54e9bc04b2682044aee4a1ff1"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "感秋杂兴十解  其四",
        "preface": "",
        "paragraphs": [
            "语大类迂诞，语小徒咿优。",
            "据梧默不发，此心与天游。",
            "年运不假人，迅逝如川流。",
            "所叹道不昌，贫贱非所羞。"
        ],
        "notes": "",
        "id": "5783430a02360ad14666a682f7c1745b"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "感秋杂兴十解  其五",
        "preface": "",
        "paragraphs": [
            "冲风挟新寒，激射窗纸破。",
            "寸心集百忧，惊叹中夕坐。",
            "岂无激昂志，蹇步多跌蹉。",
            "平治付圣贤，白云政堪卧。"
        ],
        "notes": "",
        "id": "935082a94b099eb0cfaa0e3b2770e3e9"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "感秋杂兴十解  其六",
        "preface": "",
        "paragraphs": [
            "翳翳萤影微，札札虫羽振。",
            "一雁从西来，坐觉秋事进。",
            "漫游亦何有，所得雪满鬓。",
            "老我一卷书，风灯剔凉烬。"
        ],
        "notes": "",
        "id": "768a870f80caab89705430d093ffbfba"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "感秋杂兴十解  其七",
        "preface": "",
        "paragraphs": [
            "矮屋病秋暍，内热烧中肠。",
            "濯濯雨露姿，心眼生奇凉。",
            "乡来翕翕威，奄忽归何方。",
            "天时且如此，人事安可常。"
        ],
        "notes": "",
        "id": "c20a1253f1b192aeb2a1f8d4b9121776"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "感秋杂兴十解  其八",
        "preface": "",
        "paragraphs": [
            "有有必有无，无无乃无迹。",
            "憧憧一世中，草草百年客。",
            "何能强解事，穿凿辨坚白。",
            "醉卧蓬荜秋，落叶深一尺。"
        ],
        "notes": "",
        "id": "5691860735d163799043a9e2d3223673"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "感秋杂兴十解  其九",
        "preface": "",
        "paragraphs": [
            "万壑开青瑶，一雨凉意足。",
            "空明发遐想，八极归一瞩。",
            "意行不知远，路转云几曲。",
            "悠哉复悠哉，孤吟𥩟秋绿。"
        ],
        "notes": "",
        "id": "08540f23bbb490acbf7f1b9778b498c3"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "感秋杂兴十解  其一○",
        "preface": "",
        "paragraphs": [
            "激激泉底石，谡谡松下风。",
            "天籁生泬寥，地籁号崆峒。",
            "清响来无时，吹万有不同。",
            "忽得千古心，元自一噫中。"
        ],
        "notes": "",
        "id": "61a70a82765808238b4b142f3e04c7d9"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "访简上人退居不遇",
        "preface": "",
        "paragraphs": [
            "一庵秋影外，水竹自逶迤。",
            "爱静多辞客，因禅忽悟诗。",
            "藓香侵坐具，花净入军持。",
            "杖锡何方去，云边有鹤知。"
        ],
        "notes": "",
        "id": "f953a4ccf00381ae72be4951caaf04c1"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "残暑",
        "preface": "",
        "paragraphs": [
            "残暑有归意，倦游犹异乡。",
            "不知何处雨，顿觉夜来凉。",
            "老树摇黄落，秋花弄白香。",
            "登楼正多感，一笛起山阳。"
        ],
        "notes": "",
        "id": "744a0149f6c7775a87a95ef8f4fabb54"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "孙岳从军后归吴",
        "preface": "",
        "paragraphs": [
            "秋入金疮祇自悲，十年弓剑老西陲。",
            "不须更赋从军乐，且和田园杂兴诗。"
        ],
        "notes": "",
        "id": "63639088e8d48206784003d03bcde5c2"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "愁望",
        "preface": "",
        "paragraphs": [
            "竹枝袅袅采香舟，桃叶依依罨画楼。",
            "一种垂杨芳草色，江南江北尽供愁。"
        ],
        "notes": "",
        "id": "ab0502307a4758eb478d3de4a476e4c5"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "归航夜雨有感",
        "preface": "",
        "paragraphs": [
            "扣舷何处起吴歌，客思由来入夜多。",
            "感愤诗篇偏跌宕，飘浮身世任蹉跎。",
            "风摇岸火如飞电，雨打溪蓬似滴荷。",
            "十载别鸥成底事，依然西塞晒渔蓑。"
        ],
        "notes": "",
        "id": "8f59e89b1ac2390e8c69e70bdc1df7f4"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "飞来峰",
        "preface": "",
        "paragraphs": [
            "九里松香古寺边，岭云深处涌青莲。",
            "何年佛始入中国，此日山移自五天。",
            "僧定白猿吟夜月，客游苍鹫舞秋烟。",
            "幽人最怕山归去，自宿空亭听冷泉。"
        ],
        "notes": "",
        "id": "820665dae3a5b8ebf8a82e90947d60b8"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "观潮",
        "preface": "",
        "paragraphs": [
            "一线微茫远未分，鼓行渐出海山门。",
            "六鳌玉界移天柱，万骑冰河渡夜军。",
            "天上亏盈随月魄，人间忠愤感胥魂。",
            "吴儿不怕蛟龙怒，踏浪翻旗入阵云。"
        ],
        "notes": "",
        "id": "a333d73cee5350046a948f4a7c12060f"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "问梅北山",
        "preface": "",
        "paragraphs": [
            "风行万里道，冰落千仞渊。",
            "草木凘欲尽，寂寂无华妍。",
            "彼美含章姿，炯炯方孤𬸣。",
            "始知春风心，元在天地先。",
            "六阴忽已复，生意森无边。",
            "因之得道妙，花与诗俱玄。"
        ],
        "notes": "",
        "id": "c688097fc09cb3d9191cac06514ad41b"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "题雪谿图四言",
        "preface": "",
        "paragraphs": [
            "宇宙无声，天地一色。",
            "扁舟何人，去来无迹。",
            "言虽不传，意自有得。",
            "千古真清，万里虚白。"
        ],
        "notes": "",
        "id": "837b69912280b1a7f0775a634012532d"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "春夜",
        "preface": "",
        "paragraphs": [
            "九曲栏干六曲屏，翠窗罗薄护寒轻。",
            "空堂燕子归期误，分付梨花管月明。"
        ],
        "notes": "",
        "id": "f8377d84517f16f7fc4ef2f43345329e"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "有感次韵",
        "preface": "",
        "paragraphs": [
            "底用人前诵子虚，子安知我不知鱼。",
            "最思万竹香中隠，剩采春薇读好书。"
        ],
        "notes": "",
        "id": "233160733dc01472d648eeccd29134f5"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "江南怨",
        "preface": "",
        "paragraphs": [
            "徐庾风流恨未销，东风肠断冶城桥。",
            "临春结绮空千尺，不及王家燕子巢。"
        ],
        "notes": "",
        "id": "3ff66b97113dba6730719b2a33a3adba"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "秋碪怨",
        "preface": "",
        "paragraphs": [
            "风泠泠，月明明，风月谁家碪杵声。",
            "声声思远道，少妇朱颜老。",
            "不但捣衣愁，愁在无衣捣。",
            "不捣月下碪，欲捣游子心。",
            "游子心非铁，闻之宁不折。"
        ],
        "notes": "",
        "id": "9fcf1dcea4318750b57d63efeb61603c"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "访客南山僧舍",
        "preface": "",
        "paragraphs": [
            "入门都是竹，景象自然幽。",
            "爱此千竿碧，因成竟日留。",
            "月移山欲近，云起塔如浮。",
            "烟水秋城暮，疎钟送去舟。"
        ],
        "notes": "",
        "id": "9b26dc2468a4cb4ca562a2ca15b53e4f"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "白莲",
        "preface": "",
        "paragraphs": [
            "移根来太华，楚楚翠绡裳。",
            "玉冷擎仙掌，珠明滴露房。",
            "秋涵云影淡，水印月痕香。",
            "好结庐山社，轻尘避夜凉。"
        ],
        "notes": "",
        "id": "ac10ed01a8408ddbee28b1b32626e0c7"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "目眚",
        "preface": "",
        "paragraphs": [
            "多缘因暑毒，或谓是肝虚。",
            "徼福黄连剂，羞明暗室居。",
            "医云宜戒酒，儿劝莫看书。",
            "颇远纷华事，观心得自如。"
        ],
        "notes": "",
        "id": "208c7d900ca168cae2e710a131692deb"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "试秋衣有感",
        "preface": "",
        "paragraphs": [
            "鬓霜吹不去，三见雁南飞。",
            "落叶已如此，倦游犹未归。",
            "愁生慈母线，尘化主家衣。",
            "耕钓真良策，初心不可违。"
        ],
        "notes": "",
        "id": "b6eb997252d238c1d7e52cdb25648f5c"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "神山行题澄江仙刻",
        "preface": "",
        "paragraphs": [
            "空光不流八纮净，巀嶭神鼇开海镜。",
            "蓬莱八万四千门，琲琲珠房照仙影。",
            "琪花扑天天地香，天吴清海海不扬。",
            "鸟飞不度水沉羽，隔花安得窥渔郎。",
            "白霓仙人按仙曲，七十二鬟吟冷玉。",
            "鹅箫小品未成声，几度秋蜗换蛮触。",
            "帘花宫叶春不同，江妃一一金芙蓉。",
            "刘郎骨朽梦不到，五云空廓吟饥龙。",
            "灵霞漾红春苒苒，犀彩玉光摇宝燄。",
            "元君正坐鬰萧台，笑指神州烟九点。"
        ],
        "notes": "",
        "id": "961ebabee3071b623abfd70dcb3e5a2f"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "愚隠适兴",
        "preface": "",
        "paragraphs": [
            "锦云照空明，苍烟贮闲静。",
            "中有曲曲廊，幽眇入诗境。",
            "小山悬秋香，澄渊度云影。",
            "流觞有古意，坐久苔石冷。",
            "展我架上书，万卷牙签整。",
            "抚我膝上琴，坐觉白日永。",
            "升高得孤峤，汲古有甘井。",
            "居然谢嚣𡏖，宛若处幽屏。",
            "岂惟寄游息，端可事修省。",
            "何当佳月夕，来此步清景。",
            "此趣非言传，真乐当自领。",
            "野语质不华，聊以寓微警。"
        ],
        "notes": "",
        "id": "6a5bedc8dabdc97aaeb88c65e5023e35"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "六言二首  其一",
        "preface": "",
        "paragraphs": [
            "笑杀楦中青紫，从他皮里阳秋。",
            "白首潜郎不调，青云妄尉皆侯。"
        ],
        "notes": "",
        "id": "7235451770d2c521de0a513118a41d24"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "六言二首  其二",
        "preface": "",
        "paragraphs": [
            "蕉鹿梦疑非梦，木雁材与不材。",
            "与其封一万户，何如饮三百杯。"
        ],
        "notes": "",
        "id": "6c996e4e94746ca1fc024b2278171f17"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "奉寄朔翁",
        "preface": "",
        "paragraphs": [
            "苕风苹月隔吴波，尚想追随寤寐歌。",
            "花外小车游甚处，春风三十六行窝。"
        ],
        "notes": "",
        "id": "d41ec3f54ec0bcaab566e86881704313"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "谷日野步",
        "preface": "",
        "paragraphs": [
            "过了梅花第一风，东臯南陌渐融融。",
            "柔桑弱柳俱青眼，看见春归阿堵中。"
        ],
        "notes": "",
        "id": "c6f79b7c69460a22e05f4dc24b9e9d45"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "姚湾别墅",
        "preface": "",
        "paragraphs": [
            "别墅有幽事，闲移书画船。",
            "白田吹落雁，红树咽衰蝉。",
            "诗酒消闲日，功名负壮年。",
            "此中如可隠，何用买山钱。"
        ],
        "notes": "",
        "id": "e1bfffa4b5db9a218524af8732b266a7"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "送友人及第后归",
        "preface": "",
        "paragraphs": [
            "贾生年正少，危掇奉常科。",
            "拾第便堪贵，读书何用多。",
            "御黄闻喜酒，宫绿上方罗。",
            "见谓清流选，归鸣里巷珂。"
        ],
        "notes": "",
        "id": "07e5f41327115c761c943016bb160daa"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "桂",
        "preface": "",
        "paragraphs": [
            "小山招隠树，独占九秋凉。",
            "清对月中影，静闻天上香。",
            "露侵犀透粟，云染麝生黄。",
            "莫待吹金雨，花边把一觞。"
        ],
        "notes": "",
        "id": "6e14ca659a0f63f2c29835bee07fe804"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "元日口号",
        "preface": "",
        "paragraphs": [
            "侵晨书吉向门楣，愿得新正事事宜。",
            "手把屠苏揩睡眼，灯前吟足隔年诗。"
        ],
        "notes": "",
        "id": "47fdef7c15acd076ae36d1bbea5bbb3b"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "香奁",
        "preface": "",
        "paragraphs": [
            "宽损罗裙叠损眉，芳年心事有谁知。",
            "朱门锁合春宵雨，独立空堂烛暗时。"
        ],
        "notes": "",
        "id": "9179aead00c00b46d116100b9d27725c"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "春宵怨",
        "preface": "",
        "paragraphs": [
            "华缸摇燄飘金虫，愁铅堕睫鲛绡红。",
            "琼窗尘锁十三雁，春庭月暗梨花空。",
            "城乌鸦鸦怨孤宿，谁倚东风叫横玉。",
            "宝屏掩梦蜀云轻，野蒿开尽菖蒲绿。"
        ],
        "notes": "",
        "id": "ac7b064e613985a8553c5f2b58e7eaf9"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "春夜怀张去非",
        "preface": "",
        "paragraphs": [
            "芳事将三月，虚堂近二更。",
            "薄霒禁害月，小雨护持春。",
            "静得琴书味，闲知草木情。",
            "薄𥬠今日熟，洗杓待幽人。"
        ],
        "notes": "",
        "id": "8bb9697243e160d57bbdff15b8b18226"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "病后窥园",
        "preface": "",
        "paragraphs": [
            "柳已成花草上阶，一程多病不曾来。",
            "春寒定似知人意，要勒花枝未尽开。"
        ],
        "notes": "",
        "id": "0398816e55503e7d50c4b4216f4a685d"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "宋季实为作山水清远图",
        "preface": "",
        "paragraphs": [
            "绿云涨修堤，红雾迷横桥。",
            "烟村近城郭，楼台鬰岧峣。",
            "春风二三月，一舸浮清苕。",
            "枕水何人居，倚户看轻桡。",
            "回头见南山，孤塔峨山椒。",
            "耕牛引闲犊，秧水浮新苗。",
            "悠然爱吾庐，楚语何待招。"
        ],
        "notes": "",
        "id": "20f6ff38f026ad683df62d1ed89f3aff"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "枕上",
        "preface": "",
        "paragraphs": [
            "一櫺霜月一篝灯，残梦新诗两不成。",
            "唤醒少年湖海意，五更枕上听潮声。"
        ],
        "notes": "",
        "id": "600e4fead5099a22f9e2382dd360a0bb"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "毗山晚归",
        "preface": "",
        "paragraphs": [
            "短榜归来晚，船头对夕阳。",
            "乱钟城市近，一雁水天长。",
            "草眼矜春碧，梅心弄晚香。",
            "霜风吹酒醒，系缆欲昏黄。"
        ],
        "notes": "",
        "id": "fddd5e16d0560c3cbd8128d5fa0c1d9d"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "触热行",
        "preface": "",
        "paragraphs": [
            "役役复役役，连山草头赤。",
            "千里无寸阴，赫日蒸砂石。",
            "黄尘瞇我眼，白汗流我绤。",
            "仆羸渴欲死，马瘏喘而瘠。",
            "触热者何人，京华利名客。",
            "何如归去卧北窗，桃笙八尺昼梦长。",
            "素琴枕籍书数卷，受用不尽南风凉。"
        ],
        "notes": "",
        "id": "bec77ff0155178c7d3ec2925cb2b0eca"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "锦带花",
        "preface": "",
        "paragraphs": [
            "化工机杼未能休，织出东风锦一篝。",
            "双蝶舞春犹未竟，乱红飞下为缠头。"
        ],
        "notes": "",
        "id": "9e339a72173787166bff1741182aaa58"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "和亲老苍玉洞韵",
        "preface": "",
        "paragraphs": [
            "去郭仅数里，岩关忽深秀。",
            "人工莫窥测，天巧自成就。",
            "瑶草覆蓬莱，箭砂藏勾漏。",
            "如入万宝山，如坐群玉囿。",
            "赑屭撑巨鼇，回翔舞飞鹫。",
            "肉醉猛虎卧，雷轰懒蛟走。",
            "远绝人世尘，静阅古今宙。",
            "或若赴壑蛇，或如回顾兽。",
            "喷者如鲸呿，𠹛者如龙吼。",
            "诡然足变幻，不可穷步骤。",
            "土清多芷兰，石瘦少薪槱。",
            "松柏森古姿，寒暑不得寇。",
            "风静柳新梳，云收山免胄。",
            "石镜磨古诗，玉钗泻寒溜。",
            "郊原遍红紫，川谷成锦绣。",
            "玄猿叫老木，石乳滴嵌窦。",
            "寺建开平初，亭剏宣和后。",
            "客屦踏花香，僧衣卧云绉。",
            "碧萝暗雨意，绿阴靓春昼。",
            "高吟领景趣，玩物惊节候。",
            "晴箔收早蚕，烟蓑正初耨。",
            "暇日多胜游，嘉宾从贤守。",
            "歌声振林木，妆影摇涟甃游。",
            "鸟啼觉山静，湍急和云漱。",
            "清谭杂觞咏，骑竹喧童幼。",
            "乌丝扫奇句，碧筩汲春酎。",
            "千里嗟漫浪，一醉成邂逅。",
            "莫采西山薇，莫歌南山豆。",
            "满泛一盎春，持介百年寿。",
            "万壑天籁清，我琴不须奏。"
        ],
        "notes": "",
        "id": "605891994a6f83f674b7014ffa096582"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "九日",
        "preface": "",
        "paragraphs": [
            "转头还九日，风雨阻登临。",
            "绿酒自醒醉，黄花无古今。",
            "凄凉三径意，感慨百年心。",
            "唤醒斜川梦，持杯且一吟。"
        ],
        "notes": "",
        "id": "5f831113ea2ba68e64e5459aa0c54e03"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "江楼晚眺",
        "preface": "",
        "paragraphs": [
            "楼外千帆送夕阳，水烟山色共沧茫。",
            "吴蝉已老豆花落，江雁欲宾芦叶黄。",
            "帘影梦回千里月，鬓丝愁染九秋霜。",
            "红兰珮古荷裳冷，泽畔行吟赋短章。"
        ],
        "notes": "",
        "id": "6b8556b491b8591b7eacc89ec6850fe1"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "花边小勺杂言",
        "preface": "",
        "paragraphs": [
            "我花今日开，我酒今日熟。",
            "我今适无事，可以歌我曲。",
            "花意向我红，酒意向我绿。",
            "重此花酒意，一醉不翅足。",
            "富贵如飞埃，岁月如转毂。",
            "醉舞君勿嗤，一笑未易卜。"
        ],
        "notes": "",
        "id": "6fb3087f8af7f201ad5b3ae629be510f"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "晚气",
        "preface": "",
        "paragraphs": [
            "晚气吹澄鲜，幽碧弄秋卉。",
            "得意双蜻蜓，竟日挂竹尾。"
        ],
        "notes": "",
        "id": "5253e931636603ab811385b58a219669"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "秋夜读书",
        "preface": "",
        "paragraphs": [
            "翦烛听秋雨，新凉入简编。",
            "心能无一事，意可到千年。",
            "治乱无今古，扶持有圣贤。",
            "邻翁应笑我，漏断未成眠。"
        ],
        "notes": "",
        "id": "065b2be19fcc538dbbe068f26ef35d0b"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "夜雨泊双林",
        "preface": "",
        "paragraphs": [
            "疎雨滴秋篷，扁舟宿苇丛。",
            "水灯寒聚蟹，霜橹夜惊鸿。",
            "梦入沧茫外，诗成惨淡中。",
            "无成空白首，来往愧溪翁。"
        ],
        "notes": "",
        "id": "3ad0dbccbce45f446de7a5c3ede3619b"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "湖边逢陈高父",
        "preface": "",
        "paragraphs": [
            "湖边重见处，柳下共听蝉。",
            "人老如前度，诗工似往年。",
            "醉乡消白日，身事付苍天。",
            "自得吟千首，他时定可传。"
        ],
        "notes": "",
        "id": "aee885b2abe6cf2e802c3ec9a59322c5"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "绣谷即事",
        "preface": "",
        "paragraphs": [
            "春苦无多已绿阴，重来泉石快幽寻。",
            "碧桃一院无人到，独自闻鶑独自吟。"
        ],
        "notes": "",
        "id": "70c2bee78711a30ee19fd20ec1c66a44"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "度小岭",
        "preface": "",
        "paragraphs": [
            "前山青未了，又踏翠千寻。",
            "衣冷度云影，耳清闻涧音。",
            "早衰占足力，多崄见人心。",
            "切勿临高望，三吴草色深。"
        ],
        "notes": "",
        "id": "e5339132bbb815a153cd866b91d39d4b"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "黄巢战场",
        "preface": "",
        "paragraphs": [
            "腐儒阶乱亦堪伤，故老犹传古战场。",
            "怨血已销朝代远，平冈春草似人长。"
        ],
        "notes": "",
        "id": "37e0bd0ec17183fed5dfc0d9cd3ca19d"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "野步",
        "preface": "",
        "paragraphs": [
            "麦陇风来翠浪斜，草根肥水噪新蛙。",
            "羡他无事双蝴蝶，烂醉东风野草花。"
        ],
        "notes": "",
        "id": "f7dfd8b20618d57a0c197baf69a2fe6b"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "古别怨",
        "preface": "",
        "paragraphs": [
            "吴王高城栖暮鸦，江南草绿人离家。",
            "流黄空织不成匹，门前莫种菖蒲花。"
        ],
        "notes": "",
        "id": "ea1ab9779fac5ac6edf0a02d9b5b418f"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "奉还山西诗卷",
        "preface": "",
        "paragraphs": [
            "诗肠抱饥馋，嗜句如嗜炙。",
            "长年齚鸡跖，有味如啖蔗。",
            "轑釜轰腹雷，每遭丘嫂骂。",
            "辛勤谋一饱，索米谁肯借。",
            "忽来五侯鲭，心目为惊诧。",
            "大羹足真味，禁脔增重价。",
            "仙露承金茎，天浆滟琼斝。",
            "何修乃得此，咀嚼日不暇。",
            "每拟赋老饕，欲作口屡嗄。",
            "锦鲸出光怪，把玩涉秋夏。",
            "珍重十袭藏，常恐六丁下。",
            "每思随𥊍御，不足攀逸驾。",
            "清晨呼墨卿，为我再四谢。",
            "莫能赞一辞，泚颡惭久假。"
        ],
        "notes": "",
        "id": "5cd8dd0498647b2fb7d70813ac09b749"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "湘江风雨图",
        "preface": "",
        "paragraphs": [
            "黯黯秋空漠漠云，瑟声依约听湘灵。",
            "夜篷碎滴风灯暗，犹记孤舟泊洞庭。"
        ],
        "notes": "",
        "id": "5ca3c7ae42957602fdcab9afde50628e"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "神弦",
        "preface": "",
        "paragraphs": [
            "棘栎丛祠昼凄楚，隠画廊深山鬼语。",
            "香火千年古像昏，十围老木藏飞鼠。",
            "芳兰藉地罗蕙蒸，阴风窸窣吹神灯。",
            "舞蛮姣服炫红纬，云旗飙御声䡌䡌。",
            "茧瓮千车麦双穗，社主蚕姑拜神赐。",
            "鼓声坎坎酒频酾，神来不来巫自醉。"
        ],
        "notes": "",
        "id": "9b515e7988c8bbb7dbc5fc20ad8bfb56"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "挽菊坡赵侍制二首  其一",
        "preface": "",
        "paragraphs": [
            "贵胄才华自昔悭，如公名德世难攀。",
            "杏园新赐金花帖，荷橐高跻玉笋班。",
            "麾节一生多浙右，诗书千载接河间。",
            "感怀空抱羊昙恨，遥望西州泪雨潸。"
        ],
        "notes": "",
        "id": "3e6acdbd9c7401e7892e0d28f5bd56e9"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "挽菊坡赵侍制二首  其二",
        "preface": "",
        "paragraphs": [
            "一从弓剑鼎湖游，有诏王孙记玉楼。",
            "天上晓班催听履，人闲夜壑忽移舟。",
            "霜残旧菊荒三径，雨泣新松掩一丘。",
            "别墅甫成清梦断，梅花空老水空流。"
        ],
        "notes": "",
        "id": "96e2b71cef88270a4fc19b1d0bc34f5b"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "挽张运干",
        "preface": "",
        "paragraphs": [
            "同里复同寅，相过意最亲。",
            "我方贤此老，天不慭斯人。",
            "有记书先友，无车送后尘。",
            "平生交旧泪，一洒霅谿滨。"
        ],
        "notes": "",
        "id": "65e672b3dbf33cd145169913e29ab60b"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "挽韩子爽户曹二首  其一",
        "preface": "",
        "paragraphs": [
            "朋辈凋疎重可伤，不堪歌哭献文堂。",
            "宝灯卜夜笙箫暖，芳槛移春锦绣香。",
            "乐事可怜蕉梦短，哀辞忽引薤歌长。",
            "忍看玉树埋黄壤，泪湿东风酒一觞。"
        ],
        "notes": "",
        "id": "abae4610e5e11f1fadd1b24583172de8"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "挽韩子爽户曹二首  其二",
        "preface": "",
        "paragraphs": [
            "蓝衣槐笏色方新，贺者才稀吊在门。",
            "骖凤风流秦穆壻，停鸾高爽北平孙。",
            "兰阶有子堪扶殡，麟窟无香可返魂。",
            "愁绝里山山下路，老梅残雪月黄昏。"
        ],
        "notes": "",
        "id": "3aa1561979464c761f6b55dbcd59aa54"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "小沧浪亭",
        "preface": "",
        "paragraphs": [
            "绕屋双流碧玉交，了然清浊不相挠。",
            "吾心泾渭本无混，有味淄渑自莫逃。",
            "酾派欲笺鸿渐品，濯缨堪赋楚平骚。",
            "人间此是无波处，已办天随一叶舠。"
        ],
        "notes": "",
        "id": "f5904ac61d6987111c298f4c0f13a004"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "烈帝庙",
        "preface": "",
        "paragraphs": [
            "英风千载后，谿上有遗祠。",
            "异鹊巢神桧，灵鼋集庙池。",
            "烟云昏古像，苔藓蚀丰碑。",
            "细把图经考，孤忠事更奇。"
        ],
        "notes": "",
        "id": "4daccf38fbdfc33a866613f92c92da1a"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "晚泊",
        "preface": "",
        "paragraphs": [
            "清霜微月夜，红叶古塘西。",
            "野港沿村曲，秋云接树低。",
            "蟹灯寒照水，凫弋远侵谿。",
            "未践天随约，诗成意自迷。"
        ],
        "notes": "",
        "id": "54bbcc9a4ddcf8b018084059b5efe0bd"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "藏书示儿",
        "preface": "",
        "paragraphs": [
            "少年诵诗书，颇有稽古志。",
            "中焉得良师，讲说击蒙昧。",
            "步趋古圣贤，千载俨如对。",
            "岂惟收放心，中自有乐地。",
            "维持识纲常，讨访极根柢。",
            "同异辩坚白，委曲穷琐细。",
            "精微究七略，猎涉到百类。",
            "近求事物间，远探天人际。",
            "研朱极雠校，钩玄谨书识。",
            "扬子喜问奇，中郎欣得异。",
            "源委本六经，上下猎众智。",
            "虽为吏坌汩，此事亦不置。",
            "矻矻常穷年，何敢叹劳勚。",
            "初非事进取，盖亦志平治。",
            "庶几致吾君，不负学古意。",
            "岂期事大缪，分寸不可冀。",
            "或病元凯癖，或嘲孝先睡。",
            "亦惟殖卤莽，何敢望获刈。",
            "穮蔉当益勤，会见逢有岁。",
            "𫍲闻愧博识，钝质无强记。",
            "少习日寖忘，瞠若殊有愧。",
            "夜行笑老学，鸡跖不忍弃。",
            "正如蠹书鱼，龁纸犹有味。",
            "千卷善和藏，万签邺侯庋。",
            "心惟与口诵，尚欲见所未。",
            "辛勤三十年，正尔窥一二。",
            "波澜浩如海，不可辩涯涘。",
            "要之自信笃，土炭各有嗜。",
            "勿以多岐亡，勿以半涂废。",
            "孰云道甚远，不息行可至。",
            "学问之所尊，尊在道与义。",
            "苟为不能然，虽多亦奚谓。",
            "道之充诸身，如人有元气。",
            "气以实而刚，气以弱而踬。",
            "浩然在存养，不可以力致。",
            "文辞乃枝叶，界限在义利。",
            "油然悟真筌，于此得良贵。",
            "立言吾岂敢，识字亦未易。",
            "我家有书种，谨守毋或坠。",
            "诗成付吾儿，永以诏来世。"
        ],
        "notes": "",
        "id": "7fde6eeab1de44d292ea169e92ebd7a3"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "记梦",
        "preface": "",
        "paragraphs": [
            "刚风吹翠冰，倒景浮玄枢。",
            "萧台万八千，上有真仙居。",
            "冰绡䌹清气，宝笈龛琼书。",
            "至人青瑶冠，风动云霞裾。",
            "顾我一笑粲，勺以青琳腴。",
            "泠冷彻昆仑，肝鬲生明珠。",
            "玉童发清谣，引鹤开金铺。",
            "授我碧露牋，字字如琼琚。",
            "跽受九拜起，云气随卷舒。",
            "灵文眩五色，奥语探皇初。",
            "青高不可极，玄晤常集虚。",
            "玉苗日茂茂，珠蕊春如如。",
            "天妙不费言，悟解超仙衢。",
            "飞楼入紫翠，笑语多天姝。",
            "驯龙耕玉田，小凤扶金车。",
            "香满十二帘，春动红流苏。",
            "修栏瞰云雨，黄道通清都。",
            "忆昔游五城，十载才须臾。",
            "正坐一念差，不觉秋尘污。",
            "华池涤凡髓，重佩三元符。",
            "凛凛不可留，欲去还踟蹰。",
            "仰天发长啸，万窍皆笙竽。",
            "约我更百年，来此骑鲸鱼。"
        ],
        "notes": "",
        "id": "032c02da27e65f0ff7566d34024eb459"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "春归",
        "preface": "",
        "paragraphs": [
            "草满闲塘絮满谿，万株烟柳一鹃啼。",
            "开帘恰见春归处，花片东流日景西。"
        ],
        "notes": "",
        "id": "f5a9f0266ba4e75af40765fd07f71938"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "喜张九至",
        "preface": "",
        "paragraphs": [
            "相逢头尽白，握手便言诗。",
            "不患吟难好，翻愁世少知。",
            "琴书存雅道，年运有通时。",
            "且醉花前酒，毋劳赋五噫。"
        ],
        "notes": "",
        "id": "e79b525c9208c0e42c51ac23db4170fc"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "感村晚泊有怀",
        "preface": "",
        "paragraphs": [
            "短航桥外泊，暮霭湿荷衣。",
            "风正千帆上，谿虚一鸟飞。",
            "潦黄山雨过，烧绿野春归。",
            "欲寄新诗句，东风雁影稀。"
        ],
        "notes": "",
        "id": "4dd519eb184b418a4f45892d1b34b0f0"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "鹫峰",
        "preface": "",
        "paragraphs": [
            "碧岫岧峣若画图，何年西竺到西湖。",
            "猿声带月离仙国，鳌背移山入帝都。",
            "松撼翠涛双涧冷，桂飘金雨一亭孤。",
            "却疑舞鹫随风去，欲把云关锁得无。"
        ],
        "notes": "",
        "id": "41d8863f2535c55a17dc4c152e5dcdfa"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "寄武昌友",
        "preface": "",
        "paragraphs": [
            "楚月东随沔水流，相思应上庾公楼。",
            "楼前一片垂杨色，中有江南万里愁。"
        ],
        "notes": "",
        "id": "614d3ff60a48a3fb1b26391ec660c559"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "章台柳",
        "preface": "",
        "paragraphs": [
            "章华台外千株柳，翠影如云照碧天。",
            "霜叶露条应剪尽，可怜愁杀树头蝉。"
        ],
        "notes": "",
        "id": "335a9456cfed61b66c1926ba02c58162"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "对月",
        "preface": "",
        "paragraphs": [
            "空寒坐庭玉，四至皆白天。",
            "千林无俗声，一叶时琤然。",
            "竹高散飞霜，池冷镕流铅。",
            "月以虚而明，心以虚而玄。",
            "心光射月彩，炯炯彻九渊。",
            "高吟撼老桂，惊起秋兔眠。"
        ],
        "notes": "",
        "id": "40377bc0d569b3e1a808c67b946faf5f"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "有以渔舟唱晚作图命题拟试者因戏成三首  其一",
        "preface": "",
        "paragraphs": [
            "绝妙王郎句，无声小米图。",
            "舷歌天地阔，笠钓水烟孤。",
            "暮色分浓淡，余音似有无。",
            "卧游千里外，展卷欲思鲈。"
        ],
        "notes": "",
        "id": "93f1b3fc8324ebf6d2e3761b770968da"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "有以渔舟唱晚作图命题拟试者因戏成三首  其二",
        "preface": "",
        "paragraphs": [
            "展卷身疑在，西山南浦前。",
            "数声秋水笛，一叶夕阳船。",
            "兴寄沧浪外，机忘欵乃边。",
            "欲参声画趣，细玩濯缨篇。"
        ],
        "notes": "",
        "id": "50daea8404009f6357394493e2c60d09"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "有以渔舟唱晚作图命题拟试者因戏成三首  其三",
        "preface": "",
        "paragraphs": [
            "浦云山雨意，都向笔端生。",
            "一笛山水绿，半篙烟浪清。",
            "浅深天似暝，聚散雁如惊。",
            "谁写无声句，无声胜有声。"
        ],
        "notes": "",
        "id": "b7b2e808074e557ecc7222cb0da4bc15"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "塞寒曲",
        "preface": "",
        "paragraphs": [
            "千里惊沙瞇人目，天愁地暗乌鸢哭。",
            "铁甲霜浓彻骨寒，万马无声虎貔缩。",
            "红弰角劲雁影高，朔风栗栗铦于刀。",
            "衔枚夜战路如漆，冰须堕指夸粗豪。",
            "将军毳幕愁春热，猎骑如云踏燕雪。",
            "何处关楼起远思，一声霜竹吹梅裂。"
        ],
        "notes": "",
        "id": "03991debbca9d1521c057a9b8d6e4b7b"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "春郊即事",
        "preface": "",
        "paragraphs": [
            "野步足幽事，行行柳港边。",
            "鼓声何处碓，帆影隔溪船。",
            "节序多风雨，鶑花动岁年。",
            "徘徊归向夕，山崦起炊烟。"
        ],
        "notes": "",
        "id": "6cb981503f1c0640ed35881ad287cfc8"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "挽陈体忠二首  其一",
        "preface": "",
        "paragraphs": [
            "方惊成𫛳赋，忽怆绝麟经。",
            "才反能为累，天乎不与龄。",
            "高堂慈母泪，幽志长公铭。",
            "西望哀笳发，潸然涕泗零。"
        ],
        "notes": "",
        "id": "4d746c4b40dc76425a4fa08aefa9ce19"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "挽陈体忠二首  其二",
        "preface": "",
        "paragraphs": [
            "同僚同里闬，臭味最相投。",
            "有暇多征逐，无诗不唱酬。",
            "方欣衣尚䌹，不料玉为楼。",
            "欲赋招魂些，秋云凝古愁。"
        ],
        "notes": "",
        "id": "3f9f83ac9469aa306a6af284c8d18ad7"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "重游孤山有感二首  其一",
        "preface": "",
        "paragraphs": [
            "茗碗清分六一泉，暗香曾赋月娟娟。",
            "别来短鬓如梅白，闲却东风十五年。"
        ],
        "notes": "",
        "id": "fe6cca31e73eff0727782d94a4c9d156"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "重游孤山有感二首  其二",
        "preface": "",
        "paragraphs": [
            "年年云木长苍苔，瀛屿春寒鹤不来。",
            "千尺粉垣围苑树，野梅今日是官梅。"
        ],
        "notes": "",
        "id": "50296f57a8b73f12e9c2b8938840d2d3"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "次德范韵二首  其一",
        "preface": "",
        "paragraphs": [
            "客里光阴委逝波，问奇无客肯相过。",
            "素封未办千头橘，野服惟消一袭荷。"
        ],
        "notes": "",
        "id": "ff3d28997ae9b51ceca1e201c7dc5f08"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "次德范韵二首  其二",
        "preface": "",
        "paragraphs": [
            "万卷牙签负善和，秋芸香浅蠹鱼多。",
            "近来始识书真味，意倦才荒柰老何。"
        ],
        "notes": "",
        "id": "47f4958ff6c293b755ed7165e996a31d"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "西塍废圃",
        "preface": "",
        "paragraphs": [
            "吟蛩鸣蜩引兴长，玉簪花落野塘香。",
            "园翁莫把秋荷折，留与游鱼盖夕阳。"
        ],
        "notes": "",
        "id": "c0b5f1829f36c0f9ffdeb5053a5eb1de"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "暮春次韵二首  其一",
        "preface": "",
        "paragraphs": [
            "帘外残灯照夜愁，秭归啼梦五更头。",
            "卷春一夜东风紧，倒约飞花入小楼。"
        ],
        "notes": "",
        "id": "1a267b2b736d6ddd4764228df1108421"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "暮春次韵二首  其二",
        "preface": "",
        "paragraphs": [
            "单衣初试觉身轻，芳径无花午气清。",
            "风罥断丝庭宇静，日长时听打茶声。"
        ],
        "notes": "",
        "id": "7b931aabc903f4447eb564af98c0dd5f"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "归春曲次韵",
        "preface": "",
        "paragraphs": [
            "花尘瞇目日脚昏，枝头蜀鸟吟归魂。",
            "喷天狂雨浣香尽，绿填红阙春无痕。",
            "醉踏苍烟古台上，老柳无情擘残纩。",
            "寂历芳条宿孕鶑，倒尽斜霞暗悲怆。",
            "东风恍恍如梦中，江吴烟醉蔷薇红。",
            "湘帘古春唤不应，孀娥泪眼空茸茸。"
        ],
        "notes": "",
        "id": "250dc4f4988ca49f0c52afee8bcb0089"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "五更",
        "preface": "",
        "paragraphs": [
            "处处清碪砌砌蛩，客眠不着五更风。",
            "起来推户寻诗句，一树秋声月色中。"
        ],
        "notes": "",
        "id": "a36f408fb6b598505ebaa7ff2b3526e5"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "逸人居",
        "preface": "",
        "paragraphs": [
            "避俗入山居，孤云意自如。",
            "养丹文武火，插架古今书。",
            "岁酿常千石，朝飧止一蔬。",
            "畏人知住所，草径不曾锄。"
        ],
        "notes": "",
        "id": "0f89a1dabefe60e9ddcefa8427f58bd4"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "社日即事",
        "preface": "",
        "paragraphs": [
            "社公雨过稻花香，过了中秋早晚凉。",
            "正是故园新酒熟，橙脐微绿蟹脐黄。"
        ],
        "notes": "",
        "id": "f893f15ff059677d43f78593a2c9e5fc"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "漏静",
        "preface": "",
        "paragraphs": [
            "漏静知宵永，灯昏觉夜阑。",
            "隔窗响秋叶，梦不到关山。"
        ],
        "notes": "",
        "id": "4f55fae8b0197c22232e368add1aa3ee"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "陇头水",
        "preface": "",
        "paragraphs": [
            "陇阪萦九折，一折一愁绝。",
            "涓涓陇头水，征人眼中血。",
            "水流有尽时，征人无还期。"
        ],
        "notes": "",
        "id": "55601d7b2488fedddd8b1387fdcdf39f"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "婕妤怨",
        "preface": "",
        "paragraphs": [
            "金钥封紫苔，锦茵湿红泪。",
            "永巷无风月，深宫谩歌吹。",
            "恨如合欢扇，秋来共捐弃。",
            "愿如合欢扇，薰风有时至。"
        ],
        "notes": "",
        "id": "c58c36885156edd655c2da981edf2b5c"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "入塞曲",
        "preface": "",
        "paragraphs": [
            "五年戍陇南，十年戍陇北。",
            "夜雪度阴山，秋风入绝域。",
            "战多宝刀缺，行苦马蹄蚀。",
            "归来见天子，功高无矜色。",
            "功是战士功，德是明主德。",
            "小臣何所有，一心期靖国。"
        ],
        "notes": "",
        "id": "9f0376b09636f943f7d7d2abb81dbc26"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "首夏幽居",
        "preface": "",
        "paragraphs": [
            "一枕薰风一架书，幽居景物尽堪娱。",
            "孤云依石自舒卷，小雨酿梅时有无。",
            "粗识古今知得丧，细看草木验荣枯。",
            "诗边剩喜多生意，门外新塘长细蒲。"
        ],
        "notes": "",
        "id": "7720ee1196881ecb05d27629ccaabc2f"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "闻蛩",
        "preface": "",
        "paragraphs": [
            "莓苔经积雨，蟋蟀响庭阴。",
            "不特吟秋苦，长怀警世心。",
            "梭寒闺梦短，衣薄旅愁深。",
            "月冷霜清夜，闲人最赏音。"
        ],
        "notes": "",
        "id": "eb0e66ae80afcb90041f83064255a63b"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "邂逅",
        "preface": "",
        "paragraphs": [
            "邂逅村翁语，停筇古柳边。",
            "相邀茅舍坐，自摘野茶煎。",
            "桑已抽三叶，蚕将及两眠。",
            "绿蓑烟雨足，我欲赋归田。"
        ],
        "notes": "",
        "id": "3cfef06c27654bbf098353b1a510b759"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "秋日书怀寄仪父",
        "preface": "",
        "paragraphs": [
            "老尽窗前桂，三秋过二分。",
            "蛩哀半庭月，雁冷一天云。",
            "静极通诗境，机疎远世群。",
            "写怀因有作，寄似鲍参军。"
        ],
        "notes": "",
        "id": "e5c8aafa22e18e1a38b2c8d35e05ae25"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "春日书所见",
        "preface": "",
        "paragraphs": [
            "谁家翠袖倚朱楼，指画栏干不举头。",
            "蜂蝶入怀花扑面，可能全不解春愁。"
        ],
        "notes": "",
        "id": "a0f9bfb63d13bf20fffb52c15fe26569"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "湘夫人画卷",
        "preface": "",
        "paragraphs": [
            "一幅春冰写九歌，就中愁绝是湘娥。",
            "不知修竹疎疎外，此去苍梧路几多。"
        ],
        "notes": "",
        "id": "185684202c18d0bdfbdc09706a388f96"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "春暮",
        "preface": "",
        "paragraphs": [
            "绿老兰苕笋满林，一帘轻梦昼愔愔。",
            "东风已卷春归去，空误杨花扰乱寻。"
        ],
        "notes": "",
        "id": "23cf988b4134b99577a10bb2b4ba09ea"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "偶题",
        "preface": "",
        "paragraphs": [
            "烧残一篆香，睡起凭窗坐。",
            "静中得新诗，研墨瓶花堕。"
        ],
        "notes": "",
        "id": "8ba10e1366db4ce27836185f98ecb3ce"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "夜泊",
        "preface": "",
        "paragraphs": [
            "月沉江路黑，傍岸已三更。",
            "知近人家宿，林西犬吠声。"
        ],
        "notes": "",
        "id": "b0994adc82df023c5b8029e7bd254fea"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "伐木杂言",
        "preface": "",
        "paragraphs": [
            "庭前一双桂，娟娟如幽人。",
            "染我毛骨香，薰我梦寐清。",
            "恶木忽见妒，累累引繁藤。",
            "拘絷清风枝，不使舒芳阴。",
            "滋蔓日益多，恶木亦难任。",
            "引藤欲伤桂，岂期自伤身。",
            "侵晨戒仆夫，为我持斧斤。",
            "论木妒桂罪，诛藤反噬心。",
            "呜呼君子交，择之贵在精。"
        ],
        "notes": "",
        "id": "b021d7ecfdadeaaff16f9260b422c0f1"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "宝山园即席次韵",
        "preface": "",
        "paragraphs": [
            "林峦蕴秀玉生晖，左界楼台近紫微。",
            "画里江湖春浩荡，骚中草木日芳菲。",
            "鶑迁锦树香连屋，鹤唳青桐露湿衣。",
            "一段高寒无写处，吟情闲逐片云飞。"
        ],
        "notes": "",
        "id": "040a483a32d349308ce4712750a8c3de"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "次秋崖韵",
        "preface": "",
        "paragraphs": [
            "故山谁为扫苔矶，颇喜闲门过客稀。",
            "许靖久贫惟马磨，王章多病有牛衣。",
            "逢时不偶聊藏拙，漫仕无成欲赋归。",
            "饮水饭蔬差省事，底须汲汲蹈危机。"
        ],
        "notes": "",
        "id": "844f340d776c22d55e47d8061e520e9e"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "避暑吕园",
        "preface": "",
        "paragraphs": [
            "我意不在酒，而在荷柳间。",
            "轻风行微波，高蝉答空山。",
            "邂逅同心人，共此一日闲。",
            "风乎咏归欤，幽兴殊未阑。"
        ],
        "notes": "",
        "id": "634a377a171dcf12365dbdef7011c9b0"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "赋松山",
        "preface": "",
        "paragraphs": [
            "山中深结屋，山上并栽松。",
            "自有冰霜意，全无尘土容。",
            "晓风香九里，夜月翠千峰。",
            "切勿污秦爵，山林有素封。"
        ],
        "notes": "",
        "id": "00ea4a902c133ed55c6aa54d8f3dd6a1"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "赋菊次吴竹窗韵",
        "preface": "",
        "paragraphs": [
            "西风入东篱，花事殊草草。",
            "幽葩发孤丛，未觉芳意少。",
            "谁云九秋冷，孰谓三径小。",
            "粲粲黄金英，采采不盈抱。",
            "幽深秀霜杰，不许蜂蝶到。",
            "正色知者谁，尚䌹无外襮。",
            "寒香正宜晚，何事叹秋杪。",
            "不逐雨余荒，但觉霜后好。",
            "一见爽入脾，三嗅清彻脑。",
            "细参花中禅，可以入道奥。",
            "人生百年内，能几花前笑。",
            "昌黎似未悟，颇恨生不早。",
            "岂无春风妍，羞与红紫校。",
            "万物各有待，此理须自了。",
            "不作时世粧，不顾流俗诮。",
            "居然处于独，耿介类有道。",
            "信乎抱修洁，终胜自炫耀。",
            "虽云得时晚，未肯随秋老。",
            "呼童谨培溉，勿使蓬藋挠。",
            "泛之亦堪醉，餐之亦堪饱。",
            "莫赋湘累吟，泽畔颜色槁。",
            "持似斜川翁，闻此当绝倒。"
        ],
        "notes": "",
        "id": "e92a6deba418e9e2bb83c9a0ebb3bcd1"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "元夕次松窗韵",
        "preface": "",
        "paragraphs": [
            "霁景浮灯市，春声动乐章。",
            "翠帘流月影，黄道散天香。",
            "鼇蜃三山耸，鱼龙陆地骧。",
            "醉余天欲曙，归路笛声长。"
        ],
        "notes": "",
        "id": "f9b616eb815848393f7fb6296972d881"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "月下闻笙次赵元父韵",
        "preface": "",
        "paragraphs": [
            "碧桃花外听缑笙，袅袅余音度月明。",
            "风静啭春鶑出谷，夜深警露鹤传更。",
            "十三簧冷参差影，廿四栏高缥缈声。",
            "愁想嵩山归未得，醉魂清绝梦难成。"
        ],
        "notes": "",
        "id": "fa666813fd2b451bee745ad5fc806a06"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "荪壁惠白踯躅口占以谢",
        "preface": "",
        "paragraphs": [
            "何人种玉白云边，岁岁花开叫杜鹃。",
            "乞得东风一枝雪，等闲归诧鹤林僊。"
        ],
        "notes": "",
        "id": "713d9dd4c210b8c91ce85314e66cc48e"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "病中谢友人相问",
        "preface": "",
        "paragraphs": [
            "卧病残春亦可嗟，萧然一合闭如蜗。",
            "尺铛自课童煎药，丈室应无女散花。",
            "患难时方知谊友，炎凉医亦厌贫家。",
            "兼旬不踏门前径，绿叶青阴渐可嘉。"
        ],
        "notes": "",
        "id": "a32ebb641f1051a4b38e97a5daef1ffe"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "病起偶成",
        "preface": "",
        "paragraphs": [
            "负暄行药小徜徉，困卧长安意自伤。",
            "短发怯梳霜柳脆，衰容销镜病梨黄。",
            "熊经龟息持新诀，马勃牛溲试旧方。",
            "解祟送穷浑未验，数奇应笑贾司仓。"
        ],
        "notes": "",
        "id": "36787a64d7fac3c0a3518ce68e90f685"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "送徐道士之剡六言二首  其一",
        "preface": "",
        "paragraphs": [
            "化鹤曾游赤壁，笼鹅又过山阴。",
            "带月片帆归去，凌风一剑飞吟。"
        ],
        "notes": "",
        "id": "13e9c704fb0200910746d09c8ae20dfb"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "送徐道士之剡六言二首  其二",
        "preface": "",
        "paragraphs": [
            "倦踏长安落叶，闲寻剡曲扁舟。",
            "三十六湾清晓，不知何处逢秋。"
        ],
        "notes": "",
        "id": "5fdcc0edea833c42e5490f2fcaab3d12"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "小木天次曾昭阳韵",
        "preface": "",
        "paragraphs": [
            "弱水蓬莱路，人间隔几千。",
            "未知太仓令，何似道山仙。",
            "草木涵春露，池亭媚晓烟。",
            "静参齐物意，小大岂其然。"
        ],
        "notes": "",
        "id": "a5c44beeb3048ea98706960950a79604"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "次张明叔韵",
        "preface": "",
        "paragraphs": [
            "祇今吾亦自忘吾，东里何人念葛𦈌。",
            "遁世每思盘谷隠，传家惟有善和书。",
            "生平自喜一无愧，老去从嘲百不如。",
            "五亩桑麻三径菊，潘郎真可赋闲居。"
        ],
        "notes": "",
        "id": "d6029c48b6337d1ac51185e37beac9e9"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "次竹窗见寄韵",
        "preface": "",
        "paragraphs": [
            "季鹰次第赋归来，底用莼鲈苦苦催。",
            "顾我已如无用木，从人自笑不然灰。",
            "江湖空有忧时叹，朝野应多济世才。",
            "不信子牟存阙意，可能全付与衔杯。"
        ],
        "notes": "",
        "id": "5c47142e4ba0bde94fe8ffc2021f7976"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "秋望",
        "preface": "",
        "paragraphs": [
            "赤日黄尘叹倦游，长谣曾赋四宜休。",
            "酸风小雨层梯外，半是愁痕半是秋。"
        ],
        "notes": "",
        "id": "bbab4f8bae5202d756e889e0b3dd626c"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "有约",
        "preface": "",
        "paragraphs": [
            "有约携樽去，同登百尺楼。",
            "便须乘好月，何必待中秋。",
            "天地能容醉，山川不贮愁。",
            "悠悠身世事，已付一虚舟。"
        ],
        "notes": "",
        "id": "41f722510d56f64ce7ec2661c1223013"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "寄牟德范九江幕府",
        "preface": "",
        "paragraphs": [
            "怀人渺渺隔风涛，湓浦炉峰梦寐劳。",
            "雄堞拂云屯万灶，空江锁月宿千艘。",
            "临流击楫宾朋盛，草檄飞书笔墨豪。",
            "枫叶荻花秋正好，琵琶休听鬰轮袍。"
        ],
        "notes": "",
        "id": "57a4c5fc9a6830e3fab023e13b09b059"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "苦雨",
        "preface": "",
        "paragraphs": [
            "闭门吟苦雨，谁识子桑愁。",
            "石破杞天漏，瓢翻后土浮。",
            "卷茅惊客梦，恤纬动嫠忧。",
            "自此开新霁，犹堪望有秋。"
        ],
        "notes": "",
        "id": "45356009cb0080824b1cce93e807b7ca"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "甲戌七月二十七夜大雷雨有感",
        "preface": "",
        "paragraphs": [
            "骄阳煽余威，热恼若昏醉。",
            "邀凉卧虚櫺，顿觉景象异。",
            "乾坤若黟漆，相对不相视。",
            "雷车与电镜，云族撑赑屭。",
            "如发马陵伏，万弩一时至。",
            "如河决宣房，澎湃石崩坠。",
            "又如入蔡州，鹅鹜杂兵骑。",
            "轰腾立四海，熛怒翻九地。",
            "儿啼抱头窜，婢噤移足踬。",
            "鸟兽相号呼，鸡犬竞趋避。",
            "隠床夜九迁，穿瓦雨如酾。",
            "屋老欲摧压，危栗心惴惴。",
            "敬此天动威，起坐不敢寐。",
            "哀哉昔吾亲，多病易惊悸。",
            "每于风雨交，拥护不少置。",
            "九京闻不闻，生死同一致。",
            "不能抱冢泣，不孝天所弃。",
            "漫游远坟墓，荣亲愿难遂。",
            "作誓守松楸，或可酬此志。",
            "白云起泷冈，西望挥血泪。"
        ],
        "notes": "",
        "id": "d6d158ba0ca423949b5c518229959871"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "登北高峰",
        "preface": "",
        "paragraphs": [
            "山巅复山巅，树杪复树杪。",
            "白云已摩肩，青意犹未了。",
            "积苏笑壤鼠，决眦极飞鸟。",
            "吴涛与越树，灭没窥缥缈。",
            "洪荒本无界，所恨见者小。",
            "九万逍遥游，语大未易少。"
        ],
        "notes": "",
        "id": "86b8bcfa3a37ab744d4978abb0902e21"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "揽秀台观月",
        "preface": "",
        "paragraphs": [
            "吟到危梯最上层，天空星斗入杯明。",
            "游心寥廓生虚白，与世周旋忌独清。",
            "冰雪四山皆月色，宫商一片是秋声。",
            "广寒今夕知何夕，欲驾银桥上玉京。"
        ],
        "notes": "",
        "id": "8df8af35e6e7e69a70751f95f26f991e"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "与陈君衡别",
        "preface": "",
        "paragraphs": [
            "君归春亦去，心赏易蹉跎。",
            "烟柳绿如此，霜髭白柰何。",
            "别来空作恶，醉后且高歌。",
            "莫把诗销恨，诗成恨更多。"
        ],
        "notes": "",
        "id": "dba53aba636d299db69e5a47b63db578"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "甲戌八月武康安吉水祸甚惨人畜田庐漂没殆尽赋苦雨行以纪一时之实",
        "preface": "",
        "paragraphs": [
            "雷车推翻电车折，龙鬣劳劳滴清血。",
            "羲和愁抱赤乌眠，阳侯怒蹴秋潢裂。",
            "风寒田火夜不明，桔槔椎鼓声彭彭。",
            "家家捄田如捄死，处处防陇如防城。",
            "丁男冻馁弱女泣，今岁催苗如火急。",
            "一家命寄一田中，何敢辞劳叹沾湿。",
            "四山湓涌地轴浮，潮声半夜移桃州。",
            "千家井邑类飘叶，啾啾赤子生鱼头。",
            "大田积沙高数尺，南陌东阡了难识。",
            "死者沉湘魂莫招，生者无家归不得。",
            "呼天不闻地不知，县官不恤将告谁。",
            "与其饥死在沟壑，不若漂死随蛟螭。",
            "何人发廪讲荒政，牋天急捄生民命。",
            "拯溺谁无孟氏心，裹饭空怜子桑病。",
            "恭惟在位皆圣贤，等闲炼石能补天。",
            "转移风俗在俄顷，不歌苦雨歌丰年。"
        ],
        "notes": "",
        "id": "45c2bd97a163ede0e95d29a06136d45c"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "小木天晚倚",
        "preface": "",
        "paragraphs": [
            "吟情偏向静中生，桂影吹凉似水清。",
            "十日雨晴秋便老，一蛩犹恋豆根鸣。"
        ],
        "notes": "",
        "id": "ac6449452e2f2cbd6ce73a56ac4f74f8"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "次魏川联句韵",
        "preface": "",
        "paragraphs": [
            "丹砂何日化黄金，衣上秋尘积渐深。",
            "生意无边观草色，春风有约到梅心。",
            "白头自感华年瑟，俗耳谁听太古琴。",
            "联句定知思孟简，谿边因寄采苹吟。"
        ],
        "notes": "",
        "id": "9b140c40ddc19b6189b51fe4b1d25365"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "吟社饮桂月边即席次韵",
        "preface": "",
        "paragraphs": [
            "白头强逐少年游，闲倚西风十二楼。",
            "共醉玉壶千古月，平分香国一天秋。",
            "祇应李白怜吾意，不信姮娥识此愁。",
            "夜久高寒犹露饮，花阴传漏已三筹。"
        ],
        "notes": "",
        "id": "b20d9ae5eb88ce058d17642e13149f4f"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "醉后放歌",
        "preface": "",
        "paragraphs": [
            "冷风如冰月如水，夜久霜寒倚秋桂。",
            "酒樽已眠人未睡，闲与孤蛩各言志。",
            "宇宙宽闲容我辈，千古万古同一致。",
            "天上人间好恶异，君子小人常倒置。",
            "不愿建侯游万里，金印红旗拥千骑。",
            "不愿闻鸡五更起，衮绣传呼趋九陛。",
            "惟愿擘画千百岁，坐见无怀大庭氏。",
            "不须结绳与画地，何者为愚何者智。",
            "不蚕而衣不耕刈，不暑不寒春泄泄。",
            "有酒如江碧浮蚁，一瓢日日江头醉。",
            "醉后长歌语流丽，歌声透天天为喜。",
            "赐我三元九霞珮，佩之乘风御清气。",
            "虎豹遁迹鬼神避，意之所之身即至。",
            "竦身蜚出扶摇外，直到天宫三十二。"
        ],
        "notes": "",
        "id": "c20662b7ca333d3aaacfc9d034b79d36"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "甲戌七月",
        "preface": "",
        "paragraphs": [
            "未撤关河戍，边声动塞鸿。",
            "忧时方恤纬，闻诏忽号弓。",
            "两鬓三秋雪，千林一夜风。",
            "寸心犹未改，何敢叹途穷。"
        ],
        "notes": "",
        "id": "09bbbfbf7d990f02259986a000a0658d"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "南园",
        "preface": "",
        "paragraphs": [
            "清芬堂下千株桂，犹是韩家旧赐园。",
            "白发老翁和泪说，百年中见两平原。"
        ],
        "notes": "",
        "id": "103ef7f6c6809b8149c8ecf35369ad0e"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "甘园",
        "preface": "",
        "paragraphs": [
            "小小蓬莱在水中，干淳旧赏有遗踪。",
            "园林几换东风主，留得庭前御爱松。"
        ],
        "notes": "",
        "id": "1ad129f105a9b3e186f62c3af14bcbb4"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "褒亲崇寿寺",
        "preface": "",
        "paragraphs": [
            "鹤羽鸾绡事已空，奉华遗寺对高松。",
            "宫斜凤去无人见，且看门前粉壁龙。"
        ],
        "notes": "",
        "id": "7c53697918d0af1f9d2b234d9e983fe1"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "西太一宫",
        "preface": "",
        "paragraphs": [
            "蕊宫广殿号黄庭，突兀浮云最上层。",
            "五福贵神留不住，水堂空照九枝灯。"
        ],
        "notes": "",
        "id": "1ac92c2f35598bf619759f443aab576f"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "南园香山",
        "preface": "",
        "paragraphs": [
            "旧事凄凉尚可寻，断碑闲卧草深深。",
            "凌风阁下槎牙树，当日人疑是水沈。"
        ],
        "notes": "",
        "id": "b9e50452722fde29171a9af0685e34de"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "为杨大芳悼亡",
        "preface": "",
        "paragraphs": [
            "帐中蝶化真成梦，镜里鸾孤枉断肠。",
            "吹彻玉箫人不见，世间难觅返魂香。"
        ],
        "notes": "",
        "id": "5ca66f559692e6035d1217d7103a1fd7"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "蜡梅",
        "preface": "",
        "paragraphs": [
            "蜡本花所作，作花应更香。",
            "月参无味禅，不作有色妆。",
            "未知香山白，何似江夏黄。",
            "坐令彼粲者，难擅春风场。"
        ],
        "notes": "",
        "id": "51eb0bd99aef66d9610f23930a0d83df"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "寄括苍山人",
        "preface": "",
        "paragraphs": [
            "遥知深隠处，草木亦无尘。",
            "瀑响千林雨，花浮一岭春。",
            "地灵松化石，岁久树成人。",
            "纵未为仙去，何妨作逸民。"
        ],
        "notes": "",
        "id": "88bb7633b41a93e862c63f52eb736da6"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "水村",
        "preface": "",
        "paragraphs": [
            "紫鸡白凤满秋畦，血色蜻蜓上客衣。",
            "野水近门篱落晚，摆头芦苇有船归。"
        ],
        "notes": "",
        "id": "793d8edb2dc8618bd3c53fce946472b9"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "题高房山夜山图为江浙行省照磨李公略作",
        "preface": "",
        "paragraphs": [
            "郎潜暇日多冥搜，夜深独上千尺楼。",
            "天回海立月正湿，风起云涌山疑浮。",
            "萦青缭白互变灭，浮岚飞雾寒飕飕。",
            "潜虬栖鹘声磔磔，山鬼木客鸣呦呦。",
            "城中痴儿方呓语，有梦不到千山幽。",
            "遥岑寸碧目力远，欲溯汗漫凌风游。",
            "高侯落笔万象泣，写出千古苍茫愁。",
            "无声诗与有声画，一夕异事传南州。",
            "玉琴在膝酒在手，欲写天籁无庄周。",
            "凭谁为问华表鹤，城郭人民今是不。"
        ],
        "notes": "",
        "id": "27890e7ae37f85e425c9018976eb8b55"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "题高彦敬山村图卷",
        "preface": "",
        "paragraphs": [
            "我昔游七闽，百岭争𡽱嶪。",
            "白云涨川原，深谷如积雪。",
            "又游天姥岑，幽磴缘曲折。",
            "长林翳寒日，十里行落叶。",
            "转头五十年，遐想正愁绝。",
            "开图意忽动，戃怳生内热。",
            "何当驾松广，分我翠一叠。",
            "弁阳我所庐，见谓山水窟。",
            "漂零媿楸槚，岁月老薇蕨。",
            "平生阮遥集，足痹屐齿折。",
            "何当赋归田，初志遂所惬。",
            "怀哉复怀哉，清梦绕林樾。"
        ],
        "notes": "",
        "id": "5c5faae3a816e29aefbc76e4aa83fde5"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "题温日观葡萄",
        "preface": "",
        "paragraphs": [
            "百八牟尼颗，携将万里游。",
            "归来还自笑，何不博凉州。"
        ],
        "notes": "",
        "id": "52b22f09883fe2fcc2f92ac4cd2c2dd4"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "古墓",
        "preface": "",
        "paragraphs": [
            "碑断苔荒土半穿，老狐号冷穴空垣。",
            "珠襦玉碗谁携去，翁仲相看不敢言。"
        ],
        "notes": "",
        "id": "b0a9e7bb7b6a889c45e4ed22df9273a7"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "杂诗",
        "preface": "",
        "paragraphs": [
            "万类更变化，造物无时闲。",
            "人生天地中，长短百年间。",
            "未知百年后，奄忽何时还。",
            "辛苦立修名，留用后世看。",
            "后世既无我，于我何所关。",
            "有如梦中游，梦觉无余懽。",
            "天理正如此，一笑付达观。"
        ],
        "notes": "",
        "id": "e020febb1625c3fe133d88d09029b2c7"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "跋晋王大令保母帖",
        "preface": "",
        "paragraphs": [
            "王郎擅风流，笔墨美无度。",
            "残砖与断刻，亦有神物护。",
            "埋光八百载，复出疑有数。",
            "伟哉羲献迹，并见山阴路。",
            "抗衡丙舍帖，突过黄初赋。",
            "景师与阳朔，漶漫不足数。",
            "要须中山石，乃可与之伍。",
            "十行百余字，一一生媚妩。",
            "家鸡与野鹜，此论吾不取。",
            "佳处将无同，閟妙未易语。",
            "我贫乃嗜此，字字若可煮。",
            "不知何物媪，托此传万古。",
            "却怪玉匣书，反累昭陵土。"
        ],
        "notes": "",
        "id": "001706cd5e35bdb0ad8db6983a36d533"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "送西秦张仲实游大涤洞天",
        "preface": "",
        "paragraphs": [
            "玉室金堂积翠边，旧游犹记劫灰前。",
            "禽声夜捣千年药，花片春浮九锁泉。",
            "洞府暗通沧海路，楼居何异化城仙。",
            "茶香笋美松醪熟，正好山中过禁烟。"
        ],
        "notes": "",
        "id": "8c54af55435241c0bd61d28a877f7b99"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "秦邸狱成杯酒里，乌台祸起一诗间。",
            "《癸辛杂识》续集卷上ff。"
        ],
        "notes": "",
        "id": "cb593c25f6f215b38b29f4e98b534bb2"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "山林绿发秦宫女，风雨青萍禹庙梁。"
        ],
        "notes": "",
        "id": "87633403b754633962f298b1bfceec8b"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "繁华不结三春梦，零落空余寸草心。"
        ],
        "notes": "",
        "id": "47d461cf21dea49ea48f7284261786c8"
    },
    {
        "author": "周密",
        "dynasty": "宋",
        "type": "诗",
        "rhythmic": "",
        "title": "存目",
        "preface": "",
        "paragraphs": [
            "诗题：流寓杂诗五首首句：",
            "甲第纷纷起画楼。",
            "霸气遥加万乘君。",
            "长淮千里阵云平。",
            "偃月高堂矗紫烟。",
            "城门垒合势如山。"
        ],
        "notes": "",
        "id": "cf8991f8402b461639360363d639d8dd"
    }
]