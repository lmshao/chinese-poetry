[
    {
        "author": "杨巽斋",
        "dynasty": "宋",
        "type": "诗",
        "rhythmic": "",
        "title": "蜡梅",
        "preface": "",
        "paragraphs": [
            "香蜜栽葩分外工，疏枝数点缀雏蜂。",
            "娇黄染就宫妆样，香暖犹宜爱日烘。"
        ],
        "notes": "",
        "id": "40d6fbdbe23a33bcde5910ac3684b9dc"
    },
    {
        "author": "杨巽斋",
        "dynasty": "宋",
        "type": "诗",
        "rhythmic": "",
        "title": "荷花",
        "preface": "",
        "paragraphs": [
            "翠盖红幢耀日鲜，西湖佳丽会群仙。",
            "波平十里铺云锦，风度清香趁画船。"
        ],
        "notes": "",
        "id": "2299eea59e28339e5ded35a490c3b972"
    },
    {
        "author": "杨巽斋",
        "dynasty": "宋",
        "type": "诗",
        "rhythmic": "",
        "title": "一丈红",
        "preface": "",
        "paragraphs": [
            "红白青黄弄浅深，旌分幢列自成阴。",
            "但疑承露惊殊色，谁识倾阳无二心。"
        ],
        "notes": "",
        "id": "6cf8908e7c367dfa2d3766dbd1e2965f"
    },
    {
        "author": "杨巽斋",
        "dynasty": "宋",
        "type": "诗",
        "rhythmic": "",
        "title": "牵牛花",
        "preface": "",
        "paragraphs": [
            "青青柔蔓绕修墙，刷翠成花著处芳。",
            "应是折从河鼓手，天孙斜插鬓云香。"
        ],
        "notes": "",
        "id": "ccef4bf71e47b086bbba0276f79510fa"
    },
    {
        "author": "杨巽斋",
        "dynasty": "宋",
        "type": "诗",
        "rhythmic": "",
        "title": "杜鹃花",
        "preface": "",
        "paragraphs": [
            "鲜红滴滴映霞明，尽是冤禽血染成。",
            "羁客有家归未得，对花无语两含情。"
        ],
        "notes": "",
        "id": "f05e3d921620c2e31991fdaad9c2b1e3"
    },
    {
        "author": "杨巽斋",
        "dynasty": "宋",
        "type": "诗",
        "rhythmic": "",
        "title": "寿春花",
        "preface": "",
        "paragraphs": [
            "花间碧玉最敷腴，看挹南薫景又殊。",
            "天赋芳姿长不老，命名为寿定非诬。"
        ],
        "notes": "",
        "id": "d56428ae19cfbee4a69150593fb65f07"
    },
    {
        "author": "杨巽斋",
        "dynasty": "宋",
        "type": "诗",
        "rhythmic": "",
        "title": "薝卜花",
        "preface": "",
        "paragraphs": [
            "薝卜标名自宝坊，薰风开徧一庭霜。",
            "闲来扫地跏趺坐，受用此花无尽香。"
        ],
        "notes": "",
        "id": "0fa5c372521a76602f745be741500746"
    },
    {
        "author": "杨巽斋",
        "dynasty": "宋",
        "type": "诗",
        "rhythmic": "",
        "title": "茉莉花",
        "preface": "",
        "paragraphs": [
            "脐麝龙涎韵不侔，薰风移植自南州。",
            "谁家浴罢临妆女，爱把闲花带满头。"
        ],
        "notes": "",
        "id": "301cefc61e2fbe71d17357cf69d82bb8"
    },
    {
        "author": "杨巽斋",
        "dynasty": "宋",
        "type": "诗",
        "rhythmic": "",
        "title": "玉绣毬",
        "preface": "",
        "paragraphs": [
            "纷纷红紫鬬芳菲，争似团酥越样奇。",
            "料想花神闲戏击，误随风起坠繁枝。"
        ],
        "notes": "",
        "id": "513cc4f2b603b88d29aa7c5ffcc3c74d"
    },
    {
        "author": "杨巽斋",
        "dynasty": "宋",
        "type": "诗",
        "rhythmic": "",
        "title": "滚绣毬",
        "preface": "",
        "paragraphs": [
            "琢玉英标不染尘，光涵月影愈清新。",
            "青皇宴罢呈余技，抛向东风展转频。"
        ],
        "notes": "",
        "id": "2da773a01d068abb079120952d9dde94"
    },
    {
        "author": "杨巽斋",
        "dynasty": "宋",
        "type": "诗",
        "rhythmic": "",
        "title": "万蝶花",
        "preface": "",
        "paragraphs": [
            "粉翼纷纷簇几丛，摇风欲趁卖花翁。",
            "诗眸览倦方欹枕，栩栩犹疑在梦中。"
        ],
        "notes": "",
        "id": "d6fc3c88f14ea1ae15ff05959a9e9d9f"
    },
    {
        "author": "杨巽斋",
        "dynasty": "宋",
        "type": "诗",
        "rhythmic": "",
        "title": "真珠花",
        "preface": "",
        "paragraphs": [
            "累累花发映庭除，柳带榆钱总不如。",
            "一任春风吹满地，幽人步履自虚徐。"
        ],
        "notes": "",
        "id": "4c58a5f4921c73905c03ac386bc547f4"
    },
    {
        "author": "杨巽斋",
        "dynasty": "宋",
        "type": "诗",
        "rhythmic": "",
        "title": "鸡冠花",
        "preface": "",
        "paragraphs": [
            "濯濯高花染血猩，却怜金距起闲争。",
            "宋家窗下宜栽此，莫问临风不解鸣。"
        ],
        "notes": "",
        "id": "5f82550682bf3f6e039c154e48aff9cf"
    },
    {
        "author": "杨巽斋",
        "dynasty": "宋",
        "type": "诗",
        "rhythmic": "",
        "title": "紫竹花",
        "preface": "",
        "paragraphs": [
            "长夏幽居景不穷，花间芳砌翠成丛。",
            "窗南高卧追凉际，时有微香逗晚风。"
        ],
        "notes": "",
        "id": "da10ff14f6662f52925f449a772d2dbe"
    },
    {
        "author": "杨巽斋",
        "dynasty": "宋",
        "type": "诗",
        "rhythmic": "",
        "title": "锦带花  其一",
        "preface": "",
        "paragraphs": [
            "万钉簇锦若垂绅，围住东风稳称身。",
            "闻道沈腰易宽减，何妨留与系青春。"
        ],
        "notes": "",
        "id": "d5344b17d947e46fa66a0424dd9ff88f"
    },
    {
        "author": "杨巽斋",
        "dynasty": "宋",
        "type": "诗",
        "rhythmic": "",
        "title": "锦带花  其二",
        "preface": "",
        "paragraphs": [
            "鹄袍换绿契初心，旋赐银绯与紫金。",
            "堪念纷纷名利客，对花应是叹侵寻。"
        ],
        "notes": "",
        "id": "82b6d8b49a89b9d0396ead42add29202"
    },
    {
        "author": "杨巽斋",
        "dynasty": "宋",
        "type": "诗",
        "rhythmic": "",
        "title": "密友花",
        "preface": "",
        "paragraphs": [
            "黄花端逼菊花真，朵朵相迎意更亲。",
            "情似春浓非淡泊，何妨呼酒对佳宾。"
        ],
        "notes": "",
        "id": "e281080fdd11d62605d8d44c832d643e"
    },
    {
        "author": "杨巽斋",
        "dynasty": "宋",
        "type": "诗",
        "rhythmic": "",
        "title": "碧蝉儿花",
        "preface": "",
        "paragraphs": [
            "扬葩簌簌傍疏篱，薄翅舒青势欲飞。",
            "几误佳人将扇扑，始知错认枉心机。"
        ],
        "notes": "",
        "id": "962a603e97a9dd684779095dee13adf2"
    },
    {
        "author": "杨巽斋",
        "dynasty": "宋",
        "type": "诗",
        "rhythmic": "",
        "title": "满堂春",
        "preface": "",
        "paragraphs": [
            "花发围眸昼锦如，列仙行缀在蓬壶。",
            "千金须拚豪家赏，一笑春风无向隅。"
        ],
        "notes": "",
        "id": "d3e1206a9865850ecee0ef249759fe90"
    },
    {
        "author": "杨巽斋",
        "dynasty": "宋",
        "type": "诗",
        "rhythmic": "",
        "title": "御仙花",
        "preface": "",
        "paragraphs": [
            "不逐凡花逞艳娇，移根上苑独清高。",
            "君王曾选装金带，侈锡持荷耀紫袍。"
        ],
        "notes": "",
        "id": "b84504575d52a2761fa79d80663f4bdb"
    },
    {
        "author": "杨巽斋",
        "dynasty": "宋",
        "type": "诗",
        "rhythmic": "",
        "title": "太平花",
        "preface": "",
        "paragraphs": [
            "紫芝奇树谩前闻，未若斯花叶气薰。",
            "种向春台岂无象，望中秀色似卿云。"
        ],
        "notes": "",
        "id": "b6ebe82cc649f0ad1dee9c2ec5dc7144"
    },
    {
        "author": "杨巽斋",
        "dynasty": "宋",
        "type": "诗",
        "rhythmic": "",
        "title": "南天竺花",
        "preface": "",
        "paragraphs": [
            "花发朱明雨后天，结成红颗更轻圆。",
            "人间热恼谁医得，正要清香净业缘。"
        ],
        "notes": "",
        "id": "a88fc1ba8354fb54cd068900997ca30d"
    },
    {
        "author": "杨巽斋",
        "dynasty": "宋",
        "type": "诗",
        "rhythmic": "",
        "title": "红钵盂花",
        "preface": "",
        "paragraphs": [
            "帢匝枝头簇绛英，朱髹梵器上天成。",
            "槛边更种蛮姜叶，依约如归佛手擎。"
        ],
        "notes": "",
        "id": "5ce9acc904e2b68af85851d38c8cb9db"
    },
    {
        "author": "杨巽斋",
        "dynasty": "宋",
        "type": "诗",
        "rhythmic": "",
        "title": "佛手花",
        "preface": "",
        "paragraphs": [
            "丹葩点漆细馨浮，苍叶轻排指样柔。",
            "香案净瓶安顿了，还能摩顶济人不。"
        ],
        "notes": "",
        "id": "96662f88b9665fd02d7dd4c397ea0430"
    },
    {
        "author": "杨巽斋",
        "dynasty": "宋",
        "type": "诗",
        "rhythmic": "",
        "title": "佛见笑花",
        "preface": "",
        "paragraphs": [
            "芳葩丰美折轻红，想是祇园秀气钟。",
            "解使金仙犹动色，窥阑谁不解愁容。"
        ],
        "notes": "",
        "id": "8eb995f438baf57209e5ccd769b4ed19"
    },
    {
        "author": "杨巽斋",
        "dynasty": "宋",
        "type": "诗",
        "rhythmic": "",
        "title": "金钱菊",
        "preface": "",
        "paragraphs": [
            "清晓幽丛露作团，篱边积叠喜人看。",
            "落英欲买真无价，唯许骚人罄一餐。"
        ],
        "notes": "",
        "id": "cc9b5722c4fabe8f7955eb0d700f609d"
    },
    {
        "author": "杨巽斋",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "自有娇红间苍叶，不随凡卉待春回。"
        ],
        "notes": "",
        "id": "f0c502e0a4de192ba1da7a8873fcb78e"
    },
    {
        "author": "杨巽斋",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "如龙化作青藜焰，宁用窗前设短檠。"
        ],
        "notes": "",
        "id": "1a4748647b2a03b406cf26f10fdb1da3"
    }
]