[
    {
        "author": "陈松龙",
        "dynasty": "宋",
        "type": "诗",
        "rhythmic": "",
        "title": "海棠",
        "preface": "",
        "paragraphs": [
            "移根千里入名园，酒晕红娇气欲昏。",
            "待得太真春睡醒，风光已不似开元。"
        ],
        "notes": "",
        "id": "e031bc1e9f9411eeb720985240cf259f"
    },
    {
        "author": "陈松龙",
        "dynasty": "宋",
        "type": "诗",
        "rhythmic": "",
        "title": "酴醾",
        "preface": "",
        "paragraphs": [
            "布叶敷条翠作围，自生芒刺护裳衣。",
            "莫嫌野兴难拘束，只伴春风亦见几。"
        ],
        "notes": "",
        "id": "6b67a48b8da4e8bedab8285cb3b73c01"
    },
    {
        "author": "陈松龙",
        "dynasty": "宋",
        "type": "诗",
        "rhythmic": "",
        "title": "赠庵僧",
        "preface": "",
        "paragraphs": [
            "独羡为僧者，尘缘不到门。",
            "采薪松落子，移径竹生孙。",
            "古井汲云气，寒山招月魂。",
            "犹怜生死海，应□出前村。"
        ],
        "notes": "",
        "id": "ed4190dc6649d51b65d19373a792c4bd"
    },
    {
        "author": "陈松龙",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "梨花春二月，杜宇夜三更。"
        ],
        "notes": "",
        "id": "760d9dbb6a9526d718a4de136e4c9236"
    },
    {
        "author": "陈松龙",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "庭暗梨花疑有月，堤晴杨柳自生烟。"
        ],
        "notes": "",
        "id": "634e2b87f01d79dbfe79f6493567fa0b"
    },
    {
        "author": "陈松龙",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "荐菊明诗眼，看梅长道心。"
        ],
        "notes": "",
        "id": "ddce530a445b0df7fed7a5b568dbad7c"
    }
]