[
    {
        "author": "吴琳",
        "dynasty": "宋",
        "type": "诗",
        "rhythmic": "",
        "title": "题鹿田西寺壁",
        "preface": "",
        "paragraphs": [
            "为从吏隠招提宿，相望城中隔几尘。",
            "云暗雨来疑是晚，山深寒在不知春。",
            "锄松得石添幽径，接竹通泉隔近邻。",
            "此去又寻三洞约，初平应怪我来频。"
        ],
        "notes": "",
        "id": "e6b7c646567eba4ca7b652f12f6f6e0f"
    },
    {
        "author": "吴琳",
        "dynasty": "宋",
        "type": "诗",
        "rhythmic": "",
        "title": "农家",
        "preface": "",
        "paragraphs": [
            "野火相连打麦田，仰看斗转月低弦。",
            "古来但说农家乐，夜半谁知未得眠。"
        ],
        "notes": "",
        "id": "a8fd8141739721a175954a400c70f5ad"
    }
]