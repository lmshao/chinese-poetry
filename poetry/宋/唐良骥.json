[
    {
        "author": "唐良骥",
        "dynasty": "宋",
        "type": "诗",
        "rhythmic": "",
        "title": "赠金仁山  其一",
        "preface": "",
        "paragraphs": [
            "公已苍头我黑头，两情常得守清幽。",
            "纷纷世事浮云变，汩汩人生逝水流。",
            "行止何期南又北，交情又见夏还秋。",
            "可堪天意常如此，只合无心任去留。"
        ],
        "notes": "",
        "id": "bbfbd3ed0449310581c072a3e4d2d9d7"
    },
    {
        "author": "唐良骥",
        "dynasty": "宋",
        "type": "诗",
        "rhythmic": "",
        "title": "赠金仁山  其二",
        "preface": "",
        "paragraphs": [
            "命有穷时道不穷，命穷何处更求通。",
            "此生未老应须学，万事由来要适中。",
            "物欲尽时心始旷，天真动处气初融。",
            "百般佳处难形状，自与常人迥不同。"
        ],
        "notes": "",
        "id": "7a3abbe6bd58998d3363cab6c91aa642"
    }
]