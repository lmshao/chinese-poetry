[
    {
        "author": "刘宗",
        "dynasty": "宋",
        "type": "诗",
        "rhythmic": "",
        "title": "栅口致喜亭咏怀  其一",
        "preface": "",
        "paragraphs": [
            "经年多病少逢迎，投老归来称野情。",
            "闭户且教防俗客，拥书终自笑浮生。",
            "怪人鸿雁呼群起，浴水䴔䴖傍母轻。",
            "几点疎萤独来往，鬓丝禅榻落花声。"
        ],
        "notes": "",
        "id": "7418535530782f342a075e695370debc"
    },
    {
        "author": "刘宗",
        "dynasty": "宋",
        "type": "诗",
        "rhythmic": "",
        "title": "栅口致喜亭咏怀  其二",
        "preface": "",
        "paragraphs": [
            "天末凉风吹白云，渐看长昼少炎氛。",
            "满庭慈竹秋阴合，夹岸枯荷夜雨闻。",
            "漂泊乡关新避寇，荒唐客梦旧从军。",
            "起来极目西山望，故里松楸怅夕曛。"
        ],
        "notes": "",
        "id": "91fb94dd35ac35bf56cb907b2835cbb5"
    }
]