[
    {
        "author": "罗志仁",
        "dynasty": "宋",
        "type": "诗",
        "rhythmic": "",
        "title": "题汪水云诗卷  其一",
        "preface": "",
        "paragraphs": [
            "歌舞儿嬉度岁年，当时先见忆龙川。",
            "绝怜遗俗依然在，日日百花金胜船。"
        ],
        "notes": "",
        "id": "449d06266be8b108336d276f5c6905a4"
    },
    {
        "author": "罗志仁",
        "dynasty": "宋",
        "type": "诗",
        "rhythmic": "",
        "title": "题汪水云诗卷  其二",
        "preface": "",
        "paragraphs": [
            "八盘九曲已荒凉，四圣三贤半在亡。",
            "乍见少年犹眼缬，只缘山色与湖光。"
        ],
        "notes": "",
        "id": "97b75eaa8c77e2560eef1c455439faa0"
    },
    {
        "author": "罗志仁",
        "dynasty": "宋",
        "type": "诗",
        "rhythmic": "",
        "title": "题汪水云诗卷  其三",
        "preface": "",
        "paragraphs": [
            "斜阳葛岭少人行，一片荒山系废兴。",
            "留得临湖春雨观，东风摇落木香棚。"
        ],
        "notes": "",
        "id": "46a278d2b30ffd8ffb365177018e7221"
    },
    {
        "author": "罗志仁",
        "dynasty": "宋",
        "type": "诗",
        "rhythmic": "",
        "title": "题汪水云诗卷  其四",
        "preface": "",
        "paragraphs": [
            "灵隠冷泉图画开，奇峰西竺远飞来。",
            "天然苍翠都消减，无奈满山金碧堆。"
        ],
        "notes": "",
        "id": "ee0786c5f4a53ff81f74769ffd8f9b81"
    },
    {
        "author": "罗志仁",
        "dynasty": "宋",
        "type": "诗",
        "rhythmic": "",
        "title": "题汪水云诗卷  其五",
        "preface": "",
        "paragraphs": [
            "绿幕红帘没柁船，船头日日扑花钱。",
            "笙歌水面盈盈去，过眼笙歌正可怜。"
        ],
        "notes": "",
        "id": "05d3d1e5c98948e0717669fdf6c8fa94"
    },
    {
        "author": "罗志仁",
        "dynasty": "宋",
        "type": "诗",
        "rhythmic": "",
        "title": "题汪水云诗卷  其六",
        "preface": "",
        "paragraphs": [
            "西子西湖只一般，翠云珠髻恣君看。",
            "世间尤物移人处，高鼻虬须也被瞒。"
        ],
        "notes": "",
        "id": "733593b7344dc41dfb157d7e7f8dcb54"
    },
    {
        "author": "罗志仁",
        "dynasty": "宋",
        "type": "诗",
        "rhythmic": "",
        "title": "题汪水云诗卷  其七",
        "preface": "",
        "paragraphs": [
            "销尽黄金是此窝，高人欹枕看晴波。",
            "钱塘门里九曲寺，得似先生一曲多。"
        ],
        "notes": "",
        "id": "8ee996a6c2c8ddc3bbe2592a81506b5e"
    },
    {
        "author": "罗志仁",
        "dynasty": "宋",
        "type": "诗",
        "rhythmic": "",
        "title": "题汪水云诗卷  其八",
        "preface": "",
        "paragraphs": [
            "曾住西湖画幅间，楚乡久客亦良难。",
            "先生道眼无分别，浙水江云一样看。"
        ],
        "notes": "",
        "id": "ea98b1f4a1862f2c210789ecbcd1826b"
    },
    {
        "author": "罗志仁",
        "dynasty": "宋",
        "type": "诗",
        "rhythmic": "",
        "title": "题汪水云诗卷  其九",
        "preface": "",
        "paragraphs": [
            "丰乐华楼已劫灰，涌金春色未尘埃。",
            "道人有道轩窗静，那处湖光不好来。"
        ],
        "notes": "",
        "id": "6482f3872941d061f814f1ff28fe768e"
    },
    {
        "author": "罗志仁",
        "dynasty": "宋",
        "type": "诗",
        "rhythmic": "",
        "title": "题汪水云诗卷  其一○",
        "preface": "",
        "paragraphs": [
            "杨柳苏堤欠补栽，谁能瀛屿种添梅。",
            "去年我与西湖别，健在明年又会来。"
        ],
        "notes": "",
        "id": "69b8b3a6d9916d2f4514321addd9fcc3"
    },
    {
        "author": "罗志仁",
        "dynasty": "宋",
        "type": "诗",
        "rhythmic": "",
        "title": "讽留梦炎",
        "preface": "",
        "paragraphs": [
            "啮雪苏郎受苦辛，庾公老作北朝臣。",
            "当年龙首黄扉者，犹是衡门一样人。"
        ],
        "notes": "",
        "id": "7b29bf710295eeef5a83a2f32f8bd95c"
    },
    {
        "author": "罗志仁",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "冷吸蝉吭露，清摇鹤背霜。"
        ],
        "notes": "",
        "id": "7c162752d41764edc3b68c0c68b9ac7d"
    }
]