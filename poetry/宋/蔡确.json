[
    {
        "author": "蔡确",
        "dynasty": "宋",
        "type": "诗",
        "rhythmic": "",
        "title": "悼侍儿",
        "preface": "",
        "paragraphs": [
            "鹦鹉言犹在，琵琶事已非。",
            "伤心瘴江水，同渡不同归。"
        ],
        "notes": "",
        "id": "0231c74d7e4f3026a1d8cb49cbb8bc71"
    },
    {
        "author": "蔡确",
        "dynasty": "宋",
        "type": "诗",
        "rhythmic": "",
        "title": "书舍竹",
        "preface": "",
        "paragraphs": [
            "窻前翠竹两三竿，潇洒风吹满院寒。",
            "常在眼前君莫厌，化成龙去见应难。"
        ],
        "notes": "",
        "id": "e4be757500df0bed66d8850d58a8ec3a"
    },
    {
        "author": "蔡确",
        "dynasty": "宋",
        "type": "诗",
        "rhythmic": "",
        "title": "清明日赴玉津园宴",
        "preface": "",
        "paragraphs": [
            "春风盎盎水溅溅，南苑清明雨后天。",
            "门外游人听玉管，席间使者劝金船。",
            "定须归路烧红烛，还有新诗上采牋。",
            "旧老恋恩方燕喜，看花应不忆伊川。"
        ],
        "notes": "",
        "id": "50d71a4da0085b90634525e5c7679a0b"
    },
    {
        "author": "蔡确",
        "dynasty": "宋",
        "type": "诗",
        "rhythmic": "",
        "title": "题王维江行初雪画",
        "preface": "",
        "paragraphs": [
            "吴儿龟手网寒川，急雪鸣蓑浪拍船。",
            "青弋渡头曾卧看，令人却忆十年前。"
        ],
        "notes": "",
        "id": "6989f39c4289c9d1cdef7c3af29db6aa"
    },
    {
        "author": "蔡确",
        "dynasty": "宋",
        "type": "诗",
        "rhythmic": "",
        "title": "观燕公山水画后有王荆公题诗",
        "preface": "",
        "paragraphs": [
            "相君开卷忆江东，仿佛钟山与此同。",
            "今日还为一居士，翛然身在画图中。"
        ],
        "notes": "",
        "id": "5659f81a745aa1878200cd303ef67bbd"
    },
    {
        "author": "蔡确",
        "dynasty": "宋",
        "type": "诗",
        "rhythmic": "",
        "title": "春",
        "preface": "",
        "paragraphs": [
            "十二天街雨压沙，秋千咿喔响人家。",
            "东风会劝十分酒，寒食初开百玉花。",
            "年少斩新金络马，柳荫无数画轮车。",
            "春来谁道迟迟日，尤觉春来日易斜。"
        ],
        "notes": "",
        "id": "6556b96df3bcb43d3280a90e76988e3a"
    },
    {
        "author": "蔡确",
        "dynasty": "宋",
        "type": "诗",
        "rhythmic": "",
        "title": "崇政殿放榜",
        "preface": "",
        "paragraphs": [
            "黄帕开封出奏篇，银袍二百玉阶前。",
            "威颜咫尺瞻中扆，名姓传呼下九天。",
            "宫笔旋题黄甲字，禁门已簇杏花鞯。",
            "孤臣拜赐交悲喜，相望先分五十年。"
        ],
        "notes": "",
        "id": "0413d738821482be170f653f3c412245"
    },
    {
        "author": "蔡确",
        "dynasty": "宋",
        "type": "诗",
        "rhythmic": "",
        "title": "夏日登车盖亭十绝  其一",
        "preface": "",
        "paragraphs": [
            "公事无多客亦稀，朱衣小吏不须随。",
            "溪潭直上虚亭里，卧展柴桑处士诗。"
        ],
        "notes": "",
        "id": "0a2528ef215cec13898b8e342a574c45"
    },
    {
        "author": "蔡确",
        "dynasty": "宋",
        "type": "诗",
        "rhythmic": "",
        "title": "夏日登车盖亭十绝  其二",
        "preface": "",
        "paragraphs": [
            "一川佳景疏帘外，四面凉风曲槛头。",
            "绿野平流来远棹，青天白雨起灵湫。"
        ],
        "notes": "",
        "id": "ae7dc2dd69a9faf351a20cb89dcbe67d"
    },
    {
        "author": "蔡确",
        "dynasty": "宋",
        "type": "诗",
        "rhythmic": "",
        "title": "夏日登车盖亭十绝  其三",
        "preface": "",
        "paragraphs": [
            "静中自足胜炎蒸，入眼兼无俗物憎。",
            "何处机心惊白鸟，谁人怒剑逐青蝇。"
        ],
        "notes": "",
        "id": "a6d1a4353ac5d60145c9785d58ea872b"
    },
    {
        "author": "蔡确",
        "dynasty": "宋",
        "type": "诗",
        "rhythmic": "",
        "title": "夏日登车盖亭十绝  其四",
        "preface": "",
        "paragraphs": [
            "纸屏石枕竹方床，手倦抛书午梦长。",
            "睡起莞然成独笑，数声渔笛在沧浪。"
        ],
        "notes": "",
        "id": "3d6aece396a6ffa3d5da398c130e18d8"
    },
    {
        "author": "蔡确",
        "dynasty": "宋",
        "type": "诗",
        "rhythmic": "",
        "title": "夏日登车盖亭十绝  其五",
        "preface": "",
        "paragraphs": [
            "西山仿佛见松筠，日日来看色转新。",
            "闻说桃花岩石畔，读书曾有谪仙人。"
        ],
        "notes": "",
        "id": "2d767b7c543de7c0a7bba3884da1f20d"
    },
    {
        "author": "蔡确",
        "dynasty": "宋",
        "type": "诗",
        "rhythmic": "",
        "title": "夏日登车盖亭十绝  其六",
        "preface": "",
        "paragraphs": [
            "风摇熟果时闻落，雨滴余花亦自香。",
            "叶底出巢黄口闹，波间逐队小鱼忙。"
        ],
        "notes": "",
        "id": "312ed0ea54c0ad92c1e1af78a443ccfa"
    },
    {
        "author": "蔡确",
        "dynasty": "宋",
        "type": "诗",
        "rhythmic": "",
        "title": "夏日登车盖亭十绝  其七",
        "preface": "",
        "paragraphs": [
            "来结芳庐向翠微，自持杯酒对清晖。",
            "水趋梦泽悠悠过，云抱西山冉冉飞。"
        ],
        "notes": "",
        "id": "07934027c341957f7fb423f8df0e9312"
    },
    {
        "author": "蔡确",
        "dynasty": "宋",
        "type": "诗",
        "rhythmic": "",
        "title": "夏日登车盖亭十绝  其八",
        "preface": "",
        "paragraphs": [
            "矫矫名臣郝甑山，忠言直节上元间。",
            "古人不见清风在，叹息思公俯碧湾。"
        ],
        "notes": "",
        "id": "b80ce79adccd28ae07120e8b97db9c38"
    },
    {
        "author": "蔡确",
        "dynasty": "宋",
        "type": "诗",
        "rhythmic": "",
        "title": "夏日登车盖亭十绝  其九",
        "preface": "",
        "paragraphs": [
            "溪中曾有戈船士，溪上今无佩犊人。",
            "病守翛然唯坐啸，白鸥红鹤伴闲身。"
        ],
        "notes": "",
        "id": "74de8c5f388859e46bd9064be776da64"
    },
    {
        "author": "蔡确",
        "dynasty": "宋",
        "type": "诗",
        "rhythmic": "",
        "title": "夏日登车盖亭十绝  其一○",
        "preface": "",
        "paragraphs": [
            "喧豗六月浩无津，行见沙州束两滨。",
            "如带溪流何足道，沈沈沧海会扬尘。"
        ],
        "notes": "",
        "id": "a5bfe625f5b7dafe821276a4d8b6a969"
    },
    {
        "author": "蔡确",
        "dynasty": "宋",
        "type": "诗",
        "rhythmic": "",
        "title": "新兴即事",
        "preface": "",
        "paragraphs": [
            "仁义桥边杨柳斜，洗亭岗畔种桑麻。",
            "龙山水遶祖师塔，夏院云埋宰相家。",
            "十仙园里寻常到，恰似桃源一洞花。"
        ],
        "notes": "",
        "id": "70a6ec256a6e39a4696ddcb5e72541d9"
    },
    {
        "author": "蔡确",
        "dynasty": "宋",
        "type": "诗",
        "rhythmic": "",
        "title": "杨花",
        "preface": "",
        "paragraphs": [
            "杨花三月暮，撩乱送春归。",
            "尽日闲相逐，无风亦自飞。",
            "轻轻拦乳燕，故故扑征衣。",
            "莫上高楼望，徘徊满落晖。"
        ],
        "notes": "",
        "id": "bc3253b96451fa027282c9cf5d86fb4f"
    },
    {
        "author": "蔡确",
        "dynasty": "宋",
        "type": "诗",
        "rhythmic": "",
        "title": "揽秀",
        "preface": "",
        "paragraphs": [
            "秉兴登兹亭，朱槛临曲洲。",
            "俯仰一寓目，高风振衣裘。",
            "新阳力尚微，冰雪浩未收。",
            "出没林间翮，飞鸣各有求。",
            "缅彼北山岑，翛翛云气游。",
            "闻有两高士，茹芝卧岩幽。",
            "长离在青冥，燕雀安得谋。",
            "伊子世味薄，坐感岁且流。",
            "愿言从之子，相与物外游。"
        ],
        "notes": "",
        "id": "2b4159e6e8604a7f57ee7abde407815a"
    },
    {
        "author": "蔡确",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "儒苑昔推唐吏部，将坛今拜汉将军。"
        ],
        "notes": "",
        "id": "d9d66c5b9b6d418b30964c416520b62a"
    },
    {
        "author": "蔡确",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "焚香再拜穿华线，候得神光白气飞。"
        ],
        "notes": "",
        "id": "942e2122fdb667c79e697aacdaafcef4"
    },
    {
        "author": "蔡确",
        "dynasty": "宋",
        "type": "诗",
        "rhythmic": "",
        "title": "存目",
        "preface": "",
        "paragraphs": [
            "诗题：皇子生献诗首句：昨夜熏风入舜韶。"
        ],
        "notes": "",
        "id": "48e85845859291bb100f99214e188b7f"
    }
]