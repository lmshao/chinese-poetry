[
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "湖上联句",
        "preface": "",
        "paragraphs": [
            "遥岑舣舟见，野思过桥生。",
            "兴尽回兰棹，归鞍月正明。"
        ],
        "notes": "",
        "id": "3aa5c2b122ffce9bd5cad54ff7f3c3f0"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "会节园梅花下作",
        "preface": "",
        "paragraphs": [
            "去年白玉花，结子深林间。",
            "小憩藉清影，低颦啄微酸。",
            "故人不复见，春事今已阑。",
            "绕树寻履迹，空余土花斑。"
        ],
        "notes": "",
        "id": "76cd9915d5fb02e6d10e0c0f911d6402"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "秋日即事",
        "preface": "",
        "paragraphs": [
            "秋草门前已没靴，更无人过野人家。",
            "离离疏竹时闻雨，淡淡轻烟不隔花。"
        ],
        "notes": "",
        "id": "eff1997b9f2448813dd6934f15c12424"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "黄州道中",
        "preface": "",
        "paragraphs": [
            "莫愁微雨落轻云，十里长亭未垫巾。",
            "流水小桥山下路，马头无处不逢春。"
        ],
        "notes": "",
        "id": "a2987d6cf7187101d1490e05ebdde791"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "潜心斋",
        "preface": "",
        "paragraphs": [
            "双扉掩余香，一榻下凉幔。",
            "前人嗟不死，万古映黄卷。",
            "时时撷英华，一一诣微远。",
            "鼎食姑置之，此味良不浅。"
        ],
        "notes": "",
        "id": "ea168e89b66bd659266904c589f5efd9"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "止遽轩",
        "preface": "",
        "paragraphs": [
            "我如万斛船，岁久腰已懒。",
            "谁能逐相师，终日问手板。",
            "去谋一寸安，辄被三尺挽。",
            "怜公谢蛮触，鼓卧旗亦偃。"
        ],
        "notes": "",
        "id": "b3991b0be83c0a608e7ca0da13e414a7"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "丈室",
        "preface": "",
        "paragraphs": [
            "此家英妙姿，玉雪熙冠冕。",
            "新诗一何似，鸾鹄见萧散。",
            "蹑屣往从之，宁复念重趼。"
        ],
        "notes": "",
        "id": "a049cbdce2f308f0d3e0481a60cb5dc7"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "诗二首  其一",
        "preface": "",
        "paragraphs": [
            "泪尽空山一病夫，荆榛无路掩樵居。",
            "自怜身是皮公美，茅屋青灯夜著书。"
        ],
        "notes": "",
        "id": "807cb532317181a95251bf6303bdf3a9"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "诗二首  其二",
        "preface": "",
        "paragraphs": [
            "记得诗狂欲发时，鄱阳湖里月明知。",
            "无人为觅桓伊笛，自卷秋芦片叶吹。"
        ],
        "notes": "",
        "id": "3bd12b9521894dc36b34fc290937210d"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "酴醾依柏引蔓上冒其颠",
        "preface": "",
        "paragraphs": [
            "春风亦已老，自厌丹采媚。",
            "独留白雪花，洒此千尺翠。",
            "嵯峨珠笼冠，缥缈冒佛髻。",
            "幽香勿袭人，恐为真色累。",
            "但愿保明姿，终日奉清对。",
            "要之万物伙，污洁自有类。"
        ],
        "notes": "",
        "id": "d070c049bb093551376357a8f9d555ab"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "江月图",
        "preface": "",
        "paragraphs": [
            "冥冥一叶轻，不知水与天。",
            "独于颢气中，仰见素璧圆。",
            "超然狂道士，起视清夜阑。",
            "自拈白玉笛，吹此江月寒。",
            "想当万籁息，逸响流空烟。",
            "我从江海来，形留意先还。",
            "何当买鱼篷，追此水墨仙。"
        ],
        "notes": "",
        "id": "38ec7ce0d800e98ff40a922954ee21de"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "早春偶题",
        "preface": "",
        "paragraphs": [
            "寒风淅沥鸣枯苇，小鸭睡残犹未起。",
            "更教细雨结轻寒，坐听萧萧打窗纸。",
            "石盆养蒲已抽翠，雕斛栽花先弄紫。",
            "拥炉闭合赋幽香，未怕春冰生砚水。"
        ],
        "notes": "",
        "id": "90220849b0fb5508eb1749f9931b113a"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "石牛庄闲居",
        "preface": "",
        "paragraphs": [
            "不识春风面，知从底处来。",
            "红深桃靥破，绿静水帘开。",
            "物外心常挂，人间事不谐。",
            "从今江海去，无复世推排。"
        ],
        "notes": "",
        "id": "d4aca7ce84759683cacdda4dbe8aa77f"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "春日",
        "preface": "",
        "paragraphs": [
            "落日不可尽，丹林紫谷开。",
            "明明远色里，历历暝鸦回。"
        ],
        "notes": "",
        "id": "c261a4b3b34f379922209459eee1116d"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "题绩溪雪峰楼",
        "preface": "",
        "paragraphs": [
            "题诗最高处，不为付人看。",
            "记著今朝胜，山明松雪寒。"
        ],
        "notes": "",
        "id": "8dbe774912b58e249b03cb90f04c439b"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "子石砚",
        "preface": "",
        "paragraphs": [
            "石家有儿玉含晶，嘘为云气吸为晴。",
            "纯精与之相感并，孕育万状流千名。",
            "黄昏鬼哭不忍听，且为白鹅了黄庭。"
        ],
        "notes": "",
        "id": "e5e282b600553270cf919eceac3d3ac9"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "早秋雨霁图",
        "preface": "",
        "paragraphs": [
            "我离蜀山来，赤日走东州。",
            "奇峰作眼想，一过神已留。",
            "翩翩宋公子，新诗蔼风流。",
            "丹青见新韵，潇洒出林丘。",
            "依微万里遥，旷明一雨收。",
            "高云杳褰开，缟日明华秋。",
            "风裾映山青，眇眇行李幽。",
            "得非送将归，色有离别忧。",
            "念我山海癖，针砭不为瘳。",
            "目看孤鸿飞，心已麋鹿游。",
            "吾儿能扶犁，此帻便可投。",
            "勿言尺寸许，是中有菟裘。"
        ],
        "notes": "",
        "id": "77ecc06a8307708bada051bf7c0c8230"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "与叔易过石佛看宋大夫画山水",
        "preface": "",
        "paragraphs": [
            "霜落石林江气清，隔江犹见暮山横。",
            "个中只欠崔夫子，满帽秋风信马行。"
        ],
        "notes": "",
        "id": "a72352899a9a6d3969fff2d06f345ea0"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "观黄筌画花二首  其一",
        "preface": "",
        "paragraphs": [
            "苍颜白发我虽陈，见了青红几度新。",
            "更向黄生毫末里，全家看尽剑南春。"
        ],
        "notes": "",
        "id": "48c748c13bce54b569df113545d09def"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "观黄筌画花二首  其二",
        "preface": "",
        "paragraphs": [
            "浅浅红颧与白腮，卧枝斜叶抱新开。",
            "何人与作春风面，诳得蜂儿日日来。"
        ],
        "notes": "",
        "id": "44eb53ac5868d0bed31af2898352e60e"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "和老人观牧图",
        "preface": "",
        "paragraphs": [
            "作官畏人嘲，胡孙骑牧牛。",
            "却离大江水，还家整归舟。",
            "还家此计不可移，此乐勿令儿辈知。",
            "行歌带索拾遗穗，耳静不复闻征鼙。",
            "功名亦妄尔，吾生去此将安之。",
            "趁此青草长，自牧牛与羊。",
            "不减九十头，何翅三百强。",
            "沙平水浅南山下，千角万蹄如此画。",
            "牛腰吹笛溯秋风，不问人间矍铄翁。"
        ],
        "notes": "",
        "id": "5bc70bf41cc4842e1af7d64905bac079"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "梅花  其一",
        "preface": "",
        "paragraphs": [
            "仙子衣裳云不染，天人颜色玉无瑕。",
            "月寒桂树犹藏魄，海冻珊瑚未放芽。"
        ],
        "notes": "",
        "id": "ab963cff6c3be11effac3a2c3f32cb36"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "梅花  其二",
        "preface": "",
        "paragraphs": [
            "寿阳楼畔晴梅落，孝武宫中晓露溥。",
            "越浦争回乘兴棹，洛堤欲驻有情鞍。",
            "蝶遗粉翼轻难拾，鹤坠霜毛散未抟。"
        ],
        "notes": "",
        "id": "23b0d3d3f32254704ecd4b9411c85f04"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "观鱼",
        "preface": "",
        "paragraphs": [
            "小鱼喜亲人，可钓亦可网。",
            "大鱼自有神，隠见谁能量。",
            "老禅虽无心，施食不肯尝。",
            "时于千寻底，隠见如龙章。"
        ],
        "notes": "",
        "id": "9ca161a3cd2ecbfc3e817a13497997e3"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "桃花",
        "preface": "",
        "paragraphs": [
            "如何一朽株，孕此千亿花。",
            "虽云行且阑，明岁亦再华。",
            "岂如世上人，一老不复佳。"
        ],
        "notes": "",
        "id": "ae33369b3d7e80a6bb262f5aabed0aba"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "桃花",
        "preface": "",
        "paragraphs": [
            "残月迷春晓，桃花怯夜寒。",
            "何人未粧洗，先傍玉阑干。"
        ],
        "notes": "",
        "id": "a75ed299c4434f62b359d296064775c3"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "海棠",
        "preface": "",
        "paragraphs": [
            "浑是华清出浴初，碧绡斜掩见红肤。",
            "便教桃李能言语，要比娇妍比得无。"
        ],
        "notes": "",
        "id": "7aab0e1d93d248462f3fb9716cd54097"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "和吕居仁九日诗",
        "preface": "",
        "paragraphs": [
            "街头未易著清香，折取萧萧满把黄。",
            "归去乞钱烦里社，买糕沽酒作重阳。"
        ],
        "notes": "",
        "id": "3dff73cc4cbdbb77401aaee6523cff7d"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "诗四首  其一",
        "preface": "",
        "paragraphs": [
            "我如秋蝶未忘情，对此寒花叹此生。",
            "常愧老来亲拄杖，看花不似蝶身轻。"
        ],
        "notes": "",
        "id": "871afc0dac09be8ff7341fdd1bb8f4ef"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "诗四首  其二",
        "preface": "",
        "paragraphs": [
            "芙蓉堂下水溟溟，老去难禁此段清。",
            "唤取王郎吹玉笛，愁来要听水龙声。"
        ],
        "notes": "",
        "id": "35cfa51f4ccb73261c44b583b39256bf"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "诗四首  其三",
        "preface": "",
        "paragraphs": [
            "荒蒲乱苇簇人烟，指点江州一望间。",
            "惜取看人闲目力，琵琶亭上看庐山。"
        ],
        "notes": "",
        "id": "d73861114fd1a328c9311522845bdf9f"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "诗四首  其四",
        "preface": "",
        "paragraphs": [
            "屯云塞望蔚青林，刻雪停空立皓禽。",
            "南渡长淮才一水，令人便起五湖心。"
        ],
        "notes": "",
        "id": "4315f09716cf3b757bb5a8d13e60530d"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "咏圆通崇胜院",
        "preface": "",
        "paragraphs": [
            "峥嵘卢山高，下看三江水。",
            "青天瀑布飞，白日看烟起。",
            "人家闲崦口，石道乔松底。",
            "似窥仙刹丽，翠影乱螭尾。",
            "亭亭两金闾，妙拥青云里。",
            "瞻言古堂侧，绛幔垂乌几。",
            "煌煌重瞳君，玉带横文绮。",
            "名为天下笑，身系降生邸。",
            "辛苦万厄功，一戏直童子。"
        ],
        "notes": "",
        "id": "52c3ca85be0fde7f9612e5fe48941121"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "劝忠楼",
        "preface": "",
        "paragraphs": [
            "闻说骊龙睡九渊，觉来头角去升天。",
            "官封越国三千户，血食新安五百年。",
            "锦轴尚标唐岁月，彩楼重见宋山川。",
            "收藏石匣非无意，留与江南野史传。"
        ],
        "notes": "",
        "id": "b1d5cafcdb4aaf5c04a86be6fc87592b"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "新安四咏  其一",
        "preface": "",
        "paragraphs": [
            "我爱新安好，斋房四友全。",
            "斲成千样玉，扫得万毬烟。",
            "云气随银管，蛟龙入彩笺。",
            "周旋不能去，何待更论年。"
        ],
        "notes": "",
        "id": "88f77fbc34163c30f392a5b9f4ed19c8"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "新安四咏  其二",
        "preface": "",
        "paragraphs": [
            "我爱新安好，城西似竹西。",
            "僧扉入黄叶，樵径下寒溪。",
            "宝阁花为网，珍台玉作梯。",
            "不愁临暮雨，白石了无泥。"
        ],
        "notes": "",
        "id": "88f77fbc34163c30f392a5b9f4ed19c8"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "新安四咏  其三",
        "preface": "",
        "paragraphs": [
            "我爱新安好，新安胜事多。",
            "秋容明远眺，夜响答清歌。",
            "寺映离离叶，城通瑟瑟波。",
            "黄山敌嵩阜，三十六嵯峨。"
        ],
        "notes": "",
        "id": "88f77fbc34163c30f392a5b9f4ed19c8"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "新安四咏  其四",
        "preface": "",
        "paragraphs": [
            "我爱新安好，新安度岁华。",
            "风烟迷郡阁，浦溆带人家。",
            "南亩元多黍，丘中亦种麻。",
            "更逢飘皂盖，疆埸视新瓜。"
        ],
        "notes": "",
        "id": "88f77fbc34163c30f392a5b9f4ed19c8"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "绩溪道中三首  其一",
        "preface": "",
        "paragraphs": [
            "𫁂䅉青衣未剡芒，联拳荷叶已秋香。",
            "笋舆十里青松路，高卷蒙纱溯晚凉。"
        ],
        "notes": "",
        "id": "b29dbe1a316b6fa1f158e82f4df0ba46"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "绩溪道中三首  其二",
        "preface": "",
        "paragraphs": [
            "𪭢𪭢名木列千兵，风雨斜来卷旆旌。",
            "愁倚寺门南下望，水烟不见小桥横。"
        ],
        "notes": "",
        "id": "e968a90205407a834c34bf9711e51f50"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "绩溪道中三首  其三",
        "preface": "",
        "paragraphs": [
            "山口含糊半吐云，林头时见绿纷纷。",
            "何人解作孤鸾啸，呼取凉风入帽裙。"
        ],
        "notes": "",
        "id": "d68236776538ae3f344215ddc81afcad"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "婆娑园",
        "preface": "",
        "paragraphs": [
            "晚禽噪竹百千翅，残菊横枝三两花。",
            "好在山园养衰废，风波不到野人家。"
        ],
        "notes": "",
        "id": "d5d093cfe8b05b98994b349d2ff13ed5"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "伯鸾下吴越。"
        ],
        "notes": "",
        "id": "a1981bee234c435cee2900c8267e3337"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "遥知金刹近，林表飏幡尾。"
        ],
        "notes": "",
        "id": "47d6aade76df1f95d0e4122ec793979f"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "小艇元从天上来，白云自向杯中落。"
        ],
        "notes": "",
        "id": "72723ebe507032706c33a23b7fec2644"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "翠裘锦帽初相识，鱼虎弯环略岸飞。"
        ],
        "notes": "",
        "id": "1357e95061b99237692eabc8a62039e7"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "一从台倾苑树死，空余飘瓦裁纹鸳。"
        ],
        "notes": "",
        "id": "768b242d9a6d84f31a53bff08e7c5322"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "团脐紫蟹初欲尝，染指腥盐还复辍。"
        ],
        "notes": "",
        "id": "5fd838878182067c096798b4a6a217e5"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "清明烟火尚阑珊，花信风来第几番。"
        ],
        "notes": "",
        "id": "e8dffa472e5fb2890aaadf66d71e778a"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "西山横身映吴甸，意将万里倾衡霍。"
        ],
        "notes": "",
        "id": "adb29eb5e9d62a7bead0bdab7684e932"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "绰约冰姿绝可怜。"
        ],
        "notes": "",
        "id": "4513be3ea8a9a345b6d1a3e8989305f9"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "句  其一○",
        "preface": "",
        "paragraphs": [
            "老去未觉跻攀难，一表独立青冥里。"
        ],
        "notes": "",
        "id": "0f3427ea5e05334b1d22a0183f9ea14d"
    }
]