[
    {
        "author": "傅伯成",
        "dynasty": "宋",
        "type": "诗",
        "rhythmic": "",
        "title": "送留正知赣州",
        "preface": "",
        "paragraphs": [
            "尚书镇章江，慈母怀婴儿。",
            "去年甫去郡，未觉棠阴移。",
            "如何失调驭，众目惊睽睽。",
            "诏书念前绩，趣起持州麾。",
            "重临亦云宠，去后良多思。"
        ],
        "notes": "",
        "id": "090ab0da6b23b19a203fc168b46ceaad"
    },
    {
        "author": "傅伯成",
        "dynasty": "宋",
        "type": "诗",
        "rhythmic": "",
        "title": "素馨花",
        "preface": "",
        "paragraphs": [
            "昔日云鬟锁翠屏，只今烟冢伴荒城。",
            "香魂断续无人问，空有幽花独擅名。"
        ],
        "notes": "",
        "id": "af3506757df2e47d0281c39d6136e745"
    },
    {
        "author": "傅伯成",
        "dynasty": "宋",
        "type": "诗",
        "rhythmic": "",
        "title": "五峰岩",
        "preface": "",
        "paragraphs": [
            "山中亦何有，烟云扶层梯。",
            "叠石抚空罅，洞水涵清漪。"
        ],
        "notes": "",
        "id": "1a4e872adc1ef64a59c20d4a9a9f74b4"
    },
    {
        "author": "傅伯成",
        "dynasty": "宋",
        "type": "诗",
        "rhythmic": "",
        "title": "拟和元夕御制",
        "preface": "",
        "paragraphs": [
            "万户千门绣作团，未央宫阙耸巑岏。",
            "灯花无数排金粟，月魄当空倚扇纨。",
            "香绕御炉烟羃羃，玉瑶仙佩响珊珊。",
            "游人共说归来晚，一枕钧天好梦残。"
        ],
        "notes": "",
        "id": "65571f49ceb0eb5bc17d83404e8d0a61"
    },
    {
        "author": "傅伯成",
        "dynasty": "宋",
        "type": "诗",
        "rhythmic": "",
        "title": "拟和元夕御诗",
        "preface": "",
        "paragraphs": [
            "元夜新添一月春，曲轻花嫩未成尘。",
            "笙歌满地醉还醒，楼阁中天奂且轮。",
            "新乐妙如仪凤舞，远人动似塞鸿宾。",
            "不知湛露恩多少，但见三韩拜舞频。"
        ],
        "notes": "",
        "id": "820c0475c135bca52851724cd9d99bf2"
    },
    {
        "author": "傅伯成",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "岁晚松篁期苦节，春光桃李任多情。"
        ],
        "notes": "",
        "id": "3c2b349c30c62470634078f0a035ac0c"
    }
]