[
    {
        "author": "王正己",
        "dynasty": "宋",
        "type": "诗",
        "rhythmic": "",
        "title": "赠蕴上人",
        "preface": "",
        "paragraphs": [
            "佛法诗名谁更继，未闻随分谒侯王。",
            "洗盂秋涧日华动，捣药夜堂云气香。",
            "苔藓乱青封叠石，杉松浓影过空墙。",
            "若非火岳□□地，那得吾师住久长。"
        ],
        "notes": "",
        "id": "9cd7880a34028c37e60a0cde51817d7a"
    },
    {
        "author": "王正己",
        "dynasty": "宋",
        "type": "诗",
        "rhythmic": "",
        "title": "赠廖融",
        "preface": "",
        "paragraphs": [
            "湖南虽不就卑官，高卧深云道自安。",
            "病起坐当秋阁迥，酒醒吟对夜涛寒。",
            "炉中药熟分僧服，榻上琴闲借我弹。",
            "幸遇清朝有良鉴，退身争忍似方干。"
        ],
        "notes": "",
        "id": "9de6404836cf828ff84caee608272b39"
    },
    {
        "author": "王正己",
        "dynasty": "宋",
        "type": "诗",
        "rhythmic": "",
        "title": "天开图画亭",
        "preface": "",
        "paragraphs": [
            "夜来残暑鏖西风，秋声摵摵先井桐。",
            "纤云四卷天开容，一碧万里磨青铜。",
            "使君退食新凉逢，厌看凝寝江云浓。",
            "领客欲送孤飞鸿，城隅高亭湿青红。",
            "旷望四野开心胸，前瞻江山胜而雄。",
            "瑠璃波光群玉峰，水墨正尔难为工。",
            "天开地辟今古中，此景自若无初终。",
            "天岂为我施新功，我心得之眼相从。",
            "收入几席无遗踪，锦囊得助防诗穷。",
            "向来神秀造化钟，李成郭熙将无同。",
            "强名图画托天公，抚掌一笑浮金钟。"
        ],
        "notes": "",
        "id": "570cf20e0b2594b5ec75177c7d43cf3c"
    }
]