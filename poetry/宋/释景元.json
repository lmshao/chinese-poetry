[
    {
        "author": "释景元",
        "dynasty": "宋",
        "type": "诗",
        "rhythmic": "",
        "title": "自题肖像",
        "preface": "",
        "paragraphs": [
            "生平只说聱头禅，撞著聱头如铁壁。",
            "脱却罗笼截脚跟，大地撮来墨漆黑。",
            "晚年转复没刀刀，奋金刚杵碎窠窟。",
            "他时要识圆悟面，一为渠侬并拈出。"
        ],
        "notes": "",
        "id": "b1ebbd4e42ff3c39fc5e6c4e66f682c8"
    },
    {
        "author": "释景元",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "野干鸣，师子吼。",
            "张得眼，开得口。",
            "动南星，嗟北斗。",
            "金刚阶下蹲，神龟火里走。"
        ],
        "notes": "",
        "id": "16631dbcf612867344db7887557b44e8"
    },
    {
        "author": "释景元",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "有时瞋，有时喜，有时观音面，有时夜叉觜。",
            "或现鼠尾龙头，或现鼠头龙尾。",
            "偏要检非，不要检是。",
            "是金不博金，是水不博水。"
        ],
        "notes": "",
        "id": "ddadaff37a2ac6a88accd117dc1011e9"
    },
    {
        "author": "释景元",
        "dynasty": "宋",
        "type": "诗",
        "rhythmic": "",
        "title": "度南明和尚意拟颂",
        "preface": "",
        "paragraphs": [
            "我有明珠一颗，切忌当头错过。",
            "虽然觌面相呈，也须一槌打破。"
        ],
        "notes": "",
        "id": "a05c1d8faf78c150ac993646fd43ba99"
    },
    {
        "author": "释景元",
        "dynasty": "宋",
        "type": "诗",
        "rhythmic": "",
        "title": "颂古四首  其一",
        "preface": "",
        "paragraphs": [
            "推穷物理成家计，会合时机便识心。",
            "多谢春风无厚薄，贫家桃李也成阴。"
        ],
        "notes": "",
        "id": "669382472de9ad2ad9db6c165e7221ee"
    },
    {
        "author": "释景元",
        "dynasty": "宋",
        "type": "诗",
        "rhythmic": "",
        "title": "颂古四首  其二",
        "preface": "",
        "paragraphs": [
            "灵树面皮多葛怛，韶阳板齿上生毛。",
            "会得国清才子贵，不会家富小儿娇。"
        ],
        "notes": "",
        "id": "01066f662406599c393adaaf7fc70dad"
    },
    {
        "author": "释景元",
        "dynasty": "宋",
        "type": "诗",
        "rhythmic": "",
        "title": "颂古四首  其三",
        "preface": "",
        "paragraphs": [
            "阿家新妇最相怜，新妇骑驴家便牵。",
            "几度醉归明月夜，笙歌引入画堂前。"
        ],
        "notes": "",
        "id": "da46178fe24ff7f8d2d2d993de694a72"
    },
    {
        "author": "释景元",
        "dynasty": "宋",
        "type": "诗",
        "rhythmic": "",
        "title": "颂古四首  其四",
        "preface": "",
        "paragraphs": [
            "不触又不背，徒劳生拟议。",
            "开口更商量，白云千万里。"
        ],
        "notes": "",
        "id": "7e0194317f8d34c8f25cf07fb2e5a56d"
    }
]