[
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "初晴",
        "preface": "",
        "paragraphs": [
            "初日入高楼，归云杂江树。",
            "鱼游新雨晴，鸟语晨光吐。",
            "天容朗复清，烟色转轻素。",
            "墙草丽车前，巷沟映泥路。",
            "窗明袪宿润，础泫滑微步。",
            "会朝有宿客，过午无来屦。",
            "沿砌上𧏖衣，虚庭竿犊袴。",
            "人生足无事，世故非所虑。",
            "彼语吾不闻，清风有时度。"
        ],
        "notes": "",
        "id": "b6a7214624f36923908c7b3e223d1bd9"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "山中雨行  其一",
        "preface": "",
        "paragraphs": [
            "雨行如漏篷，侧身半车中。",
            "风翻荷叶白，难可为芙蓉。",
            "向来三重茅，仰屋叹穿空。",
            "已经乱离苦，志念常从容。"
        ],
        "notes": "",
        "id": "6c2be1696dbab4ab6b342c5d042d0033"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "山中雨行  其二",
        "preface": "",
        "paragraphs": [
            "入城过新雨，路静市人稀。",
            "吾家林塘间，水鸭狂欲飞。",
            "门阑稚子笑，隔树见翁归。",
            "何人无此乐，颓暮乐知希。"
        ],
        "notes": "",
        "id": "8a2a11f270958ee1e89a373bbc8f23e6"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "沙苑箭",
        "preface": "",
        "paragraphs": [
            "道人不在无人茶，空房惟有菖蒲花。",
            "偶留壁上一枝箭，熟视恍惚令人嗟。",
            "箭头年月去如电，吹向空中再相见。",
            "亦知近事不偶然，汝亦当时负吾箭。",
            "神仙一剑在吾手，万事空惊一搔首。",
            "马嵬重过雨淋铃，异日临邛是君否。"
        ],
        "notes": "",
        "id": "159d349f2b930ebc3ba7500eb5e6d117"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "月下",
        "preface": "",
        "paragraphs": [
            "月色为酒吾为壶，仰天吸尽欲更沽。",
            "世界如入流离珠，东南大半江海湖。",
            "微风白浪如摇须，子从我也有意无。",
            "跳身作势与泪俱，尝试入此观何如。",
            "惜哉畏死非吾徒，呕出还尔桑田枯。",
            "仙人嗔我涴六铢，醉中无力能分疏。",
            "汝自失脚如逃逋，弹指咄咄汝负吾。"
        ],
        "notes": "",
        "id": "f5fa3dcfe0600aa70db1a5ce15222cef"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "题墨竹长卷与汪遂良",
        "preface": "",
        "paragraphs": [
            "摩诃池上龙千年，化为匹练横曳烟。",
            "拔石数茎冲苍天，我见其面何必全。"
        ],
        "notes": "",
        "id": "4b5b161cde84c9066f7b2bad95ee9649"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "送李鹤田游古杭",
        "preface": "",
        "paragraphs": [
            "天下南北车书通，行人点点过汴宫。",
            "空余艮岳一拳土，黯惨如雪吹不融。",
            "平乘楼上王夷甫，一洒中州泪如雨。",
            "西风羽扇不障尘，更自莲子随根去。",
            "政事堂上三相公，往往退食如夔龙。",
            "少年恸哭不见用，一语不合面发红。",
            "八年流落无处所，合眼当朝遽如许。",
            "忠魂不到海门潮，别殿芙蓉废为圃。",
            "茫茫古路日平西，不信金铜不泪垂。",
            "浮沈亲故懒相问，白发惟有春风知。",
            "李侯髀肉堪流涕，同谷哀吟越州第。",
            "买丝刺绣刺未成，公子翩翩雁书至。",
            "飘飘起望白云间，裘雪牛车度赤山。",
            "乱余七十能几见，我且欲往穷当还。",
            "平生高李经行处，寂寞断桥漂落絮。",
            "不知到日似枯鱼，泪入黄河别鲂𫚈。",
            "当空殿阁密云团，曾和薰弦接羽翰。",
            "至今尚留花石否，杜鹃再赋长恨端。",
            "苏州正念东邻女，伤心更遇杨开府。",
            "憔悴语言敢分明，买酒行浇茂陵土。"
        ],
        "notes": "",
        "id": "2abc92a54f552f2507a08f1e076fdf82"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "寄别孙潜斋",
        "preface": "",
        "paragraphs": [
            "尝笑唐衢生，一恸可以死，焉能流涕被面日日别知己。",
            "又尝笑朝鲜无泪可沾巾，悲歌两语为我异妇人。",
            "平生钟情重离别，一听阳关肠一绝。",
            "铜驼陌上会逢君，谁料相忘如永诀。",
            "忆昔携手青青春，水边一笑禊吏尘。",
            "醉能狂歌醒能赋，满座惟有孙尧文。",
            "酒阑歌断如转烛，寒食累累新鬼哭。",
            "丞相书桐异乌巢，曾园仙市芳郊绿。",
            "海棠三径无根株，败瓦颓垣亦已锄。",
            "旧游多感有至此，独为吾党怀区区。",
            "我欲与君重一到，化为长瓶酹荒草。",
            "早知世事去如风，只合黄公垆下倒。",
            "当时一醉锸埋我，不见兴亡应更好。",
            "且复止此休云云，我有陈子高能文。",
            "令其读罢日就君，就君归日诵所闻。",
            "吾贫吾老不足念，君须君发何年变。",
            "幼安九十愁更愁，空羡一生长乐传。",
            "呜呼斯人斯世不相见，绿树鶑啼泪如霰。"
        ],
        "notes": "",
        "id": "c2fc582a343d8ba123253aed5203bd39"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "夜雨",
        "preface": "",
        "paragraphs": [
            "夜半起雷车，天门报晓衙。",
            "何消如此雨，又有未开花。",
            "绣被人中酒，茅簷客梦家。",
            "一晴天地阔，稽首见重华。"
        ],
        "notes": "",
        "id": "d847b8f03eb88827f0cc8634fd2a5de0"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "留京",
        "preface": "",
        "paragraphs": [
            "远梦孤难到，凭高烟景微。",
            "重留山仆怨，数别里人稀。",
            "病用寒衣尽，书无定日归。",
            "十年行役事，俯首辄歔欷。"
        ],
        "notes": "",
        "id": "a4cc4b2bbe606577d1e0e9d30f794f53"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "挽刘明国",
        "preface": "",
        "paragraphs": [
            "浮邱成一梦，如此哭斯人。",
            "宇宙真如醉，风霆若有神。",
            "涅槃空万劫，悬解总微尘。",
            "有子承千载，堂堂麟笔新。"
        ],
        "notes": "",
        "id": "9a620c2c70f37e3184b759d2c9ab2e73"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "挽朱文公",
        "preface": "",
        "paragraphs": [
            "皇天开太极，庚戌圣人生。",
            "六籍文将绝，千年道复明。",
            "渊源罗仲素，师友李延平。",
            "遶舍闽溪急，潺湲洛水声。"
        ],
        "notes": "",
        "id": "18969de7e6db1e53127dd44e37d383d1"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "挽蔡西山",
        "preface": "",
        "paragraphs": [
            "四海朱夫子，征君独典型。",
            "青云伯夷传，白首太玄经。",
            "有客怜孤愤，无人问独醒。",
            "瑶琴空宝匣，弦诵不堪听。"
        ],
        "notes": "",
        "id": "e54e25852fb2161f5113df2f0db31ede"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "钱秀才要社日呈汉宰诗书以予之钱以长句为谢饶秀才又用社日韵作诗见投因用韵并答二君",
        "preface": "",
        "paragraphs": [
            "知津积雨坡云尔，故并涪翁快阁晴。",
            "投赠更欣佳士识，眵昏宁待好山明。",
            "浩然放逐缘多病，东野穷愁坐不平。",
            "万岁千秋有何得，一杯断勿换浮名。"
        ],
        "notes": "",
        "id": "d0dbd390489c6bb85ec7580b1eed50bf"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "余兴",
        "preface": "",
        "paragraphs": [
            "江国迟归二十年，十年两系峡江船。",
            "身如梅子半晴雨，路入柳花相后先。",
            "堠短堠长春系马，江南江北夜闻鹃。",
            "人生老大空无用，寄语群儿早着鞭。"
        ],
        "notes": "",
        "id": "9525a09924c1c3b3e910ac73dbf46713"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "咏西湖伟观楼",
        "preface": "",
        "paragraphs": [
            "举目看来皆画屏，只因阑槛接苍冥。",
            "江湖二水一般白，吴越两山相对青。",
            "云北云南何处没，潮生潮落几时停。",
            "西偏不被斜阳碍，直见家山与洞庭。"
        ],
        "notes": "",
        "id": "8cb0612a485df5b0d9fc557c6cb382e4"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "重阳",
        "preface": "",
        "paragraphs": [
            "风流九日胜前期，谁把茱萸压桂枝。",
            "天地尽从骚国老，风烟何似蒋陵时。",
            "故人四海知谁健，白发黄花总奈吹。",
            "满座衣冠陈迹远，明年复忆去年诗。"
        ],
        "notes": "",
        "id": "4deb99a705fea35741827089e6388228"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "周耐轩见访",
        "preface": "",
        "paragraphs": [
            "麦径纡斜缩寄蜗，传呼惊倒望前牙。",
            "能忘特进群公表，来访寻常百姓家。",
            "草市波喧腾竹马，柴门路隘簇鞍花。",
            "屏窥不信雌同甲，为倍高明两鬓华。"
        ],
        "notes": "",
        "id": "de63bc72a2b53c7f6dae72b5ae3b142d"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "寿段知事",
        "preface": "",
        "paragraphs": [
            "晓立斓斒拜二亲，拥门贺客半诗人。",
            "月三十斛菊花水，秋八千年椿树春。",
            "每有传闻须说项，明当召入定留恂。",
            "南来北去多陈迹，惟有声名日日新。"
        ],
        "notes": "",
        "id": "42bf1dde8968dd13a9d5d0cc0c644c6a"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "寿城山六十五",
        "preface": "",
        "paragraphs": [
            "留得八千唐刺史，看成百亿宰官身。",
            "不争一月大小闰，犹是两朝耆俊人。",
            "今岁两翻初度日，明年三十六宫春。",
            "近来化得乡君子，为报麻姑不更尘。"
        ],
        "notes": "",
        "id": "37f9a1097d05a5292dc1e0f6af51eca0"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "寿周耐轩府尹",
        "preface": "",
        "paragraphs": [
            "去日江南梅未花，归来芳草涨天涯。",
            "驰驱斥堠八千里，梦寐青原十万家。",
            "白叟倚门清燕寝，黄童骑马学胡笳。",
            "八陵尽是燕京路，想为孤楸讯暮鸦。"
        ],
        "notes": "",
        "id": "3d38f7c0abd1d95376a69dca0a7e3dba"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "寿王按察",
        "preface": "",
        "paragraphs": [
            "试手东南第一杯，江南知己是寒梅。",
            "山中四老衣冠起，野外诸生俎豆开。",
            "天运又从今日始，江空如见古翁来。",
            "清平笑语皆文物，早起书云认鲁台。"
        ],
        "notes": "",
        "id": "ff2b74d8ffd7e54be893bfc3d949d648"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "戏题",
        "preface": "",
        "paragraphs": [
            "无人知坦腹，水影半帘苔。",
            "惊谓青虫堕，垂丝忽上来。"
        ],
        "notes": "",
        "id": "cd2dfdad5dc6a28164cc3c74527a5458"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春归",
        "preface": "",
        "paragraphs": [
            "留春一日不可，种树十年未成。",
            "芳草断肠花落，绿窗携手鶑声。"
        ],
        "notes": "",
        "id": "1a99863c2a4e787e509f454e1a381820"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "梅",
        "preface": "",
        "paragraphs": [
            "花前速到速到，月下一杯一杯。",
            "好语被人道尽，簪花步月归来。"
        ],
        "notes": "",
        "id": "a3819ad37f35c5ad3a0866d1dc07fc0a"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "许练师携手求题",
        "preface": "",
        "paragraphs": [
            "养就金童姹女精，松风萝月寄闲情。",
            "广寒桂树商飚起，咫尺浮黎白玉京。"
        ],
        "notes": "",
        "id": "f7a262c683ea2ae654d8cd7d639a6a2a"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春晴  其一",
        "preface": "",
        "paragraphs": [
            "江柳长天草色齐，新晴何物不芳菲。",
            "无因化作千蝴蝶，西蜀东吴款款归。"
        ],
        "notes": "",
        "id": "1c9b53643d0a18db3f115751053101bc"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春晴  其二",
        "preface": "",
        "paragraphs": [
            "新燕池塘绿雨肥，初晴未暖日光微。",
            "角巾犹带花梢湿，才倚阑干见絮飞。"
        ],
        "notes": "",
        "id": "4bb04b7ab9baff7e805e89967411fca3"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "寿王太守  其一",
        "preface": "",
        "paragraphs": [
            "鳞鳞鸳瓦试新霜，斗帐寒轻夜漏长。",
            "天上玉麟来瑞世，梦余奎壁灿星光。"
        ],
        "notes": "",
        "id": "b6a57b5a9b384d2acc31519764296beb"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "寿王太守  其二",
        "preface": "",
        "paragraphs": [
            "韵华瑞籥应黄钟，六叶阶蓂舞舜风。",
            "袖有西山童子药，清霜夜映玉颜红。"
        ],
        "notes": "",
        "id": "90992b6d9c5339c7d9b102998f6a52fc"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "寿王太守  其三",
        "preface": "",
        "paragraphs": [
            "龙飞天子禹汤明，收拾英才共太平。",
            "寄语吴兴贤太守，亟将霖雨济苍生。"
        ],
        "notes": "",
        "id": "0f509912f2f32fb3c2b0da57df7b2695"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "寿王太守  其四",
        "preface": "",
        "paragraphs": [
            "八千秋与八千春，此语繇来未识真。",
            "曾共麻姑擗麟脯，笑看沧海几扬尘。"
        ],
        "notes": "",
        "id": "41602b23e95d2ed7dd706f9ab093191a"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "寿王太守  其五",
        "preface": "",
        "paragraphs": [
            "月中桂斫夜琅琅，捣就琼花绝粒方。",
            "繇是蟾宫折云路，愿持云粉荐霞觞。"
        ],
        "notes": "",
        "id": "eeb8eda4577947363071a798c1d65420"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 花蕊上蜂须",
        "preface": "",
        "paragraphs": [
            "扰扰课生涯，蜂脾若似家。",
            "看来须上蕊，餐尽眼前花。",
            "百卉如修贡，千门总酿葩。",
            "露香沾掩冉，风絮入槎牙。",
            "饮砚偷玄去，沿簪着鬓斜。",
            "粉痕惊坠处，远趁上番衙。"
        ],
        "notes": "",
        "id": "67383ab21f27cf96a02070a754f77db2"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 柳塘春水漫",
        "preface": "",
        "paragraphs": [
            "柳外澹烟光，芊绵去路长。",
            "风花随世界，春水漫池塘。",
            "手种青青许，堤回曲曲香。",
            "绿犹深旧雨，流不动斜阳。",
            "濠上知鱼乐，桥边看燕忙。",
            "栏干风起晚，人影皱罗裳。"
        ],
        "notes": "",
        "id": "28c02c9421c98b24569f5cbba4ed48d4"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 春来常早起",
        "preface": "",
        "paragraphs": [
            "世事懽娱梦，芳心老未灰。",
            "每常须起早，岂独为春来。",
            "自与韶光约，长应倒载回。",
            "久无朝马动，漫道晓鸦催。",
            "秧事侵晨理，花期昨夜开。",
            "误令圯上者，见谓有心哉。"
        ],
        "notes": "",
        "id": "dddd18e2ee729320081487a4a4aa5de8"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 杖藜入春泥",
        "preface": "",
        "paragraphs": [
            "步出浣花溪，儿童识杖藜。",
            "逝将随晚景，独自入春泥。",
            "九节闲堪爱，百钱相与携。",
            "行从竹鸡里，径到子规西。",
            "屐弊犹须蜡，壶倾可得提。",
            "暮归惊倒载，笑倒白铜鞮。"
        ],
        "notes": "",
        "id": "4a4c16d551796d111e790692546acca1"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 春草步步绿",
        "preface": "",
        "paragraphs": [
            "何苦怀芳草，无情绿又新。",
            "年年生古道，步步是青春。",
            "愁碧连分袂，飞红堕舞茵。",
            "一筇当秀野，万里亦随人。",
            "莽苍成芜楚，烟緜又入秦。",
            "长安红紫陌，罗袜已生尘。"
        ],
        "notes": "",
        "id": "a6565e8455b8944f999a58bc70167e6d"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 绝域改春华 其一",
        "preface": "",
        "paragraphs": [
            "绝域何堪久，悠悠日又斜。",
            "未能辞客况，更自改春华。",
            "故国三千里，荒春八九家。",
            "一声幽谷鸟，满眼故园花。",
            "渐煖回归雁，余寒倚暮鸦。",
            "陌头看过客，歌吹拥毡车。"
        ],
        "notes": "",
        "id": "c527aca63edbc5423f39c46bb003872d"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 绝域改春华 其二",
        "preface": "",
        "paragraphs": [
            "绝域魂堪断，风烟不可遮。",
            "至今疑梦事，举目改春华。",
            "此处吾为客，何言国与家。",
            "尚存他日泪，又看一年花。",
            "谷口迁鶑语，都城御柳斜。",
            "茫茫皆汉土，无地种秦瓜。"
        ],
        "notes": "",
        "id": "9eba0073f807af25078497b756d14efc"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 寒食月明雨",
        "preface": "",
        "paragraphs": [
            "寒食娱清夜，飞红已满城。",
            "日悬春又暮，月是雨中明。",
            "汉苑传新烛，鄜州忆故京。",
            "柳梢眉黯黮，花上泪纵横。",
            "人立斜河澹，晨占上冢晴。",
            "绵田烟泣露，天老岂无情。"
        ],
        "notes": "",
        "id": "080a6f57516b5cdf190972fdb5ebb68a"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 落花香满泥 其一",
        "preface": "",
        "paragraphs": [
            "春去如流水，落花忙又忙。",
            "晴泥空满眼，陈迹尚余香。",
            "无计留枝上，愁人香路旁。",
            "雨余金谷土，风动马嵬囊。",
            "拾翠遗鸿爪，飞红入燕梁。",
            "遥怜妆堕马，寸步断人肠。"
        ],
        "notes": "",
        "id": "763156c311a2b29c999776dc42cc31ea"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 落花香满泥 其二",
        "preface": "",
        "paragraphs": [
            "花落秦虞兮，纷纷东复西。",
            "举头无霁日，满地是香泥。",
            "红雨愁如海，絮风飘上堤。",
            "和成文杏垒，软衬锦鞯蹄。",
            "妙舞惊飞燕，醉归扶竹鸡。",
            "谁家采桑女，陌上自相携。"
        ],
        "notes": "",
        "id": "3115ec8d6ee796760c1fac4ab3082aab"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 空院落花深",
        "preface": "",
        "paragraphs": [
            "绿沈空院雨，依约旧谁家。",
            "已废惟芳草，尤深是落花。",
            "阴阴迷燕垒，籍籍失蜂衙。",
            "数点埋香玉，千枝委雪沙。",
            "楼残金谷障，路合玉钩斜。",
            "唤醒弓弯舞，天风即海涯。"
        ],
        "notes": "",
        "id": "019333d65334aa6102035ae2460658d5"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 林花扫更落",
        "preface": "",
        "paragraphs": [
            "花外愁如海，持觞为扫林。",
            "犹深犹可惜，更落更难禁。",
            "片片春将尽，三三径莫寻。",
            "青苔才列席，红雨又沾襟。",
            "不是乘风去，应如立雪深。",
            "柳绵欺我老，旋拂遍能侵。"
        ],
        "notes": "",
        "id": "f2e69f7fe350349a943fc4115de09949"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 棋声花院闭",
        "preface": "",
        "paragraphs": [
            "棋声何处起，满院寂无哗。",
            "门闭鸡鸣午，庭空蝶绕花。",
            "静中时落子，高处欲惊鸦。",
            "枸杞篱根吠，棠梨屋角斜。",
            "客迷柯下路，人在橘中家。",
            "此乐商山似，休争着数差。"
        ],
        "notes": "",
        "id": "1247a77c4766a89691dc55ff22b00e50"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 禅房花木深",
        "preface": "",
        "paragraphs": [
            "此处少人迹，禅房深客心。",
            "殿廊常寂寂，花木自深深。",
            "面壁看红影，蒲团对绿阴。",
            "定回蜂欲逗，香在蝶难寻。",
            "棋电惊青子，茶烟出半林。",
            "客来参话久，隔屋听鸣禽。"
        ],
        "notes": "",
        "id": "4a0dd381a5b140b157ab7595f0ca4f3c"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 新火起新烟",
        "preface": "",
        "paragraphs": [
            "风雨暗绵田，春愁百五天。",
            "故人成故俗，新火起新烟。",
            "自用青枫后，何如墨突前。",
            "人间寒食改，天上蜡薪传。",
            "当户三星出，齐州九点连。",
            "人心思汉德，犹望死灰然。"
        ],
        "notes": "",
        "id": "81d5aed6f2220ae88c20ae9379dad1db"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 汉宫传蜡烛",
        "preface": "",
        "paragraphs": [
            "寒食谁家烛，红香蜡更鲜。",
            "晶荧侯邸盛，日暮汉宫传。",
            "永巷花同闭，长门柳又眠。",
            "人间金谷火，天上蜜脾烟。",
            "食客三千履，皇恩四百年。",
            "回思诸葛井，流涕阵图边。"
        ],
        "notes": "",
        "id": "7bb55e465ea3dc9ce7156218110d25b4"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 寒食四邻清",
        "preface": "",
        "paragraphs": [
            "寒食掩柴荆，春郊无意行。",
            "极知三日近，并觉四邻清。",
            "绿暗鸦衔纸，晴明笛卖饧。",
            "朱陈前社远，王谢断烟横。",
            "鹤表怜城冢，鲭盘冷客卿。",
            "昭丘茅屋破，千载见人情。"
        ],
        "notes": "",
        "id": "2f9992572868405e34a82c42b5eb1ab7"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 寒食少天色",
        "preface": "",
        "paragraphs": [
            "风雨待晴难，人间熟食盘。",
            "从来天色少，偏向暮春寒。",
            "宫女斜偏冷，家人火自钻。",
            "烟光笼彩索，云影压栏干。",
            "村落花如纸，风流絮作团。",
            "不能韦杜曲，见月忆长安。"
        ],
        "notes": "",
        "id": "61f6bd0d07f4af987f55597b83c763a5"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 马上逢寒食",
        "preface": "",
        "paragraphs": [
            "寒食古来同，乡关隔万重。",
            "天涯俱是恨，马上又相逢。",
            "雨雪臯兰道，弓刀苜蓿峰。",
            "满城看插柳，分路入浇松。",
            "绣岭开门日，鄜州陷贼踪。",
            "年年闻改火，双泪下龙钟。"
        ],
        "notes": "",
        "id": "6b33213db00cfe837955ca1ff7231f3f"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 墦间",
        "preface": "",
        "paragraphs": [
            "寒食应无见，携樽炙更燔。",
            "墦间迷旧陌，陌上乞吾墦。",
            "麟卧新华表，鸦啼古墓门。",
            "施施东郭客，处处乐游原。",
            "冷眼看鹅炙，传家自瓦盆。",
            "若敖无麦饭，过者更销魂。"
        ],
        "notes": "",
        "id": "dc80f4b20b64696957f87abba0e41956"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 介山",
        "preface": "",
        "paragraphs": [
            "念旧情何及，逃虚理不还。",
            "不因求介子，安识是何山。",
            "公子何恩怨，覊臣自险艰。",
            "巅崖苍莽外，烟雨有亡间。",
            "就使身豺虎，宁当火蒯菅。",
            "年年寒食雨，天亦为潺湲。"
        ],
        "notes": "",
        "id": "d824c57912e6ac36b9f32c189f801804"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 疏帘看弈棋",
        "preface": "",
        "paragraphs": [
            "道院无迎客，疏帘缈缈垂。",
            "未须惊倒屣，共看弈残棋。",
            "日透花阴午，风摇竹影漪。",
            "呕心谁白黑，袖手见安危。",
            "别墅尘难到，南风管已窥。",
            "仙凡终似隔，仿佛记来时。"
        ],
        "notes": "",
        "id": "c9275c7f1d7227e7079bbe74de8e3b9b"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 碧山晴又湿",
        "preface": "",
        "paragraphs": [
            "山色洗逾碧，昏明水墨成。",
            "相看如许湿，政似不曾晴。",
            "翠拂双蛾起，青如老眼横。",
            "岭云才敛态，峡雨复多情。",
            "瀑溅香炉紫，烟销石镜明。",
            "乾坤翻覆顷，萝月吐深更。"
        ],
        "notes": "",
        "id": "eade444cedf059ffb2a75f722930dae7"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 公作送春诗",
        "preface": "",
        "paragraphs": [
            "春与公何厚，公尝惜盛时。",
            "忍于临别日，不作送行诗。",
            "自觉同迟暮，何堪赋别离。",
            "衰兰行客道，芳草断肠词。",
            "明日成愁蝶，残阳又子规。",
            "少年谁不省，问我独何悲。"
        ],
        "notes": "",
        "id": "cbb0c055fa9fbccac512028597eb4693"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 假日从时饮",
        "preface": "",
        "paragraphs": [
            "假日故应稀，逢春喜可知。",
            "有怀长似海，不饮亦从时。",
            "孺子新年喜，公家弛告嬉。",
            "悠悠聊复尔，每每一中之。",
            "对客无辞罚，看花少待迟。",
            "何因似山简，暮暮习家池。"
        ],
        "notes": "",
        "id": "e65032b4a4b5fdc7ddc9fab704e6644c"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 润物细无声",
        "preface": "",
        "paragraphs": [
            "何用雨声麤，分明润物酥。",
            "岂惟听不得，政自细如无。",
            "九陌尘难起，千林泽徧敷。",
            "怪如沾草露，滴不到蓬壶。",
            "但觉花沈醉，谁知柳索扶。",
            "老龙空辟历，辛苦救焚枯。"
        ],
        "notes": "",
        "id": "402b78d9040c53f01dc676d4fa59b8e7"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 春来祇欠花",
        "preface": "",
        "paragraphs": [
            "道是春来也，春犹似未来。",
            "亦知为日久，祇是欠花开。",
            "残雪依然在，东风几许回。",
            "空令一杯酒，更忆去年梅。",
            "万里寒如信，千林巧莫催。",
            "诗成天一笑，红绿半争魁。"
        ],
        "notes": "",
        "id": "0319ebb5372d716ca61411ffa1683d43"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 芳草换野色",
        "preface": "",
        "paragraphs": [
            "何处寻春色，园林已断肠。",
            "居然怜野草，惟此换年芳。",
            "残烧回春久，香泥去路长。",
            "能令南浦碧，未觉五陵芳。",
            "拾翠迷寒食，飞红卧夕阳。",
            "遥知青冢恨，南北两茫茫。"
        ],
        "notes": "",
        "id": "ca73d4eec4766aa65e7718a58d8e9717"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 一雨百泉涨",
        "preface": "",
        "paragraphs": [
            "故是春晴好，冬干已隔年。",
            "一番经过雨，百道涨新泉。",
            "破屋移偏湿，荒陂断复连。",
            "浮山通寺驿，眢井出潮田。",
            "地脉天能续，簷声石亦穿。",
            "仇池九十九，蜡屐去无缘。"
        ],
        "notes": "",
        "id": "d4678e2c515436ba7752aaa3d6c97fff"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 鸟散余花落",
        "preface": "",
        "paragraphs": [
            "风雨欺人后，枝头已自疏。",
            "鸟啼因散去，花落是惊余。",
            "冲雨知何许，流声已瞥如。",
            "不应红颤雨，犹似暗沾裾。",
            "青子疑弹雀，红桃借网鱼。",
            "开元宫更远，王母寄谁书。"
        ],
        "notes": "",
        "id": "5ae16056402657fd5b31b39565baa4fd"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 碧草生旧迹",
        "preface": "",
        "paragraphs": [
            "花下同游迹，令人念旧惊。",
            "如何春草碧，尽向客愁生。",
            "南浦随人色，芳洲拾翠情。",
            "凌波尘渺渺，满地绿菁菁。",
            "冢上何堪没，人间总未平。",
            "池塘新梦破，时复下阶行。"
        ],
        "notes": "",
        "id": "4fc9c1b9aab21af3fd10e62bbd7a6a5f"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 鶑啭谢娘慵",
        "preface": "",
        "paragraphs": [
            "春似谢娘浓，晴酣困未松。",
            "鶑从何处啭，人比向来慵。",
            "啼得娇成曲，听余恨满胸。",
            "闲看风柳絮，更问绣花茸。",
            "隔屋渠三折，倚屏山万重。",
            "棋声惊过鸟，敌手不曾逢。"
        ],
        "notes": "",
        "id": "7619433f1d9866e95e1985b36b305470"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 诗人命属花",
        "preface": "",
        "paragraphs": [
            "红落臙脂井，香埋绛缕纱。",
            "诗人工掞藻，吾命属渠花。",
            "心呕犹堪思，山颓尚念赊。",
            "吟残锦官里，醉倒玉皇家。",
            "愈愿偿春酒，郊迷择壻车。",
            "江头颠欲死，已办鬓生华。"
        ],
        "notes": "",
        "id": "2829dc42d69388c0b4e077d5efae47ea"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 村村自花柳 其一",
        "preface": "",
        "paragraphs": [
            "御宿长杨馆，南山沁水园。",
            "风尘犹日日，花柳自村村。",
            "王谢人家远，朱陈里姓存。",
            "飘零香涧水，摇飏绿柴门。",
            "杜曲风和雨，秦人子又孙。",
            "细腰桃露脸，脉脉竟无言。"
        ],
        "notes": "",
        "id": "3af961c16b56c1103e1a836d4ff05b29"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 村村自花柳 其二",
        "preface": "",
        "paragraphs": [
            "乱后新烟少，村村自物华。",
            "周遭溪上柳，烂熳路傍花。",
            "独独人沽酒，行行客卖瓜。",
            "絮迷三户曲，香满四娘家。",
            "清汴龙舟远，玄都燕麦斜。",
            "琵琶鞍路悄，应念浣溪纱。"
        ],
        "notes": "",
        "id": "96e7cefbc171517eed21211ce21c7a01"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 去帆春色随",
        "preface": "",
        "paragraphs": [
            "春色终然别，开帆岂有期。",
            "飘飘从此去，往往与之随。",
            "渐可孤蓬小，能令绝岸移。",
            "𣨼人愁碧远，到海落红痴。",
            "风自无回理，潮犹有上时。",
            "离魂难可得，飞絮满天涯。"
        ],
        "notes": "",
        "id": "41f9fbfec8859d1da389918fce78474a"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 寒尽怕春销",
        "preface": "",
        "paragraphs": [
            "飞絮新烟外，东风托信遥。",
            "春犹有寒否，寒尽怕春销。",
            "画阁围红兽，行鞭裹黑貂。",
            "便无三月雨，也不再花朝。",
            "倚翠还轻扇，飞红共落潮。",
            "少年宜秉烛，莫负可怜宵。"
        ],
        "notes": "",
        "id": "0127fb5b12077fe3caffd4910da5023a"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 山归万古春",
        "preface": "",
        "paragraphs": [
            "万古山如此，青青岁岁新。",
            "自怜看到老，未有不归春。",
            "云树曾经别，鶑花不弃贫。",
            "自迎东太乙，重作葛天民。",
            "一烧迷千仞，三开见几秦。",
            "八公花下饮，仍是少年人。"
        ],
        "notes": "",
        "id": "c3e04608c87c8df48e1fb442a37694d2"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 池塘生春草",
        "preface": "",
        "paragraphs": [
            "满眼成新趣，池塘午梦惊。",
            "青春何日到，芳草满前生。",
            "縠縠东风起，波波两剪横。",
            "翠钿如可拾，仙药不知名。",
            "转步玉钩合，几时珠履行。",
            "平陂青似海，无处认昆明。"
        ],
        "notes": "",
        "id": "3dbfacb6cefbf577980eb2bb0cbffe62"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 春风花草香",
        "preface": "",
        "paragraphs": [
            "高下花成谷，烟绵草际空。",
            "以香为世界，布馥是春风。",
            "骀荡蛛丝外，颠狂蝶梦中。",
            "汀洲仙药市，天地锦薰笼。",
            "澧浦遗余绿，昌州绝世红。",
            "余芳犹可藉，应恨耿匆匆。"
        ],
        "notes": "",
        "id": "3aff194ef50503f2b37ae0545b5b1786"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 闲院绿阴生",
        "preface": "",
        "paragraphs": [
            "花院苔空积，游丝若有情。",
            "断无珠履迹，闲见绿阴生。",
            "缥缈朱帘悄，丁东玉漏鸣。",
            "隔窗梅子落，绕屋笋竿成。",
            "几日落红雨，数声深处鶑。",
            "午鸡人睡起，绕水看鱼行。"
        ],
        "notes": "",
        "id": "1986d786ed4eee020532e72d9819cf21"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 阊阖开黄道",
        "preface": "",
        "paragraphs": [
            "阊阖祥光起，班行好语催。",
            "青郊随候应，黄道似初开。",
            "梦绕天门去，风从震地回。",
            "东西行白日，南北验清台。",
            "晓殿分龙角，春城转斗魁。",
            "中天符四七，人物万方来。"
        ],
        "notes": "",
        "id": "7296c9b2a15eb08e632c73a6511f4cd5"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 衣冠拜紫宸",
        "preface": "",
        "paragraphs": [
            "万古衣冠旧，三朝历数新。",
            "青皇来远道，紫袖拜严宸。",
            "花日明簪冕，槐云舞佩绅。",
            "昭容当槛晓，宰相贺班春。",
            "索令分同列，传呼掖老臣。",
            "汉仪当日事，江汉四朝人。"
        ],
        "notes": "",
        "id": "0ef26700a0648743eb9ae1230b4a3a3a"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 新年贺太平 其一",
        "preface": "",
        "paragraphs": [
            "乱向残年定，东风息战尘。",
            "太平如可待，相见贺从新。",
            "自笑屠苏我，谁吹画角秦。",
            "几人天宝旧，重赏后元春。",
            "卖钏犹堪醉，簪花不恨贫。",
            "渊明今甲子，犹是晋时人。"
        ],
        "notes": "",
        "id": "425e17845b7e4dc497dcdc7fe121040d"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 新年贺太平 其二",
        "preface": "",
        "paragraphs": [
            "相过贺新元，干戈且息肩。",
            "不图垂老日，还见太平年。",
            "灰向昆明尽，春从待漏传。",
            "衣冠禾黍地，箫鼓杏花天。",
            "灯市嬉遗老，旗亭卧醉仙。",
            "山林闻好语，天下米三钱。"
        ],
        "notes": "",
        "id": "53a2d0583f99d6faa626f139a4ef7c27"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 明月逐人来",
        "preface": "",
        "paragraphs": [
            "人影光相乱，月明灯市开。",
            "依依随马去，故故逐人来。",
            "胜赏春三五，流光酒一杯。",
            "为君分绮席，同我上瑶台。",
            "扶路倾相就，分襟逝却回。",
            "玉山人醉矣，健到莫惊猜。"
        ],
        "notes": "",
        "id": "5ad45260a7941ef1d1e57f18e31ef940"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 风起春灯乱",
        "preface": "",
        "paragraphs": [
            "故是春风起，香尘暖未曾。",
            "暮寒惊翠袖，春影乱华灯。",
            "泠浸朱门月，吹成碧海冰。",
            "沙河三五夜，火树几千层。",
            "金炬开莲岛，银花飐玉绳。",
            "一声清跸远，冷落内前棚。"
        ],
        "notes": "",
        "id": "0792577ae0adee2bfe9d4b37a61c86ab"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 溪壑回春姿",
        "preface": "",
        "paragraphs": [
            "云拥千溪断，霜溪万壑衰。",
            "自从回煖景，依旧是春姿。",
            "晴日云千叠，东风雨一池。",
            "还他新岁好，似我少年时。",
            "锦水桃千障，巫山柳十眉。",
            "时同天一笑，不敢恨衰迟。"
        ],
        "notes": "",
        "id": "67e82437b1d4e9ac147a45b2bf9f5ff8"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 暗水流花径",
        "preface": "",
        "paragraphs": [
            "日出习池游，晴簷水不收。",
            "几回经草暗，一迳带花流。",
            "汩汩何从至，青青自欲浮。",
            "但疑红雨涨，不似御沟愁。",
            "静听鸣金谷，行迷失玉钩。",
            "凌波罗袜润，大是断桥头。"
        ],
        "notes": "",
        "id": "5897efc17f4cf08a9e95f5675bbac675"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 小水细通池 其一",
        "preface": "",
        "paragraphs": [
            "过雨山泉润，悠悠小水同。",
            "未嫌来脉细，更与曲池通。",
            "花径频违湿，苔沟暗入丛。",
            "却看萍破碧，未觉叶流红。",
            "涧壑千枝曲，乾坤一镜中。",
            "所嗟瓜地远，不得灌连筒。"
        ],
        "notes": "",
        "id": "275024ea738ee53be32c37e157b9c806"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 小水细通池 其二",
        "preface": "",
        "paragraphs": [
            "小小回堤水，花阴寸步随。",
            "细难为灌圃，长是曲通池。",
            "乳窦仍从出，云根触处滋。",
            "又添晴滴沥，欲涨碧涟漪。",
            "新绿常如雨，流红未见诗。",
            "昆明鲸背浅，尽日絮沟迟。"
        ],
        "notes": "",
        "id": "f1cb42b44926d6ad34194843411baaf0"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 仰蜂粘落絮",
        "preface": "",
        "paragraphs": [
            "采采香无据，游蜂与絮兼。",
            "轻吹无影落，仰抱有时粘。",
            "欹蕊栖难稳，垂跗采未然。",
            "花须纷更辨，柳雪误相沾。",
            "未碍餐能饱，贪看咽欲甜。",
            "吟安时失笑，往往似吾髯。"
        ],
        "notes": "",
        "id": "2d4631943789d3572ffeef45a240469e"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 绿阴生昼寂",
        "preface": "",
        "paragraphs": [
            "深院停春雨，庭空鸟不鸣。",
            "自然清昼寂，尽是绿阴生。",
            "满眼成青幄，无人惜绛英。",
            "轻风低鼎篆，迟日上帘旌。",
            "远水明㶉𫛶，平栏绕杜蘅。",
            "小窗临晋帖，悮落剪刀声。"
        ],
        "notes": "",
        "id": "e916e69a309a91c256853031deced3b5"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 燕子家家入",
        "preface": "",
        "paragraphs": [
            "燕子来何晚，城春换物华。",
            "逢人能语语，随意入家家。",
            "故宇何堪恋，朱帘可得遮。",
            "王门深巷悄，谢墅夕阳斜。",
            "是处随芳草，无情似柳花。",
            "兴亡真阅遍，尽是主人差。"
        ],
        "notes": "",
        "id": "54bf1575823a06155acbc1422ca1c06e"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 春燕巢林",
        "preface": "",
        "paragraphs": [
            "燕子故依人，重来迹已陈。",
            "主楼空舞地，林木自巢春。",
            "无复郊迎乙，惟应语诉辛。",
            "乾坤一枝土，风雨画梁身。",
            "荒草歌尘远，颓松社屋新。",
            "寻常空巷里，忆着旧家贫。"
        ],
        "notes": "",
        "id": "95c817211d7fa42a89342cc6a7f5dfd4"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 浙江花木深",
        "preface": "",
        "paragraphs": [
            "游子江南老，美人浙水阴。",
            "风光何冉冉，花木自深深。",
            "苹渚藏妃怨，兰臯寄屈吟。",
            "飘香迷去路，种子约青林。",
            "远浦归帆兴，芳洲来暮心。",
            "天寒人倚竹，目断去鸿沈。"
        ],
        "notes": "",
        "id": "d2ed5567b7872102e412ac878caa303b"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 孤舟乱春华 其一",
        "preface": "",
        "paragraphs": [
            "天地孤舟客，东风是处家。",
            "偶然乘兴远，不拟乱春华。",
            "牢落无茶具，飘零自钓槎。",
            "误将青篛笠，撑入碧桃花。",
            "路断云相觅，溪深柳又斜。",
            "忽闻鸡犬近，随处有桑麻。"
        ],
        "notes": "",
        "id": "d08792d5cb7c1c62c6616dda8ae5b4a7"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 孤舟乱春华 其二",
        "preface": "",
        "paragraphs": [
            "罨画来兼往，孤舟自若耶。",
            "悠悠信谿路，籍籍乱春华。",
            "今古三高客，乾坤一叶家。",
            "泛桃冲雨过，穿柳带烟斜。",
            "下水随飞燕，移梢为惜花。",
            "日斜归兴急，恐或见胡麻。"
        ],
        "notes": "",
        "id": "501f05826d8a679a18cbfb7c4b403b21"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 孤舟乱春华 其三",
        "preface": "",
        "paragraphs": [
            "晴日孤舟好，溪流带岸斜。",
            "浮游忘世虑，烂熳乱春华。",
            "朝共渔穿港，暮随鸥宿沙。",
            "却知桃有路，惟见柳无涯。",
            "蓑舞村村酒，罾歌处处花。",
            "群仙惊再见，留宿武陵家。"
        ],
        "notes": "",
        "id": "9824568fd8cfef13f7137227691d4461"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 孤舟乱春华 其四",
        "preface": "",
        "paragraphs": [
            "有客孤舟里，风平日又嘉。",
            "未须怜岁晚，从此乱春华。",
            "自扣舷三版，相将水一涯。",
            "前村随柳色，昨夜宿桃花。",
            "鸥浴波翻锦，渔歌影入霞。",
            "江头稠杏暗，子美四娘家。"
        ],
        "notes": "",
        "id": "79c66fcf3f7dfd2176cf92e71bc4ab39"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 游丝白日静",
        "preface": "",
        "paragraphs": [
            "静似长门里，初晴未暑时。",
            "悠悠销白日，冉冉上游丝。",
            "白发因风起，青虫映户垂。",
            "墙阴双蝶远，花影一帘迟。",
            "新垒干泥絮，晴衙散蜜脾。",
            "鸟惊梅子落，深院客争棋。"
        ],
        "notes": "",
        "id": "a74a883f9ac7b3681ddd23aba7d5eb27"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 柳叶暗金沟",
        "preface": "",
        "paragraphs": [
            "辇路垂垂柳，昆明寂寂流。",
            "近天高翠叶，映日暗金沟。",
            "眠起当前殿，萎蕤拂御舟。",
            "锁成三阁暮，流出六宫愁。",
            "桐影题难立，杨花宕不收。",
            "至今寒食雨，堕泪曲江头。"
        ],
        "notes": "",
        "id": "dfb5a86775d3e37724e5cd8c438690a8"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 花飞减却春",
        "preface": "",
        "paragraphs": [
            "老子情如海，花无醉后新。",
            "飞来如许雪，减却不多春。",
            "轻薄随流水，颠狂落近邻。",
            "犹寒犹未晚，半雨半成尘。",
            "拾翠危无路，残红老得人。",
            "清晨添酒量，日日是芳辰。"
        ],
        "notes": "",
        "id": "451c6a31e12ad3d6bdec27d887b6869b"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 城春草木深",
        "preface": "",
        "paragraphs": [
            "春又不知暮，城荒独至今。",
            "楼台花下远，草木雨中深。",
            "寒食无烟绿，颓垣有月侵。",
            "荒苔随意古，落子又成阴。",
            "邻笛残兵泪，胡琴故国心。",
            "废兴天不语，钟鼓遍园林。"
        ],
        "notes": "",
        "id": "dd379915b3fb04d3a3549dba2890bff0"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 春色在邻家",
        "preface": "",
        "paragraphs": [
            "春色阑珊去，朱门懒梦华。",
            "悠悠看蝶翅，往往在邻家。",
            "暖日明金谷，光风媚浣沙。",
            "似闻携手笑，疑有隔墙花。",
            "望眼穿银汉，香尘透绿纱。",
            "是谁窥宋玉，憔悴一枝斜。"
        ],
        "notes": "",
        "id": "039cfaf60a07477adf274878c6d56400"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 吹面受和风",
        "preface": "",
        "paragraphs": [
            "寒曾欺我倒，今日是和风。",
            "吹面浓春酒，开怀受化工。",
            "未知来暖律，政似识癯翁。",
            "大袖犹堪满，衰颜欲更红。",
            "鬓如新柳动，鼻与暗香通。",
            "天上知何信，千花一笑中。"
        ],
        "notes": "",
        "id": "287e6027e9148d134c1650deaf094abf"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "春景 火树银花合",
        "preface": "",
        "paragraphs": [
            "星炬乱林鸦，火城标赤霞。",
            "端门开璧月，散树合银花。",
            "光燄摇千尺，扶疏转九华。",
            "昭回三阁近，凿落万枝斜。",
            "玉李迷天象，金莲出内家。",
            "龙光如海蜃，犹有误连车。"
        ],
        "notes": "",
        "id": "9e794e73f01d614f9254451d9d753935"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "夏景 薰风自南来",
        "preface": "",
        "paragraphs": [
            "当年唐殿阁，何似道人庵。",
            "闲日长如此，薰风来自南。",
            "清香吹不断，大暑故如惔。",
            "静见花阴午，凉添竹径三。",
            "客遮前席坐，人卧北窗酣。",
            "别墅棋边急，闲将赤壁谈。"
        ],
        "notes": "",
        "id": "3dd3bedf9b37fc496fe3f7363b54c8cf"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "夏景 夏雨生众绿 其一",
        "preface": "",
        "paragraphs": [
            "入夏可曾晴，阴阴众绿成。",
            "但惊春尽去，谁信雨中生。",
            "一月须梅润，千林但叶声。",
            "荷边蒲猗傩，桑外笋峥嵘。",
            "芳草非无恨，新条各向荣。",
            "秧田禾似浪，满眼几时平。"
        ],
        "notes": "",
        "id": "d1d8c233e6aeee1eb45d80206b769302"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "夏景 夏雨生众绿 其二",
        "preface": "",
        "paragraphs": [
            "无人嫌夏雨，众木共欣荣。",
            "已办黄梅熟，还将绿叶生。",
            "送春无物色，尽日是簷声。",
            "处处桑麻长，阴阴桃李成。",
            "风翻蒲水白，烟共草天平。",
            "山色沈冥久，朝来两黛横。"
        ],
        "notes": "",
        "id": "03058184f7350e324db21cd62e5091f1"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "夏景 雨过苔花润",
        "preface": "",
        "paragraphs": [
            "雨过残春远，晴天半入梅。",
            "草根余落照，花润只深苔。",
            "山共朱帘卷，庭无蜡屐来。",
            "翠钱流地满，珠靥照人开。",
            "寂寂承残霤，青青绕废台。",
            "唾茸宫壁在，残月照余哀。"
        ],
        "notes": "",
        "id": "cb841e836b1918b97ca5aece3a99c875"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "夏景 既雨晴亦佳",
        "preface": "",
        "paragraphs": [
            "既雨失阴霾，天怜万灶蛙。",
            "是虽犹暑润，亦自觉晴佳。",
            "早见瓢翻海，今无漏透阶。",
            "但能开晚景，麤足慰人怀。",
            "山翠光浮玉，涂泥软衬鞋。",
            "一帘花露影，醉眼为渠揩。"
        ],
        "notes": "",
        "id": "764561f4320b8f77b10a93896a983a3b"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "夏景 树湿风凉进",
        "preface": "",
        "paragraphs": [
            "树晚晴犹湿，好风如故长。",
            "翛然林下意，进似雨时凉。",
            "坐觉茅容徙，来看吕政忙。",
            "飘萧初似暑，淅沥转成霜。",
            "倚袖岚添翠，题秋叶欲黄。",
            "不知兼露下，河汉芰荷香。"
        ],
        "notes": "",
        "id": "1258d7796fe710f54aa4e934e467885d"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "夏景 松凉夏健人 其一",
        "preface": "",
        "paragraphs": [
            "松影夏天云，凉开一院新。",
            "若无如此暑，可以健于人。",
            "风外潮声起，林间客欠伸。",
            "自怜三伏日，重得百年身。",
            "鹤唳如轻举，儿扶更怒嗔。",
            "下山逢急雨，为洗覆车尘。"
        ],
        "notes": "",
        "id": "9e94763d453e99652a3849e998600574"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "夏景 松凉夏健人 其二",
        "preface": "",
        "paragraphs": [
            "天地若为容，凉阴何处逢。",
            "困人惟夏日，健我是云松。",
            "雨立三千丈，风生一万重。",
            "如餐华峰藕，不藉葛陂龙。",
            "脱帽苍虬笑，披衣病鹤松。",
            "月明天似水，归路踏芙蓉。"
        ],
        "notes": "",
        "id": "2cc65c985bf65545c3a3c3f970d0be00"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "夏景 露顶洒松风",
        "preface": "",
        "paragraphs": [
            "野处阙过逢，投巾仰露空。",
            "萧萧松下老，洒洒顶门风。",
            "暑不容章甫，天犹念秃翁。",
            "昂霄潮汹汹，落雪鬓蓬蓬。",
            "搔首平生事，忘形半醉中。",
            "蓬莱归去路，潦倒笑臣同。"
        ],
        "notes": "",
        "id": "3b015b7807a5b17bc4701f1ef25ee660"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "夏景 清风松下来",
        "preface": "",
        "paragraphs": [
            "狭世清风少，清风不受催。",
            "惟应松下有，肯向坐间来。",
            "襟袖元如水，山林自少埃。",
            "遂惊弘景宅，不是楚王台。",
            "柳巷无人扫，柴门尽日开。",
            "是谁前喝道，空遣鹤飞回。"
        ],
        "notes": "",
        "id": "a2412e45c8a17d7925d1cf26ce751ad7"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "夏景 林风凉不绝",
        "preface": "",
        "paragraphs": [
            "不可居无竹，清风动满林。",
            "长无如夏日，凉不绝予襟。",
            "安得秋如许，能令午正阴。",
            "两间何舋舋，三径自深深。",
            "簟玉翻如水，簷冰语至今。",
            "故人千万里，明月两知心。"
        ],
        "notes": "",
        "id": "9cd5162010cb9c90b8d549f024911c57"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "夏景 乔木生夏凉",
        "preface": "",
        "paragraphs": [
            "何可无乔木，多年雨露成。",
            "是间凉意别，长夏绿阴生。",
            "日度云旗影，风含涧水声。",
            "能令霜六月，不待月三更。",
            "翠幄宜琴枕，枯棋就石枰。",
            "五楸朝又暮，故国可胜情。"
        ],
        "notes": "",
        "id": "49af582128085a450b3ba9b4f5db782b"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "夏景 清室夏含霜",
        "preface": "",
        "paragraphs": [
            "一室兰香满，阴阴夏木成。",
            "炎光虽自酷，霜意自含清。",
            "珮玉传风马，钩帘下水精。",
            "燕台无六月，楚户忽三更。",
            "冷袖藏冰藕，凉蟾满露茎。",
            "江湖无雁信，诗鬓自先惊。"
        ],
        "notes": "",
        "id": "1460f053af0c9f778bbd5e4a16d9a947"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "夏景 凉引簟先秋",
        "preface": "",
        "paragraphs": [
            "八尺横斜簟，寒光凝不流。",
            "引教凉到我，坐觉意先秋。",
            "溽暑收梅雨，清风度竹楼。",
            "湘纹殊似水，班扇未应愁。",
            "冷逼金茎润，温便玉臂柔。",
            "颇哀城市悄，斗米换衾裯。"
        ],
        "notes": "",
        "id": "35e43e3ce87f8b0fa5fa1e716d24f55b"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "夏景 盛夏火为日",
        "preface": "",
        "paragraphs": [
            "日在天无二，明明夏盛时。",
            "到今虽可爱，非火孰能为。",
            "谩把薰弦语，难禁坐甑炊。",
            "未应一杯水，能沃九华枝。",
            "王屋飞犹在，昆冈事可知。",
            "未须频梦灶，倏忽看崦嵫。"
        ],
        "notes": "",
        "id": "65cccf7ef7f6bf24b1901a7adcb6736f"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "夏景 莲房坠粉红",
        "preface": "",
        "paragraphs": [
            "莲欲成房去，三三两两空。",
            "摘来中有子，坠处粉尤红。",
            "已镂冰为藕，谁将翠作蓬。",
            "半妆摇越棹，一水腻秦宫。",
            "濯濯含秋露，亭亭立晓风。",
            "么荷因见忆，憔悴感青铜。"
        ],
        "notes": "",
        "id": "749786b4d9e827ecea4bee1853094f7f"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "夏景 竹影金琐碎",
        "preface": "",
        "paragraphs": [
            "竹可淋漓画，难将竹影临。",
            "寂寥谁布地，琐碎总如金。",
            "密处开为径，疏时舞又阴。",
            "汗青销作字，翡翠屑成林。",
            "弄月平分破，临风凿落斟。",
            "锵然声入耳，忽认是徽琴。"
        ],
        "notes": "",
        "id": "ebb8a83f1df7e971c1fbd6670dbf0724"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "夏景 炎赫衣流汗",
        "preface": "",
        "paragraphs": [
            "暑绤衣能几，长流汗似痁。",
            "惶惶何栗栗，赫赫复炎炎。",
            "安得三庚度，犹如十日兼。",
            "坐惊惭背浃，不是泪襟沾。",
            "汤餠何堪试，煎茶可更添。",
            "可人娇熨玉，频起立风簷。"
        ],
        "notes": "",
        "id": "6766d02c0629c7b542d25ea039c8198d"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "夏景 梦回莲叶雨",
        "preface": "",
        "paragraphs": [
            "万叶胜花开，莲香雨送来。",
            "欲知凉可爱，政是梦初回。",
            "未拟华胥转，谁将绣户推。",
            "棹歌摇别浦，裙影湿阳台。",
            "天上霓裳断，人间羯鼓催。",
            "酒醒茎露渴，狂引碧筒杯。"
        ],
        "notes": "",
        "id": "e226115fc3648e5be8a606997f060c21"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "夏景 衣冷欲装绵 其一",
        "preface": "",
        "paragraphs": [
            "老厌人间热，单衣就冷泉。",
            "不知清到骨，故欲转装绵。",
            "萝月满襟雪，松风半臂仙。",
            "顿疏桃竹莹，拟就柳花眠。",
            "倚倦思燕玉，全生愿蜀毡。",
            "温汤无去路，搔首听潺湲。"
        ],
        "notes": "",
        "id": "e31f55b42e0391aac7e0de58e08b6585"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "夏景 衣冷欲装绵 其二",
        "preface": "",
        "paragraphs": [
            "石洞元无暑，泉声洒面凉。",
            "衣疑中夜冷，绵欲此时装。",
            "洒洒惊荷雨，披披变葛霜。",
            "拟将洴澼絖，换却薄罗裳。",
            "中道怜班女，温言忆楚王。",
            "骊山在何许，我更念温汤。"
        ],
        "notes": "",
        "id": "b50094f8b14322373a0d55c122a09bae"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "夏景 褦襶子",
        "preface": "",
        "paragraphs": [
            "俗子高门走，那知物意嫌。",
            "婆娑中避暑，褦襶早趋炎。",
            "楚楚朝衣格，峨峨古帽簷。",
            "夤缘三伏谒，瞻仰上官严。",
            "尚说毛寒栗，宁辞背汗沾。",
            "寄言乡里者，贷我北窗眠。"
        ],
        "notes": "",
        "id": "5e01ad9ff8a2fac6256d7dd9d8c45711"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "夏景 清泉洁尘襟",
        "preface": "",
        "paragraphs": [
            "是事不堪闻，清泉独可亲。",
            "翛然携鬓影，聊以洁尘襟。",
            "帘泻千年雨，蓝拖百尺绅。",
            "能令肝肺雪，更遣芰荷新。",
            "京洛昏沈梦，江湖淡荡身。",
            "一瓢明月燕，并洗脱𫖇嗔。"
        ],
        "notes": "",
        "id": "9345de0b5ca799e7f0e2d09e52172f12"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "夏景 涉江采芙蓉",
        "preface": "",
        "paragraphs": [
            "梦破芙蓉雨，蛾眉琐绿窗。",
            "悠悠思远道，采采涉长江。",
            "北渚浮湘水，西兴渡越邦。",
            "波穿红锦乱，影转画桡双。",
            "花路迷相问，菱歌远失腔。",
            "扣舷惊水鸟，晼晚笑吴憃。"
        ],
        "notes": "",
        "id": "b323818a298d2cd8705bc6c7635c64ce"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "夏景 公子调冰水",
        "preface": "",
        "paragraphs": [
            "盛世佳公子，明光避暑曾。",
            "调冰初入水，和水亦成冰。",
            "鸣佩朝仪凤，扬鞲夕臂鹰。",
            "汲来金碗脱，搅碎玉崚嶒。",
            "一吸风林壑，重倾雪肺膺。",
            "琼姬持袖举，疑饮露盘升。"
        ],
        "notes": "",
        "id": "11f63429a65a69ca3b492316df975570"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "夏景 炎宵恶明烛",
        "preface": "",
        "paragraphs": [
            "畏日才宵匿，谁教烛又添。",
            "明虽无可恶，看得故成炎。",
            "漏永风如禁，膏残饮未厌。",
            "万枝何用许，一点有人嫌。",
            "蛾命那知惜，虫花懒复占。",
            "吴牛应自笑，何事畏银蟾。"
        ],
        "notes": "",
        "id": "3abe9c5a546dee5036a3a2d41c732b4c"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "夏景 行云递崇高",
        "preface": "",
        "paragraphs": [
            "自不容无雨，行云尽日劳。",
            "来来方汗漫，递递看崇高。",
            "一气埋飞鸟，层阴压戴鳌。",
            "前驱淝水阵，后至浙江涛。",
            "羊角天帆席，龙身海桔槔。",
            "鸿蒙惊久别，握手重相遭。"
        ],
        "notes": "",
        "id": "fa9e2c0e9550894fa489ab81d4a2d694"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "夏景 讼风伯",
        "preface": "",
        "paragraphs": [
            "岂敢讼穹穹，何堪败愿丰。",
            "云乎难致雨，伯也实司风。",
            "长是垂将合，吹之使不同。",
            "不思商怨后，但霸楚称雄。",
            "已脱知臣罪，不诛无岁功。",
            "皇恩惩使悔，终念小心仝。"
        ],
        "notes": "",
        "id": "7beb2675b57795d7d09272b9c1b91f3f"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "夏景 亭深到芰香",
        "preface": "",
        "paragraphs": [
            "十里荒寒地，亭空暑不侵。",
            "能令尘土外，更到芰荷深。",
            "水阁临风迥，莲舟隔浦寻。",
            "红妆风四面，翠倚月中心。",
            "此处闲搔首，何人泣露襟。",
            "拍浮宜有酒，乱挽碧筒斟。"
        ],
        "notes": "",
        "id": "d1fb66bf1ab468e4074189c2385fc707"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "夏景 蝉声集古寺",
        "preface": "",
        "paragraphs": [
            "此寺创何年，人间几变迁。",
            "山空千万古，声集两三蝉。",
            "振木缲余茧，凭风咽断弦。",
            "助成骚国晚，惊破少林禅。",
            "喧寂闻尘外，炎凉落照边。",
            "客来悲世事，虫语暮钟连。"
        ],
        "notes": "",
        "id": "ba4754f2d8a86ce678f3465a793f626e"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "夏景 绿荷雨跳珠",
        "preface": "",
        "paragraphs": [
            "荷外雨潇潇，舟如泊断桥。",
            "忽惊红粉乱，又见绿珠跳。",
            "万叶明苍水，轻风问步摇。",
            "疏疏沾羽盖，点点溅鲛绡。",
            "玉露明金掌，红妆湿翠翘。",
            "珮痕留不得，立地使魂销。"
        ],
        "notes": "",
        "id": "79a75cfe91186cfbacdb7f89aeec9a6c"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "夏景 扇枕",
        "preface": "",
        "paragraphs": [
            "千古一黄香，庭萱昼日长。",
            "枕闲非受热，扇举欲先凉。",
            "畏暑侵支发，摇风愿满堂。",
            "恨无寒水玉，琢在碧纱床。",
            "泉涧心如棘，瑶池鬓已霜。",
            "如何荀奉倩，只在玉人傍。"
        ],
        "notes": "",
        "id": "8449b60887ecd4a61499cca96466bfda"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "夏景 云雨觉虚无",
        "preface": "",
        "paragraphs": [
            "天欲今朝雨，云如满八区。",
            "居然同愿望，如此竟虚无。",
            "鹏运风犹黑，龙光电又驱。",
            "遂成神女梦，误拟阿香呼。",
            "酷吏逾前憯，余民绝望苏。",
            "皇心终不测，变化属须臾。"
        ],
        "notes": "",
        "id": "388f63dc9351b4f8bb5eda5837e8340f"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "夏景 高风动秋声",
        "preface": "",
        "paragraphs": [
            "万窍忽争号，南风动地豪。",
            "此声何处起，到地似秋高。",
            "草木波颓靡，乾坤暑战鏖。",
            "有人推户外，无叶下庭皋。",
            "寒扇怜孤影，征鞍感二毛。",
            "豪鹰双角耸，无计剪蓬蒿。"
        ],
        "notes": "",
        "id": "b7f20d3bc5fad17a02a755928c2c0891"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "夏景 清风左右至",
        "preface": "",
        "paragraphs": [
            "风于万里外，飞动故人情。",
            "如许殷勤至，居然左右清。",
            "吹潮成雪色，入竹已秋声。",
            "珮玉丁丁起，台襟翼翼生。",
            "玉川从此去，列子御之行。",
            "邂逅浮丘老，相携上五城。"
        ],
        "notes": "",
        "id": "b87240d46bcc2fb2899ee9b4ba5a41e0"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "秋景 乞巧文",
        "preface": "",
        "paragraphs": [
            "能拙吾无比，高灵昔有闻。",
            "不知天下巧，乞以世间文。",
            "果列空庭露，香浮入汉云。",
            "天孙何冉冉，柳子盖云云。",
            "有说能要我，无才可赠君。",
            "绛衣持节后，穷达竟何分。"
        ],
        "notes": "",
        "id": "e56dd544e9555bf91f822103e6a659fc"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "秋景 晒书",
        "preface": "",
        "paragraphs": [
            "芸香天上宴，不到野人居。",
            "见说星期夕，闲将腹晒书。",
            "笑人操犊鼻，容我辟蟫鱼。",
            "小勿欺椰子，中从著石渠。",
            "从他便是懒，乞汝巧相如。",
            "此日何堪负，余暄献纳疏。"
        ],
        "notes": "",
        "id": "7c0d0681958627f5518b29e0ca5a167f"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "秋景 牛女年年渡",
        "preface": "",
        "paragraphs": [
            "牛女是谁传，灵桥不待船。",
            "昔年曾此渡，每渡似初年。",
            "此夕须停织，何人更服牵。",
            "星期无了日，河水尚依然。",
            "岁晚长疏隔，人间早弃捐。",
            "瑶池人独处，搔首待君还。"
        ],
        "notes": "",
        "id": "df9ddcc69ab452155479e14f30d72599"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "秋景 机丝虚夜月",
        "preface": "",
        "paragraphs": [
            "不见机边女，当时独月知。",
            "坐令如此夜，虚却理残丝。",
            "缲得扶桑茧，张成锦字词。",
            "弦光空到晓，花影不侵帷。",
            "尺寸知何用，须臾即别离。",
            "小窗思妇懒，不是恤周嫠。"
        ],
        "notes": "",
        "id": "dcaad7eebf03eb54a296ca8ea873582f"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "秋景 秋空日凌凌",
        "preface": "",
        "paragraphs": [
            "最是秋空恝，秋田诉不譍。",
            "夜占常悄悄，日复觉凌凌。",
            "何似春工恻，无端地气腾。",
            "双眉频望极，八翼愈难升。",
            "其雨今若此，如云亦未曾。",
            "小心风不上，涕泗日沾膺。"
        ],
        "notes": "",
        "id": "e299640b62509b40088b11b372c3f085"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "秋景 吹笛月明中",
        "preface": "",
        "paragraphs": [
            "何处吹长笛，千年恨未终。",
            "关山人去后，秋夜月明中。",
            "旷野参差久，寒江滉漾通。",
            "曲终郿县坞，怨彻广寒宫。",
            "海外阴晴异，天涯慷慨同。",
            "江南回首处，歌罢水流东。"
        ],
        "notes": "",
        "id": "84d0a7f059b8e99485458fdf79f614d0"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "秋景 清辉玉臂寒",
        "preface": "",
        "paragraphs": [
            "待得清辉满，中秋两地看。",
            "丹心空自苦，玉臂故应寒。",
            "银汉成冰水，金波满露盘。",
            "西风罗袖薄，落月杵声残。",
            "身世谁知苦，裳衣客最单。",
            "关山同杜老，垂泪忆长安。"
        ],
        "notes": "",
        "id": "849579a4a945ed7457172e00700196c3"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "秋景 月满秋夜长",
        "preface": "",
        "paragraphs": [
            "尘世如天海，团团共月光。",
            "一轮秋正满，百刻夜偏长。",
            "端正惟三五，空明更十方。",
            "萃台犹卓午，梧井欲飞霜。",
            "箭漏迷青海，阑干转上阳。",
            "雪痕留得在，何用促扶桑。"
        ],
        "notes": "",
        "id": "e46eda68eeac00489b7ee102ea011c70"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "秋景 月色醉远客 其一",
        "preface": "",
        "paragraphs": [
            "明月有佳色，客中迷远游。",
            "自应眠不得，更似醉时留。",
            "玉屑凉堪吸，金波香欲浮。",
            "顿忘乡国恨，如在酒家楼。",
            "鸾镜惊相对，霓裳卒未休。",
            "天风扶我起，不用典貂裘。"
        ],
        "notes": "",
        "id": "90245fe9cb30d96612357c17d19ed4ee"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "秋景 月色醉远客 其二",
        "preface": "",
        "paragraphs": [
            "远客坐长夜，缠绵月色留。",
            "明知不是醉，为尔更无愁。",
            "玉雪三千界，金波十二楼。",
            "谪仙迷采石，小杜在扬州。",
            "雁背如流水，蛾眉也白头。",
            "一声长啸起，满眼故山秋。"
        ],
        "notes": "",
        "id": "475b002f9a7701f888de685a01c18db2"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "秋景 卿月升仙掌",
        "preface": "",
        "paragraphs": [
            "卿在郎星上，瑶台第一层。",
            "已如金掌迥，又得月华升。",
            "近与公相似，清如贵未曾。",
            "铜仙千尺表，玉指一轮冰。",
            "天下名公子，秋风老茂陵。",
            "衰兰千里道，垂泪记觚棱。"
        ],
        "notes": "",
        "id": "fcb2c7f4b37bb09f1c0d52b515c0871f"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "秋景 把钓待秋风",
        "preface": "",
        "paragraphs": [
            "长夏如年日，萧然把钓终。",
            "欲知临水意，政自待秋风。",
            "岂是羊裘者，相从渔社中。",
            "何心思觅鲙，极目望来鸿。",
            "天下无知己，溪边自老翁。",
            "六鳌闲入手，不是学任公。"
        ],
        "notes": "",
        "id": "73018a637cfb8ec487037fba7c752721"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "秋景 秋风白云飞",
        "preface": "",
        "paragraphs": [
            "风起秋尘外，山空海又围。",
            "疏疏黄叶外，渺渺白云飞。",
            "扫地驱残暑，林烟带落晖。",
            "空明仙仗过，夭矫玉龙归。",
            "中野悲游子，苍梧迎帝妃。",
            "回首汾水上，不觉泪沾衣。"
        ],
        "notes": "",
        "id": "6f7a0a5c86a7fe88b0c8d87dace1d80d"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "秋景 秋风思鲈莼",
        "preface": "",
        "paragraphs": [
            "秋风已如此，游子复何为。",
            "蕉鹿空形役，莼鲈绕梦思。",
            "凉天新雁过，旅思白鸥知。",
            "雪色松江鲙，银光笠泽丝。",
            "人生归去好，乡味寄来迟。",
            "尚觉姜难致，令人忆左慈。"
        ],
        "notes": "",
        "id": "3ee3f4f07789287481de9d473f1613b1"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "秋景 闭门感秋风",
        "preface": "",
        "paragraphs": [
            "世路故当穷，兴亡一转蓬。",
            "闭门羞俗子，仰屋感秋风。",
            "旧日施行马，如今掩候虫。",
            "了然一叶下，从此万山空。",
            "岁月玄蝉槁，乾坤白雁通。",
            "荒凉今又在，吹笛月明中。"
        ],
        "notes": "",
        "id": "826484c7c40ae4dd470ba328a1f7f93d"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "秋景 秋高风怒号",
        "preface": "",
        "paragraphs": [
            "万里秋风下，还惊扫地高。",
            "不因茅屋怒，全向树梢号。",
            "寥廓归云尽，荒寒晚吹豪。",
            "黑摧淝水阵，白卷浙江涛。",
            "过耳鸣鹘羽，连山掣戴鳌。",
            "空林无落叶，拾得海凫毛。"
        ],
        "notes": "",
        "id": "16f07f82899bb51c9d93b19eb5787913"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "秋景 夜雨更秋风",
        "preface": "",
        "paragraphs": [
            "世事惟孤枕，吾生尚转蓬。",
            "共谁堪夜雨，何意更秋风。",
            "已是霖铃苦，何当刻漏终。",
            "又闻翻溟滓，不是滴梧桐。",
            "衰壑鸣蛩外，寒灯落叶中。",
            "忽明天似水，万里附冥鸿。"
        ],
        "notes": "",
        "id": "b8959b55b1151bfa9f9c0ffa8d79eb2a"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "秋景 秋风生桂枝",
        "preface": "",
        "paragraphs": [
            "又胜春风处，秋芳宇宙清。",
            "由来天路远，几许桂枝生。",
            "古道寒云色，空山落叶声。",
            "忽看金粟缀，如在蕊宫行。",
            "香入铜盘饮，根愁玉斧惊。",
            "小山人倚袖，延伫不胜情。"
        ],
        "notes": "",
        "id": "8dfa1bcf72653cc4ac492df250858d70"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "秋景 疏雨滴梧桐",
        "preface": "",
        "paragraphs": [
            "疏雨兼长夜，巴山信未通。",
            "寥寥深院落，滴滴在梧桐。",
            "泪与簷相续，听如漏未终。",
            "寒飘金井上，愁入碧阶空。",
            "楚水孤蓬暝，吴宫落叶红。",
            "霖铃南内晓，今古此声中。"
        ],
        "notes": "",
        "id": "083288f9a3bc816e6b3327c8ab2b8300"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "秋景 风雨近重阳",
        "preface": "",
        "paragraphs": [
            "白发惊秋晚，青云认故乡。",
            "乾坤愁老眼，风雨近重阳。",
            "吹得沾衣湿，寒添落帽狂。",
            "未知明日是，还忆去年将。",
            "北阙风流远，东篱世故长。",
            "无人知叔子，登览自怜伤。"
        ],
        "notes": "",
        "id": "dc7cea93e6c28bf884c98f38afec8cb0"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "秋景 于今九日至",
        "preface": "",
        "paragraphs": [
            "九日各堪爱，西风岁岁深。",
            "长因思往事，忽已至于今。",
            "不谓秋将晚，几如老见侵。",
            "篱边成独往，天际起轻阴。",
            "此会知谁健，明朝肯重寻。",
            "山高休更上，别自有伤心。"
        ],
        "notes": "",
        "id": "fc5c344a5a1cb1191da4d29462bd9084"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "秋景 窗空雨声晚",
        "preface": "",
        "paragraphs": [
            "枕上闻秋雨，愁声万古同。",
            "孰知残夜晓，冷浸一窗空。",
            "窈窕闲筝雁，交疏结网虫。",
            "卧听千叶雨，不似五更风。",
            "渭水人分内，巴山客梦中。",
            "山城清漏断，惟是滴梧桐。"
        ],
        "notes": "",
        "id": "d62eb5fe8f2a1e07918d0b942225a17a"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "秋景 悠然见南山",
        "preface": "",
        "paragraphs": [
            "异代羲皇上，余生晋宋间。",
            "悠然无一事，政尔见南山。",
            "西曲风流远，东篱意思闲。",
            "吹衣凉浩荡，矫首碧孱颜。",
            "双蝶来何晚，白云相与还。",
            "是中秦博士，相识少相关。"
        ],
        "notes": "",
        "id": "cdb7e33e872b0b532f7472d6669db5db"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "秋景 寒城菊自花",
        "preface": "",
        "paragraphs": [
            "菊满荒城道，余生一笑难。",
            "地非行乐旧，花自向人寒。",
            "风雨何登览，江山共屈蟠。",
            "无人簪帽去，有蝶绕篱看。",
            "此处尤堪赏，明朝已是残。",
            "渊明生晋晚，不及禊高兰。"
        ],
        "notes": "",
        "id": "91c9d23acaaa7c3afe9f653cae93cb49"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "秋景 十日菊",
        "preface": "",
        "paragraphs": [
            "一年看九九，十日见炎凉。",
            "菊有霜前操，人无节后香。",
            "就令无宿酒，也不似重阳。",
            "一夜寒英老，多情旧雨黄。",
            "帽如前度落，蝶更几时忙。",
            "我不知何夕，相收足晚凉。"
        ],
        "notes": "",
        "id": "883330a08c2a9489983df2ab1239b9b6"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "秋景 客愁连蟋蟀",
        "preface": "",
        "paragraphs": [
            "梧桐惊客梦，去住两茫然。",
            "晓觉鸡鸣未，愁惟蟋蟀连。",
            "江湖无汉地，家世本秦川。",
            "唧唧月共语，涓涓人独眠。",
            "青灯寒四壁，衰鬓织千年。",
            "唐晋他人有，荒凉故殿前。"
        ],
        "notes": "",
        "id": "175ec0836b91b0761902c215e2c7d86d"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "秋景 蛩响乱秋阴",
        "preface": "",
        "paragraphs": [
            "蛩响何千百，人情自不禁。",
            "余哀动邻壁，最苦乱秋阴。",
            "泣尽相思梦，惊残劝织心。",
            "露深虫语语，月黑雁沈沈。",
            "坏壁岁年远，长门日夜深。",
            "手摩铜雀雨，和汝一长吟。"
        ],
        "notes": "",
        "id": "0d2e41095812dcc0dafea27cceefee7e"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "秋景 鹤唳清露垂",
        "preface": "",
        "paragraphs": [
            "一叶寒金井，惟应独鹤知。",
            "空山今夕泪，清露满空垂。",
            "华表归来后，琴心感慨时。",
            "寥寥天不问，湛湛夜何其。",
            "富贵朝田薤，琅玕月地芝。",
            "人间长似水，搔首梦为谁。"
        ],
        "notes": "",
        "id": "a3f67168381e2af228d9ef7aac4fe5b6"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "秋景 门掩候虫秋 其一",
        "preface": "",
        "paragraphs": [
            "四壁可谁语，一年将次休。",
            "村行落叶晚，门掩候虫秋。",
            "影有斜灯吐，贫无过客偷。",
            "蚓号残月冷，蛩语故宫愁。",
            "馆驿邻机叹，关山古戍留。",
            "幽人推梦起，江海有孤舟。"
        ],
        "notes": "",
        "id": "48a1b57ba9fc0c11b2eadadfaad21fd2"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "秋景 门掩候虫秋 其二",
        "preface": "",
        "paragraphs": [
            "候虫鸣寂寂，秋老独何村。",
            "怨语动行路，居人卧掩门。",
            "无谁倚朱户，随意闭黄昏。",
            "岁暮已如此，蛩声胡与言。",
            "孤灯销驿梦，残月落空垣。",
            "白雁来天地，何由见泪痕。"
        ],
        "notes": "",
        "id": "128cafe085ee8c04831b15f3b42be630"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "秋景 天清木叶闻",
        "preface": "",
        "paragraphs": [
            "天意清如水，何曾染世氛。",
            "秋风何处起，木叶朅来闻。",
            "野有牛羊下，高无鸿雁群。",
            "凉惊枝上坠，声向静中分。",
            "霜井婵娟泪，冰沟冥漠君。",
            "断肠题柿湿，一半是行云。"
        ],
        "notes": "",
        "id": "71080cfb7f51f5818bc00b8063ff3d40"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "秋景 出逢危叶落 其一",
        "preface": "",
        "paragraphs": [
            "举眼秋萧索，乾坤岂不容。",
            "叶因危后落，身是出时逢。",
            "古木犹当道，西风小倚筇。",
            "峥嵘如解羽，零乱复寒蛩。",
            "薄似佳人命，飘如去国踪。",
            "小山留我止，香月自重重。"
        ],
        "notes": "",
        "id": "9fabf14bd976fb9ad32cd711f5973a91"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "秋景 出逢危叶落 其二",
        "preface": "",
        "paragraphs": [
            "四顾欲何之，逢秋出自悲。",
            "万山青未了，一叶落何危。",
            "未肯哀穷巷，还因立别歧。",
            "有风惊槁木，如鸟坠高枝。",
            "梧柳同如此，江湖事可知。",
            "月明疏影出，踏踏露巢欹。"
        ],
        "notes": "",
        "id": "8f12724b05efdf542869ca6668f68010"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "秋景 远客坐长夜",
        "preface": "",
        "paragraphs": [
            "身是秋风客，游梁更赋梁。",
            "此时家在远，独坐夜偏长。",
            "岁月黑貂晚，江湖白雁霜。",
            "乌皮人兀兀，蟾影海茫茫。",
            "扣角余三叹，闻鸡悄四荒。",
            "炉烟秋伏枕，谁念待班行。"
        ],
        "notes": "",
        "id": "6378c35862286491505cf29ce3514051"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "秋景 芙蓉红岸湿",
        "preface": "",
        "paragraphs": [
            "岸柳似衰容，高花忽数重。",
            "红光荡人意，清露湿芙蓉。",
            "秾丽秋深见，攀翻木末逢。",
            "便疑江濯锦，不是隰游龙。",
            "寒倚惊裙溅，云归悄梦踪。",
            "霜风多意思，残日挂高舂。"
        ],
        "notes": "",
        "id": "35256baff4b56a1ea19a0dd0a4d6c5b5"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "秋景 庭榴剖朱实",
        "preface": "",
        "paragraphs": [
            "榴压中庭坠，冰盘荐玉壶。",
            "西风吹转绿，嘉实剖来朱。",
            "摘向栏干近，安除海外无。",
            "微醺揎绛袖，一笑灿明珠。",
            "酸彻邻机齿，凉生浴锦肤。",
            "冷思当日艳，血色盛罗襦。"
        ],
        "notes": "",
        "id": "a9855dd177f255cb6018e640c0e6dbe1"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "秋景 雁南归",
        "preface": "",
        "paragraphs": [
            "天阔雁何之，沈云字字稀。",
            "明知从北至，又说是南归。",
            "兵气侵行急，河声背影微。",
            "江湖霜信远，城郭主人非。",
            "不惜惊弦得，惟忧系帛遗。",
            "河梁人惜别，似尔不能飞。"
        ],
        "notes": "",
        "id": "3012b5c05f1ce63fff742e4fca01dd94"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "秋景 鹭于飞 其一",
        "preface": "",
        "paragraphs": [
            "沧洲开晚景，莽苍更依稀。",
            "有鹭从中起，于天尽处飞。",
            "数丝风冉冉，一片雪晖晖。",
            "外路迷乡国，天风起我衣。",
            "远游寻鹤侣，近不为鱼肥。",
            "西塞山边雨，渔蓑独自归。"
        ],
        "notes": "",
        "id": "e5aefb5c152e7371ce065d6cdb7ec7a0"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "秋景 鹭于飞 其二",
        "preface": "",
        "paragraphs": [
            "鹭闲如可语，飞去复何图。",
            "但见振兮振，不知于此于。",
            "难令公子浊，似是列仙癯。",
            "近逼孤云小，遥看点雪无。",
            "沧洲何尔我，白发自江湖。",
            "风雨鱼歌外，玄真逝与俱。"
        ],
        "notes": "",
        "id": "a9997e637787d63c619babf3062b153c"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "秋景 时菊委严霜",
        "preface": "",
        "paragraphs": [
            "论菊何心傲，生时失众芳。",
            "未须多晚节，政似委严霜。",
            "北地飞飞击，东篱冉冉黄。",
            "屑冰和露下，薄命有谁当。",
            "客去重阳远，花寒一夜长。",
            "朝来有佳色，未放早梅香。"
        ],
        "notes": "",
        "id": "535e141896f5f60a0304e071d0cea150"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "秋景 江动月移石",
        "preface": "",
        "paragraphs": [
            "石是龙眠处，终无石可扛。",
            "未应江动月，自是月移江。",
            "本似岷山雪，今为岭表泷。",
            "是谁惊兔杵，失却钓鱼矼。",
            "投渚天为碎，蹲磻影忽双。",
            "桂轮无侧匿，眼眼似窥窗。"
        ],
        "notes": "",
        "id": "c11230e0e866fa1186980ad925ffd092"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "秋景 日出篱东水",
        "preface": "",
        "paragraphs": [
            "雨以田为壑，疏篱野水中。",
            "忧天沈到底，有日出其东。",
            "或谓扶桑巧，谁知梦峡空。",
            "勿朝蓬海白，满眼菊花红。",
            "屐响初来客，墙暄到老翁。",
            "洗光吾镜曲，一笑弄丸同。"
        ],
        "notes": "",
        "id": "c830e82c4ad16f9fcc5f8db025bd5c81"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "秋景 夕阳如有意",
        "preface": "",
        "paragraphs": [
            "又自欲昏黄，高高上夕阳。",
            "殷勤如有意，迟暮起相望。",
            "牛背笛三弄，桑榆锦一张。",
            "向人添晼晚，容我更疏狂。",
            "过雨天如改，穿花日尚长。",
            "鲁阳三舍远，人世未须忙。"
        ],
        "notes": "",
        "id": "ffc85cc550789c2cc51b347edb542c2b"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "秋景 山园细路高",
        "preface": "",
        "paragraphs": [
            "不是终南径，山中取遁逃。",
            "小园何所有，细路未应高。",
            "已恨锄荒菊，何堪弹种桃。",
            "梯飚那可上，镵雪误相遭。",
            "石卧当途虎，藤穿汲涧猱。",
            "天机分瀑布，应念瓮畦劳。"
        ],
        "notes": "",
        "id": "1297ca6b1067d3f019fe1a90539bd4d2"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "冬景 冬日可爱",
        "preface": "",
        "paragraphs": [
            "此日荷天公，宁须挟纩重。",
            "一寒偏更老，可爱莫如冬。",
            "不恨乘驹隙，犹愁闭烛龙。",
            "身如花正午，春入眼偏浓。",
            "有喜融霜鬓，何堪借酒容。",
            "至尊何处在，流涕献无从。"
        ],
        "notes": "",
        "id": "b3215eec948300f0d3fade86e244d10d"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "冬景 负暄",
        "preface": "",
        "paragraphs": [
            "虽霜晴可爱，容我俯前轩。",
            "纵是围燕玉，何如负赵暄。",
            "自怜鲐背痒，敢负太阳恩。",
            "已觉曲身直，犹胜挟纩温。",
            "衰年知潦倒，造物足温存。",
            "尚有葵心在，何因献至尊。"
        ],
        "notes": "",
        "id": "51f263a13aff4a59839d76ac8268eb08"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "冬景 地炉煨榾柮",
        "preface": "",
        "paragraphs": [
            "片地为炉古，长镵斫雪来。",
            "蒲团容膝坐，榾柮向人煨。",
            "凿破昆山璞，方如煖阁开。",
            "一根深雨露，四壁涨烟煤。",
            "光怪浮螭吻，云星拨芋魁。",
            "朱门香兽拥，何意早成灰。"
        ],
        "notes": "",
        "id": "6c5c5572135bcd1beb8d142b20250c69"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "冬景 舟雪洒寒灯",
        "preface": "",
        "paragraphs": [
            "舟雪那知重，惊沙洒未干。",
            "暮云千里合，远客一灯寒。",
            "飞絮漫空起，推蓬倚醉看。",
            "风缸青闪闪，水驿白漫漫。",
            "隔岸如渔火，无人共钓滩。",
            "闭门安道梦，月黑溯归难。"
        ],
        "notes": "",
        "id": "2ea3c9d5a834d5d790844d54e20acd88"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "冬景 炉存火似红",
        "preface": "",
        "paragraphs": [
            "向火火无功，炉中本不空。",
            "尤存尤自冷，似有似无红。",
            "围共香团兽，烧余焰吐虹。",
            "寒威侵铄处，光气吐吞中。",
            "尚觉身成曲，惟应笑是烘。",
            "个中明点雪，万古不曾融。"
        ],
        "notes": "",
        "id": "ff295423da0fbb4fd9747435f3ab3861"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "冬景 孤舟蓑笠翁",
        "preface": "",
        "paragraphs": [
            "泛泛水晶宫，孤舟凛欲东。",
            "短蓑并篛笠，举世一渔翁。",
            "大雪三千界，轻舠尺八空。",
            "无衣寒独速，皓首败天公。",
            "乘雁双凫外，斜风细雨中。",
            "羊裘差好事，聱钓不相同。"
        ],
        "notes": "",
        "id": "93d185e82b8c8466907451b193d10db4"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "冬景 独钓寒江雪",
        "preface": "",
        "paragraphs": [
            "一雪寒如此，何人立钓矼。",
            "不知身入画，独自影临江。",
            "未必鱼吞粒，惟应鹭作双。",
            "风吹沙皓皓，天阔水淙淙。",
            "归去村边路，看来缆失桩。",
            "夜深谁访旧，推月倚蓬窗。"
        ],
        "notes": "",
        "id": "8b72f77924c70455b39da01a41980142"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "冬景 深山催短景",
        "preface": "",
        "paragraphs": [
            "曝背无余地，冬晴直万金。",
            "是谁催短景，政尔碍山深。",
            "鸟道空中小，猿啼底处寻。",
            "清霜经晓湿，红日半天沈。",
            "隠士三竿梦，宫人一线心。",
            "百年浑似此，何处惜光阴。"
        ],
        "notes": "",
        "id": "63d5ba3950dd26866f68dc135c8e5c0e"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "冬景 至后日初长",
        "preface": "",
        "paragraphs": [
            "至后晴堪定，阳来蔼未央。",
            "是虽年已晚，最喜日初长。",
            "自报黄钟动，谁将弱线量。",
            "荒寒无刻漏，宿昔已昏黄。",
            "天上开南陆，人间入寿乡。",
            "鲁阳惊昨梦，辛苦系扶桑。"
        ],
        "notes": "",
        "id": "4e19e7abb6d182fb37bdd800ed2908cb"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "冬景 绣纹添弱线",
        "preface": "",
        "paragraphs": [
            "自取天章绣，深宫漏不闻。",
            "弱添今日线，闲认旧时纹。",
            "明丽千枝锦，蒙茸五色云。",
            "忽惊花样少，不为女工勤。",
            "缕结期千载，晴悭暖一分。",
            "隔窗谁似醉，睡冷篆炉薰。"
        ],
        "notes": "",
        "id": "176057c72f19fd668b78e600427e113a"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "冬景 梅开不自觉",
        "preface": "",
        "paragraphs": [
            "度度看梅来，犹疑早计哉。",
            "相逢如有待，不自觉全开。",
            "每念苔枝雪，犹颁玉镜台。",
            "忽能同我笑，知复为谁催。",
            "有语为春误，何心待月来。",
            "老夫乘兴耳，不作剡溪回。"
        ],
        "notes": "",
        "id": "084239bb85348b54be095463a4f17ed6"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "冬景 疏影",
        "preface": "",
        "paragraphs": [
            "梅影明于画，空阶扫不除。",
            "自然清意别，比似众枝疏。",
            "明艳寒空里，孤梢落叶余。",
            "溪横残雪久，日映碧窗虚。",
            "竹暗愁相并，花寒瘦亦如。",
            "临流羞白发，惟尔独华予。"
        ],
        "notes": "",
        "id": "1b85ad08f8adc314a49e098a13ee7130"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "冬景 梅蕊惊眼",
        "preface": "",
        "paragraphs": [
            "又是梅新蕊，寒凋季子裘。",
            "抚时惊岁晚，满眼使人愁。",
            "江路春如许，阑干泪不收。",
            "别君从灞水，举目在扬州。",
            "月已成孤影，花应怪白头。",
            "数声羌笛弄，忍见坠珠楼。"
        ],
        "notes": "",
        "id": "745dc3edcb22c002542478ccaac5ff6d"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "冬景 官梅动诗兴",
        "preface": "",
        "paragraphs": [
            "官路行人老，梅开客过时。",
            "徘徊深动兴，放浪自吟诗。",
            "水驿兼山驿，南枝更北枝。",
            "终然无一句，何以寄相思。",
            "岁月题梁在，风霜牧笛知。",
            "北人休系马，余恨寄他谁。"
        ],
        "notes": "",
        "id": "f51ac045d50e1b9a011f88efc86a1e36"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "冬景 聊寄一枝春",
        "preface": "",
        "paragraphs": [
            "故知花可惜，聊以赠相思。",
            "与子别多日，先春有一枝。",
            "荒凉逢雁过，辛苦折琼贻。",
            "北客遥簪雪，东风早驿诗。",
            "吾衰如雪白，到日是年时。",
            "若待青青子，寻芳计已迟。"
        ],
        "notes": "",
        "id": "082981ce1abc569a20a0e013f25228e0"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "冬景 汉节梅花外",
        "preface": "",
        "paragraphs": [
            "十九年辞汉，花如旧日开。",
            "自持天外节，谁寄陇头梅。",
            "死恨节旄尽，生知仗信来。",
            "春风横浦驿，夜雪满乡台。",
            "插鬓人空老，沈云雁未回。",
            "何因香入月，下照拂云堆。"
        ],
        "notes": "",
        "id": "b9f9e1d637a3a733532068b2f1d0e334"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "月",
        "preface": "",
        "paragraphs": [
            "霓裳声里一攧，如今是第几轮。",
            "赤壁黄楼都在，古今多少愁人。"
        ],
        "notes": "",
        "id": "0135a3e8b0fedafaaa00b1d46d6bbeff"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "文姬归汉图",
        "preface": "",
        "paragraphs": [
            "鹊巢覆绝孔文举，锦衾裹葬杨德祖。",
            "铜雀春风歌舞长，独征凄然故人女。",
            "故人有女胜无儿，满眼兴亡身属谁。",
            "琴烧笛折筝灰冷，闾巷草深归忍饥。",
            "美人用事单于国，细马驼金为余北。",
            "曾从过鴈偕书看，又向枯鱼寄声得。",
            "胡笳日听心自哀，天遣前朝汉使来。",
            "穹庐抱子送于野，欲去欲住真难哉。",
            "大儿牵衣小儿乳，割乳分携泪如雨。",
            "放马儿啼渐不闻，肠断一如初遇掳。",
            "画图巧画欲无声，不尽贤王子母情。",
            "踟蹰拳跼各有态，未必日莫分驰能。",
            "天长地久何终极，事已不堪回首觅。",
            "草无南北是青青，云有朝昏长羃羃。",
            "琵琶恨绝妒难消，海上羝儿梦岂遥。",
            "入见玉关天似锦，归从金马晓当朝。",
            "容仪憔悴恩无骨，记问荒唐存又没。",
            "卫郎去我墓何斯，魏史亲人礼难越。",
            "当时一女赎元身，乱代流离更可闻。",
            "天南地北有归路，四海九州无故人。"
        ],
        "notes": "",
        "id": "df281e7421c32f8013535c01b2b65bdf"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "和答李德臣",
        "preface": "",
        "paragraphs": [
            "忍寒一百五，开落何匆匆。",
            "华堂托孤根，弃我荆棘中。",
            "味言随时变，茗薄酪自浓。",
            "蛱蝶金缕衣，更为悦己容。",
            "虽无蛾眉妬，怀抱常忡忡。"
        ],
        "notes": "",
        "id": "97b80988011c482d71b48fa67842aa52"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "里门高",
        "preface": "",
        "paragraphs": [
            "里门高，里门坏，百年风雨何足怪。",
            "但怜谁受沐猴烹，子孙不见乌江败。",
            "人人知笑不知戒，春草茫茫雉争界。"
        ],
        "notes": "",
        "id": "7a1abdb17bba0227b9186911c30decad"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "谢客起早自嘲",
        "preface": "",
        "paragraphs": [
            "笔起春如海，辞穷客到家。",
            "敲门嗔不应，只是隔梅花。"
        ],
        "notes": "",
        "id": "ef7a6ef6912dc3f068a3ec74f1adec31"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "柳意",
        "preface": "",
        "paragraphs": [
            "独坐观柳色，一一如我须。",
            "一日一日深，一年一年枯。",
            "人言青胜我，安得白于吾。"
        ],
        "notes": "",
        "id": "a5930686a6923af167e8291af0501b47"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "文文山画像赞",
        "preface": "",
        "paragraphs": [
            "闲居忽忽，万古咄咄。",
            "天风惨然，如动生发。",
            "如何寻约，亦念束刍。",
            "岂其英爽，犹累形躯。",
            "同时之人，能不颡泚。",
            "昔忌其生，今妒其死。"
        ],
        "notes": "",
        "id": "066b94b12799d199fe51e10b2d641cfd"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "读杜拾遗百忧集行有感",
        "preface": "",
        "paragraphs": [
            "余生行年将六十，不知何者为忧戚。",
            "富贵不骄贫贱安，以此存心度朝夕。",
            "往年承乏佐中书，大官羊膳供堂食。",
            "只今赐老作编氓，衣食信天无固必。",
            "陋巷箪瓢如素居，不管茅茨春雨湿。",
            "门前载酒求赋诗，锦轴牙签日堆积。",
            "在官不置附郭田，既老翻得稽古力。",
            "毁誉都忘月旦评，姓名不上春秋笔。",
            "朝米不烦邻僧送，暮米不烦太仓籴。",
            "我亦一饭不忘君，文人相轻所不及。",
            "伤哉白首杜拾遗，入蜀还秦劳辙迹。",
            "文章盖世亦何为，妻子相看百忧集。"
        ],
        "notes": "",
        "id": "9e81743c8de5b75da128ce6e3006e64b"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "赠制笔生许文瑶",
        "preface": "",
        "paragraphs": [
            "许生精艺谁可及，材用刚柔以制笔。",
            "水盆洗出紫兔毫，便觉文章生羽翼。",
            "蒙恬将军为动色，为是秦王旧时物。",
            "丞相斯曾从驾行，载此篆书封禅碣。",
            "从秦至今几千载，兔尚存皮竹可采。",
            "利济天下功不有，入手千人万人爱。",
            "我昔为郎居粉署，用笔唯于许生取。",
            "轻衫日对紫薇花，写遍江淹梦中句。"
        ],
        "notes": "",
        "id": "4a502624af75c0d887c770ec7c7ccba4"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "苏李泣别图",
        "preface": "",
        "paragraphs": [
            "事已矣，泣何为。",
            "苏武节，李陵诗。",
            "噫。"
        ],
        "notes": "",
        "id": "6dd77e15b042b9f863a8e044f4efb5e9"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "龙雾洲雪",
        "preface": "",
        "paragraphs": [
            "此处几人行，隔波摇暮晴。",
            "洲回江似玦，山远雪如城。",
            "离合看双橹，荒寒又一程。",
            "今年梅未醉，最觉别来轻。"
        ],
        "notes": "",
        "id": "f1ace579a4301deb0a6b2f2ad1ccb4dd"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "清明日偶成",
        "preface": "",
        "paragraphs": [
            "海日高高天欲斜，断桥无复听呕哑。",
            "墓中酩酊已千载，陌上清明有几家。",
            "已老愈疎唯酒盏，更晴相看是梅花。",
            "年年春怨深如昨，莫把无涯恨有涯。"
        ],
        "notes": "",
        "id": "440c83ae167a93f20603786417ccca5d"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "渔歌效陈自堂作",
        "preface": "",
        "paragraphs": [
            "石头城落淮水，刘郎浦对伍洲。",
            "越沼吴湖安在，月明人唱湖州。"
        ],
        "notes": "",
        "id": "049769e1d8fe10546812f96b551d355c"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "探梅四绝  其一",
        "preface": "",
        "paragraphs": [
            "江天欲雪未雪时，绝江探梅馿倒骑。",
            "空中著我方成画，乱后逢花且赋诗。"
        ],
        "notes": "",
        "id": "93a3ddc778d751a58ca501b159895645"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "探梅四绝  其二",
        "preface": "",
        "paragraphs": [
            "钧天远远月斜斜，归客迢遥未到家。",
            "一色白云天似雪，和衣和雪宿梅花。"
        ],
        "notes": "",
        "id": "d66ada908d3e480e7e752017d36c34fc"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "探梅四绝  其三",
        "preface": "",
        "paragraphs": [
            "后五百年无放翁，狂歌醉舞与谁同。",
            "渔人入得桃花洞，犹有梅花路未通。"
        ],
        "notes": "",
        "id": "9f5e897bbb33bafa8aa0fc7bf91b1c52"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "探梅四绝  其四",
        "preface": "",
        "paragraphs": [
            "冷蕊何心识老逋，芳名从此落西湖。",
            "风霜未改幽坚操，第立花前讳玉奴。"
        ],
        "notes": "",
        "id": "316755aec00fc25a6f8d9334c9cdf731"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "题宣和双蟹图卷",
        "preface": "",
        "paragraphs": [
            "讲余几暇谏书空，艮岳江湖入眼中。",
            "郭索能令天一笑，画图何必面春风。"
        ],
        "notes": "",
        "id": "725b9cfc6a5460c21d114e660e384ff2"
    },
    {
        "author": "刘辰翁",
        "dynasty": "宋",
        "type": "诗",
        "rhythmic": "",
        "title": "题永兴寺双罗汉树",
        "preface": "",
        "paragraphs": [
            "胜游重过日，双鬓已如秋。",
            "古树连云干，苍枝傍日浮。",
            "阴垂先代影，僧似六朝幽。",
            "翠藓横铺地，相贪竟日留。"
        ],
        "notes": "",
        "id": "f8fa775726bfe1e99feeb8eaba8bb2c3"
    }
]