[
    {
        "author": "朱明之",
        "dynasty": "宋",
        "type": "诗",
        "rhythmic": "",
        "title": "岁暮呈王介甫平甫",
        "preface": "",
        "paragraphs": [
            "岁暮远为客，一身归计深。",
            "尘沙日翳翳，雨雪夜阴阴。",
            "喜色开南信，悲怀动北琴。",
            "感时须寂寞，何独少陵心。"
        ],
        "notes": "",
        "id": "bf2923fe3a1df6f8c039b983ccaa3797"
    },
    {
        "author": "朱明之",
        "dynasty": "宋",
        "type": "诗",
        "rhythmic": "",
        "title": "尘土呈介甫",
        "preface": "",
        "paragraphs": [
            "尘土纷纷起处微，祇随风力乱嘘吹。",
            "高张白雾横宫阙，低引轻云暗路歧。",
            "坐客昏蒙归耳目，行人斑白上须眉。",
            "谁知霶霈天飞雨，洗涤轻浮会有时。"
        ],
        "notes": "",
        "id": "3ba06549d1da258fa71d34e9bc1e39b6"
    },
    {
        "author": "朱明之",
        "dynasty": "宋",
        "type": "诗",
        "rhythmic": "",
        "title": "羁旅呈王介甫",
        "preface": "",
        "paragraphs": [
            "羁旅迫岁晚，班毛混满簪。",
            "游无果下马，坐乏囊中金。",
            "尘涨风声满，天昏雪气深。",
            "幸闻清论数，竟日解悲吟。"
        ],
        "notes": "",
        "id": "71d446b8cfccd094c4c12d746a586ddc"
    },
    {
        "author": "朱明之",
        "dynasty": "宋",
        "type": "诗",
        "rhythmic": "",
        "title": "次韵介甫怀舒州山水见示之什",
        "preface": "",
        "paragraphs": [
            "皖上相逢昔少留，登楼隐几听鸣鸠。",
            "山峰游处今何在，溪水流来此有不。",
            "就食四方甘不系，为生一世信长浮。",
            "共知局促京沙里，回首当时始觉羞。"
        ],
        "notes": "",
        "id": "e4792f74b830aa8513ba675e3c2d2707"
    },
    {
        "author": "朱明之",
        "dynasty": "宋",
        "type": "诗",
        "rhythmic": "",
        "title": "因忆灊楼读书之乐呈介甫",
        "preface": "",
        "paragraphs": [
            "忆昨灊楼幸久留，乾坤谈罢论雎鸠。",
            "它时已恨相从少，此日能忘共学不。",
            "南去溪山随梦断，北来身世若云浮。",
            "行藏愿与君同道，祇恐蹉跎我独羞。"
        ],
        "notes": "",
        "id": "d73f6f58c104693c8dec72337c48ec22"
    },
    {
        "author": "朱明之",
        "dynasty": "宋",
        "type": "诗",
        "rhythmic": "",
        "title": "寄王荆公忆江阴",
        "preface": "",
        "paragraphs": [
            "城上城隍古镜中，城边山色翠屏风。",
            "鱼虾接海随时足，稻米连湖逐岁丰。",
            "太伯人民堪教育，春申沟港可疏通。",
            "朱轮天使从君欲，异日能忘笑语同。"
        ],
        "notes": "",
        "id": "f16c3eed963efd8a7fc43e8df3dfe32d"
    }
]