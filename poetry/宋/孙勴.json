[
    {
        "author": "孙勴",
        "dynasty": "宋",
        "type": "诗",
        "rhythmic": "",
        "title": "访王主簿同泛菊茶",
        "preface": "",
        "paragraphs": [
            "妍暖春风荡物华，初回午梦颇思茶。",
            "难寻北苑浮香雪，且就东篱撷嫩芽。"
        ],
        "notes": "",
        "id": "eda7852921546608c039bcf7450d7e14"
    },
    {
        "author": "孙勴",
        "dynasty": "宋",
        "type": "诗",
        "rhythmic": "",
        "title": "题靖节祠  其一",
        "preface": "",
        "paragraphs": [
            "先生拂衣归柴桑，视时富贵犹粃糠。",
            "义心耻食易代粟，督邮于我何低昂。"
        ],
        "notes": "",
        "id": "527a57b04aabdd5ac27b3154b7b9aeae"
    },
    {
        "author": "孙勴",
        "dynasty": "宋",
        "type": "诗",
        "rhythmic": "",
        "title": "题靖节祠  其二",
        "preface": "",
        "paragraphs": [
            "五字高吟酒一瓢，庐山千载想风标。",
            "至今门外青青柳，似向东风懒折腰。"
        ],
        "notes": "",
        "id": "a17df6167919acdeab943239acf10176"
    }
]