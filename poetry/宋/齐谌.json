[
    {
        "author": "齐谌",
        "dynasty": "宋",
        "type": "诗",
        "rhythmic": "",
        "title": "和陈倩曾公岩韵",
        "preface": "",
        "paragraphs": [
            "天作地藏知几年，公来因得茂林间。",
            "谁言物外真仙境，祇接人居近郭山。",
            "石乳望中苍玉坠，泉源深处卧龙闲。",
            "行看再为苍生起，乘兴从容重返还。"
        ],
        "notes": "",
        "id": "c42d8b1237e7d52b10096cf7a883da7f"
    },
    {
        "author": "齐谌",
        "dynasty": "宋",
        "type": "诗",
        "rhythmic": "",
        "title": "和刘谊老君岩韵  其一",
        "preface": "",
        "paragraphs": [
            "巨石何年此结成，老君肖像亦强名。",
            "以身为患言犹在，谩使时人分重轻。"
        ],
        "notes": "",
        "id": "37cedaebf86aad3d1ca3926237a39091"
    },
    {
        "author": "齐谌",
        "dynasty": "宋",
        "type": "诗",
        "rhythmic": "",
        "title": "和刘谊老君岩韵  其二",
        "preface": "",
        "paragraphs": [
            "岩前流水碧潺潺，鹤驭翩翩去弗还。",
            "堪笑世人求不死，岂知道在有无间。"
        ],
        "notes": "",
        "id": "525c62b4f9672e960072e94f4455239d"
    }
]