[
    {
        "author": "康文虎",
        "dynasty": "宋",
        "type": "诗",
        "rhythmic": "",
        "title": "挽吕东莱  其一",
        "preface": "",
        "paragraphs": [
            "中兴以后谁堪数，名满东南震昔贤。",
            "旧论当时存喘息，微波今日塞天渊。",
            "承平格力回全盛，人物风流继往年。",
            "太息何人知所自，此心时复一潸然。"
        ],
        "notes": "",
        "id": "41ccb96f2fbe75093b12c4af949d3dce"
    },
    {
        "author": "康文虎",
        "dynasty": "宋",
        "type": "诗",
        "rhythmic": "",
        "title": "挽吕东莱  其二",
        "preface": "",
        "paragraphs": [
            "国尚有人悲此老，天其丧我泣吾曹。",
            "平生心事知谁与，怅望今人论太高。",
            "便欲卑心随故步，岂期中路丧连鼇。",
            "先生已死吾何望，举眼犹知有凤毛。"
        ],
        "notes": "",
        "id": "c7a28c304d105f1f86b8fb3060ac7d55"
    }
]