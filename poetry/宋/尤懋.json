[
    {
        "author": "尤懋",
        "dynasty": "宋",
        "type": "诗",
        "rhythmic": "",
        "title": "石井泉次沈太守韵  其一",
        "preface": "",
        "paragraphs": [
            "不知开凿是何年，已有新亭更翼然。",
            "从此云岩添胜事，合教名亚第三泉。"
        ],
        "notes": "",
        "id": "46965923dcfc93673a087954709ac53f"
    },
    {
        "author": "尤懋",
        "dynasty": "宋",
        "type": "诗",
        "rhythmic": "",
        "title": "石井泉次沈太守韵  其二",
        "preface": "",
        "paragraphs": [
            "烟光滉漾映林峦，井底新泉潄齿寒。",
            "品第试寻张陆记，却因今日又开端。"
        ],
        "notes": "",
        "id": "953335ff2acc7a65b4fef88a926d4b05"
    },
    {
        "author": "尤懋",
        "dynasty": "宋",
        "type": "诗",
        "rhythmic": "",
        "title": "石井泉次沈太守韵  其三",
        "preface": "",
        "paragraphs": [
            "灵源显晦岂无时，便有高人作已知。",
            "赏识先从石湖老，发扬更頼隠侯诗。"
        ],
        "notes": "",
        "id": "73c36a5efd7dcb199a1a068352a4eb25"
    }
]