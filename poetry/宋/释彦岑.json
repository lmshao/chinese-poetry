[
    {
        "author": "释彦岑",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "今朝八月初五，好事分明为举。",
            "岭头漠漠秋云，树底鸣鸠唤雨。",
            "昨夜东海鲤鱼，吞却南山猛虎。",
            "虽然有照有用，毕竟无宾无主。",
            "唯有文殊普贤，住，住，我识得你。"
        ],
        "notes": "",
        "id": "716c647e41c9335b36bc9dc5225d552e"
    },
    {
        "author": "释彦岑",
        "dynasty": "宋",
        "type": "诗",
        "rhythmic": "",
        "title": "颂古五首  其一",
        "preface": "",
        "paragraphs": [
            "胡孙吃毛虫，乌狗上佛殿。",
            "大地雪漫漫，澄江浄如练。"
        ],
        "notes": "",
        "id": "bcce4e305d49fdfffb04bb3601239532"
    },
    {
        "author": "释彦岑",
        "dynasty": "宋",
        "type": "诗",
        "rhythmic": "",
        "title": "颂古五首  其二",
        "preface": "",
        "paragraphs": [
            "蛮奴赤脚上皇州，卖尽奇珍跨白牛。",
            "贪著市朝人作市，又随歌舞上官楼。",
            "多意气，好风流，月冷珠帘挂玉钩。",
            "分明忘却来时路，百尺竿头辊绣毬。"
        ],
        "notes": "",
        "id": "39c35e57faf9d224bdb0cf912c8984b2"
    },
    {
        "author": "释彦岑",
        "dynasty": "宋",
        "type": "诗",
        "rhythmic": "",
        "title": "颂古五首  其三",
        "preface": "",
        "paragraphs": [
            "岣嵝峰头神禹碑，字青石赤形模奇。",
            "无目仙人才一见，便应抚掌笑嘻嘻。",
            "云暗苍龙化葛陂。"
        ],
        "notes": "",
        "id": "5df9e196e890071409ea55ae9e4114dc"
    },
    {
        "author": "释彦岑",
        "dynasty": "宋",
        "type": "诗",
        "rhythmic": "",
        "title": "颂古五首  其四",
        "preface": "",
        "paragraphs": [
            "一桡打著这瞎汉，堪笑令犹行一半。",
            "竿头丝线钓鲸波，趯浪拏云犹是钝。"
        ],
        "notes": "",
        "id": "a32b534fb09efa34e6fcc10414f15d1b"
    },
    {
        "author": "释彦岑",
        "dynasty": "宋",
        "type": "诗",
        "rhythmic": "",
        "title": "颂古五首  其五",
        "preface": "",
        "paragraphs": [
            "没踪迹处莫藏身，看来端是眼中尘。",
            "全机打破系馿橛，棒头敲出玉麒麟。"
        ],
        "notes": "",
        "id": "07563bf291d1a5d6d3c3e3c82d49cf80"
    }
]