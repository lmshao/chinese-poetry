[
    {
        "author": "释智月",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "祝圣绍，续祖灯，只如祖灯作么生。",
            "续不见古者道，六街钟鼓响冬冬，即处铺金世界中。",
            "池长芰荷庭长柏，更将何法演真宗。"
        ],
        "notes": "",
        "id": "ed78daa362e416a9666e9afac5be6f52"
    },
    {
        "author": "释智月",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "吾家宝藏不悭惜，觌面相呈人罕识。",
            "辉金耀古体圆时，照地照天光赫赤。",
            "荆山美玉奚为贵，合浦明珠比不得。",
            "借问谁人敢酬价，波斯鼻孔长三尺。"
        ],
        "notes": "",
        "id": "ccdea094337659f4eeae698f6da7a6c8"
    }
]