[
    {
        "author": "朱伯虎",
        "dynasty": "宋",
        "type": "诗",
        "rhythmic": "",
        "title": "佘山月轩",
        "preface": "",
        "paragraphs": [
            "爱月开轩绝顶间，屹然危创压层峦。",
            "剪除群卉当簷尽，添得清光满槛看。",
            "乱石云堆秋色冷，老松风入夜声寒。",
            "十年梦寐江乡景，杖屦终期日倚栏。"
        ],
        "notes": "",
        "id": "acd00121be672413b4c880f1b350a9b9"
    },
    {
        "author": "朱伯虎",
        "dynasty": "宋",
        "type": "诗",
        "rhythmic": "",
        "title": "紫微山",
        "preface": "",
        "paragraphs": [
            "凿石开山已几年，半天台殿耸危峦。",
            "晓钟声向云边落，夜月光从槛底看。",
            "野色难藏千里秀，松风长占一轩寒。",
            "老僧此处真佳隐，应笑尘劳效小官。"
        ],
        "notes": "",
        "id": "6dcd1d587f07cb1da88b991b4fbdd2a0"
    },
    {
        "author": "朱伯虎",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "松竹萧森水石闲，亭台高下耸层峦。",
            "环观叠嶂千重碧，俯瞰澄江万顷寒。",
            "佳景真宜南国诧，画图堪与北人看。",
            "使君贤雅能行乐，肯向东山羡谢安。"
        ],
        "notes": "",
        "id": "6b9dbe579edd9d8f6b38657ad9b5d62f"
    }
]