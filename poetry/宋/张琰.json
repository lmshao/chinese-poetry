[
    {
        "author": "张琰",
        "dynasty": "宋",
        "type": "诗",
        "rhythmic": "",
        "title": "出塞曲  其一",
        "preface": "",
        "paragraphs": [
            "腰间插雄剑，中夜龙虎吼。",
            "平明登前途，万里不回首。",
            "男儿当野死，岂为印如斗。",
            "忠诚表壮节，灿烂千古后。"
        ],
        "notes": "",
        "id": "c42afcf551ca83bd9136ec821c2d797d"
    },
    {
        "author": "张琰",
        "dynasty": "宋",
        "type": "诗",
        "rhythmic": "",
        "title": "出塞曲  其二",
        "preface": "",
        "paragraphs": [
            "朝发山阳去，莫宿清水头。",
            "上马左右射，捷下如猕猴。",
            "先发服勇决，手提血髑髅。",
            "兵家互胜负，凡百慎前筹。"
        ],
        "notes": "",
        "id": "51ebf3096ee3be2f8a0f48f39774c4cd"
    },
    {
        "author": "张琰",
        "dynasty": "宋",
        "type": "诗",
        "rhythmic": "",
        "title": "出塞曲  其三",
        "preface": "",
        "paragraphs": [
            "驱马饮淮水，千里黄草平。",
            "种谷却流血，痛哭秋风生。",
            "寡妻出租税，孤儿荷戈行。",
            "武威既不足，愿见和亲成。"
        ],
        "notes": "",
        "id": "92d7fc9eb9de70e4df6a46d9d1a08d55"
    },
    {
        "author": "张琰",
        "dynasty": "宋",
        "type": "诗",
        "rhythmic": "",
        "title": "出塞曲  其四",
        "preface": "",
        "paragraphs": [
            "军中日奏凯，鼓行辽海东。",
            "当宁怡玉色，千金劳成功。",
            "焉知昨日地，袒甲去如空。",
            "边人不敢语，将军益褒崇。"
        ],
        "notes": "",
        "id": "5f084f9f6386a93791e3ae646e827229"
    },
    {
        "author": "张琰",
        "dynasty": "宋",
        "type": "诗",
        "rhythmic": "",
        "title": "官柳",
        "preface": "",
        "paragraphs": [
            "不见桥东黄布帘，树犹如此我何堪。",
            "袅袅亭亭忒无赖，又将春色误江南。"
        ],
        "notes": "",
        "id": "0b54f651f9b99c970ce21893927e4631"
    }
]