[
    {
        "author": "留正",
        "dynasty": "宋",
        "type": "诗",
        "rhythmic": "",
        "title": "高宗皇帝挽词  其一",
        "preface": "",
        "paragraphs": [
            "内禅尧咨舜，中兴夏配天。",
            "鸿名光宝册，奎画动星躔。",
            "静享仁人寿，书传圣政编。",
            "永言天下养，胡不万斯年。"
        ],
        "notes": "",
        "id": "788424bc453e2f3061ede018124108d2"
    },
    {
        "author": "留正",
        "dynasty": "宋",
        "type": "诗",
        "rhythmic": "",
        "title": "高宗皇帝挽词  其二",
        "preface": "",
        "paragraphs": [
            "南北休兵久，仁恩及物深。",
            "九龄终帝梦，四海遏韶音。",
            "圣学高于古，衰衣始自今。",
            "一抔陵上土，他日卜嵩岑。"
        ],
        "notes": "",
        "id": "4d660cf35b6e304c765c06d1db2397f1"
    },
    {
        "author": "留正",
        "dynasty": "宋",
        "type": "诗",
        "rhythmic": "",
        "title": "罗浮天汉桥",
        "preface": "",
        "paragraphs": [
            "霏霏细雨湿芝田，短短桃花照水妍。",
            "可惜洞门关不尽，彩虹天外著飞泉。"
        ],
        "notes": "",
        "id": "2a3e46a07fdb393d2f00cd2ea04588e0"
    }
]