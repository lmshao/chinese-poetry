[
    {
        "author": "曹翊",
        "dynasty": "宋",
        "type": "诗",
        "rhythmic": "",
        "title": "洗心堂",
        "preface": "",
        "paragraphs": [
            "清光秀发水云乡，不见骚人意未降。",
            "风压柳梢低酒舍，月移松影上僧窗。",
            "山泉涨起潮三尺，野老钓归鱼一双。",
            "更待练光斜趁日，坐看金斗熨秋江。"
        ],
        "notes": "",
        "id": "707395bdb806d3cb81481f3a6683a529"
    },
    {
        "author": "曹翊",
        "dynasty": "宋",
        "type": "诗",
        "rhythmic": "",
        "title": "松风亭",
        "preface": "",
        "paragraphs": [
            "亭前山影漾江流，亭外云霞碍举头。",
            "俯石下听松上籁，隔乡遥认水边舟。",
            "四簷寒送沙汀雨，一径烟笼寺竹秋。",
            "此曲此声应未变，抱琴期与故人游。"
        ],
        "notes": "",
        "id": "4cc528f064a90672a31fc9a6cbc20d5d"
    }
]