[
    {
        "author": "储泳",
        "dynasty": "宋",
        "type": "诗",
        "rhythmic": "",
        "title": "题隠者所居",
        "preface": "",
        "paragraphs": [
            "尽日掩柴门，何人得见君。",
            "只因喧寂异，似有圣凡分。",
            "瀑近夜疑雨，山深晴亦云。",
            "传闻九霄翮，落羽正纷纷。"
        ],
        "notes": "",
        "id": "34c2829345933693c7a6d03f3b0b913d"
    },
    {
        "author": "储泳",
        "dynasty": "宋",
        "type": "诗",
        "rhythmic": "",
        "title": "秋夕怀友",
        "preface": "",
        "paragraphs": [
            "楼高不敢眺，愁思满沧洲。",
            "有梦隔千里，无书过一秋。",
            "晴风吹野树，落日照寒流。",
            "客里添萧索，何时得共游。"
        ],
        "notes": "",
        "id": "6c790daccc7e080c46c2d7ecefb2d90f"
    },
    {
        "author": "储泳",
        "dynasty": "宋",
        "type": "诗",
        "rhythmic": "",
        "title": "题胡琴窗方径",
        "preface": "",
        "paragraphs": [
            "诗穷推不去，终有恶圆心。",
            "楼倚风烟外，琴横星斗沉。",
            "行看花四面，坐对竹千寻。",
            "却笑陶彭泽，归来荒草深。"
        ],
        "notes": "",
        "id": "282ee395532586cd52d0cc13dc128ea4"
    },
    {
        "author": "储泳",
        "dynasty": "宋",
        "type": "诗",
        "rhythmic": "",
        "title": "清閟轩",
        "preface": "",
        "paragraphs": [
            "万竹中央住，清心自爱持。",
            "不除伤砌笋，慵洗宿禽枝。",
            "影落翻经处，声敲入定时。",
            "重泥新雪壁，留待客题诗。"
        ],
        "notes": "",
        "id": "e1919d0bdc306a517817164c2fb8bb77"
    },
    {
        "author": "储泳",
        "dynasty": "宋",
        "type": "诗",
        "rhythmic": "",
        "title": "送春",
        "preface": "",
        "paragraphs": [
            "送春归去后，身却在天涯。",
            "有梦忘为客，见书如到家。",
            "楼空初入燕，柳暗欲藏鸦。",
            "故苑新桃李，闲开一度花。"
        ],
        "notes": "",
        "id": "f7b163ce323d5e09df3f142e6bd352c7"
    },
    {
        "author": "储泳",
        "dynasty": "宋",
        "type": "诗",
        "rhythmic": "",
        "title": "闻采石分司芸隠讣",
        "preface": "",
        "paragraphs": [
            "忽闻千里讣，涕泪已交横。",
            "遽夺英雄去，不教功业成。",
            "人疑藏六甲，天使伴长庚。",
            "惆怅青山梦，分明坐两楹。"
        ],
        "notes": "",
        "id": "4f2ec96867a04270e95695dd3832ef4d"
    },
    {
        "author": "储泳",
        "dynasty": "宋",
        "type": "诗",
        "rhythmic": "",
        "title": "小园",
        "preface": "",
        "paragraphs": [
            "垦苇栽花柳，园林小小成。",
            "旋分黄菊本，新扁草堂名。",
            "池水通湖活，江风过竹清。",
            "不期车马到，足自称幽情。"
        ],
        "notes": "",
        "id": "9a665ece1d570bd07a6f2685fd05af56"
    },
    {
        "author": "储泳",
        "dynasty": "宋",
        "type": "诗",
        "rhythmic": "",
        "title": "亭下",
        "preface": "",
        "paragraphs": [
            "亭下冷泉清，松深地绝尘。",
            "细看门外树，几换寺中人。",
            "别嶂孤猿晓，幽花百鸟春。",
            "坐来危石上，疑是比丘身。"
        ],
        "notes": "",
        "id": "720a899a39130d1153b4f9fd1414a346"
    },
    {
        "author": "储泳",
        "dynasty": "宋",
        "type": "诗",
        "rhythmic": "",
        "title": "思归",
        "preface": "",
        "paragraphs": [
            "客楼高处望，独立对斜晖。",
            "负郭有田在，故山何日归。",
            "秋深杨柳薄，水阔鹭鸶飞。",
            "风景正萧索，何堪闻捣衣。"
        ],
        "notes": "",
        "id": "44dc71bfe1692fb7475e907153020d32"
    },
    {
        "author": "储泳",
        "dynasty": "宋",
        "type": "诗",
        "rhythmic": "",
        "title": "送人游边",
        "preface": "",
        "paragraphs": [
            "边风吹鴈至，君却向边游。",
            "正立功名日，去防关塞秋。",
            "看雕因撚箭，调马试呈毬。",
            "奏凯归时节，应须万户侯。"
        ],
        "notes": "",
        "id": "7389c1f071df6ced8bb45004632d8527"
    },
    {
        "author": "储泳",
        "dynasty": "宋",
        "type": "诗",
        "rhythmic": "",
        "title": "送兄潮举",
        "preface": "",
        "paragraphs": [
            "老来偏惜别，此别更关情。",
            "水陆三千里，舟车一月程。",
            "鴈声乡思远，鸾影旅魂惊。",
            "杨柳雕零尽，无枝可赠行。"
        ],
        "notes": "",
        "id": "9a7d613fc4b9261da73a465567780012"
    },
    {
        "author": "储泳",
        "dynasty": "宋",
        "type": "诗",
        "rhythmic": "",
        "title": "寄兄玉老",
        "preface": "",
        "paragraphs": [
            "雷阳路迢递，回首亦关心。",
            "重别因轻诺，远行多近吟。",
            "客怀秋色早，归梦岭云深。",
            "莫以书无益，人来惜万金。"
        ],
        "notes": "",
        "id": "a19aac0b46b5b69f8cc154c5da42790d"
    },
    {
        "author": "储泳",
        "dynasty": "宋",
        "type": "诗",
        "rhythmic": "",
        "title": "淀山寺",
        "preface": "",
        "paragraphs": [
            "无路接尘寰，中流拥翠鬟。",
            "望中疑有寺，游处若无山。",
            "过雨行云湿，冲风钓艇还。",
            "龟边旧鸥鹭，心事颇相关。"
        ],
        "notes": "",
        "id": "71dda015ec0f6d467da86d4550cbb5c3"
    },
    {
        "author": "储泳",
        "dynasty": "宋",
        "type": "诗",
        "rhythmic": "",
        "title": "悼古镜果佛慧法师",
        "preface": "",
        "paragraphs": [
            "霜毛垂半顶，说法国王前。",
            "定里修千劫，佛中添一员。",
            "谥尊终后赐，真谛在时传。",
            "讲下诸徒弟，焚香石塔边。"
        ],
        "notes": "",
        "id": "444ac5dad9bde961a2ec787d9adb744a"
    },
    {
        "author": "储泳",
        "dynasty": "宋",
        "type": "诗",
        "rhythmic": "",
        "title": "送陈云崖",
        "preface": "",
        "paragraphs": [
            "出门即远道，君去有谁令。",
            "诗价侯门贱，时情客路轻。",
            "晚云归独树，寒雨暗荒城。",
            "此地还相别，谁能不动情。"
        ],
        "notes": "",
        "id": "34ee2459ef40356f4f3ee3b1725a0653"
    },
    {
        "author": "储泳",
        "dynasty": "宋",
        "type": "诗",
        "rhythmic": "",
        "title": "送卢萍斋",
        "preface": "",
        "paragraphs": [
            "当春雁北飞，之子独南归。",
            "寒暑本无定，去来应有机。",
            "柳烟迷客棹，花露湿征衣。",
            "明月人千里，相思消息稀。"
        ],
        "notes": "",
        "id": "ac2a6ab723d72b5a60e1e383cdbe19e5"
    },
    {
        "author": "储泳",
        "dynasty": "宋",
        "type": "诗",
        "rhythmic": "",
        "title": "红药",
        "preface": "",
        "paragraphs": [
            "红药阶前半吐葩，露枝已入贵人家。",
            "不如庭下无名草，一度春风一度花。"
        ],
        "notes": "",
        "id": "1ce4481604bc3945f7ccd0ab29da8eb0"
    },
    {
        "author": "储泳",
        "dynasty": "宋",
        "type": "诗",
        "rhythmic": "",
        "title": "涵虚阁",
        "preface": "",
        "paragraphs": [
            "菊秋梅腊百花春，过眼年华醉梦身。",
            "今日不因登此阁，不知人世是红尘。"
        ],
        "notes": "",
        "id": "98503b4c381215c1aad3676bac7cc726"
    },
    {
        "author": "储泳",
        "dynasty": "宋",
        "type": "诗",
        "rhythmic": "",
        "title": "春日郊行",
        "preface": "",
        "paragraphs": [
            "东风吹著便成花，粧点园林卖酒家。",
            "田野可栽闲草木，十分春色在桑麻。"
        ],
        "notes": "",
        "id": "32ec7b0b1a38102eceaf802106d8e9ff"
    },
    {
        "author": "储泳",
        "dynasty": "宋",
        "type": "诗",
        "rhythmic": "",
        "title": "柬藏一",
        "preface": "",
        "paragraphs": [
            "灵竺山前满迳苔，游春车马可曾来。",
            "共君便欲携尊去，一树海棠花正开。"
        ],
        "notes": "",
        "id": "b01415cdb41472727a1ece4a84123f2a"
    },
    {
        "author": "储泳",
        "dynasty": "宋",
        "type": "诗",
        "rhythmic": "",
        "title": "胡定斋惠墨求诗",
        "preface": "",
        "paragraphs": [
            "万杵玄霜玉兔魂，刀圭炼就许平分。",
            "流珠轻滴银蟾露，化作催诗一片云。"
        ],
        "notes": "",
        "id": "a04fd7502fc46d39fc52b9f581b28dab"
    },
    {
        "author": "储泳",
        "dynasty": "宋",
        "type": "诗",
        "rhythmic": "",
        "title": "春昼",
        "preface": "",
        "paragraphs": [
            "亭院深深春昼长，度窗蜂影去来忙。",
            "自从野菜花开后，一月熏炉不炷香。"
        ],
        "notes": "",
        "id": "f95fea6e20f9b0d968f01dcffe5df4b3"
    },
    {
        "author": "储泳",
        "dynasty": "宋",
        "type": "诗",
        "rhythmic": "",
        "title": "送人",
        "preface": "",
        "paragraphs": [
            "昨日含愁始送春，今朝又复送行人。",
            "江头杨柳不须折，那与愁眉替得颦。"
        ],
        "notes": "",
        "id": "936f66b1d92f33996c34028a300c3a18"
    },
    {
        "author": "储泳",
        "dynasty": "宋",
        "type": "诗",
        "rhythmic": "",
        "title": "觉来",
        "preface": "",
        "paragraphs": [
            "西风吹梦过钱塘，独上孤山叩冷香。",
            "纸帐四垂灯影薄，觉来疑是月昏黄。"
        ],
        "notes": "",
        "id": "1778bb06082b1b9483698cd1ef85c445"
    },
    {
        "author": "储泳",
        "dynasty": "宋",
        "type": "诗",
        "rhythmic": "",
        "title": "登涟漪阁",
        "preface": "",
        "paragraphs": [
            "杰阁枕平川，秋光淡远烟。",
            "窗开林外景，影占水中天。",
            "野色归吟笛，征帆过客船。",
            "危栏人徙倚，缥缈十洲仙。"
        ],
        "notes": "",
        "id": "dade63358ec7ed13b8e1ed14107089da"
    },
    {
        "author": "储泳",
        "dynasty": "宋",
        "type": "诗",
        "rhythmic": "",
        "title": "光风霁月亭",
        "preface": "",
        "paragraphs": [
            "一段风流出自然，中和气候嫩凉天。",
            "百年心事无人会，付与茅亭伴吕仙。"
        ],
        "notes": "",
        "id": "5244051ec672031ab2395639ec1f6dfe"
    },
    {
        "author": "储泳",
        "dynasty": "宋",
        "type": "诗",
        "rhythmic": "",
        "title": "题梅坞画推蓬梅",
        "preface": "",
        "paragraphs": [
            "冰魂销不尽，招得上南枝。",
            "依约横斜影，纱窗月上时。"
        ],
        "notes": "",
        "id": "ae21ee3b7286cdb4e403035e41a9f435"
    },
    {
        "author": "储泳",
        "dynasty": "宋",
        "type": "诗",
        "rhythmic": "",
        "title": "月岩",
        "preface": "",
        "paragraphs": [
            "天然合成璧，落月透岩晖。",
            "不尽团圆影，应知晦蚀机。",
            "骑蟾人已去，捣药兔忘归。",
            "惟有婆娑桂，吹香度客衣。"
        ],
        "notes": "",
        "id": "6c20b81ec6b97a3d37c08bc30bee4285"
    }
]