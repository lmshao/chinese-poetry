[
    {
        "author": "曹豳",
        "dynasty": "宋",
        "type": "诗",
        "rhythmic": "",
        "title": "和徐清叟题会江驿",
        "preface": "",
        "paragraphs": [
            "未到桐江上，先寻旧隠栖。",
            "水光明月夜，山影夕阳西。",
            "道在行藏逸，身轻得丧齐。",
            "更从高处看，转觉路非迷。"
        ],
        "notes": "",
        "id": "655e18a2cf61b9605ef2a9e328d022f1"
    },
    {
        "author": "曹豳",
        "dynasty": "宋",
        "type": "诗",
        "rhythmic": "",
        "title": "春暮",
        "preface": "",
        "paragraphs": [
            "门外无人问落花，绿阴冉冉遍天涯。",
            "林鶑啼到无声处，春草池边独听蛙。"
        ],
        "notes": "",
        "id": "b265fdb03790bb8b62dc4a1a9d215cd5"
    },
    {
        "author": "曹豳",
        "dynasty": "宋",
        "type": "诗",
        "rhythmic": "",
        "title": "题括苍冯公岭二首  其一",
        "preface": "",
        "paragraphs": [
            "平芜千里绿迢迢，水宿山行好耐劳。",
            "最是愁人最奇崛，冯公之𪩘浙江潮。"
        ],
        "notes": "",
        "id": "cdf5a2ba003e18ffd0c536720dba8a5e"
    },
    {
        "author": "曹豳",
        "dynasty": "宋",
        "type": "诗",
        "rhythmic": "",
        "title": "题括苍冯公岭二首  其二",
        "preface": "",
        "paragraphs": [
            "村南村北梧桐树，山后山前白菜花。",
            "莫向杜鹃啼处宿，楚乡寒食客思家。"
        ],
        "notes": "",
        "id": "a7c8fd9d5b1009e7a93d475dd0215b76"
    },
    {
        "author": "曹豳",
        "dynasty": "宋",
        "type": "诗",
        "rhythmic": "",
        "title": "上竿诗",
        "preface": "",
        "paragraphs": [
            "又被锣声送上竿，者番难似旧时难。",
            "劝君著脚须教稳，多少旁人冷眼看。"
        ],
        "notes": "",
        "id": "b491194559fe2521bfe974f0f61c9192"
    },
    {
        "author": "曹豳",
        "dynasty": "宋",
        "type": "诗",
        "rhythmic": "",
        "title": "凤凰山",
        "preface": "",
        "paragraphs": [
            "凤去寥寥今几年，至今人唤凤凰山。",
            "只愁有凤无人识，却指凡禽误世间。"
        ],
        "notes": "",
        "id": "113aa8a5448bd856c9edd967072350b2"
    },
    {
        "author": "曹豳",
        "dynasty": "宋",
        "type": "诗",
        "rhythmic": "",
        "title": "元苏二公祠",
        "preface": "",
        "paragraphs": [
            "两公千载士，出处不须齐。",
            "好事赵明府，合祠元瀼溪。",
            "清芬兰馥馥，往事草萋萋。",
            "新额人瞻仰，知君手自题。"
        ],
        "notes": "",
        "id": "d8acdd08ee4ae8d6b9d68e80719aa40d"
    },
    {
        "author": "曹豳",
        "dynasty": "宋",
        "type": "诗",
        "rhythmic": "",
        "title": "杨柳",
        "preface": "",
        "paragraphs": [
            "春至风花各自荣，就中杨柳最多情。",
            "自从初学宫腰舞，直至飘绵不老成。"
        ],
        "notes": "",
        "id": "bc5605dd9e17368aa8635d7d89b88718"
    }
]