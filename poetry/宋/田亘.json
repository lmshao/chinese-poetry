[
    {
        "author": "田亘",
        "dynasty": "宋",
        "type": "诗",
        "rhythmic": "",
        "title": "江梅",
        "preface": "",
        "paragraphs": [
            "千林含冻鬰苍苍，只有江梅独自芳。",
            "暗吐幽香穿别院，半敧斜影入寒塘。",
            "冰肤宛是姑仙女，粉面端疑骑省郎。",
            "若是蜜奴曾拂掠，肯收红艳贮蜂房。"
        ],
        "notes": "",
        "id": "c77626f382b251f48a10885d3e773cd7"
    },
    {
        "author": "田亘",
        "dynasty": "宋",
        "type": "诗",
        "rhythmic": "",
        "title": "飞鸢",
        "preface": "",
        "paragraphs": [
            "涎涎晴空作鹘盘，仰空谁不羡高闲。",
            "岂知尽日劳心眼，只在尘寰腐鼠间。"
        ],
        "notes": "",
        "id": "895be2d42e8fcb2a26577bc1f9135a98"
    },
    {
        "author": "田亘",
        "dynasty": "宋",
        "type": "诗",
        "rhythmic": "",
        "title": "王晋卿图瀛山笔画精致京师贵游蓄之为希代之宝自图书弃掷于路阳翟张飞卿见而得之过九江以遗友人傅延之延之出以示余余悲而赋诗",
        "preface": "",
        "paragraphs": [
            "他日缄幐属贵游，讵知迁徙过南州。",
            "天涯与汝共沦落，泪湿湓江烟雨秋。"
        ],
        "notes": "",
        "id": "d5eebcf5f0f0905f6bcf30facb173dff"
    },
    {
        "author": "田亘",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "趁暖不随千卉折，凌寒先伴六花开。"
        ],
        "notes": "",
        "id": "c7b01208ba7c34e015303ae70124834d"
    },
    {
        "author": "田亘",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "临溪照影为谁好，映竹无人空自怜。"
        ],
        "notes": "",
        "id": "44e8dce81de47b236db1a05903f71962"
    },
    {
        "author": "田亘",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "巡簷一笑屑琼瑰。"
        ],
        "notes": "",
        "id": "e7b4a2b78c162490e4621b74f6bf366b"
    },
    {
        "author": "田亘",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "幽姿高韵独翛然。"
        ],
        "notes": "",
        "id": "5b26ca26ebc48cec3fcb239c83a6c047"
    },
    {
        "author": "田亘",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "粉蝶风烟外，黄云草树秋。"
        ],
        "notes": "",
        "id": "6a28dbd39afee08fbc6327386c43e6ea"
    },
    {
        "author": "田亘",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "已呼白面书生去，更约青腰玉女来。"
        ],
        "notes": "",
        "id": "cfca39dc9d354d172b194193d347c888"
    },
    {
        "author": "田亘",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "少时解奏三千牍，老去犹繙十二经。"
        ],
        "notes": "",
        "id": "9be53eb84512a3908f38e3fe21aad6f0"
    }
]