[
    {
        "author": "许复道",
        "dynasty": "宋",
        "type": "诗",
        "rhythmic": "",
        "title": "涵碧亭  其一",
        "preface": "",
        "paragraphs": [
            "飞泉当面玉虹垂，收拾惊涛贮小池。",
            "□□倚岩山骨秀，激湍成雨涧毛滋。",
            "壁闲遗墨凄尘□，眼底新篇□色丝。",
            "却忆谢公山更好，梦中时不负心期。"
        ],
        "notes": "",
        "id": "d8a161dcd0291a940b1d3fb4ca5bfd20"
    },
    {
        "author": "许复道",
        "dynasty": "宋",
        "type": "诗",
        "rhythmic": "",
        "title": "涵碧亭  其二",
        "preface": "",
        "paragraphs": [
            "绕竹沿崖一径垂，穿山飞玉落芳池。",
            "林深坐觉尘埃远，岩润长含雨露滋。",
            "双鲤对浮波面石，一纶难掷掌中丝。",
            "月明归路烟霞外，更与山公再订期。"
        ],
        "notes": "",
        "id": "8c0bfc834f588a823782faada42695e1"
    },
    {
        "author": "许复道",
        "dynasty": "宋",
        "type": "诗",
        "rhythmic": "",
        "title": "涵碧亭  其三",
        "preface": "",
        "paragraphs": [
            "沿途听潺湲，蒙茸冒沙石。",
            "谁知此山下，千里在咫尺。",
            "潭潭光明宫，皎皎心印宅。",
            "石细泉自香，水净林逾碧。",
            "太清无潜鳞，至弱而能力。",
            "玉龙出苍峡，威勇壮莫敌。",
            "风雨填空来，万夫助推激。",
            "座中起波涛，足下殷霹雳。",
            "我来纵雄观，神意了莫逆。",
            "心镜浄表里，坐久万籁息。",
            "悠然到平淡，涣若春冰释。",
            "栖迟罗书记，想像刘宾客。",
            "胜缘在山闲，每至忽有得。",
            "何以谢山灵，作诗慰岑寂。"
        ],
        "notes": "",
        "id": "f6eefe76c71a6dd28e0d246ed6cb474a"
    },
    {
        "author": "许复道",
        "dynasty": "宋",
        "type": "诗",
        "rhythmic": "",
        "title": "赵金氏墓",
        "preface": "",
        "paragraphs": [
            "埋骨青山足古今，北邙深锁暮云平。",
            "夜台长寄千秋烈，子燕何须吊王京。"
        ],
        "notes": "",
        "id": "a2468068a95b5e6d5b090c9decdf2d42"
    }
]