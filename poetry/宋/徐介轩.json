[
    {
        "author": "徐介轩",
        "dynasty": "宋",
        "type": "诗",
        "rhythmic": "",
        "title": "梅花",
        "preface": "",
        "paragraphs": [
            "香梅烂漫见红梅，白白朱朱取次开。",
            "料得故园春色满，有人花下正徘徊。"
        ],
        "notes": "",
        "id": "f98004112aecbf7c34a796e762439a73"
    },
    {
        "author": "徐介轩",
        "dynasty": "宋",
        "type": "诗",
        "rhythmic": "",
        "title": "红梅  其一",
        "preface": "",
        "paragraphs": [
            "寒梅冷艳缀轻枝，误认夭桃未放时。",
            "盛饰霓裳陪越女，不施粉黛抹胭脂。"
        ],
        "notes": "",
        "id": "9e4995db19635607f84e6596b8cfefdd"
    },
    {
        "author": "徐介轩",
        "dynasty": "宋",
        "type": "诗",
        "rhythmic": "",
        "title": "红梅  其二",
        "preface": "",
        "paragraphs": [
            "轻盈弄月醉霞觞，娇软酡颜褪晓粧。",
            "缟素丛中红一点，好花终是不寻常。"
        ],
        "notes": "",
        "id": "35dcaf203310667c0446255b73f1639a"
    },
    {
        "author": "徐介轩",
        "dynasty": "宋",
        "type": "诗",
        "rhythmic": "",
        "title": "菊花",
        "preface": "",
        "paragraphs": [
            "独向邻园看菊回，隔篱惊见一枝梅。",
            "西风怜我太寂寞，特地遣花将句来。"
        ],
        "notes": "",
        "id": "09bba7ffb5739476ff390f54045c48b3"
    },
    {
        "author": "徐介轩",
        "dynasty": "宋",
        "type": "诗",
        "rhythmic": "",
        "title": "岩桂花",
        "preface": "",
        "paragraphs": [
            "翠叶金华小胆瓶，轻拈微嗅不胜情。",
            "从教失陷沈烟冷，蓦地薰心梦也清。"
        ],
        "notes": "",
        "id": "54f3736a0b9d5430bf98f5f6cda6afe6"
    },
    {
        "author": "徐介轩",
        "dynasty": "宋",
        "type": "诗",
        "rhythmic": "",
        "title": "桐",
        "preface": "",
        "paragraphs": [
            "灏气行秋万宇凉，玄姑新敕办衣裳。",
            "林为机杼织无迹，月当膏油缉易长。",
            "谓尔索裘虽有日，到头无褐可禁霜。",
            "工夫只有琵琶索，又在梧桐夜雨旁。"
        ],
        "notes": "",
        "id": "4b6aeae8e248077245e044d1bbe56d91"
    }
]