[
    {
        "author": "郭凤",
        "dynasty": "宋",
        "type": "诗",
        "rhythmic": "",
        "title": "重华岩",
        "preface": "",
        "paragraphs": [
            "重华人逸夏商前，奚取名岩紫洞巅。",
            "深入才如窥寸管，仰瞻早已到中天。",
            "仙田有迹闲芳草，韶乐无声寄滴泉。",
            "遐想温恭游古昔，恍如瞻对听虞弦。"
        ],
        "notes": "",
        "id": "c3306b17baf3d2579ba011d38f5fbdae"
    },
    {
        "author": "郭凤",
        "dynasty": "宋",
        "type": "诗",
        "rhythmic": "",
        "title": "舜庙",
        "preface": "",
        "paragraphs": [
            "云封舜冢杳难寻，徒取箾韶索九阴。",
            "学讲执中凭古籍，道传精一抱遗心。",
            "五臣山拱如班瑞，二女峰和似鼓琴。",
            "英爽不磨天地老，万年悲泪植篁琳。"
        ],
        "notes": "",
        "id": "935747b8a831d9351209d4258be567ab"
    },
    {
        "author": "郭凤",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "遗响箫韶猺尚奏，啼痕湘竹泪新飘。"
        ],
        "notes": "",
        "id": "30d87d0cfdb3db82c2b3958e84b4b717"
    }
]