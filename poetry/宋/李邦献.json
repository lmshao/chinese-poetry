[
    {
        "author": "李邦献",
        "dynasty": "宋",
        "type": "诗",
        "rhythmic": "",
        "title": "竹枝辞",
        "preface": "",
        "paragraphs": [
            "江上渔舟叶叶轻，峡中云雨晚凉生。",
            "长亭宴罢客归去，桂树夕阳啼鸟声。"
        ],
        "notes": "",
        "id": "08e2102c2cd28b1d6b3d465a8fc0f6ce"
    },
    {
        "author": "李邦献",
        "dynasty": "宋",
        "type": "诗",
        "rhythmic": "",
        "title": "过仙都徐氏山居  其一",
        "preface": "",
        "paragraphs": [
            "道出仙都下，溪深草木闲。",
            "阴晴老农事，丰稔此心关。",
            "谁削千寻石，云藏万叠山。",
            "王程元有限，那得更跻攀。"
        ],
        "notes": "",
        "id": "f1da6242290c2816d1954098ec34c6cb"
    },
    {
        "author": "李邦献",
        "dynasty": "宋",
        "type": "诗",
        "rhythmic": "",
        "title": "过仙都徐氏山居  其二",
        "preface": "",
        "paragraphs": [
            "四海无尘战马闲，稻梁桑柘绿回环。",
            "不知尽是君王力，华屋重重对好山。"
        ],
        "notes": "",
        "id": "6a9d29a47bf3e12654ced40f8adeb3d6"
    },
    {
        "author": "李邦献",
        "dynasty": "宋",
        "type": "诗",
        "rhythmic": "",
        "title": "仁寿堂古梅",
        "preface": "",
        "paragraphs": [
            "手种黄梅已着花，此身依旧在天涯。",
            "三年客罢携家去，赢得东风两鬓华。"
        ],
        "notes": "",
        "id": "bbc1862493db6bf82c13c18211850776"
    },
    {
        "author": "李邦献",
        "dynasty": "宋",
        "type": "诗",
        "rhythmic": "",
        "title": "马王庙",
        "preface": "",
        "paragraphs": [
            "矍铄兹翁老莫量，据鞍犹得亚燕扬。",
            "能将岸帻窥文叔，祇把虚蛙当子阳。",
            "薏苡满车翻作祸，马人上日竟成行。",
            "三泷庙食传千古，回首云台草树荒。"
        ],
        "notes": "",
        "id": "17909e8ee2cef10a6ed968588fc572f7"
    }
]