[
    {
        "author": "史吉卿",
        "dynasty": "宋",
        "type": "诗",
        "rhythmic": "",
        "title": "谢王仲仪元日书字",
        "preface": "",
        "paragraphs": [
            "好事东君不惮劳，点妆梅柳见才高。",
            "尽输好景资元日，故遣清斋入我曹。",
            "锦绣忽贻新笔墨，琼瑶无以报瓜桃。",
            "春风遍染西湖绿，且涤金杯共漱醪。"
        ],
        "notes": "",
        "id": "78d9324007e50c17b1aa69ff834c295f"
    },
    {
        "author": "史吉卿",
        "dynasty": "宋",
        "type": "诗",
        "rhythmic": "",
        "title": "严子陵钓台",
        "preface": "",
        "paragraphs": [
            "功名束缚几英豪，无怪先生抵死逃。",
            "坐钓桐江一派水，清风千古与台高。"
        ],
        "notes": "",
        "id": "654ee4b1d3658c8075ac1a2acaf99c5c"
    }
]