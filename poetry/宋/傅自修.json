[
    {
        "author": "傅自修",
        "dynasty": "宋",
        "type": "诗",
        "rhythmic": "",
        "title": "题濠上斋二绝  其一",
        "preface": "",
        "paragraphs": [
            "焉知鱼乐我非鱼，梦里荣枯觉则无。",
            "休学痴蝇贪纸穴，小窗烘日谩跏趺。"
        ],
        "notes": "",
        "id": "85aa5f48bbb9ef6e5c01c0e0da54cd3f"
    },
    {
        "author": "傅自修",
        "dynasty": "宋",
        "type": "诗",
        "rhythmic": "",
        "title": "题濠上斋二绝  其二",
        "preface": "",
        "paragraphs": [
            "小斋斗大四壁立，只著匡床与瓦炉。",
            "不涉语言君识否，莫从门外著工夫。"
        ],
        "notes": "",
        "id": "9487e0773a69b9b7859c4a190c7422ea"
    },
    {
        "author": "傅自修",
        "dynasty": "宋",
        "type": "诗",
        "rhythmic": "",
        "title": "偶成  其一",
        "preface": "",
        "paragraphs": [
            "叠翠亭前秋水深，思韩亭下木成林。",
            "一生不得文章力，且向潮阳度岁阴。"
        ],
        "notes": "",
        "id": "73dfc4bed34aae59339016eefb339df3"
    },
    {
        "author": "傅自修",
        "dynasty": "宋",
        "type": "诗",
        "rhythmic": "",
        "title": "偶成  其二",
        "preface": "",
        "paragraphs": [
            "讼牒无多公事希，道心已熟壮心微。",
            "晚来吏散闲携杖，步到金山趁月归。"
        ],
        "notes": "",
        "id": "44dd0cd3083403b445058e89dbf448c5"
    },
    {
        "author": "傅自修",
        "dynasty": "宋",
        "type": "诗",
        "rhythmic": "",
        "title": "再题濠上斋",
        "preface": "",
        "paragraphs": [
            "外物为藩篱，障此道之径。",
            "昧则终日迷，达者默尔静。",
            "子夏出入间，悦乐犹异境。",
            "谁能入吾乡，节令四时正。"
        ],
        "notes": "",
        "id": "10b2c663e9b72e2216087bfec8f3d3be"
    }
]