[
    {
        "author": "曾纡",
        "dynasty": "宋",
        "type": "诗",
        "rhythmic": "",
        "title": "乌臼树",
        "preface": "",
        "paragraphs": [
            "三年逐客弄湘流，华气遮栏两鬓秋。",
            "祇有荒寒江上树，尚成诗句聚眉头。"
        ],
        "notes": "",
        "id": "f7225eed1351e42a497d7ecd2fa9d48e"
    },
    {
        "author": "曾纡",
        "dynasty": "宋",
        "type": "诗",
        "rhythmic": "",
        "title": "和叶少蕴慈感蚌珠",
        "preface": "",
        "paragraphs": [
            "不知一壳几由旬，能纳须弥不动尊。",
            "疑是吴兴清霅水，直通方广古灵源。",
            "月沉浊水圆明在，莲出污泥宝性存。",
            "隐现去来初一致，莫将虚幻点空门。"
        ],
        "notes": "",
        "id": "1330d52b26be7cdf6bab08ff5bb6a0bb"
    },
    {
        "author": "曾纡",
        "dynasty": "宋",
        "type": "诗",
        "rhythmic": "",
        "title": "戏作冷语",
        "preface": "",
        "paragraphs": [
            "万山云雪阴霾空，千林雾淞水摇风。",
            "冻河彻底连三冬，嘉平晓猎崤函中。",
            "十二律吕相与宫，安得此候疏烦胸。"
        ],
        "notes": "",
        "id": "783cfabb269e4ca9aad48ef4ae800347"
    },
    {
        "author": "曾纡",
        "dynasty": "宋",
        "type": "诗",
        "rhythmic": "",
        "title": "宣州水西作",
        "preface": "",
        "paragraphs": [
            "杖藜出郭一水近，石蹬古路穿松筠。",
            "万仞绝壑倚天末，八节惊滩当寺门。",
            "泉声飞下锦绣谷，殿影插入玻璃盆。",
            "宣州水西天下胜，阆州城南何足云。"
        ],
        "notes": "",
        "id": "7e186d4a811e05ecd621a2627ce22edb"
    },
    {
        "author": "曾纡",
        "dynasty": "宋",
        "type": "诗",
        "rhythmic": "",
        "title": "清樾轩二首  其一",
        "preface": "",
        "paragraphs": [
            "卧听滩声㶁㶁流，冷风凄雨似深秋。",
            "江边石上乌臼树，一夜水长到梢头。"
        ],
        "notes": "",
        "id": "80f5f81161ace8a4b0dd1ef049de2755"
    },
    {
        "author": "曾纡",
        "dynasty": "宋",
        "type": "诗",
        "rhythmic": "",
        "title": "清樾轩二首  其二",
        "preface": "",
        "paragraphs": [
            "竹间嘉树密扶疏，异乡物色似吾庐。",
            "清晓开门出负水，已有小舟来卖鱼。"
        ],
        "notes": "",
        "id": "bbf76c8048d149d87bf04755e9ea580f"
    },
    {
        "author": "曾纡",
        "dynasty": "宋",
        "type": "诗",
        "rhythmic": "",
        "title": "客愁",
        "preface": "",
        "paragraphs": [
            "客愁如茧丝，一揽成万绪。",
            "秋风不可奈，又到庭前树。",
            "秋风自有时，客子愁无期。",
            "不如饮美酒，诵我山中诗。"
        ],
        "notes": "",
        "id": "06df3c26953435fc0e2dcb8e76d3506c"
    },
    {
        "author": "曾纡",
        "dynasty": "宋",
        "type": "诗",
        "rhythmic": "",
        "title": "宁川道中",
        "preface": "",
        "paragraphs": [
            "渡水穿桥一径斜，潦收溪足露汀沙。",
            "半山云影前山雨，十里香风晚稻花。",
            "异县悲秋多客思，丰年乐事属田家。",
            "故园正好不归去，满眼西风吹鬓华。"
        ],
        "notes": "",
        "id": "1f78310fa5f1658cea4208e0a3fb6731"
    },
    {
        "author": "曾纡",
        "dynasty": "宋",
        "type": "诗",
        "rhythmic": "",
        "title": "踈山",
        "preface": "",
        "paragraphs": [
            "江海相望二十年，依前肮脏倚门边。",
            "家风敢谓庞居士，句法空悲孟浩然。",
            "想见风流继莲社，应传图画入斜川。",
            "病夫诗思犹艰窘，正似潮回上水船。"
        ],
        "notes": "",
        "id": "c05be7252a18018cfb04d573c9e3fc11"
    },
    {
        "author": "曾纡",
        "dynasty": "宋",
        "type": "诗",
        "rhythmic": "",
        "title": "北固楼",
        "preface": "",
        "paragraphs": [
            "枕中云气千峰近，床底松声万壑哀。",
            "要看银山拍天浪，开窻放入大江来。"
        ],
        "notes": "",
        "id": "ab48e81f4e2e4e3a3e599f7dca2962c0"
    },
    {
        "author": "曾纡",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "百步桥边荡桨时。"
        ],
        "notes": "",
        "id": "c778225a86feb11b7f77b7eb205afcb7"
    },
    {
        "author": "曾纡",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "独与暮猿哀。"
        ],
        "notes": "",
        "id": "7b2001a85ac4b7b653e3dc18f4aa130b"
    },
    {
        "author": "曾纡",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "此兴未应赊。"
        ],
        "notes": "",
        "id": "9c44adf45e9c64c4ac7d88cbd692184e"
    },
    {
        "author": "曾纡",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "炊烟逗疏蔼，樵径入苍苔。"
        ],
        "notes": "",
        "id": "3ef3154e10b2286fe4d64431e86891e6"
    },
    {
        "author": "曾纡",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "苔侵垂磴蔓，竹隐断岩花。"
        ],
        "notes": "",
        "id": "127d6b25cfb567552dd79d19e50d8c60"
    }
]