[
    {
        "author": "曾开",
        "dynasty": "宋",
        "type": "诗",
        "rhythmic": "",
        "title": "李伯纪丞相挽诗  其一",
        "preface": "",
        "paragraphs": [
            "先帝收士，惟公最妙年。",
            "清班依日月，谠论薄标云天。",
            "终赖高名重，来扶大业全。",
            "谁提太史笔，臣主颂俱贤。"
        ],
        "notes": "",
        "id": "6ae0eeab29748aa9db2977a3291414fd"
    },
    {
        "author": "曾开",
        "dynasty": "宋",
        "type": "诗",
        "rhythmic": "",
        "title": "李伯纪丞相挽诗  其二",
        "preface": "",
        "paragraphs": [
            "太上初传位，安危俛仰间。",
            "从容回万乘，指顾复三关。",
            "汉北尘沙迥，闽中日月桨。",
            "谁知千载后，遗恨在燕山。"
        ],
        "notes": "",
        "id": "28d17530dca643c91c39139fe4bb1d13"
    },
    {
        "author": "曾开",
        "dynasty": "宋",
        "type": "诗",
        "rhythmic": "",
        "title": "李伯纪丞相挽诗  其三",
        "preface": "",
        "paragraphs": [
            "追数中兴相，公居第一人。",
            "初期从北伐，宁料久南巡。",
            "此日劳明主，他年忆旧臣。",
            "东都朝万国，不复见簪绅。"
        ],
        "notes": "",
        "id": "9484838d994d750eabeb03cdb92000ae"
    },
    {
        "author": "曾开",
        "dynasty": "宋",
        "type": "诗",
        "rhythmic": "",
        "title": "李伯纪丞相挽诗  其四",
        "preface": "",
        "paragraphs": [
            "昔造东都第，斯文得典型。",
            "谬蒙蕃下榻，亲见鲤趋庭。",
            "雁序相先后，鸿飞独杳冥。",
            "至今鸾鹄峙，梧竹养修翎。"
        ],
        "notes": "",
        "id": "54ec89314a9f6edf8efeee7dd0257352"
    },
    {
        "author": "曾开",
        "dynasty": "宋",
        "type": "诗",
        "rhythmic": "",
        "title": "李伯纪丞相挽诗  其五",
        "preface": "",
        "paragraphs": [
            "一别睢阳后，风霜十五年。",
            "劳生俱老矣，流涕独潸然。",
            "丹井秋来就，心灯夜半传。",
            "定应真不死，归卧白云边。"
        ],
        "notes": "",
        "id": "da3f26c3fcce3caec8c099d19c3bd247"
    },
    {
        "author": "曾开",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "咄哉瞎驴，丛林妖孽。",
            "震地一声，天机漏泄。",
            "有人更问意如何，拈起拂子劈口截。"
        ],
        "notes": "",
        "id": "0c61f8646710f4ab8d74af106be1ae4f"
    },
    {
        "author": "曾开",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "翠幕管弦三市晓，画堂烟雨五峰秋。"
        ],
        "notes": "",
        "id": "5aa022f165fdd707d83ef04806794ace"
    }
]