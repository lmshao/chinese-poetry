[
    {
        "author": "许志仁",
        "dynasty": "宋",
        "type": "诗",
        "rhythmic": "",
        "title": "寄衣曲",
        "preface": "",
        "paragraphs": [
            "貂裘虽云温，非妾手中迹。",
            "唯此万里衣，一针三叹息。",
            "叹息恐人闻，缝时常避人。",
            "开缄勿嫌涴，中有双泪痕。",
            "江南十月雁初飞，边地才秋塞草衰。",
            "衣成妾手君宁见，寒到君边妾自知。",
            "寄书问征夫，好在何当还。",
            "西风吹妾梦，夜度鲁阳关。"
        ],
        "notes": "",
        "id": "ec61b600b24aded9685b4186073e00ba"
    },
    {
        "author": "许志仁",
        "dynasty": "宋",
        "type": "诗",
        "rhythmic": "",
        "title": "妾薄命",
        "preface": "",
        "paragraphs": [
            "双双林间鸟，雌雄相并栖。",
            "惊风忽吹散，各自东西飞。",
            "妾意如断弦，断弦犹可续。",
            "君心似流水，流水何当复。",
            "何当复，又是空房将泪宿。"
        ],
        "notes": "",
        "id": "808e4962fd0dbdf359078fd449a65ff7"
    },
    {
        "author": "许志仁",
        "dynasty": "宋",
        "type": "诗",
        "rhythmic": "",
        "title": "和姚令威春晚即事",
        "preface": "",
        "paragraphs": [
            "卧看游丝媚远天，起寻幽径却茫然。",
            "句成落絮飞花里，心在残霞夕照边。",
            "无复双鱼传尺素，空余宝瑟思华年。",
            "老来情味人应笑，白首伤春只醉眠。"
        ],
        "notes": "",
        "id": "21a88e7015a33f7c0c71f8b8ab285f76"
    },
    {
        "author": "许志仁",
        "dynasty": "宋",
        "type": "诗",
        "rhythmic": "",
        "title": "系冠船蓬自戏",
        "preface": "",
        "paragraphs": [
            "竹皮狗尾粗斓斑，神虎门前兴已阑。",
            "每恨误身诚可溺，殆将苴履不须弹。",
            "数茎渐觉胜簪怯，一免当知复冠难。",
            "柱后惠文非所志，宁从子夏学酸寒。"
        ],
        "notes": "",
        "id": "9c5ad0085aed08fced5186627f5ec807"
    },
    {
        "author": "许志仁",
        "dynasty": "宋",
        "type": "诗",
        "rhythmic": "",
        "title": "和宝月弹桃源春晓",
        "preface": "",
        "paragraphs": [
            "何年凿源开混茫，桃香两岸吹红香。",
            "烟消远浦生微阳，鱼舟误行溪水长。",
            "溪回岸转山隙光，疑有绛阙仙人房。",
            "居民争出罗酒浆，花间笑语音琅琅。",
            "抱琴释子眉发苍，响泉韵磬鸣长廊。",
            "能弹往事悲孟尝，昔时台沼今耕桑。",
            "又如勇士赴敌场，坐令游子思故乡。",
            "清猿抱木号鸿荒，孤吟划见丹凤翔。",
            "曲终待月西南厢，重调十指初不忙。",
            "如见古画秦衣裳，春天百鸟争颉颃。",
            "桃源归来今已忘，弹到落月空断肠。"
        ],
        "notes": "",
        "id": "212de1cc791aaa67c56f5295674c22a8"
    },
    {
        "author": "许志仁",
        "dynasty": "宋",
        "type": "诗",
        "rhythmic": "",
        "title": "谢张学士惠灵寿杖",
        "preface": "",
        "paragraphs": [
            "九疑连绵青未了，郴江擘出蛟龙吼。",
            "雷公霹雳搜岩幽，化为鬰律黄蛇走。",
            "飞电迸火出奇节，黄蛇起立僵如铁。",
            "携看玉女洗头盆，拄上九疑探禹穴。",
            "莫挑马箠渡黄河，莫扣天门阍者诃。",
            "但挂百钱时一醉，从教风雨湿渔蓑。",
            "青钱学士方年少，年少羞为老人调。",
            "即看飞步上蓬瀛，别有青藜夜相照。"
        ],
        "notes": "",
        "id": "c70de02cc82cf97a33006b63b588270d"
    },
    {
        "author": "许志仁",
        "dynasty": "宋",
        "type": "诗",
        "rhythmic": "",
        "title": "天竺道中",
        "preface": "",
        "paragraphs": [
            "紫兰含春风，日暮香更远。",
            "涧道水平分，曲折渡清浅。",
            "飞花当面堕，颠倒落苔藓。",
            "念此芳意阑，归思纷莫遣。"
        ],
        "notes": "",
        "id": "255c4434cea6b8a99f844591106bcf19"
    },
    {
        "author": "许志仁",
        "dynasty": "宋",
        "type": "诗",
        "rhythmic": "",
        "title": "雁荡道中",
        "preface": "",
        "paragraphs": [
            "千丈岩头一点红，春风吹落浅莎中。",
            "山僧倚杖移时去，说似溪边采药翁。"
        ],
        "notes": "",
        "id": "3f9eda0408df718bd0166754231b7f41"
    },
    {
        "author": "许志仁",
        "dynasty": "宋",
        "type": "诗",
        "rhythmic": "",
        "title": "湖上吟",
        "preface": "",
        "paragraphs": [
            "谁家短笛吹杨柳，何处扁舟唱采菱。",
            "湖水欲平风作恶，秋云太薄雨无凭。",
            "近人白鹭麾方去，隔岸青山唤不应。",
            "好景满前难著语，夜归茅屋望疏灯。"
        ],
        "notes": "",
        "id": "a0e877ac25f51031d925e319c2f4d9d7"
    },
    {
        "author": "许志仁",
        "dynasty": "宋",
        "type": "诗",
        "rhythmic": "",
        "title": "折杨柳",
        "preface": "",
        "paragraphs": [
            "东风来何时，百花已飘零。",
            "独余堤上柳，惨淡含春荣。",
            "扁舟复何适，延客江上亭。",
            "顾无青玉案，何以送子行。",
            "攀条欲相赠，上有双流鶑。",
            "□□正求友，奈此别离情。"
        ],
        "notes": "",
        "id": "4eb32cf509d2d9b32d78c742ccd68d79"
    },
    {
        "author": "许志仁",
        "dynasty": "宋",
        "type": "诗",
        "rhythmic": "",
        "title": "采莲吟",
        "preface": "",
        "paragraphs": [
            "湖边日落鸳鸯飞，罗衣香转兰舟移，莲根断处手满丝。",
            "手满丝，不能理。",
            "秋云深，隔君子。"
        ],
        "notes": "",
        "id": "72c6f1fe0bb918f8333c690c399638d5"
    },
    {
        "author": "许志仁",
        "dynasty": "宋",
        "type": "诗",
        "rhythmic": "",
        "title": "杜宇",
        "preface": "",
        "paragraphs": [
            "四海常为客，三春却倦游。",
            "能飞归不得，虽去有何求。",
            "故国三千恨，行人万里愁。",
            "年来风过耳，无泪与君流。"
        ],
        "notes": "",
        "id": "37de9beaf05240105ab9be0ca0369448"
    },
    {
        "author": "许志仁",
        "dynasty": "宋",
        "type": "诗",
        "rhythmic": "",
        "title": "鹭",
        "preface": "",
        "paragraphs": [
            "春暗汀洲杜若香，风标公子白霓裳。",
            "碧天片雪忽飞去，何处人家水满塘。"
        ],
        "notes": "",
        "id": "08165ac5c2dbbb3afc5cc44c1e857e46"
    },
    {
        "author": "许志仁",
        "dynasty": "宋",
        "type": "诗",
        "rhythmic": "",
        "title": "乌夜啼",
        "preface": "",
        "paragraphs": [
            "碧烟障楼天欲暮，飞乌夜集芜城戍。",
            "云外毕逋衔尾来，月明腷膊同枝语。",
            "楼中有人辍机杼，玉笙怨咽凝江雾。",
            "惆怅幽凄夜未阑，桂树秋风兰叶露。"
        ],
        "notes": "",
        "id": "f2dab58d26c3d49958890fa9a178fb81"
    },
    {
        "author": "许志仁",
        "dynasty": "宋",
        "type": "诗",
        "rhythmic": "",
        "title": "临高台",
        "preface": "",
        "paragraphs": [
            "高台跨崇冈，簷宇锁空雾。",
            "新晴洗双目，千里在跬步。",
            "霏霏渔浦烟，冉冉富春树。",
            "风花不我私，何以理愁绪。",
            "谁疏白玉窗，中有浮云度。",
            "浮云吹不开，不见行人去。"
        ],
        "notes": "",
        "id": "81c5b34476e4db2385e17f9035bf56f0"
    },
    {
        "author": "许志仁",
        "dynasty": "宋",
        "type": "诗",
        "rhythmic": "",
        "title": "架壁",
        "preface": "",
        "paragraphs": [
            "架壁珍藏万古书，世间清绝在吾庐。",
            "绿瓶香破分家酿，曲圃云开翦露蔬。",
            "白日渐随秋意短，故人尽向老来疏。",
            "今年种得回峰菊，乱点东篱玉不如。"
        ],
        "notes": "",
        "id": "3f4fbac666cc27a266f8441b59118bd1"
    },
    {
        "author": "许志仁",
        "dynasty": "宋",
        "type": "诗",
        "rhythmic": "",
        "title": "东门行",
        "preface": "",
        "paragraphs": [
            "东门杨柳暗藏鸦，东门行客欲离家。",
            "树头春风草头露，鸦自不飞人自去。",
            "妾家南浦桂为堂，房栊瑉玉帘夜光。",
            "炉烟多，绮罗重，水槛风入笙箫凉。",
            "欢娱未毕车轮远，方寸秋丝纷百茧。",
            "愿郎功业落人间，长使春闺女无怨。"
        ],
        "notes": "",
        "id": "497eda588dfd39ac4dcca5850edf1c3f"
    },
    {
        "author": "许志仁",
        "dynasty": "宋",
        "type": "诗",
        "rhythmic": "",
        "title": "窗间",
        "preface": "",
        "paragraphs": [
            "秋香烂熳入屏帷，金粟楼台富贵时。",
            "晓起旋收花上露，窗间闲写夜来诗。"
        ],
        "notes": "",
        "id": "776fb569cf99fe53856f52b5b944f100"
    },
    {
        "author": "许志仁",
        "dynasty": "宋",
        "type": "诗",
        "rhythmic": "",
        "title": "和虞智父登清谿阁",
        "preface": "",
        "paragraphs": [
            "叶脱林梢处处秋，壮怀易感更登楼。",
            "日斜钟阜烟凝碧，霜落秦淮水慢流。",
            "人似仲宣思故国，诗如杜老到夔州。",
            "十年前作金陵梦，重抚阑干说旧游。"
        ],
        "notes": "",
        "id": "cb47873586e871d321e7bab940cb9994"
    },
    {
        "author": "许志仁",
        "dynasty": "宋",
        "type": "诗",
        "rhythmic": "",
        "title": "白苎歌",
        "preface": "",
        "paragraphs": [
            "大垂手，小垂手，江南白苎世希有。",
            "吴姬十指玉纤纤，白苎新裁舞衣小。",
            "秋江四面绕吴宫，吴宫霜橘树树红。",
            "吴王夜宴不知晓，但见红日升曈眬。",
            "美人低鬟复回袖，持酒献君君一笑。",
            "人生得意不行乐，白日如梭夜催昼。",
            "吴山依旧吴江清，离宫故苑难为情。",
            "不知谁遣南山鹿，还向姑苏台下行。"
        ],
        "notes": "",
        "id": "2e6f964ae365c119149ff63e4be67d4f"
    },
    {
        "author": "许志仁",
        "dynasty": "宋",
        "type": "诗",
        "rhythmic": "",
        "title": "存目  其一",
        "preface": "",
        "paragraphs": [
            "诗题：倾城误人身寄内翰洪丈首句：倾城误人身。"
        ],
        "notes": "",
        "id": "12cbb323b7591872b81042c5c2ab0114"
    },
    {
        "author": "许志仁",
        "dynasty": "宋",
        "type": "诗",
        "rhythmic": "",
        "title": "存目  其二",
        "preface": "",
        "paragraphs": [
            "诗题：蚁饮研槽歌首句：晴窗棐几风日舒。"
        ],
        "notes": "",
        "id": "34e5f7e4dd3c60e9203b71d229153297"
    }
]