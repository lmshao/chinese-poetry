[
    {
        "author": "陈叔度",
        "dynasty": "宋",
        "type": "诗",
        "rhythmic": "",
        "title": "双皂荚行",
        "preface": "",
        "paragraphs": [
            "绿叶森森迎晓日，双双暗结秋霜实。",
            "乾坤造化借风流，阴灵滑稽为谁匹。",
            "一蔕双葩心两同，风力雨绵神其功。",
            "中官始奏献奇异，祥图瑞牒挥毫锋。",
            "四海万方只一株，缭绕周墙百丈余。",
            "侍从宫娃共争取，攀援棘刺血罗襦。",
            "采得温泉奉金辇，雪莹肌肤红玉暖。",
            "合欢当前此物生，上皇都笑天机浅。"
        ],
        "notes": "",
        "id": "fec78dc2bd7248ee2866ab7e6054d6e2"
    }
]