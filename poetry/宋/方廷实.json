[
    {
        "author": "方廷实",
        "dynasty": "宋",
        "type": "诗",
        "rhythmic": "",
        "title": "金山亭呈翁守二首  其一",
        "preface": "",
        "paragraphs": [
            "新亭高敞枕城隈，万里江山爽气来。",
            "云外孤峰擎日晚，林间啼鸟唤春回。",
            "登车谩有澄清志，览景惭非赋咏才。",
            "太守风流民讼简，落成尊酒许相陪。"
        ],
        "notes": "",
        "id": "9e527317d84e555c6fca53dc978a0a18"
    },
    {
        "author": "方廷实",
        "dynasty": "宋",
        "type": "诗",
        "rhythmic": "",
        "title": "金山亭呈翁守二首  其二",
        "preface": "",
        "paragraphs": [
            "丹碧崔嵬切斗魁，峰峦怀抱水萦回。",
            "春归岩谷幽花发，日上楼台宿雾开。",
            "天近凤城瞻帝座，云迷鼇海接蓬莱。",
            "登临谁会迟留意，共折梅花更一杯。"
        ],
        "notes": "",
        "id": "512ee1b7c8bf4bcd65346335b1a6f9c6"
    },
    {
        "author": "方廷实",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "书乱床头无甲乙，鸟鸣窗外自宫商。"
        ],
        "notes": "",
        "id": "b6fa516598061badba078b411f7949fb"
    }
]