[
    {
        "author": "吴晦之",
        "dynasty": "宋",
        "type": "诗",
        "rhythmic": "",
        "title": "奚大卿许赋生香亭诗以促之",
        "preface": "",
        "paragraphs": [
            "暗香浮动月初斜，仿佛西湖处士家。",
            "谁道广平心似铁，不将佳句赋梅花。"
        ],
        "notes": "",
        "id": "3febff73b9db378d4cf9e189919bdb79"
    },
    {
        "author": "吴晦之",
        "dynasty": "宋",
        "type": "诗",
        "rhythmic": "",
        "title": "山庵睡起",
        "preface": "",
        "paragraphs": [
            "策蹇寻幽过草堂，困来欹枕卧禅床。",
            "鸟啼花落东风里，睡起不知春昼长。"
        ],
        "notes": "",
        "id": "fb33788818a972f354c7c757f302d627"
    },
    {
        "author": "吴晦之",
        "dynasty": "宋",
        "type": "诗",
        "rhythmic": "",
        "title": "蓬窗",
        "preface": "",
        "paragraphs": [
            "小室潇然一钓蓬，主人闲散似渔翁。",
            "有时风雨惊残梦，如在松江烟浪中。"
        ],
        "notes": "",
        "id": "e3cedd694d69a71f1b8d3d293c672831"
    },
    {
        "author": "吴晦之",
        "dynasty": "宋",
        "type": "诗",
        "rhythmic": "",
        "title": "春日即事",
        "preface": "",
        "paragraphs": [
            "山居无事到襟怀，日午柴门尚未开。",
            "啼鸟一声春昼寂，隔墙风送落花来。"
        ],
        "notes": "",
        "id": "9bd491f2533419bdecc6661f9977ca3d"
    },
    {
        "author": "吴晦之",
        "dynasty": "宋",
        "type": "诗",
        "rhythmic": "",
        "title": "山亭偶成",
        "preface": "",
        "paragraphs": [
            "二十四考成何事，三百六十长是闲。",
            "古今穷达置勿论，坐看烟云生西山。"
        ],
        "notes": "",
        "id": "14788bfc46529aedc2d8a4f7449f9375"
    },
    {
        "author": "吴晦之",
        "dynasty": "宋",
        "type": "诗",
        "rhythmic": "",
        "title": "赠江西诗客",
        "preface": "",
        "paragraphs": [
            "五言诗作七宝塔，四壁惟余八尺床。",
            "一月二十九日醉，百年三万六千场。"
        ],
        "notes": "",
        "id": "ded29b46e94ba6bba3a139cc8ac7071a"
    },
    {
        "author": "吴晦之",
        "dynasty": "宋",
        "type": "诗",
        "rhythmic": "",
        "title": "送友人西上",
        "preface": "",
        "paragraphs": [
            "晓行山路梅花白，晚宿溪桥柳色青。",
            "此去西湖春渐暖，画船沽酒水边亭。"
        ],
        "notes": "",
        "id": "c4284c99bb1a304ebfb9a0fe1d1ea4fa"
    },
    {
        "author": "吴晦之",
        "dynasty": "宋",
        "type": "诗",
        "rhythmic": "",
        "title": "后圃寻春",
        "preface": "",
        "paragraphs": [
            "雨余未访后园春，百紫千红锦幛新。",
            "记得钱塘买花看，于今风景属闲人。"
        ],
        "notes": "",
        "id": "32607dc90bae9497d89dee4c74c74189"
    },
    {
        "author": "吴晦之",
        "dynasty": "宋",
        "type": "诗",
        "rhythmic": "",
        "title": "忆江湖旧游",
        "preface": "",
        "paragraphs": [
            "水满汀洲白鹭双，芦花飞雪扑船窗。",
            "归来常有江湖兴，遥想钟声隔岸撞。"
        ],
        "notes": "",
        "id": "92a6f9819d0dd0c024da3ad76a080a79"
    },
    {
        "author": "吴晦之",
        "dynasty": "宋",
        "type": "诗",
        "rhythmic": "",
        "title": "雪后寻梅",
        "preface": "",
        "paragraphs": [
            "畧彴溪桥小径斜，竹篱茅舍两三家。",
            "红梅似与诗人约，腊雪初消始看花。"
        ],
        "notes": "",
        "id": "1cf4fecbcbd0b4ceef819450d781cf8c"
    },
    {
        "author": "吴晦之",
        "dynasty": "宋",
        "type": "诗",
        "rhythmic": "",
        "title": "溪头唤渡",
        "preface": "",
        "paragraphs": [
            "轻烟漠漠晓晴天，立马汀沙唤渡船。",
            "白鸟忘机思虑息，避人飞过急滩前。"
        ],
        "notes": "",
        "id": "7293e5a7b79d0ed5d06b346241ce5084"
    },
    {
        "author": "吴晦之",
        "dynasty": "宋",
        "type": "诗",
        "rhythmic": "",
        "title": "寄石鲁瞻",
        "preface": "",
        "paragraphs": [
            "忆昔从游杖履中，有山亭上醉春风。",
            "主人已作骑鲸客，谁识当年两病翁。"
        ],
        "notes": "",
        "id": "99a55a932e3fe3efaccbd4221203ed49"
    }
]