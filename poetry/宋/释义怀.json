[
    {
        "author": "释义怀",
        "dynasty": "宋",
        "type": "诗",
        "rhythmic": "",
        "title": "投机偈",
        "preface": "",
        "paragraphs": [
            "一二三四五六七，万仞峰头独足立。",
            "骊龙颔下夺明珠，一言勘破维摩诘。"
        ],
        "notes": "",
        "id": "499ef289b0baf559fa8916e2406311c2"
    },
    {
        "author": "释义怀",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "须弥顶上，不扣金钟。",
            "毕钵岩中，无人聚会。",
            "山僧倒骑佛殿，诸人反著草鞋。",
            "朝游檀特，暮到罗浮。",
            "拄杖针筒，自家收取。"
        ],
        "notes": "",
        "id": "8c4311410a0ec4ce7d2e28903b422832"
    },
    {
        "author": "释义怀",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "蜀魄连宵叫，鵽鳭终夜啼。",
            "圆通门大启，何事隔云泥。"
        ],
        "notes": "",
        "id": "4032944ac502ed7d3c1bc4e92a729cec"
    },
    {
        "author": "释义怀",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "红日照扶桑，寒雪封华岳。",
            "三更过铁围，拶折骊龙角。"
        ],
        "notes": "",
        "id": "0c62b1c8d73268591f1a59f7f487afcf"
    },
    {
        "author": "释义怀",
        "dynasty": "宋",
        "type": "诗",
        "rhythmic": "",
        "title": "书屏句",
        "preface": "",
        "paragraphs": [
            "三分光阴二早过，灵台一点不揩磨。",
            "区区逐日贪生去，唤不回头怎奈何。"
        ],
        "notes": "",
        "id": "a3c67385f2d59ab182f202b61e0b4f52"
    },
    {
        "author": "释义怀",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "衣穿瘦骨露，屋破看星眠。"
        ],
        "notes": "",
        "id": "cf832079681ffdd3035c9d57a368f7a3"
    }
]