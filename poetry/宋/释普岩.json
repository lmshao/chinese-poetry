[
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "偈颂二十五首  其一",
        "preface": "",
        "paragraphs": [
            "豁开户牖，直出直入。",
            "鲇鱼上竹竿，俊鹘趁不及。"
        ],
        "notes": "",
        "id": "dbccde4542203584e7bb59afce5fbd9d"
    },
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "偈颂二十五首  其二",
        "preface": "",
        "paragraphs": [
            "出现杨州，坐断寿丘。",
            "脚跟不点地，赢得一身愁，不是冤家不聚头。"
        ],
        "notes": "",
        "id": "53acdde0961b6d584d0b3c90bead9c81"
    },
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "偈颂二十五首  其三",
        "preface": "",
        "paragraphs": [
            "日面月面，霹雳闪电。",
            "直下来也，急著眼看。"
        ],
        "notes": "",
        "id": "46c3482058209a13633e3add3b863f12"
    },
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "偈颂二十五首  其四",
        "preface": "",
        "paragraphs": [
            "马头回，牛头没。",
            "一字入公门，九牛曳不出。"
        ],
        "notes": "",
        "id": "dfc69474b375245df923af8053b6c797"
    },
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "偈颂二十五首  其五",
        "preface": "",
        "paragraphs": [
            "个样皮毛，千化万变。",
            "黄梅鹫头，谩自流传。",
            "后代儿孙，可贵可贱。"
        ],
        "notes": "",
        "id": "e194d577bd99c22138989c45a7db6ca3"
    },
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "偈颂二十五首  其六",
        "preface": "",
        "paragraphs": [
            "坐而不住，住而不坐。",
            "滴水生冰，因风吹火。"
        ],
        "notes": "",
        "id": "c7465bdbed909c53df7b8fe236715afe"
    },
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "偈颂二十五首  其七",
        "preface": "",
        "paragraphs": [
            "此香堪笑又堪悲，刚把愁肠说向谁。",
            "冶父山前曾落节，千钧之重一毫厘。"
        ],
        "notes": "",
        "id": "d958334ec27ca7303e3dfaa3edec35c3"
    },
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "偈颂二十五首  其八",
        "preface": "",
        "paragraphs": [
            "离四句，绝百非。",
            "清寥寥，白滴滴。",
            "直透万重关，不住青霄外。",
            "千手大悲提不起，烁迦罗眼莫能窥。"
        ],
        "notes": "",
        "id": "ee98982f7f885ed29bc982675085dddb"
    },
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "偈颂二十五首  其九",
        "preface": "",
        "paragraphs": [
            "风云合匝，龙虎交驰。",
            "一进一退，各适其宜。",
            "丛林烜赫，慧命流辉。",
            "寿丘面皮厚多少，惟许通方作者知。"
        ],
        "notes": "",
        "id": "91ba86c7f2173f3e5f01e6cbf5a0cf56"
    },
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "偈颂二十五首  其一○",
        "preface": "",
        "paragraphs": [
            "入院数日来，人事閙哄哄。",
            "两脚走如烟，眼不见鼻孔。"
        ],
        "notes": "",
        "id": "a91346ba19270dc4f04ccbf2803aa392"
    },
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "偈颂二十五首  其一一",
        "preface": "",
        "paragraphs": [
            "归来出去，迦叶贫，阿难富。",
            "出去归来，南天台，北五台。",
            "目前包裹，满面尘埃。",
            "禹力不到处，河声流向西。"
        ],
        "notes": "",
        "id": "2380198f2e75485bab66af126f076bce"
    },
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "偈颂二十五首  其一二",
        "preface": "",
        "paragraphs": [
            "近之不逊，远之则怨。",
            "无义无情，可贵可贱。",
            "一年一度雪深冤，毕竟无人是的传。"
        ],
        "notes": "",
        "id": "47cd29d61ec2012d618519ba7bf3e7e2"
    },
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "偈颂二十五首  其一三",
        "preface": "",
        "paragraphs": [
            "故人方外来，相见便相悉。",
            "倒指三十年，道义同一日。",
            "铁壁银山，十分狼藉。",
            "直得同声相应，同气相求，西河师子在汾州。"
        ],
        "notes": "",
        "id": "df6eae46c0dd5325fba473ede15f077f"
    },
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "偈颂二十五首  其一四",
        "preface": "",
        "paragraphs": [
            "毒攻毒，楔出楔。",
            "老曹山，不识别。",
            "那里是者僧吃酒处。"
        ],
        "notes": "",
        "id": "530167bb0f1047c152deff8287a6f71c"
    },
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "偈颂二十五首  其一五",
        "preface": "",
        "paragraphs": [
            "令不虚行，箭不虚发。",
            "傥或踌躇，二九十八。"
        ],
        "notes": "",
        "id": "a6b46022161d69e2ab8087f611863830"
    },
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "偈颂二十五首  其一六",
        "preface": "",
        "paragraphs": [
            "洞门无钥，剑阁崔嵬。",
            "风露高寒，且非人世。",
            "是则是，天上人间知几几。",
            "者僧一问不将来，黄蘗通身是泥水。"
        ],
        "notes": "",
        "id": "81f21866c36e3b7f8f3e2205692c7f3b"
    },
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "偈颂二十五首  其一七",
        "preface": "",
        "paragraphs": [
            "一阳生也，树头惊起双双鱼，石上迸出长长笋。",
            "即日伏惟两序，高人现前清众。",
            "履兹长至，倍膺戬谷。",
            "喝一喝，俗气未除。"
        ],
        "notes": "",
        "id": "7d555bb9b9d7a04618f0c247ebaa9a9c"
    },
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "偈颂二十五首  其一八",
        "preface": "",
        "paragraphs": [
            "季春渐暄，鸟啼花笑。",
            "恒沙数见闻觉知，悉皆了了。"
        ],
        "notes": "",
        "id": "18525ef0603c4852e4662d263e5f1a9c"
    },
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "偈颂二十五首  其一九",
        "preface": "",
        "paragraphs": [
            "一叶落，天下秋。",
            "一尘起，大地收。",
            "临济掌黄蘗，南泉唤赵州。",
            "开口不在舌头上，夜涛催发海南舟。"
        ],
        "notes": "",
        "id": "9469331d825faec0dd72ad27c6248611"
    },
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "偈颂二十五首  其二○",
        "preface": "",
        "paragraphs": [
            "显慈鼻祖，诺庵法兄。",
            "机如电掣，辩似河倾。",
            "无心相撞著，分外得人憎。",
            "彼此不堪为种草，先师之道转竛竮。"
        ],
        "notes": "",
        "id": "3e7b021bf0840f91be4f466126cb6f96"
    },
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "偈颂二十五首  其二一",
        "preface": "",
        "paragraphs": [
            "断杨歧正脉，坏临济纲宗。",
            "赤土涂牛奶，密室不通风。",
            "身前身后不了，深瘗白云之中。",
            "非父非子，狭路相逢。",
            "涧藻溪苹相钝置，谢郎错认钓鱼船。"
        ],
        "notes": "",
        "id": "87ef1b8c3bb478ff147dfa0280f97d57"
    },
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "偈颂二十五首  其二二",
        "preface": "",
        "paragraphs": [
            "老讷今朝死，老岩今日生。",
            "二俱无伎俩，有梦不同床。",
            "夤缘继踵，香火荒凉。",
            "肝肠铁作也须裂，骊屎如何比麝香。"
        ],
        "notes": "",
        "id": "2fb0e31cb7e45122409d44c58acf8796"
    },
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "偈颂二十五首  其二三",
        "preface": "",
        "paragraphs": [
            "老洞山玷辱宗风，泰首座埋没自己。",
            "双双绣出鸳鸯，千古扶持不起。"
        ],
        "notes": "",
        "id": "fc134576b3ce5b7e9152a930ab9db4af"
    },
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "偈颂二十五首  其二四",
        "preface": "",
        "paragraphs": [
            "四年承乏云峰寺，暗写秋肠寄阿谁。",
            "每到十一月初五，一狐疑了一狐疑。",
            "故我开山伏虎禅师，指柳骂杨，伤龟恕鼈，你死我活。",
            "莫说一碗粗茶一炷香，也胜和盲㪍诉瞎。"
        ],
        "notes": "",
        "id": "2b2a31579522334f31d05f8ebb9506ad"
    },
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "偈颂二十五首  其二五",
        "preface": "",
        "paragraphs": [
            "项短耳聩，千妖百怪。",
            "如是三十年，续东山正脉。",
            "我也错商量，三拜一炉香，一任傍人说短长。"
        ],
        "notes": "",
        "id": "cc97c7f5d127fd59517e2a3f2ed80084"
    },
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "观音大士赞",
        "preface": "",
        "paragraphs": [
            "草木丘陵，风雷云气。",
            "具足妙相尊，证入三摩地。",
            "万象森罗从鼎沸。"
        ],
        "notes": "",
        "id": "e572d9614a3afc33d939db405efae1e3"
    },
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "达磨大师赞",
        "preface": "",
        "paragraphs": [
            "苇航身险，风急水寒。",
            "九年面壁，用尽心肝。",
            "大唐人不识只履过西天，单传直指待馿年。"
        ],
        "notes": "",
        "id": "d7743e9ad8e21597f418da1db671c178"
    },
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "百丈大师赞",
        "preface": "",
        "paragraphs": [
            "亲见马簸箕，面目甚奇怪。",
            "鼻痛野鸭飞，漆桶好不快。",
            "只见祥麟一角尖，定知罪犯弥天大。"
        ],
        "notes": "",
        "id": "619cbdd1ad93f175a88ec44e5547f7ee"
    },
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "布袋和尚赞",
        "preface": "",
        "paragraphs": [
            "山月未出，海云忽飘。",
            "瞑目而坐，归路迢迢。",
            "布袋里头无长物，许谁胡蝶梦溪桥。"
        ],
        "notes": "",
        "id": "beccb600e15cb8539fb50d3cee444042"
    },
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "济颠书记赞",
        "preface": "",
        "paragraphs": [
            "毁不得，赞不得，天台出得个般僧，一似青天轰霹雳。",
            "走京城，无处觅。",
            "业识忙忙，风流则剧。",
            "末后筋斗背翻，煅出水连天碧。",
            "稽首济颠，不识不识。",
            "狭路相逢捻鼻头，也是普州人送贼。"
        ],
        "notes": "",
        "id": "59fadf86da66c4d92d47320014e85ad0"
    },
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "颂古十首  其一",
        "preface": "",
        "paragraphs": [
            "自谓五更侵早起，谁知更有夜行人。",
            "条风块雨今非昔，尧舜垂衣万国宾。"
        ],
        "notes": "",
        "id": "3d19bbce3717dd1fc2eeb2fed1bdc35c"
    },
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "颂古十首  其二",
        "preface": "",
        "paragraphs": [
            "擡头霹雳不容追，缺齿胡僧陷铁围。",
            "六合空空风悄悄，杜鹃啼月不如归。"
        ],
        "notes": "",
        "id": "2da5f8dfaa391e998a79d986c94d90ac"
    },
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "颂古十首  其三",
        "preface": "",
        "paragraphs": [
            "月淡江空泛小舟，唱歌和月看江流。",
            "更深欹枕梦何处，两峰清霜晓未收。"
        ],
        "notes": "",
        "id": "7ee9e4d3c0e9aa65a87ef91fd13a8b4d"
    },
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "颂古十首  其四",
        "preface": "",
        "paragraphs": [
            "铁壁银山几万重，有无之字若为通。",
            "斩关岂在搴旗手，枉有虚名落汉中。"
        ],
        "notes": "",
        "id": "4c126bebfc8c3d4d8f44fb875b3c82ef"
    },
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "颂古十首  其五",
        "preface": "",
        "paragraphs": [
            "洗钵家家事一同，新罗不在海门东。",
            "因行掉臂赵州老，身在烟萝第几重。"
        ],
        "notes": "",
        "id": "6da5db17a107ecce7e931cd00c54d9ec"
    },
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "颂古十首  其六",
        "preface": "",
        "paragraphs": [
            "搽抔抹粉没人猜，五百生中与么来。",
            "觌体风流有多少，不知何处可安排。"
        ],
        "notes": "",
        "id": "f0162e7dd64154a36e81f12b8ff8b304"
    },
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "颂古十首  其七",
        "preface": "",
        "paragraphs": [
            "百骸一物贞薰天，风起今朝病一般。",
            "酷恨双双医不得，枕边空听鴈声寒。"
        ],
        "notes": "",
        "id": "84dc0635c6ac35bc5db485f98f827952"
    },
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "颂古十首  其八",
        "preface": "",
        "paragraphs": [
            "等闲提起七斤衫，多少禅和著意参。",
            "尽向青州做窠窟，不知春色在江南。"
        ],
        "notes": "",
        "id": "263b1dd2792a380477bb2ab01962cf60"
    },
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "颂古十首  其九",
        "preface": "",
        "paragraphs": [
            "洗肠换骨老芭蕉，拄杖拈来价转高。",
            "卖与买人人不买，翻令平地起波涛。"
        ],
        "notes": "",
        "id": "ea48b4a08bf10389d879ed4ec2d8d9e0"
    },
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "颂古十首  其一○",
        "preface": "",
        "paragraphs": [
            "如是如何正法眼，蓦然突出破沙盆。",
            "依稀渭北春天树，仿佛江东日暮云。"
        ],
        "notes": "",
        "id": "744f99189f009b6137d6f305d4d804d9"
    },
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "大义渡",
        "preface": "",
        "paragraphs": [
            "孩儿不见弃浑身，可惜婆婆眼不亲。",
            "白浪洪波无了日，至今愁杀渡头人。"
        ],
        "notes": "",
        "id": "3729a218355136f99b082d178d499dcf"
    },
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "大藏主号镜中",
        "preface": "",
        "paragraphs": [
            "孤光不堕有无间，碧落冲开万象寒。",
            "扑破果然亡朕迹，从教大地黑漫漫。"
        ],
        "notes": "",
        "id": "a36764f9828406de20951f2b5f49867b"
    },
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "寄天目礼书记闽回",
        "preface": "",
        "paragraphs": [
            "爪牙消息露三山，勘破曾郎想不难。",
            "一啸归来千嶂晓，於菟不似旧时斑。"
        ],
        "notes": "",
        "id": "4b378f33eb7b036748ecb40ee4946de2"
    },
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "寄太白幸首座",
        "preface": "",
        "paragraphs": [
            "粪火堆头潦倒身，且无花鸟閙芳春。",
            "口边白醭心如铁，甘作丛林不义人。"
        ],
        "notes": "",
        "id": "1b8f3910f57c79f61e813fc4e7bd4fe1"
    },
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "题戢庵居士竹亭",
        "preface": "",
        "paragraphs": [
            "疎疎绿叶起清风，屈指巡簷数不穷。",
            "幽致果然难比况，此君未必在其中。"
        ],
        "notes": "",
        "id": "2f6a2776a0d1fc50402365ab3fda7bcc"
    },
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "送僧见孟侍郎",
        "preface": "",
        "paragraphs": [
            "三秋月冷半山云，来谒维摩必有因。",
            "特见岭梅开一朶，也应知道不干春。"
        ],
        "notes": "",
        "id": "b990263ec46961f5f738f5ad7d44f65d"
    },
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "乘禅者归蜀",
        "preface": "",
        "paragraphs": [
            "出剑门兮入剑门，眼空寰宇一闲身。",
            "杖挑一滴江南水，散作西川劫外春。"
        ],
        "notes": "",
        "id": "f277f8e7fc19d170b67025fbd27821a5"
    },
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "送洪维那",
        "preface": "",
        "paragraphs": [
            "笑把虚空一口吞，髑髅瞥转振乾坤。",
            "破沙盆有儿孙在，玉笛横吹出海门。"
        ],
        "notes": "",
        "id": "8b0f72b5a93996a54b165b6a82201995"
    },
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "自赞",
        "preface": "",
        "paragraphs": [
            "断杨岐正脉，灭临济纲宗。",
            "猿啼碧嶂，月锁千峰。",
            "影落于阗国，人在大辽东。",
            "应缘淡泊，无分从容。",
            "谓是运庵真面目，澄潭不许卧苍龙。"
        ],
        "notes": "",
        "id": "d59af46cb33f81c3e26e76d511c0ed5e"
    },
    {
        "author": "释普岩",
        "dynasty": "宋",
        "type": "诗",
        "rhythmic": "",
        "title": "又",
        "preface": "",
        "paragraphs": [
            "妙在转处，密在汝边。",
            "绘予面目，正中乖偏。",
            "踏翻却谢郎船。",
            "不拨万象，火冷灰寒。",
            "我有丰子分，谁道不完全。",
            "十分狼藉难收拾，微风吹动碧琅玕。"
        ],
        "notes": "",
        "id": "c71b820d58c5c5850a7d0111a4a87972"
    }
]