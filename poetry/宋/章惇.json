[
    {
        "author": "章惇",
        "dynasty": "宋",
        "type": "诗",
        "rhythmic": "",
        "title": "寄苏子瞻",
        "preface": "",
        "paragraphs": [
            "君方阳羡卜新居，我亦吴门葺旧庐。",
            "身外浮云轻土苴，眼前陈迹付籧篨。",
            "涧声山色苍云上，花影溪光罨画余。",
            "他日扁舟约来往，共将诗酒狎樵渔。"
        ],
        "notes": "",
        "id": "a247e57ccee18573672fea036f20d5e7"
    },
    {
        "author": "章惇",
        "dynasty": "宋",
        "type": "诗",
        "rhythmic": "",
        "title": "栽桐竹",
        "preface": "",
        "paragraphs": [
            "种竹期龙至，栽桐待凤来。",
            "他年跨辽海，经此一徘徊。"
        ],
        "notes": "",
        "id": "7c9eeb9cdc6b574fed1c8a158bfb06e9"
    },
    {
        "author": "章惇",
        "dynasty": "宋",
        "type": "诗",
        "rhythmic": "",
        "title": "谢刘子先赠酒",
        "preface": "",
        "paragraphs": [
            "洞霄宫里一闲人，东府西枢老旧臣。",
            "多谢姑苏贤太守，殷勤分送洞庭春。"
        ],
        "notes": "",
        "id": "e352674ac8957594f101a51bf5ef13a3"
    },
    {
        "author": "章惇",
        "dynasty": "宋",
        "type": "诗",
        "rhythmic": "",
        "title": "题李邦直蒙江初雪图",
        "preface": "",
        "paragraphs": [
            "江头微雪北风骗，忆泊武昌舟尾时。",
            "潮来浪打船欲破，拥被醉眠人不知。"
        ],
        "notes": "",
        "id": "c0308ba56ed0c517e9b1eedafe049f59"
    },
    {
        "author": "章惇",
        "dynasty": "宋",
        "type": "诗",
        "rhythmic": "",
        "title": "清明日赴玉津园宴",
        "preface": "",
        "paragraphs": [
            "南园高䜩宠师臣，盛事仍随节物新。",
            "劝饯满倾仙室酒，赐花分得汉宫春。",
            "三朝主眷优元弼，五福天教萃一身。",
            "自惜云龙如此少，因公重感涕沾巾。"
        ],
        "notes": "",
        "id": "e2736cfeae59de452103dee320898abb"
    },
    {
        "author": "章惇",
        "dynasty": "宋",
        "type": "诗",
        "rhythmic": "",
        "title": "游虎丘次韵",
        "preface": "",
        "paragraphs": [
            "阖闾城外小层峦，瘦竹寒松数里间。",
            "并岸逢僧知近寺，入门凿石渐登山。",
            "纯钩剑化空池在，幽独诗成白日闲。",
            "游客幸无官事束，何须斋舫敛昏还。"
        ],
        "notes": "",
        "id": "29ecc2bb5b0c32ae9d8535ef6d4b2cf8"
    },
    {
        "author": "章惇",
        "dynasty": "宋",
        "type": "诗",
        "rhythmic": "",
        "title": "和蒲宗孟游虎丘因书钱塘旧游",
        "preface": "",
        "paragraphs": [
            "传闻城角舣行舟，自拥笙歌选胜游。",
            "偶为寒江阻潮汐，再容清赏属林丘。",
            "燕回吴苑风和雪，梦断钱塘月满楼。",
            "尽把苏杭好烟景，醉吟将去诧东州。"
        ],
        "notes": "",
        "id": "59fc0c9d13cd53f2982319a6b161c8b9"
    },
    {
        "author": "章惇",
        "dynasty": "宋",
        "type": "诗",
        "rhythmic": "",
        "title": "赠陶辰州  其一",
        "preface": "",
        "paragraphs": [
            "善战无如新息侯，汉兵才渡绿萝洲。",
            "爱君挽我陶溪粟，直到牂牁水口头。"
        ],
        "notes": "",
        "id": "f2c478d29987de972ec6c129252170fa"
    },
    {
        "author": "章惇",
        "dynasty": "宋",
        "type": "诗",
        "rhythmic": "",
        "title": "赠陶辰州  其二",
        "preface": "",
        "paragraphs": [
            "使介直登双御阁，州符就领五蛮溪。",
            "争雄白鹊临崖鬬，忆子玄猿绕涧啼。"
        ],
        "notes": "",
        "id": "39f0ac22dbeeceb23925ae9ff75285f3"
    },
    {
        "author": "章惇",
        "dynasty": "宋",
        "type": "诗",
        "rhythmic": "",
        "title": "过石醋铺",
        "preface": "",
        "paragraphs": [
            "瘴霭潜消瑞气和，梅峰千里阔烟萝。",
            "人逢杂堠虽云远，路在好山宁厌多。",
            "啼鸟丛篁传木杪，瀑泉碎玉激岩阿。",
            "欲留征驭迟迟云，公檄催人不奈何。"
        ],
        "notes": "",
        "id": "a6df92ef07dea7881f6debfe2e7f92bb"
    },
    {
        "author": "章惇",
        "dynasty": "宋",
        "type": "诗",
        "rhythmic": "",
        "title": "紫阁",
        "preface": "",
        "paragraphs": [
            "我生山水乡，习得山中乐。",
            "每观唐人诗，梦寐思紫阁。",
            "欲为秦山行，常苦道路邈。",
            "君言旧曾游，使我心踊跃。",
            "我今既西来，而子滞天角。",
            "云山空在眼，诗酒乖侑酢。",
            "谁题壁间诗，岁久墨色薄。",
            "人生定能几，当此感离索。",
            "积霭浮青春，落日满岩壑。",
            "骊龙俨将驾，顾我犹淹泊。"
        ],
        "notes": "",
        "id": "c74bb91adfc7a1665d893b1cfd09b97a"
    },
    {
        "author": "章惇",
        "dynasty": "宋",
        "type": "诗",
        "rhythmic": "",
        "title": "岁穷雨夜独卧山斋",
        "preface": "",
        "paragraphs": [
            "岁晏云深谁与游，岩房终夜雨如秋。",
            "不知海上三山梦，何似人间万户侯。"
        ],
        "notes": "",
        "id": "6ca6b4178360cf94749cdce6c1e8421e"
    },
    {
        "author": "章惇",
        "dynasty": "宋",
        "type": "诗",
        "rhythmic": "",
        "title": "梅山歌",
        "preface": "",
        "paragraphs": [
            "开梅山，开梅山，梅山万仞摩星躔。",
            "扪萝鸟道十步九曲折，时有僵木横崖巓。",
            "肩摩直下视南岳，回首蜀道犹平川。",
            "人家迤逦见板屋，火耕硗多畬田。",
            "穿堂之鼓堂壁悬，两头击鼓歌声传。",
            "长藤酌酒跪而饮，何物爽口盐为先。",
            "白巾裹髻衣错结，野花山果青垂肩。",
            "如今丁口渐繁息，世界虽异如桃源。",
            "熙宁天子圣虑远，命将传檄令开边。",
            "给牛贷种使开恳，植桑种稻输缗钱。",
            "不持寸刃得地一千里，王道荡荡尧为天。",
            "大开庠序明礼教，抚柔新俗威无专。",
            "小臣作诗备雅乐，梅山之崖诗可镌。",
            "此诗可勒不可泯，颂声千古长潺潺。"
        ],
        "notes": "",
        "id": "cd13264d145290ef8d5c8ada6dadbad7"
    },
    {
        "author": "章惇",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "天面长虹一鉴痕，直通南北两山春。"
        ],
        "notes": "",
        "id": "a2e90f693db3c87fbc0dced63c30f638"
    },
    {
        "author": "章惇",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "每闻同列进，不觉寸心忙。"
        ],
        "notes": "",
        "id": "cf6d8a804c72a358729e9ad0fcd26037"
    },
    {
        "author": "章惇",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "自奉鸾台直，叨随陟降踪。",
            "共陈尊圣嗣，屡请罢军容。"
        ],
        "notes": "",
        "id": "77f51d93a880c798f31afb9ec5e2e1ab"
    }
]