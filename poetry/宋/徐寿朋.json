[
    {
        "author": "徐寿朋",
        "dynasty": "宋",
        "type": "诗",
        "rhythmic": "",
        "title": "白云亭",
        "preface": "",
        "paragraphs": [
            "飞泉山脚水盈盈，溪会亭前就榜名。",
            "驻目合流寻异派，爽心临眺胜登瀛。",
            "游人暗认仙原景，清耳微传玉佩声。",
            "依约白莲当日事，社中贤令有渊明。"
        ],
        "notes": "",
        "id": "60a3b13a12d4a6eff4039ed6d905079a"
    },
    {
        "author": "徐寿朋",
        "dynasty": "宋",
        "type": "诗",
        "rhythmic": "",
        "title": "胜会堂",
        "preface": "",
        "paragraphs": [
            "巧运风斤若化成，过门车马每留行。",
            "吞含气象归平陇，鬬凑溪山到画楹。",
            "春借杏桃红照耀，晓披烟霭碧低横。",
            "使麾映日安牙队，依约当年细柳营。"
        ],
        "notes": "",
        "id": "dd290d88a2dc28fe3224f90a0f723b08"
    }
]