[
    {
        "author": "刘涣",
        "dynasty": "宋",
        "type": "诗",
        "rhythmic": "",
        "title": "兴庆池禊宴",
        "preface": "",
        "paragraphs": [
            "清明佳节属良辰，行乐东郊宴席宾。",
            "风柳不胜春气力，露花无奈晓精神。",
            "管丝远近青堤上，楼阁高低渌水滨。",
            "多少舣舟何所用，府公便是济川人。"
        ],
        "notes": "",
        "id": "dd7af0212fd35b746dc93b3803ef7c96"
    },
    {
        "author": "刘涣",
        "dynasty": "宋",
        "type": "诗",
        "rhythmic": "",
        "title": "初及第归题净慈寺壁二绝  其一",
        "preface": "",
        "paragraphs": [
            "彤扉新授紫皇宣，品作蓬壶二等僊。",
            "今日访师无限意，应怜憔悴胜当年。"
        ],
        "notes": "",
        "id": "34956a2896b45f25df6a3fa8b6f43408"
    },
    {
        "author": "刘涣",
        "dynasty": "宋",
        "type": "诗",
        "rhythmic": "",
        "title": "初及第归题净慈寺壁二绝  其二",
        "preface": "",
        "paragraphs": [
            "梵刹仙都显焕存，心心惟绍法王孙。",
            "俗流不信空空理，将谓长生别有门。"
        ],
        "notes": "",
        "id": "af29d1af86222762b52ea2ee4cccbff0"
    },
    {
        "author": "刘涣",
        "dynasty": "宋",
        "type": "诗",
        "rhythmic": "",
        "title": "自颍上归再题寺壁二绝  其一",
        "preface": "",
        "paragraphs": [
            "颠倒儒冠二十春，归来重喜访僧邻。",
            "千奔万竞无穷竭，老竹枯松特地新。"
        ],
        "notes": "",
        "id": "c57cd797ea0536a1f71dc115f6541f51"
    },
    {
        "author": "刘涣",
        "dynasty": "宋",
        "type": "诗",
        "rhythmic": "",
        "title": "自颍上归再题寺壁二绝  其二",
        "preface": "",
        "paragraphs": [
            "被布羹藜三十春，苦空存性已通真。",
            "我来试问孤高士，翻媿区区名利身。"
        ],
        "notes": "",
        "id": "e4ec61336140f95408d6aa381e0d751e"
    },
    {
        "author": "刘涣",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "东台乃主人，吾身同过客。"
        ],
        "notes": "",
        "id": "f2ce22b62abd8ca2dc109d8ea485ecb0"
    }
]