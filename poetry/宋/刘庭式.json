[
    {
        "author": "刘庭式",
        "dynasty": "宋",
        "type": "诗",
        "rhythmic": "",
        "title": "游西湖",
        "preface": "",
        "paragraphs": [
            "胜地留连久，西湖得再游。",
            "芰荷围画舫，杨柳护红楼。",
            "风月苏堤夜，烟云葛岭秋。",
            "买鲜沽美酒，且莫计觥筹。"
        ],
        "notes": "",
        "id": "82aaf228b899d311b43f34bb38629014"
    },
    {
        "author": "刘庭式",
        "dynasty": "宋",
        "type": "诗",
        "rhythmic": "",
        "title": "题松下老人图",
        "preface": "",
        "paragraphs": [
            "古松苍髯枝屈缴，失笑相惊在岩穴。",
            "老翁手持绿玉杖，独立西风双鬓雪。",
            "修然野服山家容，平生我亦怀高风。",
            "彭泽归来入图画，真有人间靖节翁。"
        ],
        "notes": "",
        "id": "5ae783a98a71758df058459e1c15c05e"
    }
]