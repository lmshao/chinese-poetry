[
    {
        "author": "杨灏",
        "dynasty": "宋",
        "type": "诗",
        "rhythmic": "",
        "title": "呈郡寮  其一",
        "preface": "",
        "paragraphs": [
            "道院由来不浪传，两衙封印日萧然。",
            "绝无争讼烦刑禁，赢得工夫弄简编。"
        ],
        "notes": "",
        "id": "52a7a661b572906e66a69ee6589a9bed"
    },
    {
        "author": "杨灏",
        "dynasty": "宋",
        "type": "诗",
        "rhythmic": "",
        "title": "呈郡寮  其二",
        "preface": "",
        "paragraphs": [
            "山连吴楚周遭起，水合湖湘汹涌来。",
            "千里风烟同乐国，万家歌吹共春台。"
        ],
        "notes": "",
        "id": "c87e2f646c2ef9e2643643be4a4d448f"
    },
    {
        "author": "杨灏",
        "dynasty": "宋",
        "type": "诗",
        "rhythmic": "",
        "title": "呈郡寮  其三",
        "preface": "",
        "paragraphs": [
            "寒烟淡淡水茫茫，六代才如一梦长。",
            "风月何尝异今古，江山不管不兴亡。",
            "豪华事往人安在，歌舞台倾径就荒。",
            "陈迹依然无处问，野花幽草自芬芳。"
        ],
        "notes": "",
        "id": "9ba360dcee4eb1c7663210b99acf01a0"
    }
]