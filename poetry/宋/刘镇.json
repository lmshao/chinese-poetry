[
    {
        "author": "刘镇",
        "dynasty": "宋",
        "type": "诗",
        "rhythmic": "",
        "title": "书王十朋述怀诗后",
        "preface": "",
        "paragraphs": [
            "山北山南春雨足，漠漠柔桑秀如沃。",
            "侬家荆妇几时归，西畴独自驱黄犊。"
        ],
        "notes": "",
        "id": "f988552140942d8648dfe4f82c223444"
    },
    {
        "author": "刘镇",
        "dynasty": "宋",
        "type": "诗",
        "rhythmic": "",
        "title": "夜听双瀑联句",
        "preface": "",
        "paragraphs": [
            "萧然山阁间，此兴何悠哉。",
            "子晋不复见，月白空萧台。",
            "夜静双瀑喧，遥闻疑雨来。",
            "涧壑生清风，襟宇捐纤埃。",
            "飞鸣撼半空，暗想飘琼瑰。",
            "前观阻步屧，侧耳成徘徊。"
        ],
        "notes": "",
        "id": "1c7a905dadb2350f611816326819ed9d"
    },
    {
        "author": "刘镇",
        "dynasty": "宋",
        "type": "诗",
        "rhythmic": "",
        "title": "对月联句",
        "preface": "",
        "paragraphs": [
            "与君坐阶除，遥望海上月。",
            "试举太白杯，借问几圆缺。",
            "人生易分散，动作隔年别。",
            "今宵对婵娟，莫放酣歌绝。"
        ],
        "notes": "",
        "id": "4270cc7d4b4d53b39cc43591e0d3ed1f"
    },
    {
        "author": "刘镇",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "须知失马事，莫废获麟书。"
        ],
        "notes": "",
        "id": "3c052196fa4ffba5ae9c8ff22896eed1"
    },
    {
        "author": "刘镇",
        "dynasty": "宋",
        "type": "诗",
        "rhythmic": "",
        "title": "春暮",
        "preface": "",
        "paragraphs": [
            "春至又春暮，闲心成古心。",
            "花光随雨薄，草色共烟深。",
            "粉蝶稀狂影，黄鹂送好音。",
            "余芳留不得，还共夕阳沈。"
        ],
        "notes": "",
        "id": "22d7fafb8ff59ef3e42d91093cc350a8"
    },
    {
        "author": "刘镇",
        "dynasty": "宋",
        "type": "诗",
        "rhythmic": "",
        "title": "山中早行",
        "preface": "",
        "paragraphs": [
            "严钟将报曙，游子已登途。",
            "野火时明灭，星残似有无。"
        ],
        "notes": "",
        "id": "c452d223351b7a31f2fd85d7802e7d6f"
    },
    {
        "author": "刘镇",
        "dynasty": "宋",
        "type": "诗",
        "rhythmic": "",
        "title": "八岁女善棋",
        "preface": "",
        "paragraphs": [
            "慧黠过男子，娇痴语未真。",
            "无心防敌手，有意恼诗人。",
            "得路逢师笑，输机怕父嗔。",
            "汝还知世事，一局一回新。"
        ],
        "notes": "",
        "id": "dc14ccf994ef4ca2d0d7a8ae68b76b34"
    },
    {
        "author": "刘镇",
        "dynasty": "宋",
        "type": "诗",
        "rhythmic": "",
        "title": "赠隠者",
        "preface": "",
        "paragraphs": [
            "夫子生东野，经年不到城。",
            "爱吟无俗趣，贪画得闲名。",
            "荒径侵山影，虚堂出燕声。",
            "我惭为谪吏，泉石负幽情。"
        ],
        "notes": "",
        "id": "629d8b9ea04c86ac88a1a99df7a64137"
    },
    {
        "author": "刘镇",
        "dynasty": "宋",
        "type": "诗",
        "rhythmic": "",
        "title": "太姥山",
        "preface": "",
        "paragraphs": [
            "滚滚千山入马蹄，出游回首日平西。",
            "人从杜宇鸣时别，天向蒹葭静处低。",
            "白鸟得鱼闲钓艇，黄蜂抱蘂閙花枝。",
            "好将太姥山前路，付与孤猿自在啼。"
        ],
        "notes": "",
        "id": "e7c97f0fb359d0e773448b51f7a3c9b1"
    },
    {
        "author": "刘镇",
        "dynasty": "宋",
        "type": "诗",
        "rhythmic": "",
        "title": "严子陵钓台",
        "preface": "",
        "paragraphs": [
            "汉业重恢百战闲，君王侧席叹才难。",
            "故人可是擎天手，肯放桐江把钓竿。"
        ],
        "notes": "",
        "id": "50e406d3f8ca8fc9f6b50dfac7cbcd08"
    },
    {
        "author": "刘镇",
        "dynasty": "宋",
        "type": "诗",
        "rhythmic": "",
        "title": "浮膺山",
        "preface": "",
        "paragraphs": [
            "马头过了又馿头，何处飞来海上洲。",
            "绝顶试穷千里目，烟波深处是琉球。"
        ],
        "notes": "",
        "id": "75e1af819d4457a9e10fa8249e585ab3"
    },
    {
        "author": "刘镇",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "始终无玷缺，出处最光明。"
        ],
        "notes": "",
        "id": "a1a563410f2c4e0cea7d7b84141f420a"
    }
]