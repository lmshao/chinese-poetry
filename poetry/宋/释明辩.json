[
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "偈八首  其一",
        "preface": "",
        "paragraphs": [
            "猛虎口边拾得，毒虵头上安排。",
            "更不钉摏摇橹，回头别有生涯。",
            "婆子被我勘破了，大悲院里有村斋。"
        ],
        "notes": "",
        "id": "1583293b1734f5dbb9163c6b6c05aed6"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "偈八首  其二",
        "preface": "",
        "paragraphs": [
            "诤五眼，涌金春色晚。",
            "得五力，吹落碧桃华。",
            "唯证乃知难可测。"
        ],
        "notes": "",
        "id": "0b5e7dbe39c11405394ea70f4aad4d7d"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "偈八首  其三",
        "preface": "",
        "paragraphs": [
            "十五日已前不得去，少林双履无藏处。",
            "十五日已后不得住，桂子天香和雨露。"
        ],
        "notes": "",
        "id": "6590ddca5c39a8ae1724a9c1abb7f828"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "偈八首  其四",
        "preface": "",
        "paragraphs": [
            "黄龙头角从来异，不与今时岁月争。",
            "复妙回途何处去，月明终夜照虚堂。"
        ],
        "notes": "",
        "id": "29a07b71b3f98ee841bfc146b1dc0121"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "偈八首  其五",
        "preface": "",
        "paragraphs": [
            "我疑千年苍玉精，化为一片秋水骨。",
            "海神欲护护不得，一旦鳌头忽擎出。"
        ],
        "notes": "",
        "id": "778809188c2f28fbbaef763cefd71002"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "偈八首  其六",
        "preface": "",
        "paragraphs": [
            "吹尽风流大石调，唱出富贵黄钟宫。",
            "舞腰催拍月当晓，更进蒲萄酒一钟。"
        ],
        "notes": "",
        "id": "fd4b60b345922ac1c9bf1c3fc084ea9f"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "偈八首  其七",
        "preface": "",
        "paragraphs": [
            "狗子佛性有，毗卢爱饮弥勒酒。",
            "狗子佛性无，文殊醉倒普贤扶。",
            "扶到家中全酩酊，胡言汉语骂妻孥。"
        ],
        "notes": "",
        "id": "e910f4ef00f00f49697a9a4526d17a96"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "偈八首  其八",
        "preface": "",
        "paragraphs": [
            "龙门和尚，阐提潦倒。",
            "不信佛法，灭除禅道。",
            "拶破毗卢向上关，猫儿洗面自道好。"
        ],
        "notes": "",
        "id": "6e18754f38298100fc4213e3cb0395d2"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "颂古十六首  其一",
        "preface": "",
        "paragraphs": [
            "黄金凿，白玉椎。",
            "开开混沌窍，透出玄元机。"
        ],
        "notes": "",
        "id": "1300fe13d076c9c65a965f9b33cf9d1f"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "颂古十六首  其二",
        "preface": "",
        "paragraphs": [
            "社舞村歌笑杀人，骑牛挑鸭走成群。",
            "三杯酒罢归家去，留得猪头碍塞人。"
        ],
        "notes": "",
        "id": "cfb7852002346d74d1dcdcdd9127b2af"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "颂古十六首  其三",
        "preface": "",
        "paragraphs": [
            "要得他家活计强，竿头须解倒拈枪。",
            "这边打鼓那边拍，引得瞿昙笑一场。"
        ],
        "notes": "",
        "id": "c22e0782e9c06e37983badf24f9d0cc3"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "颂古十六首  其四",
        "preface": "",
        "paragraphs": [
            "张果老踏破葫芦，吕洞宾失却宝剑。",
            "两个撒手相逢，囊箧更无一线。",
            "何仙姑铁笛横吹，解道长江静如练。"
        ],
        "notes": "",
        "id": "cbfa66078ba66dc5b0d1942debd4f7b9"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "颂古十六首  其五",
        "preface": "",
        "paragraphs": [
            "弓强难结鸳鸯纽，御道那栽栗棘蓬。",
            "堪笑香严饶舌老，今年犹胜去年穷。"
        ],
        "notes": "",
        "id": "c16541e106ff9274aca64b1443a076b0"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "颂古十六首  其六",
        "preface": "",
        "paragraphs": [
            "不向东山久，蔷薇几度华。",
            "白云他自散，明月落谁家。"
        ],
        "notes": "",
        "id": "734c5c72e4438549ef87deedb323fd4e"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "颂古十六首  其七",
        "preface": "",
        "paragraphs": [
            "行主无人能赛，姐姐更是好手。",
            "腾身百尺竿头，打个背翻筋斗。"
        ],
        "notes": "",
        "id": "a27100d8011a9454f5a7068eb8fe4d66"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "颂古十六首  其八",
        "preface": "",
        "paragraphs": [
            "老鼠𫜪生铁，十分滋味别。",
            "猫儿左右看，咽唾也不彻。"
        ],
        "notes": "",
        "id": "a61a96fa3081637726636e366cdb7f34"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "颂古十六首  其九",
        "preface": "",
        "paragraphs": [
            "百宝光攒无儿顶，是大神咒最灵奇。",
            "揭谛波罗僧揭谛，石人半夜失乌鸡。"
        ],
        "notes": "",
        "id": "539e2dedb5bc4500e6c7f8bb8a24e370"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "颂古十六首  其一○",
        "preface": "",
        "paragraphs": [
            "画得真如活，华间试展开。",
            "黄莺偷眼觑，不敢下枝来。"
        ],
        "notes": "",
        "id": "5a6ff9c2a0fa43c9c0d8ce0e02469797"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "颂古十六首  其一一",
        "preface": "",
        "paragraphs": [
            "我手何似佛手，黄龙鼻下无口。",
            "当时所见颟顸，至今百拙千丑。"
        ],
        "notes": "",
        "id": "38f2cd8bc1f20817d5377ca8ee2287ac"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "颂古十六首  其一二",
        "preface": "",
        "paragraphs": [
            "我脚何似驴脚，文殊亲见无著。",
            "好个玻璃盏子，不要当面讳却。"
        ],
        "notes": "",
        "id": "a393e81b1f829d1dfa1a1b66f29dd431"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "颂古十六首  其一三",
        "preface": "",
        "paragraphs": [
            "人人有个生缘，从来罪大弥天。",
            "不是牵犁拽把，便须鼎镬油煎。"
        ],
        "notes": "",
        "id": "831ba8f5627cf58399ddc501837239a6"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "颂古十六首  其一四",
        "preface": "",
        "paragraphs": [
            "春水满幽涧，江风吹断云。",
            "年年那时节，忆著别离人。"
        ],
        "notes": "",
        "id": "50e584f3e4bbc3fed9f586f0e0107e05"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "颂古十六首  其一五",
        "preface": "",
        "paragraphs": [
            "住山身已老，世事任乖张。",
            "年来无侍者，客到自烧香。"
        ],
        "notes": "",
        "id": "f1ec06104608b9ca21d81fa57d9f25fe"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "颂古十六首  其一六",
        "preface": "",
        "paragraphs": [
            "两女合为一媳妇，古寺基前幢子竖。",
            "仿佛上有陀罗尼，多少行人尽惊怖。"
        ],
        "notes": "",
        "id": "f60e68c590be1a35b51ebc5c9fcca61f"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "送街坊",
        "preface": "",
        "paragraphs": [
            "贞女不著娘家服，丈夫岂假分时财。",
            "十杯五盏从何有，空奋双拳趁得来。"
        ],
        "notes": "",
        "id": "7af299ef8b5759d8e8e85766d9b09974"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "送及禅人",
        "preface": "",
        "paragraphs": [
            "马面夜叉才稽首，牛头狱卒便擎拳。",
            "洞宾唱个陶甄理，脱壳乌龟飞上天。"
        ],
        "notes": "",
        "id": "83f931db5ee898c19804078e94ef2e4e"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "自赞三首  其一",
        "preface": "",
        "paragraphs": [
            "土豹长老，悟处敲誵。",
            "滑头胜似莼菜，软顽何啻黐胶。",
            "曾被三脚驴子，踏得鼻孔成四。"
        ],
        "notes": "",
        "id": "2810d96bc35595530af6b7bb380ea4a9"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "自赞三首  其二",
        "preface": "",
        "paragraphs": [
            "瞎老婆半夜吹火，张聋子日午闻歌。",
            "画得这般毫相，出生入死降魔。",
            "有时鼓起龙门浪，娑竭龙王不奈何。"
        ],
        "notes": "",
        "id": "4fedff54e40876adff197f66650f35b8"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "自赞三首  其三",
        "preface": "",
        "paragraphs": [
            "潦倒住持，不言规矩。",
            "聚三百僧，说无义语。",
            "平生要讨便宜，落水也求干处。"
        ],
        "notes": "",
        "id": "6bf70d07ce28b4da11cbe59eb9cae233"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "达磨赞",
        "preface": "",
        "paragraphs": [
            "升元阁前懡㦬，洛阳峰畔乖张。",
            "皮髓传成放霸，双履无处埋藏。",
            "不是一番寒彻骨，争得梅花扑鼻香。"
        ],
        "notes": "",
        "id": "0d9af605c811a6a638f9d75023f347b7"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "颂古三十二首  其一",
        "preface": "",
        "paragraphs": [
            "掀翻地轴乾坤窄，拨转天轮宇宙宽。",
            "须向强中呈好手，虚空打碎劫初看。"
        ],
        "notes": "",
        "id": "4a52b6f028ae607f06fa4ceaff9b6477"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "颂古三十二首  其二",
        "preface": "",
        "paragraphs": [
            "垂钩不似迷津客，张网诚非待兔人。",
            "半夜乌鸡何处去，天明吞却玉麒麟。"
        ],
        "notes": "",
        "id": "fd02f80946bf18b4910989b0e5ab1fad"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "颂古三十二首  其三",
        "preface": "",
        "paragraphs": [
            "古皇前化超群檄，无字印文明划划。",
            "今时衲子若当阳，往往半千成五百。"
        ],
        "notes": "",
        "id": "e00e817da98a98313d01af902cc8308a"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "颂古三十二首  其四",
        "preface": "",
        "paragraphs": [
            "猎涉荣枯未是奇，到头谁是出家儿。",
            "故乡漠漠在消息，时有孤云岭外归。"
        ],
        "notes": "",
        "id": "6847ff6ae059e27b26240035b05b5723"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "颂古三十二首  其五",
        "preface": "",
        "paragraphs": [
            "天高云静月弯弯，雨过秋空眼界宽。",
            "百亿文殊真妙体，分明只在一毫端。"
        ],
        "notes": "",
        "id": "8d0e70f8f5ace26f8c221cdb2f84f67a"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "颂古三十二首  其六",
        "preface": "",
        "paragraphs": [
            "鹙子已圆无漏种，换却身形总不知。",
            "通途一贯非他物，午夜胡僧步雪归。"
        ],
        "notes": "",
        "id": "c342414e67fa283b98f4469e10cc129a"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "颂古三十二首  其七",
        "preface": "",
        "paragraphs": [
            "灵山会上旧家风，脱略从兹势莫穷。",
            "金斗峰前重漏泄，莫将附子当天雄。"
        ],
        "notes": "",
        "id": "e211a1eee49e05e06156003775060fad"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "颂古三十二首  其八",
        "preface": "",
        "paragraphs": [
            "冤憎会苦，爱别离苦。",
            "钝置瞿昙，一场莽卤。"
        ],
        "notes": "",
        "id": "6317155f7a53e632d7bc47c26ed6a951"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "颂古三十二首  其九",
        "preface": "",
        "paragraphs": [
            "当堂古路白云漫，碧眼黄头尚未谙。",
            "无孔笛儿毡拍板，轻轻吹破御街寒。"
        ],
        "notes": "",
        "id": "61fc41891ecd80fa2a50f66c6906584e"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "颂古三十二首  其一○",
        "preface": "",
        "paragraphs": [
            "马祖非心非佛，直下更无窼窟。",
            "今年树上胡桃，胜似去年柑橘。"
        ],
        "notes": "",
        "id": "3ce5301914cd126d198650667a5c4829"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "颂古三十二首  其一一",
        "preface": "",
        "paragraphs": [
            "金刚南际老番王，反著襕衫入大唐。",
            "牛首旃檀都卖了，唯垂鼻孔不囊藏。"
        ],
        "notes": "",
        "id": "0ab8add2453010e4441cbd5c077e36a7"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "颂古三十二首  其一二",
        "preface": "",
        "paragraphs": [
            "盘走珠兮珠走盘，当机脱略好生观。",
            "世人知贵不知价，信手拈来也不难。"
        ],
        "notes": "",
        "id": "193890f97264d13fbee42df08d168101"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "颂古三十二首  其一三",
        "preface": "",
        "paragraphs": [
            "萝卜头禅聒噪人，霜刀累切了无痕。",
            "自古不通人咬嚼，只容衲子鹘仑吞。"
        ],
        "notes": "",
        "id": "42ccaabd64b1a4ca04225d84b6843117"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "颂古三十二首  其一四",
        "preface": "",
        "paragraphs": [
            "玉洞玄关道路长，蟠桃岂是等闲芳。",
            "遮藏不许人间见，只恐春风漏泄香。"
        ],
        "notes": "",
        "id": "ed195afdedff5e03a55d7b774342a936"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "颂古三十二首  其一五",
        "preface": "",
        "paragraphs": [
            "兜罗绵样硬赘头，河北风流老赵州。",
            "咸处著盐淡添水，轩头一笑更无休。"
        ],
        "notes": "",
        "id": "b2a2886de0ab65e8ba384de3bd209d9f"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "颂古三十二首  其一六",
        "preface": "",
        "paragraphs": [
            "左转右转，金刚宝剑。",
            "全藏半藏，由基发箭。",
            "红心心里中红心，惊得须弥头倒旋。"
        ],
        "notes": "",
        "id": "30da1e6cf6b8debad5e6ca299854a63e"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "颂古三十二首  其一七",
        "preface": "",
        "paragraphs": [
            "大寂宗风示后昆，金刚宝剑利当门。",
            "瞎驴灭却正法眼，那个男儿解出群。"
        ],
        "notes": "",
        "id": "d2268db75815b74c22c988e9012d3fd5"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "颂古三十二首  其一八",
        "preface": "",
        "paragraphs": [
            "脱略情尘老睦州，虎头虎尾一时收。",
            "芳草渡头韩干马，绿杨堤畔戴嵩牛。"
        ],
        "notes": "",
        "id": "b26b0001bb5404507f69a4754c0af953"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "颂古三十二首  其一九",
        "preface": "",
        "paragraphs": [
            "体量非功不堕今，星移斗换岂同轮。",
            "多年历日虽无用，犯著应须总灭门。"
        ],
        "notes": "",
        "id": "e3f9a42a95d75d8158525ec49419dc95"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "颂古三十二首  其二○",
        "preface": "",
        "paragraphs": [
            "高高孤顶雪蒙蒙，劫外行藏路不通。",
            "半夜岭梅消息转，不关春色暗香浓。"
        ],
        "notes": "",
        "id": "64d0bd877bf2a7d4ea5537dff63b15ef"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "颂古三十二首  其二一",
        "preface": "",
        "paragraphs": [
            "玉鞭才举乾坤静，皇道私无显至尊。",
            "贵极銮轝才指斥，将军正令不容存。"
        ],
        "notes": "",
        "id": "d042f5b827186aeaeaffe60b426d8c5a"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "颂古三十二首  其二二",
        "preface": "",
        "paragraphs": [
            "转位投机觅更难，回途复妙岂相关。",
            "新丰洞口翻波浪，一扫须教彻底干。"
        ],
        "notes": "",
        "id": "fe5d8d4be2f7c0f1747afaf68b66f036"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "颂古三十二首  其二三",
        "preface": "",
        "paragraphs": [
            "打起黄莺儿，莫教枝上啼。",
            "几回惊妾梦，不得到辽西。"
        ],
        "notes": "",
        "id": "457063890113b82d4a7454a299efc32e"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "颂古三十二首  其二四",
        "preface": "",
        "paragraphs": [
            "六朝翻译传来妙，到头未悟当时窍。",
            "须信枝头老凤凰，春来翻作黄莺叫。"
        ],
        "notes": "",
        "id": "2eda18caf3a84fa9db5d4e4ea86f40ce"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "颂古三十二首  其二五",
        "preface": "",
        "paragraphs": [
            "万丈寒潭彻底清，霜天午夜欲生冰。",
            "钓鱼要掷金鳞饵，拨转芦蓬向月明。"
        ],
        "notes": "",
        "id": "77b6edf5b76e9e3e85a6258a9226b7e5"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "颂古三十二首  其二六",
        "preface": "",
        "paragraphs": [
            "养得男儿要赌钱，浑身无有寸丝缠。",
            "是非窟里和身入，生灭门中满口宣。"
        ],
        "notes": "",
        "id": "da970801783e6b0b2eaa28d9554fbf11"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "颂古三十二首  其二七",
        "preface": "",
        "paragraphs": [
            "高安滩头百杂碎，象骨峰前眼搭痴。",
            "敢道鼓山无鼻孔，藂林千古笑嘻嘻。"
        ],
        "notes": "",
        "id": "cc21a6596063ab0c7d140efbc2c4464a"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "颂古三十二首  其二八",
        "preface": "",
        "paragraphs": [
            "微酸梅子始生仁，莺老花残迹已陈。",
            "一夜南风移斗柄，明朝烟柳不关春。"
        ],
        "notes": "",
        "id": "0e64b5cf38cbd8b4a0e734cb303cdcd3"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "颂古三十二首  其二九",
        "preface": "",
        "paragraphs": [
            "老将高提白玉鞭，双驹一策去翩翩。",
            "古今得失论量底，空看西山暮雨前。"
        ],
        "notes": "",
        "id": "b9924d0c3565f74c6b942c4756f63ae8"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "颂古三十二首  其三○",
        "preface": "",
        "paragraphs": [
            "曲蟺踏著相头摮，哑子得梦自家笑。",
            "笑到天明说向谁，乌鸦解作麒麟叫。"
        ],
        "notes": "",
        "id": "221ba8b74a9d444385bba2258fecc2c6"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "颂古三十二首  其三一",
        "preface": "",
        "paragraphs": [
            "试问人间有底忙，好将春事报春光。",
            "直饶日日花前醉，一季都来九十场。"
        ],
        "notes": "",
        "id": "eb9f029c6b7f76134ea318c7f1bdb07e"
    },
    {
        "author": "释明辩",
        "dynasty": "宋",
        "type": "诗",
        "rhythmic": "",
        "title": "颂古三十二首  其三二",
        "preface": "",
        "paragraphs": [
            "栗蓬吞得有何难，更教吐出又心酸。",
            "吞吐得来休嚼碎，南辰光射北辰寒。"
        ],
        "notes": "",
        "id": "125e8463f5fd4788099a2c5d01089905"
    }
]