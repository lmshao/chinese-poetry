[
    {
        "author": "曹安",
        "dynasty": "宋",
        "type": "诗",
        "rhythmic": "",
        "title": "杜贵墓",
        "preface": "",
        "paragraphs": [
            "东出共城门，古墓何累累。",
            "就中如夏屋，下马读铭碑。",
            "始知太尉名，富擅政和时。",
            "讵知邑境中，仓皇来赤眉。",
            "敢勇率子弟，肆杀力弗支。",
            "编氓頼保全，迄今令名垂。",
            "潺潺百泉流，日夕声犹悲。"
        ],
        "notes": "",
        "id": "9a6ce01f456e87085646248a88ddb106"
    },
    {
        "author": "曹安",
        "dynasty": "宋",
        "type": "诗",
        "rhythmic": "",
        "title": "玉柱峰",
        "preface": "",
        "paragraphs": [
            "青山有石柱，直插浮云杪。",
            "月明鹤飞来，浑疑旧华表。"
        ],
        "notes": "",
        "id": "3b75e6124aeb3a04cb34aef3a483f8fb"
    }
]