[
    {
        "author": "梁鼎",
        "dynasty": "宋",
        "type": "诗",
        "rhythmic": "",
        "title": "送僧归天宁万年禅院",
        "preface": "",
        "paragraphs": [
            "谈空玉殿君恩厚，归兴兰舟泽国赊。",
            "禅室冷思沧海雪，吟楼晴忆赤城霞。",
            "经吴屐滑当梅雨，到寺衣香近桂花。",
            "深愧尘缨未能去，石桥前瀑共尝茶。"
        ],
        "notes": "",
        "id": "9fe9f84728e17bc29eba4092969efe17"
    },
    {
        "author": "梁鼎",
        "dynasty": "宋",
        "type": "诗",
        "rhythmic": "",
        "title": "题仙都山",
        "preface": "",
        "paragraphs": [
            "黄帝升天台，高名壮斗牛。",
            "孤根斜照水，寒色不知秋。",
            "藐与群峰并，圆如一笋抽。",
            "晓妨残月下，晴碍落星流。",
            "危定胜昆阆，登应见沃洲。",
            "爱深无尽处，目极更迟留。"
        ],
        "notes": "",
        "id": "2882e66563220d5a539f8964a4a0910e"
    }
]