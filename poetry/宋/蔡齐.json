[
    {
        "author": "蔡齐",
        "dynasty": "宋",
        "type": "诗",
        "rhythmic": "",
        "title": "小孤山  其一",
        "preface": "",
        "paragraphs": [
            "大孤之石衡且修，青青长在湖之头。",
            "小孤之石锐以高，削立江崖当洪涛。",
            "滔滔逝水东流去，两石崔嵬屹天柱。",
            "蜀巴之源浩沄沄，壮哉此诚江海门。",
            "鸿庞稍见士宇广，疏凿方知夏禹勤。",
            "名山大川神所主，过者震惊谁敢侮。",
            "云何作庙向荒壖，抟土娉婷像龙女。",
            "篙师贾客尔何知，坎坎伐鼓持豚蹄。",
            "倚篷清坐渔歌起，日暮但见崖鹰飞。"
        ],
        "notes": "",
        "id": "2216245a67424c854ce85b3375e0cede"
    },
    {
        "author": "蔡齐",
        "dynasty": "宋",
        "type": "诗",
        "rhythmic": "",
        "title": "小孤山  其二",
        "preface": "",
        "paragraphs": [
            "危峰屹立长江上，势折华胥限百蛮。",
            "鳌背孤撑青玉柱，斗杓斜插翠云鬟。",
            "月生西海初三夜，潮到东吴第一关。",
            "安得扁舟多载酒，放歌击楫浪花间。"
        ],
        "notes": "",
        "id": "a8ae2b4eee9c324201e8452b8a09abc4"
    },
    {
        "author": "蔡齐",
        "dynasty": "宋",
        "type": "诗",
        "rhythmic": "",
        "title": "小孤索用黄士殷同赋",
        "preface": "",
        "paragraphs": [
            "缆舟宿松县，我友爱奇观。",
            "爱登小孤山，千里瞰江岸。",
            "窄塞峡浪喧，微茫渚沙漫。",
            "临深看泳鱼，思归闻啼雁。",
            "茫茫吊千古，俯仰亦嗟叹。",
            "君侯金玉章，贻我舟中玩。"
        ],
        "notes": "",
        "id": "cb3a825849f98dc9e41b0da606ca77a4"
    }
]