[
    {
        "author": "张雍",
        "dynasty": "宋",
        "type": "诗",
        "rhythmic": "",
        "title": "灵岩七咏 定惠像",
        "preface": "",
        "paragraphs": [
            "昔闻海岸落伽山，今日灵岩得谛观。",
            "莫问前身后身事，会须明眼一盘看。"
        ],
        "notes": "",
        "id": "1149b0fbaf50345b508316804558bd28"
    },
    {
        "author": "张雍",
        "dynasty": "宋",
        "type": "诗",
        "rhythmic": "",
        "title": "灵岩七咏 证明龛",
        "preface": "",
        "paragraphs": [
            "不倦千寻谒证明，凭栏下瞰白云生。",
            "更期进步孤峰顶，要向如来头上行。"
        ],
        "notes": "",
        "id": "bd77b060c616be32664e30a4010414a0"
    },
    {
        "author": "张雍",
        "dynasty": "宋",
        "type": "诗",
        "rhythmic": "",
        "title": "灵岩七咏 双鹤泉",
        "preface": "",
        "paragraphs": [
            "双鹤飞来知几年，至今山腹有泓泉。",
            "直应为办高僧供，挹取无穷金湛然。"
        ],
        "notes": "",
        "id": "c650ed2fd92446caacc134edc90ed9bf"
    },
    {
        "author": "张雍",
        "dynasty": "宋",
        "type": "诗",
        "rhythmic": "",
        "title": "灵岩七咏 灵龟泉",
        "preface": "",
        "paragraphs": [
            "山作灵龟势愿游，滴泉奔涌岂常流。",
            "谁当一的能知味，认取心源莫躁求。"
        ],
        "notes": "",
        "id": "d28beb422f8be22c6577ce58f4466057"
    },
    {
        "author": "张雍",
        "dynasty": "宋",
        "type": "诗",
        "rhythmic": "",
        "title": "灵岩七咏 明空窍",
        "preface": "",
        "paragraphs": [
            "横看空洞贯山南，人说当年卧佛岩。",
            "渠识老婆心太切，直将一点示愚凡。"
        ],
        "notes": "",
        "id": "76f4e1d3dd6f7a49b0ed1c79043262b3"
    },
    {
        "author": "张雍",
        "dynasty": "宋",
        "type": "诗",
        "rhythmic": "",
        "title": "灵岩七咏 铁袈裟",
        "preface": "",
        "paragraphs": [
            "浅蹊针孔费掺掺，铁作袈裟信不凡。",
            "大庾岭头提不起，岂知千古付灵岩。"
        ],
        "notes": "",
        "id": "b66ac252100f85d22488dda824b36943"
    },
    {
        "author": "张雍",
        "dynasty": "宋",
        "type": "诗",
        "rhythmic": "",
        "title": "灵岩七咏 三十二罗汉",
        "preface": "",
        "paragraphs": [
            "此山罗汉极□常，当日威容俨在堂。",
            "谁信盗中诚有道，智过君子实难量。"
        ],
        "notes": "",
        "id": "f2582e9b183bde05e69dca4ac4567009"
    }
]