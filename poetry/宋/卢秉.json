[
    {
        "author": "卢秉",
        "dynasty": "宋",
        "type": "诗",
        "rhythmic": "",
        "title": "题扬州山光寺",
        "preface": "",
        "paragraphs": [
            "马蹄轻蹙柳花浮，醉入淮南第一州。",
            "不是青楼羞薄幸，自缘无锦作缠头。"
        ],
        "notes": "",
        "id": "4aa2cfc91e8ddcbcfcc59df7c53b298d"
    },
    {
        "author": "卢秉",
        "dynasty": "宋",
        "type": "诗",
        "rhythmic": "",
        "title": "题传舍",
        "preface": "",
        "paragraphs": [
            "青衫白发病参军，旋籴黄粱置酒樽。",
            "但得有钱留客醉，也胜骑马傍人门。"
        ],
        "notes": "",
        "id": "0a0d2e0afe689e628af790389e13ffd6"
    },
    {
        "author": "卢秉",
        "dynasty": "宋",
        "type": "诗",
        "rhythmic": "",
        "title": "绝句",
        "preface": "",
        "paragraphs": [
            "十月都门风薄衣，捣砧声重雁南飞。",
            "野人不识长安乐，且趁鲈鱼一櫂肥。"
        ],
        "notes": "",
        "id": "d3683e9c518f84c7e980a4b486c00d8d"
    },
    {
        "author": "卢秉",
        "dynasty": "宋",
        "type": "诗",
        "rhythmic": "",
        "title": "宫词十首  其一",
        "preface": "",
        "paragraphs": [
            "絮扑芙蓉苑，华开太液波。",
            "黄头吹月笛，櫂影落天河。"
        ],
        "notes": "",
        "id": "f20a56d9ee5de55e01cb5227106c3d91"
    },
    {
        "author": "卢秉",
        "dynasty": "宋",
        "type": "诗",
        "rhythmic": "",
        "title": "宫词十首  其二",
        "preface": "",
        "paragraphs": [
            "草浅天边碧，花匀日脚红。",
            "须知亲帝泽，不必藉春工。"
        ],
        "notes": "",
        "id": "bc49d16ea5697281670eeaab5436888d"
    },
    {
        "author": "卢秉",
        "dynasty": "宋",
        "type": "诗",
        "rhythmic": "",
        "title": "宫词十首  其三",
        "preface": "",
        "paragraphs": [
            "花萼蜂儿影，帘旗燕子风。",
            "游丝避金葆，吹过紫垣东。"
        ],
        "notes": "",
        "id": "63a740ddda02e019e599296c491bb210"
    },
    {
        "author": "卢秉",
        "dynasty": "宋",
        "type": "诗",
        "rhythmic": "",
        "title": "宫词十首  其四",
        "preface": "",
        "paragraphs": [
            "翠环双凤带，小队五花蹄。",
            "十二龙钩卷，梨花烂漫时。"
        ],
        "notes": "",
        "id": "4483974feafc8192e02bc5e00be977a4"
    },
    {
        "author": "卢秉",
        "dynasty": "宋",
        "type": "诗",
        "rhythmic": "",
        "title": "宫词十首  其五",
        "preface": "",
        "paragraphs": [
            "花蔕流金水，知从秘苑来。",
            "春风如解意，不敢起纤埃。"
        ],
        "notes": "",
        "id": "44f8bd812649cbe4ec3eafb7b63c93b8"
    },
    {
        "author": "卢秉",
        "dynasty": "宋",
        "type": "诗",
        "rhythmic": "",
        "title": "宫词十首  其六",
        "preface": "",
        "paragraphs": [
            "粉蝶非仙骨，随风过苑墙。",
            "穿花不敢采，应怯内家香。"
        ],
        "notes": "",
        "id": "baed46188cae2259209b6de9ef5efd9b"
    },
    {
        "author": "卢秉",
        "dynasty": "宋",
        "type": "诗",
        "rhythmic": "",
        "title": "宫词十首  其七",
        "preface": "",
        "paragraphs": [
            "沉沉雨过宫槐绿，寂寂春残辇路香。",
            "细想人间无此景，夜来魂梦到昭阳。"
        ],
        "notes": "",
        "id": "eb8630afc5f0b0607a48f251ea5f9f6e"
    },
    {
        "author": "卢秉",
        "dynasty": "宋",
        "type": "诗",
        "rhythmic": "",
        "title": "宫词十首  其八",
        "preface": "",
        "paragraphs": [
            "迎春新燕尾纤纤，拂柳穿花掠翠簷。",
            "问道蕊宫三十六，美人争为卷珠帘。"
        ],
        "notes": "",
        "id": "085d8d1a617e0c1fa9e1953f237c217e"
    },
    {
        "author": "卢秉",
        "dynasty": "宋",
        "type": "诗",
        "rhythmic": "",
        "title": "宫词十首  其九",
        "preface": "",
        "paragraphs": [
            "蓬莱风蹙水纹班，月甃风廊四百间。",
            "云外跸声穿岭去，行宫簇马望骊山。"
        ],
        "notes": "",
        "id": "a81a55f603976369acfcc9a5f73aa16c"
    },
    {
        "author": "卢秉",
        "dynasty": "宋",
        "type": "诗",
        "rhythmic": "",
        "title": "宫词十首  其一○",
        "preface": "",
        "paragraphs": [
            "落絮蒙蒙立夏天，楼前槐影叶初圆。",
            "传闻紫殿深深处，便有薰风入舜弦。"
        ],
        "notes": "",
        "id": "4f750e913a39fa3f686f36fecfb318f2"
    }
]