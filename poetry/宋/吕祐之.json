[
    {
        "author": "吕祐之",
        "dynasty": "宋",
        "type": "诗",
        "rhythmic": "",
        "title": "禁林䜩会之什",
        "preface": "",
        "paragraphs": [
            "高会蓬瀛振德音，崇贤同庆湛恩深。",
            "瑞融云露飞宸翰，荣下烟霄饰禁林。",
            "凤藻瓖奇清击石，龙文模琢丽雕金。",
            "辞臣喜适逢时愿，睿眷殊敦好士心。",
            "华照北门张组绣，秘逾东序敌球琳。",
            "玉堂宴罢尤知幸，御牓天章岂易寻。"
        ],
        "notes": "",
        "id": "0f32861ed4e84e3f53635c6ec279a4ba"
    },
    {
        "author": "吕祐之",
        "dynasty": "宋",
        "type": "诗",
        "rhythmic": "",
        "title": "题议门胡氏华林书院",
        "preface": "",
        "paragraphs": [
            "几朝旌表映门闾，更赏林园入画图。",
            "廷诏总宜名让水，树巢多恐是慈乌。",
            "花迎客馆清香远，竹绕书堂气节殊。",
            "我直紫垣无路到，乱云芳草隔洪都。"
        ],
        "notes": "",
        "id": "48fb3fe7c5fd393e771f2becc4f86cc5"
    }
]