[
    {
        "author": "陈偁",
        "dynasty": "宋",
        "type": "诗",
        "rhythmic": "",
        "title": "题泉州万安桥",
        "preface": "",
        "paragraphs": [
            "跨海为桥布石牢，那知直下压灵鼇。",
            "基连岛屿规模壮，势截渊潭气象豪。",
            "铁马著行横绝漠，玉鲸张鬣露寒涛。",
            "缣图已幸天颜照，应得元丰史笔褒。"
        ],
        "notes": "",
        "id": "32d65e2041190477c07a43c5650d8687"
    },
    {
        "author": "陈偁",
        "dynasty": "宋",
        "type": "诗",
        "rhythmic": "",
        "title": "栟榈山",
        "preface": "",
        "paragraphs": [
            "名蓝依净境，风物倍精神。",
            "翠𪩘藏山迹，寒潭绝世尘。",
            "岭猿吟送月，山鸟语留人。",
            "拟学栖真客，林泉老此身。"
        ],
        "notes": "",
        "id": "b1c164929b43b7dc40e4a380372e46b2"
    },
    {
        "author": "陈偁",
        "dynasty": "宋",
        "type": "诗",
        "rhythmic": "",
        "title": "重登罗浮",
        "preface": "",
        "paragraphs": [
            "十里山光翠障开，重游何事意徘徊。",
            "石楼自向云中见，仙岛谁知海上来。",
            "丹灶尚能含日月，龙潭还解起风雷。",
            "天南为郡空华发，十二年间到两回。"
        ],
        "notes": "",
        "id": "e3181358c6745851fdbf9e80e020e332"
    },
    {
        "author": "陈偁",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "壶浆压境来迎拜，犹记溪山旧主人。"
        ],
        "notes": "",
        "id": "bb3cc23d81a61b647385e1b88c9992f7"
    }
]