[
    {
        "author": "唐士耻",
        "dynasty": "宋",
        "type": "诗",
        "rhythmic": "",
        "title": "张司法寓斋",
        "preface": "",
        "paragraphs": [
            "玄录五千言，妙在不敢先。",
            "留侯独得之，帝师赤松仙。",
            "孰知百世下，乃有云孙焉。",
            "扁斋以为寓，空谷音跫然。"
        ],
        "notes": "",
        "id": "f0350506ad600bbf6f75a8c3c70faeb9"
    },
    {
        "author": "唐士耻",
        "dynasty": "宋",
        "type": "诗",
        "rhythmic": "",
        "title": "送临江交代张司理",
        "preface": "",
        "paragraphs": [
            "子房帝王师，溢庆流裔孙。",
            "朅来之萧滩，快覩芝眉温。",
            "亭亭起黄气，中有阴德存。",
            "宜哉孔融表，辐辏排天阍。",
            "通籍何足道，履声还青毡。",
            "嗟我一何幸，夤缘踵符文。",
            "自顾菲且愚，续貂诚所难。",
            "承颜一甲子，夙昔披晤言。",
            "柳浓烟冥冥，鹢舟江吐吞。",
            "顺流急如箭，催鼓且勿喧。",
            "为语徒作恶，且尽沙头尊。"
        ],
        "notes": "",
        "id": "dba0ca0fa5f80328067d6e172e75200c"
    },
    {
        "author": "唐士耻",
        "dynasty": "宋",
        "type": "诗",
        "rhythmic": "",
        "title": "古意",
        "preface": "",
        "paragraphs": [
            "天公与世人，幽明分悬隔。",
            "无口难得言，欲言但以臆。",
            "以臆或未喻，寄之夜簷滴。",
            "恳款语世人，世人还不识。"
        ],
        "notes": "",
        "id": "6a702a8224a15e00e7300062ba76619c"
    },
    {
        "author": "唐士耻",
        "dynasty": "宋",
        "type": "诗",
        "rhythmic": "",
        "title": "寄题蠲流亭",
        "preface": "",
        "paragraphs": [
            "乌伤仇览仙，一弓扁蠲流。",
            "清流从谁蠲，浊流石之幽。",
            "石之幽定可，齿齿翻成忧。",
            "君看得失珠，象罔无全牛。"
        ],
        "notes": "",
        "id": "94ca61e1b8f4d7b0707e2d34274da973"
    },
    {
        "author": "唐士耻",
        "dynasty": "宋",
        "type": "诗",
        "rhythmic": "",
        "title": "时贤明鉴裁",
        "preface": "",
        "paragraphs": [
            "时贤明鉴裁，鉴裁信奇欤。",
            "识此希世宝，谓其曾区区。",
            "未冠已溢声，贤书上宸庭。",
            "不一而止足，竟压四海英。",
            "直入九华招隠遁，化工尤物殊不吝。",
            "文章光焰胜燃犀，远至牛渚𪹳无尽。",
            "归来纪事满缣帛，却屑米盐繁密讯。",
            "天公终不屈大器，称表直上几昼晋。",
            "倚伏之机真叵测，庖丁全牛有余刃。",
            "先生道大何所容，颜渊今用退为进。",
            "一以涵养使莫折，一以淑我邦之俊。",
            "然而鉴裁还合明，孔席未暖五鹗并。",
            "此时庙谟正陶鬰，驱屏尘翳须升平。",
            "驱屏尘翳须升平，要当迅召文武卿。",
            "时来时来乌可御，譬如南海云鹏程。",
            "他年功业就，缣册传永久。",
            "劣哉魏无知，仅此遮拙丑。",
            "皇家褒举者，旷典华衮右。"
        ],
        "notes": "",
        "id": "3f69f267ee03db2d0ccb93b9caa910e5"
    },
    {
        "author": "唐士耻",
        "dynasty": "宋",
        "type": "诗",
        "rhythmic": "",
        "title": "庭下青书带",
        "preface": "",
        "paragraphs": [
            "庭下青书带，书带瑞康成。",
            "康成还遁世，行藏理则明。",
            "六经具缣册，儒先效勋绩。",
            "谁知百世下，其功明且亟。",
            "易首纯干称六龙，六龙御天风云从。",
            "书始唐尧大中世，荡荡如天莫可踪。",
            "诗则二南渊且奥，春秋赏罚王道通。",
            "礼乐灰于秦火酷，然其遗意和且雍。",
            "汉儒掇拾无遗力，兀守章句非从容。",
            "二京之末康成出，六经将出逢此翁。",
            "然而本无超俗姿，犹寄视听于盲聋。",
            "岂如先生一理贯，洞照六籍罗心胸。",
            "历数帝王如一二，天地由我方全功。",
            "仲尼春秋欲成日，麟出鲁郊殊超轶。",
            "孔道大哉虽不用，所感亦大非凡质。",
            "区区一康成，书带瑞已形。",
            "先生非此比，况兹道既行。",
            "当使麟凤辈，杂沓更纵横。"
        ],
        "notes": "",
        "id": "b34235147ae89b69705bdaa173512c13"
    },
    {
        "author": "唐士耻",
        "dynasty": "宋",
        "type": "诗",
        "rhythmic": "",
        "title": "六月望日月堂老禅示仆众偈随喜愧甚",
        "preface": "",
        "paragraphs": [
            "江月主人清冰壶，以月名堂月不如。",
            "门前船泊五湖客，两眼历照心与俱。",
            "我来追凉暑云徂，牛腰大轴开我愚。",
            "万口一辞赞叹月，还赞堂中老苾刍。",
            "归涂昏鸦夜气作，东方拥出玉蟾车。",
            "月堂著语何可已，金屑落眼成嗟吁。"
        ],
        "notes": "",
        "id": "b6e37e00476d4767a8d8db710834e776"
    },
    {
        "author": "唐士耻",
        "dynasty": "宋",
        "type": "诗",
        "rhythmic": "",
        "title": "绿槐阴",
        "preface": "",
        "paragraphs": [
            "槐阴似尼父，轶轨追前踪。",
            "绝尘非学步，所产夐无双。",
            "今此于越东，钟孕亦鸿庞。",
            "朅来于越西，掌教开群迷。",
            "群迷于今正有頼，肯使玉佩从他之。",
            "昔人种槐根细细，坐阅日月蝉已栖。",
            "历聘辙环嗟不遇，岂若今日廊庙归。",
            "要俾六经日益明，俗还唐虞熙又熙。",
            "槐阴虽异道则一，彼不见用吾登跻。",
            "宇宙虽云宏且邈，理焉所在成均齐。",
            "槐阴槐阴异今昔，一则不用一明陟。",
            "道在六经道固存，道出六经道还得。",
            "洪哉尼父怀此道，今日谁知归探讨。",
            "探讨既力道不殊，三都遂隳陈常讨。",
            "天骄立可倾，神州立可清。",
            "一祖八宗地，教化登升平。",
            "先生为黄发，自可七六经。"
        ],
        "notes": "",
        "id": "aa88b10bb55828e73e8f2ac387848594"
    },
    {
        "author": "唐士耻",
        "dynasty": "宋",
        "type": "诗",
        "rhythmic": "",
        "title": "两溪",
        "preface": "",
        "paragraphs": [
            "矧今两溪间，溪间足风物。",
            "水清石泚泚，林横山兀兀。",
            "春日鸣仓庚，夏夜风月清。",
            "秋畆金颖秀，冬洲暮雪平。",
            "比为二皇所旁薄，赤松屹立羊纵横。",
            "叱石而兴真戯耳，可羡人家好弟兄。",
            "西则三洞足仙灵，奇哉石穴声铿铿。",
            "瀑泉喷写资照耀，俨如冰蚕之所成。",
            "夕阳斜带九华度，何媿芙蓉峥且嵘。",
            "鼎湖遥望在其东，翠气鬰鬰初日争。",
            "或资登览逸杖屦，或供睇望烦留情。",
            "山川如此足所产，所产足以冠群英。",
            "圣明常重育才地，遴选鸿儒为博士。",
            "傥膺是选真出群，礼乐诗书四不悖。",
            "有如孔门来不拒，迪以至理滋无外。",
            "将见吴邦如鲁国，鲁多君子非虚伪。",
            "我公未期年，弦歌溢民编。",
            "论其淑吾邦，不为淹巨贤。",
            "旦夕会诏至，四大岂在边。"
        ],
        "notes": "",
        "id": "d0c15c1a1a3d7732064bd9acd9cb055f"
    },
    {
        "author": "唐士耻",
        "dynasty": "宋",
        "type": "诗",
        "rhythmic": "",
        "title": "咏史",
        "preface": "",
        "paragraphs": [
            "明皇固英主，开元天下昌。",
            "如何林甫辈，得产无尽殃。",
            "国色真国色，多惑四海慝。",
            "华清宫里人如玉，解唤胡雏起东北。",
            "以此策明妃，远嫁犹为迟。",
            "冤哉毛延寿，尽忠人不知。"
        ],
        "notes": "",
        "id": "3faa21dd65f8a3858a1d1b0cfb1a6638"
    },
    {
        "author": "唐士耻",
        "dynasty": "宋",
        "type": "诗",
        "rhythmic": "",
        "title": "题彭绍墨",
        "preface": "",
        "paragraphs": [
            "彭绍之墨玄又玄，问谁得法托之仙。",
            "凌烟胶漆有三昧，鲁直之什曹洞禅。",
            "我欲大振狮子吼，直恐惊翻龙象筵。",
            "纷纷是事但且置，一言为语千金廉。",
            "唐人五字魂遶天，箕歛四大归新篇。",
            "空余句法落寰海，豆萁不觉相熬煎。",
            "中原可复墨可黔，鬓丝白发知何年。"
        ],
        "notes": "",
        "id": "456b3197ce554a73edf20968586f3da2"
    },
    {
        "author": "唐士耻",
        "dynasty": "宋",
        "type": "诗",
        "rhythmic": "",
        "title": "代人上谢丞相生朝",
        "preface": "",
        "paragraphs": [
            "闻说中元生上相，莱公勋业无以尚。",
            "阴为月兮月为臣，清光欲满银荡荡。",
            "银光荡荡翻未奇，未若新弦初上时。",
            "尧蓂鼎来方十枝，韬藏万斛冰雪辉。",
            "莱公比公应少歉，初度差公四日期。"
        ],
        "notes": "",
        "id": "5f2b1b6dddd1ec93cc52199ce82925c7"
    },
    {
        "author": "唐士耻",
        "dynasty": "宋",
        "type": "诗",
        "rhythmic": "",
        "title": "凤山逸士周遇仙谣",
        "preface": "",
        "paragraphs": [
            "信云步谒洞霄宫，饭罢从游西复东。",
            "唇笛啸时吹白日，诗肠开处嚼清风。",
            "兀兀腾腾心了足，湾湾屈屈水欹曲。",
            "玲珑绿影万株松，潇洒清空二亩竹。",
            "天风吹泉飞雪花，溪石漱玉磨银牙。",
            "白云破碎漏天碧，青霭牵连遮日华。",
            "玉溜几声鸣绿荠，金藤千尺走青蛇。",
            "羊肠蟠路上天去，鹿角枯槎连日坠。",
            "一双素足已升腾，万顷红霞留不住。",
            "擘破青空见太清，飞连宝殿非凡成。",
            "水晶楼阁奏金韵，翡翠帘栊振佩声。",
            "白雪翩翻霜鹤舞，彩云缥缈花鸾鸣。",
            "中有真人鼎玉立，晴光闪电琼波溢。",
            "笑整霓裳曳绛霞，红云影里轻相挹。",
            "琳琅清彻语希夷，嚼玉吐琼声不移。",
            "素手擘开碧玉匣，青空飞出丹虹蜺。",
            "蟠摇活走遶天阙，冲透太虚光皎洁。",
            "须臾直上紫霄中，宝篆飞腾罗日月。",
            "影摇六合金色光，丹凤对跃苍龙骧。",
            "回头指点青空里，玉箓丹台已籍纪。",
            "低头招手令向前，漏泄天机歛不已。",
            "等闲赠我赭丹砂，行满功成归我家。",
            "天上逍遥多快乐，人间纷扰无垠涯。",
            "丹砂接得便吞了，回首云𫐌俱杳杳。",
            "楼阁烟霞景万般，一时不见青天晓。",
            "世人世人知不知，既知何必生迟疑。",
            "早求一辟大罗月，千古万古生光辉。",
            "人生在世空汩没，自从形骸朽肤骨。",
            "为求名利不闲心，名利既来心恍惚。",
            "何不炼内丹绝外物，笑著云衣傲朱绂。",
            "灵丹养就出神炉，慧剑飞腾超月窟。",
            "且无俗事更关心，一段光明耀古今。",
            "声迹超腾青嶂外，影形飞入白云深。",
            "脚跟不点红尘起，指甲时挑碧玉琴。",
            "莫道神仙无实语，世间几个是知音。"
        ],
        "notes": "",
        "id": "0380daa6e35ca481728903a10694099d"
    },
    {
        "author": "唐士耻",
        "dynasty": "宋",
        "type": "诗",
        "rhythmic": "",
        "title": "送许寺丞五十韵",
        "preface": "",
        "paragraphs": [
            "汉家循吏传，表表是龚黄。",
            "奏最承恩宠，高才躐庙堂。",
            "身随名不朽，功与赏相当。",
            "汗简时逾久，攀辕事莫详。",
            "何如身际幸，合有颂揄扬。",
            "维古萧州上，腾精斗度旁。",
            "国初新画壤，饷目旧如冈。",
            "昨岁干仍潦，频年俭且霜。",
            "几成炊易子，那恃黍登场。",
            "饥馑连千屋，焦劳自一王。",
            "深仁推恻隠，遴选及慈祥。",
            "捐廪虽蒙泽，安贫亦振纲。",
            "肠空朝息怒，骨立暮生光。",
            "尽反三农业，交腾五袴章。",
            "诚通俄顷刻，雩应不寻常。",
            "原表犹多获，人间亟小康。",
            "何门无囷积，有土尽金穰。",
            "薄试为霖手，聊施活国方。",
            "一丰能造次，再稔更芬芳。",
            "将见红囷粟，全登白粲樯。",
            "饬儒殚富教，考课冠循良。",
            "出入操修并，渊源学问长。",
            "躬修香寝旨，驩奉彩衣觞。",
            "坐啸庭多暇，行轩乐未央。",
            "孝心常翼翼，和气两洋洋。",
            "帝扆畴三俊，民庸格九阊。",
            "爰班少府节，属护左江乡。",
            "风力先轺驷，光华袭镂钖。",
            "衔余资煮摘，陈腐足仓箱。",
            "使指星迟御，仙山剑削铓。",
            "清诗真度越，胜地不凄凉。",
            "更上然犀渚，还寻怨鹤坊。",
            "练江殊泚泚，蠡汇特汪汪。",
            "赐履驰驹隙，飞环振鹭行。",
            "唐虞优广厦，臯稷佐垂裳。",
            "北汉栖裘罽，西昆贡栗肪。",
            "谋图心既远，经济术方彰。",
            "此去真期运，于思谩感藏。",
            "遥知均燕雀，何况在门墙。",
            "并合时难再，趋承德叵量。",
            "永言追雅颂，博采逮康庄。",
            "笔墨嗟孱弱，辞华乏激昂。",
            "勤拳频寘念，展转屡回肠。",
            "乐古联羲禊，遗恩比召棠。",
            "祇疑灵雨至，复作应龙骧。",
            "涨浪连芳草，轻烟护绿杨。",
            "迁鶑偏𪾢睆，归鴈远翺翔。",
            "物色随时转，风光触处忙。",
            "诏条春婉娩，祖帐酒淋浪。",
            "阁皂非尘境，低眉似送将。"
        ],
        "notes": "",
        "id": "3fee02b036b6b0470e806ae640bc6135"
    },
    {
        "author": "唐士耻",
        "dynasty": "宋",
        "type": "诗",
        "rhythmic": "",
        "title": "代赵守上韩平原生辰五十韵",
        "preface": "",
        "paragraphs": [
            "天佑升平主，时生不世贤。",
            "源流多柱石，勋业满云烟。",
            "昔者谋深幄，今兹压细毡。",
            "三登裨圣化，八表仰英躔。",
            "初度光辉发，重侯鼎鼐传。",
            "台符明炳炳，寿秩启绵绵。",
            "良月初弦上，珍蓂八叶鲜。",
            "门弧乔木茂，床笏庆枝连。",
            "芝玉更麟凤，干戈杂豆笾。",
            "食牛增气概，卜弁借腾𬸣。",
            "会遇真神比，亨通正吉先。",
            "龙翔云五色，璧合历千年。",
            "密借留侯策，端同仲父权。",
            "钺旄交粲烂，师揆却蝉联。",
            "辇毂殊庭暇，圭茅锡祉坚。",
            "图回无间隟，运用独周旋。",
            "生息宁屯泽，才猷入大甄。",
            "十年如一日，广照及重渊。",
            "物在由仪咏，人怀颂德篇。",
            "汗编深以刻，银笔大如椽。",
            "庆历并元祐，商高若汉宣。",
            "开禧仍酌古，尧舜欲无前。",
            "几许弥缝力，初无缓急弦。",
            "有年偏总总，束帛倍戋戋。",
            "合副苍生望，高居赤舄筵。",
            "白麻荣盛世，黄阁度群仙。",
            "礼绝千官上，心驰四裔边。",
            "伟谋殊磊落，汉碛定联翩。",
            "又是韩扶赵，几何蓟且燕。",
            "三宗时晦永，九帝版图全。",
            "忆昨婴兼臼，应关地与天。",
            "蚤开明圣祚，竟脱虎蛟涎。",
            "献子存孤意，迁书振代铨。",
            "云礽知有寄，似续更增妍。",
            "每自殚葵向，那能惮手胼。",
            "治平多节操，嘉祐浃渊泉。",
            "人力端惟及，神谋信比专。",
            "渥洼驹抹电，太华藕如船。",
            "盘薄应钟岳，芬芳了合荃。",
            "毡青浑白璧，题黑未华颠。",
            "梅蘂南枝绽，鸿飞北塞穿。",
            "澄空添浩荡，昱曜政蝉娟。",
            "竹傲冰梢瘦，松坚宝盖圆。",
            "恭祈龄算远，敢借物情延。",
            "仆也叨乘障，心焉愿执鞭。",
            "扫门情莫效，贺客履难骈。",
            "吉亥真盈数，佳辰洽九干。",
            "明良那偶尔，时节共欢然。",
            "宣劝分荣露，恩涯吸巨川。",
            "千秋金鉴录，不日却拳拳。"
        ],
        "notes": "",
        "id": "d6210284301131e2dc5eb301a318729e"
    },
    {
        "author": "唐士耻",
        "dynasty": "宋",
        "type": "诗",
        "rhythmic": "",
        "title": "代人次韵曹郎中雷字二首  其一",
        "preface": "",
        "paragraphs": [
            "骈罗瑟玉尽珍材，须女辉躔色为开。",
            "并合郑乡如旦月，铿宏唐律过春雷。",
            "共惊高义摩云表，定上夷庚握斗魁。",
            "鹏鷃逍遥俱有适，亨衢端是匝天回。"
        ],
        "notes": "",
        "id": "4f3b2741408f3c0147e542bec376d714"
    },
    {
        "author": "唐士耻",
        "dynasty": "宋",
        "type": "诗",
        "rhythmic": "",
        "title": "代人次韵曹郎中雷字二首  其二",
        "preface": "",
        "paragraphs": [
            "计偕方此媿非材，先达仍劳绮席开。",
            "已喜抠衣披密雾，还将雅什助惊雷。",
            "定须劲翮摩云舞，各是清班重哲魁。",
            "任昉龙门如细许，直须早早借春回。"
        ],
        "notes": "",
        "id": "f5bf4a1ea6c66842d1c306a0995b117e"
    },
    {
        "author": "唐士耻",
        "dynasty": "宋",
        "type": "诗",
        "rhythmic": "",
        "title": "效进退律赋水乡三实  其一",
        "preface": "",
        "paragraphs": [
            "根荄七窍倍玲珑，产尔亭亭曲渚风。",
            "勇退霞衣香故在，骈生玉子味仍钟。",
            "人言太华标奇种，藕大如船想碧蓬。",
            "何待非常夸世俗，祇今盘露已能秾。"
        ],
        "notes": "",
        "id": "0792c83135cf37877e38cb9a6888faf5"
    },
    {
        "author": "唐士耻",
        "dynasty": "宋",
        "type": "诗",
        "rhythmic": "",
        "title": "效进退律赋水乡三实  其二",
        "preface": "",
        "paragraphs": [
            "冰雪胸怀七泽姿，纤纤舞袖学双飞。",
            "袢襟应念人间世，灌顶何如山上芝。",
            "荷叶巧偷鹦鹉背，莼丝密缀燕雏衣。",
            "回塘相伴薰风里，争看臙脂黛绿施。"
        ],
        "notes": "",
        "id": "0b51c4a26b527b785bb81f8bdb45b12d"
    },
    {
        "author": "唐士耻",
        "dynasty": "宋",
        "type": "诗",
        "rhythmic": "",
        "title": "效进退律赋水乡三实  其三",
        "preface": "",
        "paragraphs": [
            "明珠久合蚌中生，何事鸿头亦炳灵。",
            "襟护重重殊袭复，星分颗颗倍晶明。",
            "一车奇谤嗟成误，十斛平量换合成。",
            "珍重樱桃樊素口，致渠磊落更歌声。"
        ],
        "notes": "",
        "id": "a616c42bf3bec869f27af07845f8183f"
    },
    {
        "author": "唐士耻",
        "dynasty": "宋",
        "type": "诗",
        "rhythmic": "",
        "title": "丙寅孟夏闻捷和陈宰",
        "preface": "",
        "paragraphs": [
            "朝家遵养自三宗，一旦吾皇定一戎。",
            "近事长庚偏入月，清诗太白又先功。",
            "天声地界光今古，帝邑王京共会同。",
            "延喜楼前新冠带，应多黄发颂归忠。"
        ],
        "notes": "",
        "id": "a99bd8765edf60a3e98d3f505b1788a9"
    },
    {
        "author": "唐士耻",
        "dynasty": "宋",
        "type": "诗",
        "rhythmic": "",
        "title": "癸酉旴江鹿鸣燕和罗守",
        "preface": "",
        "paragraphs": [
            "伦魁玉季乐群英，更有新醅属步兵。",
            "饫勉茂才争贾勇，尽从击楫不留行。",
            "共酬露冕吹铙意，好近毡书淡墨荣。",
            "北海清樽今劝驾，梦回池草倍知名。"
        ],
        "notes": "",
        "id": "ed869fb68d748b3a6a938395913d8c71"
    },
    {
        "author": "唐士耻",
        "dynasty": "宋",
        "type": "诗",
        "rhythmic": "",
        "title": "送杰老住仙游  其一",
        "preface": "",
        "paragraphs": [
            "肉谱知何从，涂高流亦深。",
            "汉相似尧相，奕兰端至今。"
        ],
        "notes": "",
        "id": "86e62627aadc0e8de4aebbccd17de422"
    },
    {
        "author": "唐士耻",
        "dynasty": "宋",
        "type": "诗",
        "rhythmic": "",
        "title": "送杰老住仙游  其二",
        "preface": "",
        "paragraphs": [
            "至生恰平生，一万八千日。",
            "头白无所成，唯堪伴幽逸。"
        ],
        "notes": "",
        "id": "19b098317bb8c7d2593b3a825eeb1f41"
    },
    {
        "author": "唐士耻",
        "dynasty": "宋",
        "type": "诗",
        "rhythmic": "",
        "title": "送杰老住仙游  其三",
        "preface": "",
        "paragraphs": [
            "差入栴檀林，自古只公选。",
            "迺知天定时，丹成骨自换。"
        ],
        "notes": "",
        "id": "146fe3cdfba55e4b20f331092d9e5635"
    },
    {
        "author": "唐士耻",
        "dynasty": "宋",
        "type": "诗",
        "rhythmic": "",
        "title": "送杰老住仙游  其四",
        "preface": "",
        "paragraphs": [
            "仙游知几年，晨香梵古佛。",
            "人移境亦移，高风日披拂。"
        ],
        "notes": "",
        "id": "56a49c6dbfe368ddc2763b07c08c1480"
    },
    {
        "author": "唐士耻",
        "dynasty": "宋",
        "type": "诗",
        "rhythmic": "",
        "title": "送杰老住仙游  其五",
        "preface": "",
        "paragraphs": [
            "一瓶还一钵，作戯且逢场。",
            "会看走鹤书，横宝今道傍。"
        ],
        "notes": "",
        "id": "1fb0be2a7903d4d968f76defd44cac85"
    },
    {
        "author": "唐士耻",
        "dynasty": "宋",
        "type": "诗",
        "rhythmic": "",
        "title": "送杰老住仙游  其六",
        "preface": "",
        "paragraphs": [
            "白云每亭亭，其出亦何心。",
            "贤侯考之天，无谓由蹄涔。"
        ],
        "notes": "",
        "id": "d7bc56e90273851c758ccea56c62a8d4"
    },
    {
        "author": "唐士耻",
        "dynasty": "宋",
        "type": "诗",
        "rhythmic": "",
        "title": "送杰老住仙游  其七",
        "preface": "",
        "paragraphs": [
            "飞锡破晓色，红叶弄吴枫。",
            "闻名且见面，清明豁长空。"
        ],
        "notes": "",
        "id": "408c49bf9505c5dd389608beec1a98e6"
    },
    {
        "author": "唐士耻",
        "dynasty": "宋",
        "type": "诗",
        "rhythmic": "",
        "title": "送杰老住仙游  其八",
        "preface": "",
        "paragraphs": [
            "方期秋气高，遍阅山水窟。",
            "青鞋此蜚动，幽意那可及。"
        ],
        "notes": "",
        "id": "d693d25dafe552eddc8a74c5439e619e"
    },
    {
        "author": "唐士耻",
        "dynasty": "宋",
        "type": "诗",
        "rhythmic": "",
        "title": "送杰老住仙游  其九",
        "preface": "",
        "paragraphs": [
            "端坐阅四时，烂然各有第。",
            "新篇敌岛可，邮筒当数寄。"
        ],
        "notes": "",
        "id": "982906519f6e9dc7d36ec45723fbbaff"
    },
    {
        "author": "唐士耻",
        "dynasty": "宋",
        "type": "诗",
        "rhythmic": "",
        "title": "送杰老住仙游  其一○",
        "preface": "",
        "paragraphs": [
            "中庭可明月，况此方扬辉。",
            "霏谭隔千里，使我几忘归。"
        ],
        "notes": "",
        "id": "b4bcb9c207865cefe577384988c2484d"
    },
    {
        "author": "唐士耻",
        "dynasty": "宋",
        "type": "诗",
        "rhythmic": "",
        "title": "上余倅生辰唐律十章  其一",
        "preface": "",
        "paragraphs": [
            "暂握侯章乘五马，马头秋色转分明。",
            "麻源起应精纯祷，一雨增添玉宇清。"
        ],
        "notes": "",
        "id": "2a45d5c130c23822fedece6cda190acc"
    },
    {
        "author": "唐士耻",
        "dynasty": "宋",
        "type": "诗",
        "rhythmic": "",
        "title": "上余倅生辰唐律十章  其二",
        "preface": "",
        "paragraphs": [
            "此事人惟归厚德，那知天意个中明。",
            "君看略扫妖狐窟，唤得倾盆雨自生。"
        ],
        "notes": "",
        "id": "862d2691b33256875bffba6e9b1f26b2"
    },
    {
        "author": "唐士耻",
        "dynasty": "宋",
        "type": "诗",
        "rhythmic": "",
        "title": "上余倅生辰唐律十章  其三",
        "preface": "",
        "paragraphs": [
            "雨余非雾萦琼斚，正是长庚初度时。",
            "千里欢声和气满，祝公椿算寿齐箕。"
        ],
        "notes": "",
        "id": "ea302df48743ddc9f4778385c319f13c"
    },
    {
        "author": "唐士耻",
        "dynasty": "宋",
        "type": "诗",
        "rhythmic": "",
        "title": "上余倅生辰唐律十章  其四",
        "preface": "",
        "paragraphs": [
            "谌旴二母毕从姑，各献蟠桃曳紫裾。",
            "共把我公游咏处，从头善颂满阶除。"
        ],
        "notes": "",
        "id": "1b13311d58bff13abdc43b2149686135"
    },
    {
        "author": "唐士耻",
        "dynasty": "宋",
        "type": "诗",
        "rhythmic": "",
        "title": "上余倅生辰唐律十章  其五",
        "preface": "",
        "paragraphs": [
            "牢盘白雪是丹媒，解活民生富国财。",
            "巨浸无边归掌握，共知阴德鼎方来。"
        ],
        "notes": "",
        "id": "567621bb04397e1a32874445124ed0f6"
    },
    {
        "author": "唐士耻",
        "dynasty": "宋",
        "type": "诗",
        "rhythmic": "",
        "title": "上余倅生辰唐律十章  其六",
        "preface": "",
        "paragraphs": [
            "惠山山下有名泉，少煮鎗旗两腋便。",
            "不是圜扉足公暇，谁能祛睡一杯煎。"
        ],
        "notes": "",
        "id": "4349ab07631a89dd0638e1bf2cd627b6"
    },
    {
        "author": "唐士耻",
        "dynasty": "宋",
        "type": "诗",
        "rhythmic": "",
        "title": "上余倅生辰唐律十章  其七",
        "preface": "",
        "paragraphs": [
            "濒淮土厚乐何穷，近接升平昔日风。",
            "更得于公来郡掾，自然囹圄致频空。"
        ],
        "notes": "",
        "id": "55adeb5f1e9bfa311e19d92e8748a9c2"
    },
    {
        "author": "唐士耻",
        "dynasty": "宋",
        "type": "诗",
        "rhythmic": "",
        "title": "上余倅生辰唐律十章  其八",
        "preface": "",
        "paragraphs": [
            "大汉钟官周府圜，宾寮入幕地行仙。",
            "人心天意俱从我，何虑不如刘晏钱。"
        ],
        "notes": "",
        "id": "8d73351ab71646687e54906347cc422e"
    },
    {
        "author": "唐士耻",
        "dynasty": "宋",
        "type": "诗",
        "rhythmic": "",
        "title": "上余倅生辰唐律十章  其九",
        "preface": "",
        "paragraphs": [
            "闽岭西来只一山，欢声百里想当年。",
            "今逢行客应须说，好在甘棠影正圆。"
        ],
        "notes": "",
        "id": "706d63b0166da8dd4a2068344d64dd5f"
    },
    {
        "author": "唐士耻",
        "dynasty": "宋",
        "type": "诗",
        "rhythmic": "",
        "title": "上余倅生辰唐律十章  其一○",
        "preface": "",
        "paragraphs": [
            "亭亭采棒足流传，太末官勋压此年。",
            "感德衔恩知有自，定应亦致烂柯僊。"
        ],
        "notes": "",
        "id": "bc57ccd1c2f5119548625da3b7b4e8d6"
    },
    {
        "author": "唐士耻",
        "dynasty": "宋",
        "type": "诗",
        "rhythmic": "",
        "title": "笋干",
        "preface": "",
        "paragraphs": [
            "此君风味殊不薄，莫笑当年煮箦人。",
            "坐使普宁增谱字，遥知端是压前新。"
        ],
        "notes": "",
        "id": "182c979999c46ad3e307fc5fa248746c"
    },
    {
        "author": "唐士耻",
        "dynasty": "宋",
        "type": "诗",
        "rhythmic": "",
        "title": "毛文子遣赠萼绿华",
        "preface": "",
        "paragraphs": [
            "飞仙姑射不通尘，更倚晴空瑟瑟云。",
            "从此樱唇倍寻俗，唯须么凤粲成群。"
        ],
        "notes": "",
        "id": "07c1dae09ad881e446d52f43ba03e3e3"
    },
    {
        "author": "唐士耻",
        "dynasty": "宋",
        "type": "诗",
        "rhythmic": "",
        "title": "赠浩然观胡道士",
        "preface": "",
        "paragraphs": [
            "只为丹霄足羽𫐌，且将奇法验人寰。",
            "从他血肉并烟火，自有仙家九转丹。"
        ],
        "notes": "",
        "id": "b4b3a3ead8833f4443747b6a942e8274"
    },
    {
        "author": "唐士耻",
        "dynasty": "宋",
        "type": "诗",
        "rhythmic": "",
        "title": "比目",
        "preface": "",
        "paragraphs": [
            "夷吾深旨人须识，解使封山意不行。",
            "当日鱼盐如靡密，已无林放小关情。"
        ],
        "notes": "",
        "id": "104c3c52e3305bb75a9331798375869d"
    },
    {
        "author": "唐士耻",
        "dynasty": "宋",
        "type": "诗",
        "rhythmic": "",
        "title": "失题",
        "preface": "",
        "paragraphs": [
            "老仙绝鲜寻常外，一笑闽川绿荔枝。",
            "坐断世间滋味彻，阿谁翻欲语凡饴。"
        ],
        "notes": "",
        "id": "43f48e203a92493e9c225498ac7e6bc0"
    }
]