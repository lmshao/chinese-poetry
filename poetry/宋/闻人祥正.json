[
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其一",
        "preface": "",
        "paragraphs": [
            "五夜漏声催晓箭，曈曈初日照楼台。",
            "九天阊阖开宫殿，玉帛朝元万国来。"
        ],
        "notes": "",
        "id": "99b25c0702686d008aeb798361aa2c8a"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其二",
        "preface": "",
        "paragraphs": [
            "春风院院落花堆，花气浓薰入酒杯。",
            "日千殿头宣索鲙，小舟撑出柳阴来。"
        ],
        "notes": "",
        "id": "695e9e236630b0c210e4f34370d56160"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其三",
        "preface": "",
        "paragraphs": [
            "清明时节好烟光，柳苑春深百草芳。",
            "一夜汉宫传蜡烛，柳边新火起严妆。"
        ],
        "notes": "",
        "id": "4c41140778481dea7f7bc1ca17d16639"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其四",
        "preface": "",
        "paragraphs": [
            "内人相续报花开，天子春游特地来。",
            "夜半宴归宫漏永，沸天宵鼓动瑶台。"
        ],
        "notes": "",
        "id": "07d565626a09f66de2f67c5b99384a7a"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其五",
        "preface": "",
        "paragraphs": [
            "绣衣㶉𫛶浴回塘，风动荷花水殿香。",
            "坐对芳尊不知热，冰肌玉骨自清凉。"
        ],
        "notes": "",
        "id": "9af05371308f83d6d196dca01d638c0d"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其六",
        "preface": "",
        "paragraphs": [
            "耿耿银河欲曙天，数声鸡唱锦楼前。",
            "君王晓坐金銮殿，绣被焚香独自眠。"
        ],
        "notes": "",
        "id": "86641696be870429ee4c064e4e9f3c33"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其七",
        "preface": "",
        "paragraphs": [
            "月傍蓬莱汉阁残，玉阶仙杖拥千官。",
            "侍臣缓步归青琐，辨色争朝咫尺颜。"
        ],
        "notes": "",
        "id": "08904b80fb1a7aab714bdd1ed96cefce"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其八",
        "preface": "",
        "paragraphs": [
            "羯鼓声高众乐停，上林仙景似蓬真。",
            "轻云阁雨迎天仗，花外风飘万岁声。"
        ],
        "notes": "",
        "id": "96f0c4b65b3c94a208b5b271d55ddc3f"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其九",
        "preface": "",
        "paragraphs": [
            "牡丹移向苑中栽，借得东风一夜开。",
            "尽日君王看不足，芳尊宜命管弦来。"
        ],
        "notes": "",
        "id": "499effa3da2848fe5c27b3e4a0f9d6a4"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其一○",
        "preface": "",
        "paragraphs": [
            "月倚觚棱宿雾收，三千珠翠拥宸游。",
            "霓旌影乱箫声远，天子龙舆过玉楼。"
        ],
        "notes": "",
        "id": "a94759e119ad43ba13e2613daef683d3"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其一一",
        "preface": "",
        "paragraphs": [
            "碧纱窗下水沈烟，香入薰炉禁火天。",
            "最是一年春好处，绿杨高映画秋千。"
        ],
        "notes": "",
        "id": "a14f1bf7958ad9743e15e24fd6630bc4"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其一二",
        "preface": "",
        "paragraphs": [
            "连夜琼林散舞衣，披香新殿鬬腰肢。",
            "今朝却得君王顾，从此新承恩泽时。"
        ],
        "notes": "",
        "id": "a7d83aa47dbbd910d18560a9809d788d"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其一三",
        "preface": "",
        "paragraphs": [
            "内人晓起怯春寒，惆怅阶前红牡丹。",
            "整了翠鬟匀了面，沈香亭北倚阑干。"
        ],
        "notes": "",
        "id": "b21bb63fb510df77d92f4816431ed4c6"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其一四",
        "preface": "",
        "paragraphs": [
            "珠帘约住牡丹风，金殿香销翠绮栊。",
            "应作巫阳春梦句，日高犹睡绿窗中。"
        ],
        "notes": "",
        "id": "fd4d9fe4fa362eace432842fe11862b5"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其一五",
        "preface": "",
        "paragraphs": [
            "淡淡梳妆薄薄脂，自然富贵出天姿。",
            "一朝选在君王侧，宫女三千尽妬伊。"
        ],
        "notes": "",
        "id": "28d8634dba27235cdfb88dca468a1ef9"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其一六",
        "preface": "",
        "paragraphs": [
            "玉壶传箭咽铜龙，金殿当头紫阁重。",
            "阊阖开门朝百辟，未央月晓度疏钟。"
        ],
        "notes": "",
        "id": "2ca5ac2205bd2a95064643d5e7f93db0"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其一七",
        "preface": "",
        "paragraphs": [
            "珠箔轻明拂玉墀，汉宫仙掌露淋漓。",
            "金钗坠鬓分行立，等候官家未出时。"
        ],
        "notes": "",
        "id": "b5c8aa10f0c2c6e43c7d066216a7b52c"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其一八",
        "preface": "",
        "paragraphs": [
            "学画蛾眉独出群，越罗巴锦不胜春。",
            "承恩数上南熏殿，无奈宫中妬杀人。"
        ],
        "notes": "",
        "id": "2f06c3cf9486234c37a212f12d04af51"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其一九",
        "preface": "",
        "paragraphs": [
            "春风先发苑中梅，愿春君王万寿杯。",
            "舞罢霓裳归苑去，箫声犹绕凤皇台。"
        ],
        "notes": "",
        "id": "1d989c71c042c05e1c57b3943a8c3020"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其二○",
        "preface": "",
        "paragraphs": [
            "帝宫三五戏春台，玉漏铜壶且莫催。",
            "百辟九霄环帝座，六鳌海上驾山来。"
        ],
        "notes": "",
        "id": "55bf321ac78d075655407a56700cf5f7"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其二一",
        "preface": "",
        "paragraphs": [
            "东华金阙万重开，何处闻灯不看来。",
            "行幸未停歌未发，君王又进紫霞杯。"
        ],
        "notes": "",
        "id": "690ac425eb6172cad0713adad7ebcee8"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其二二",
        "preface": "",
        "paragraphs": [
            "朝光瑞气满宫楼，一例珠帘不下钩。",
            "认得圣颜遥望见，香烟欲傍衮龙浮。"
        ],
        "notes": "",
        "id": "97bcec0e660d1f0498fbe014b05cf245"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其二三",
        "preface": "",
        "paragraphs": [
            "清晓妆成寒食天，芙蓉深院鬬秋千。",
            "君王未起珠帘卷，房里围棋嬾自眠。"
        ],
        "notes": "",
        "id": "2534d19102ed1293444ac2f020ef765b"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其二四",
        "preface": "",
        "paragraphs": [
            "长眉画了绣帘开，榆火新传蜡炬来。",
            "扑蝶西围随伴走，晚归多是看花回。"
        ],
        "notes": "",
        "id": "a36efab382398de419501c96e8cd6ade"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其二五",
        "preface": "",
        "paragraphs": [
            "翠髻高丛绿鬓虚，娉娉袅袅十三余。",
            "未央宫里三千女，卷上珠帘总不如。"
        ],
        "notes": "",
        "id": "421ff55cb02cfca8a7d78ab2a008c4f9"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其二六",
        "preface": "",
        "paragraphs": [
            "道字娇讹苦未成，淡蛾羞歛不胜情。",
            "有时歌罢下阶砌，闲把宫花独自行。"
        ],
        "notes": "",
        "id": "d12f2fecd6f222441688282027f2d23f"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其二七",
        "preface": "",
        "paragraphs": [
            "黄金阁子锁牙床，不是愁人也断肠。",
            "帘日已高三丈透，铜炉谩炷一铢香。"
        ],
        "notes": "",
        "id": "6ae4ae5c4627c48e8e1d8a29d9a657fa"
    }
]