[
    {
        "author": "邓犀如",
        "dynasty": "宋",
        "type": "诗",
        "rhythmic": "",
        "title": "华盖山",
        "preface": "",
        "paragraphs": [
            "日沈露下不胜寒，绝顶江南第一山。",
            "脚底云平疑可步，身边月近似容攀。",
            "诸天合在虚无际，清磬应闻缥缈间。",
            "欲拚今宵不成寐，遇风高处著仙班。"
        ],
        "notes": "",
        "id": "2d1a9f6136525986f83ad39c2193265d"
    },
    {
        "author": "邓犀如",
        "dynasty": "宋",
        "type": "诗",
        "rhythmic": "",
        "title": "槐林院二首  其一",
        "preface": "",
        "paragraphs": [
            "野色寒如许，山容瘦不禁。",
            "因闲携竹杖，乘兴宿槐林。",
            "衲子蒙头坐，骚人拥鼻吟。",
            "南柯休入梦，轩冕本无心。"
        ],
        "notes": "",
        "id": "d5ff71aa01b64d06354d8fe088ecf6b9"
    },
    {
        "author": "邓犀如",
        "dynasty": "宋",
        "type": "诗",
        "rhythmic": "",
        "title": "槐林院二首  其二",
        "preface": "",
        "paragraphs": [
            "竹树参差合，川原远近分。",
            "旛旛晴后见，钟磬夜中闻。",
            "野碓闲春水，春桥冷度云。",
            "庭空游客散，鸣鸟自呼群。"
        ],
        "notes": "",
        "id": "dd404589a1dd1a6a036bb2d2837e68a4"
    }
]