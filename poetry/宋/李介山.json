[
    {
        "author": "李介山",
        "dynasty": "宋",
        "type": "诗",
        "rhythmic": "",
        "title": "小溪",
        "preface": "",
        "paragraphs": [
            "东风满眼柳花飞，信步扶藜过小溪。",
            "淮甸凄凉春事少，楚天空阔暮云低。",
            "江山有意怜孤客，桃李无心恋故蹊。",
            "纵使有家归未得，数声蜀魄为谁啼。"
        ],
        "notes": "",
        "id": "860260e360130dc2c2a137f9b1c6e9d5"
    },
    {
        "author": "李介山",
        "dynasty": "宋",
        "type": "诗",
        "rhythmic": "",
        "title": "梅雨潭",
        "preface": "",
        "paragraphs": [
            "灵源分左界，千仞落飞泉。",
            "散作一空雨，长如四月天。",
            "挂岩寒练直，溅席水珠圆。",
            "湫石龙应在，岩扉浮翠烟。"
        ],
        "notes": "",
        "id": "f08d5e0f38b330e74513c8c1103397ca"
    }
]