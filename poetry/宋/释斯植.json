[
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "山居怀旧隠",
        "preface": "",
        "paragraphs": [
            "静地独登临，虚闲称此心。",
            "猿声过木少，花影入池深。",
            "春殿依残日，晴烟散远林。",
            "因思南岳寺，长起石床吟。"
        ],
        "notes": "",
        "id": "523b2fe8fe4d81d0c2791217c1479c8e"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "金陵道中",
        "preface": "",
        "paragraphs": [
            "望远生愁思，凄凉处处同。",
            "青山迷旧冢，芳草蔽闲宫。",
            "雨过城楼月，潮回鼓角风。",
            "十年怀古恨，多在六朝中。"
        ],
        "notes": "",
        "id": "fa3e066c769a11b94de6f36e7e43e5ca"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "喜人归幽栖",
        "preface": "",
        "paragraphs": [
            "霄汉分携久，吟怀思欲迷。",
            "相逢春草外，归隠石房西。",
            "涧急禽声少，松摇月影低。",
            "要知人静夜，犹自怯猿啼。"
        ],
        "notes": "",
        "id": "7d9d5b0066d3c0fb1f56e26dd012ac8a"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "水石山居",
        "preface": "",
        "paragraphs": [
            "静极青山里，松花满石床。",
            "春风思华岳，夜雨梦潇湘。",
            "人影归林薄，猿声出涧长。",
            "心如无别事，同此闭闲房。"
        ],
        "notes": "",
        "id": "3b6f742712d11206cd5b997c3d2d903e"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "江村晚望",
        "preface": "",
        "paragraphs": [
            "何处问归程，沧茫入句清。",
            "云生峰顶白，月近水边明。",
            "芳草连平楚，晴楼出远城。",
            "此身南北外，渔火是闲情。"
        ],
        "notes": "",
        "id": "7597ea834ae61d081af6e687f8a329c2"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "登云汉阁",
        "preface": "",
        "paragraphs": [
            "高阁势凌虚，天涯入望微。",
            "云藏山鸟影，春满野人衣。",
            "积雨催花尽，寒樵背日归。",
            "焚香端坐处，似觉世尘稀。"
        ],
        "notes": "",
        "id": "3b1e52265625e9b11d3155f94cb3e0b5"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "子规",
        "preface": "",
        "paragraphs": [
            "游魂如可见，况复雨霏霏。",
            "隔水栖无地，经春叫不归。",
            "影随芳树没，声入野花飞。",
            "那忍东风里，凄凉上客衣。"
        ],
        "notes": "",
        "id": "087d3df15c7318adc1ac0159973d6f9f"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "暮春感怀呈勿斋提举",
        "preface": "",
        "paragraphs": [
            "浮世事非真，吟多白发新。",
            "身居京寺久，梦到石桥频。",
            "日落烟生树，花残草自春。",
            "坐看今夜月，应与旧房邻。"
        ],
        "notes": "",
        "id": "5ecd3a23338e5b181099fd023182ba48"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "长洲夜泊",
        "preface": "",
        "paragraphs": [
            "吴楚昔曾游，凄凉满客舟。",
            "因思千古事，空起十年愁。",
            "目尽他山少，江流远地秋。",
            "今宵犹有月，不似庾公楼。"
        ],
        "notes": "",
        "id": "1976e9464f63f0f112dcb1dd3b7f0780"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "寄梅叟法师",
        "preface": "",
        "paragraphs": [
            "一从飞锡后，迢递各天涯。",
            "春事随流水，行人问落花。",
            "住当南岳寺，门对赤城霞。",
            "遥忆焚香处，松高月影斜。"
        ],
        "notes": "",
        "id": "fa4f63bb5ad9aa6043005bad7005baf7"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "金陵怀古",
        "preface": "",
        "paragraphs": [
            "天津桥上望，如在玉门关。",
            "月过东西浦，江分远近山。",
            "凄凉三尺墓，兴废六朝间。",
            "千古登临地，寒潮自往还。"
        ],
        "notes": "",
        "id": "de6b830e25d8cc4e4c96533861368aab"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "送觉上人",
        "preface": "",
        "paragraphs": [
            "送君千里去，又见落花飞。",
            "水国今宵别，天涯隔岁归。",
            "岸多春树密，滩小夕阳微。",
            "后夜扁舟月，应逢宿鸟稀。"
        ],
        "notes": "",
        "id": "246d9a9c19527e909b17059e47bcccee"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "访故人",
        "preface": "",
        "paragraphs": [
            "石榻相期久，闲寻到野房。",
            "春归芳草暗，云入楚山长。",
            "人影分孤驿，鸡声落曙桑。",
            "凄凉千古事，回首两茫茫。"
        ],
        "notes": "",
        "id": "7b2e58bb748d4d64891c49e1d0b167dc"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "寄深居冯发管",
        "preface": "",
        "paragraphs": [
            "相怀千里外，空望极遥天。",
            "处世唯今日，看花忆去年。",
            "春风生岛树，夜月满渔船。",
            "此后闲寻处，应须借榻眠。"
        ],
        "notes": "",
        "id": "fd5b3f7083f17f40d196f3fe049e2f05"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "寄静佳朱明府",
        "preface": "",
        "paragraphs": [
            "翰苑留名久，城边半掩扉。",
            "声随淮水远，吟入楚天微。",
            "吏静看山坐，乡遥抚剑归。",
            "清虚无别事，嘉政在璇玑。"
        ],
        "notes": "",
        "id": "67325e83edb9ff3920db8dd0fb9aad8e"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "旅中寄故人",
        "preface": "",
        "paragraphs": [
            "世路长安里，三年别钓矶。",
            "只因吟事僻，宁免识人非。",
            "性拙趋时少，家贫过客稀。",
            "春风归去日，同采故山薇。"
        ],
        "notes": "",
        "id": "51e886331102e89736ed5698a0a30303"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "西园即事",
        "preface": "",
        "paragraphs": [
            "一径落花红，回廊复旧踪。",
            "千峰遥隔水，万木远涵空。",
            "沙鸟晴云外，寒帆夕照中。",
            "几宵曾宿此，江月夜相通。"
        ],
        "notes": "",
        "id": "8c8c1c036ceb9897cb1b432349892153"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "旅中偶成",
        "preface": "",
        "paragraphs": [
            "风吹客袂寒，飘泊在长安。",
            "对雨春题尽，看云夜坐残。",
            "远山平楚水，苍汉接吴滩。",
            "遥忆天台寺，相携去不难。"
        ],
        "notes": "",
        "id": "ee48152292c6aff3e8e8920cd8e8fe38"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "怀芳林处士",
        "preface": "",
        "paragraphs": [
            "相思不可见，江路正迢迢。",
            "烟树同吟远，关河入望遥。",
            "昼长花影转，风定篆香销。",
            "遥忆君居处，钟声隔暮潮。"
        ],
        "notes": "",
        "id": "9303385b9dac6108d69be6dd73d7d398"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "送灵耀之姑苏",
        "preface": "",
        "paragraphs": [
            "一身唯在道，清苦独知君。",
            "世路终成别，山光不共分。",
            "晚天寒欲雨，春树夜生云。",
            "此去他乡寺，猿声各自闻。"
        ],
        "notes": "",
        "id": "44863213adbee1bbd5dcb30534349921"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "元夕",
        "preface": "",
        "paragraphs": [
            "满眼春光万物华，小桥杨柳近人家。",
            "谁将上下楼台月，化作金莲一夜花。"
        ],
        "notes": "",
        "id": "55d745838051f431aa53915f67074baa"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "东风玉勒马蹄轻，多少游人上凤城。",
            "燕子不来春寂寞，海棠花发近清明。"
        ],
        "notes": "",
        "id": "073c4b6a9b0e49e801fe4b568250925e"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "边上",
        "preface": "",
        "paragraphs": [
            "边风斜日下长关，春到年年草自生。",
            "万里战场兵甲静，近来应少北人行。"
        ],
        "notes": "",
        "id": "c8408b5ac23db0c5557e28223a84cd61"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "山家",
        "preface": "",
        "paragraphs": [
            "一溪流水遶烟霞，路入青松第几家。",
            "胡蝶傍人飞不去，隔墙开尽碧桃花。"
        ],
        "notes": "",
        "id": "d5704dc2f159bfed8d659f16adfc23c2"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "晚来",
        "preface": "",
        "paragraphs": [
            "晚来无语立东风，一片闲情在碧空。",
            "人老杜鹃浑不管，柳花飞尽夕阳红。"
        ],
        "notes": "",
        "id": "adcc214129d2c066e09acb3c1c88e7f4"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "西湖晚望",
        "preface": "",
        "paragraphs": [
            "久雨初晴睡正长，春蛙鸣遍旧池塘。",
            "小亭寂寞斜阳里，一阵东风过木香。"
        ],
        "notes": "",
        "id": "2167bc67a4e87706925fce041bbdcb3b"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "寒食",
        "preface": "",
        "paragraphs": [
            "江南江北纸钱飞，处处人家拜冢时。",
            "杜宇不禁寒食雨，五更啼血上花枝。"
        ],
        "notes": "",
        "id": "f674884009d9c8afad55dc4a25a58f90"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "堤上",
        "preface": "",
        "paragraphs": [
            "杨柳垂丝拂画船，杏花零落断桥边。",
            "半山烟雨东风恶，更向西亭听杜鹃。"
        ],
        "notes": "",
        "id": "e10f5a7322b2059b91c65d94d36834fe"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "林间",
        "preface": "",
        "paragraphs": [
            "猿鹤忘机不计年，芭蕉晴绿半平簷。",
            "青山似与身相入，尽日无人自下帘。"
        ],
        "notes": "",
        "id": "b05fa00a7d567b2a50e01dc9796083d9"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "客怀",
        "preface": "",
        "paragraphs": [
            "杜宇声残客兴频，柳花飞絮满江滨。",
            "可怜波底蛾眉月，犹照他乡梦里人。"
        ],
        "notes": "",
        "id": "5da93d6e1ff2f1047c178d813a53089b"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "夏夕雨中",
        "preface": "",
        "paragraphs": [
            "满林钟磬夜偏长，古鼎闲焚柏子香。",
            "石榻未成芳草梦，西风吹雨过池塘。"
        ],
        "notes": "",
        "id": "1c90360cea6d88a6512335506f03d54a"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "过吴",
        "preface": "",
        "paragraphs": [
            "柳桥槐市暂经过，飘泊汀洲得意多。",
            "夜月已忘吴主恨，画船空有采莲歌。"
        ],
        "notes": "",
        "id": "183e633d7e2639664c63ef9b94904203"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "清华夜坐",
        "preface": "",
        "paragraphs": [
            "开尽黄花满短篱，静听隣屋夜敲碁。",
            "清华池上三更月，僧在松边未有诗。"
        ],
        "notes": "",
        "id": "e6925316bb8337568605fc4367cf2bb7"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "山居",
        "preface": "",
        "paragraphs": [
            "晚策登临日欲斜，小溪流水是生涯。",
            "道人睡起鹤飞去，闲尽青松一树花。"
        ],
        "notes": "",
        "id": "d3956cd8f9c2c41819d6e196986f0bf1"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "春夜",
        "preface": "",
        "paragraphs": [
            "玉楼台畔柳生烟，况是春风杜宇天。",
            "一片月光凉似水，半扶花影上秋千。"
        ],
        "notes": "",
        "id": "b1ac171d3e33fe1566a8eb27189e4398"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "古乐府  其一",
        "preface": "",
        "paragraphs": [
            "携君石上琴，弹我窗前月。",
            "月缺又还圆，谁能免离别。"
        ],
        "notes": "",
        "id": "085b318c473b83b2f49c32d698daf4b3"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "古乐府  其二",
        "preface": "",
        "paragraphs": [
            "青山叫子规，行人泪如雨。",
            "子规不肯归，行人不能去。"
        ],
        "notes": "",
        "id": "cb9ff70dc3407b349023db6c6f64c1e1"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "古乐府  其三",
        "preface": "",
        "paragraphs": [
            "欲买采菱船，野水无人识。",
            "野水去不回，迢迢暮山碧。"
        ],
        "notes": "",
        "id": "1d0bd78747fdb7348d8ab026a02201a8"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "古乐府  其四",
        "preface": "",
        "paragraphs": [
            "早作西州行，暮作西州宿。",
            "杨柳忽风生，年年芳草绿。"
        ],
        "notes": "",
        "id": "15a3d3eeff19b9bf5d32ae2fa7bc9007"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "古乐府  其五",
        "preface": "",
        "paragraphs": [
            "兰死根亦香，人死不知处。",
            "人死不堪悲，兰香化为雾。"
        ],
        "notes": "",
        "id": "558352705863cbc5134a45b053c1ba52"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "古乐府  其六",
        "preface": "",
        "paragraphs": [
            "山鸡啼一声，深院日当午。",
            "世无同心人，入此薜萝里。"
        ],
        "notes": "",
        "id": "ed8f93c35968983610a8e2c4f7c0dde0"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "古乐府  其七",
        "preface": "",
        "paragraphs": [
            "晚步入松阴，歛霁人影绝。",
            "唯闻太古音，听之心胆裂。"
        ],
        "notes": "",
        "id": "f236d17096700e3eaa8ef7bbdf1ec679"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "古乐府  其八",
        "preface": "",
        "paragraphs": [
            "一入经战场，白马不足数。",
            "白马不敢嘶，春风在场圃。"
        ],
        "notes": "",
        "id": "65e6aec7ba57f9249eac3e5db9d301b3"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "古乐府  其九",
        "preface": "",
        "paragraphs": [
            "青云千里心，白鹭一点雪。",
            "谁将玉笛吹，吹下关山月。"
        ],
        "notes": "",
        "id": "d18413834ae55856ba27bf5fae72b84d"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "寄衣曲  其一",
        "preface": "",
        "paragraphs": [
            "自君之出矣，壁上琵琶君记取。",
            "日日望君君不归，自君去后徒相忆。",
            "欲剪征衣寄赠君，天涯望断无消息。"
        ],
        "notes": "",
        "id": "a269eb02666c1a0192128ea51178e5d9"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "寄衣曲  其二",
        "preface": "",
        "paragraphs": [
            "自君之出矣，欲寄征衣泪如雨。",
            "征衣未寄心已悲，一寸相思隔千里。",
            "湘江水是巫山云，巫山云是湘江水。",
            "湘江两岸芳草深，湘江日夜多行人。",
            "行人去去天之涯，门对落花三两家。",
            "家家有酒讴且歌，醉来月下弹琵琶。"
        ],
        "notes": "",
        "id": "a269eb02666c1a0192128ea51178e5d9"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "韬光庵",
        "preface": "",
        "paragraphs": [
            "石涧长松行十里，杖蔾从此得迟留。",
            "青霄望去山河远，白水看来日月流。",
            "老树叶残霜鬼哭，断崖云冷洞猿愁。",
            "韬光名在身何在，今古茫茫几白头。"
        ],
        "notes": "",
        "id": "a20dd1757644275347f77f2589f1689a"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "旅怀",
        "preface": "",
        "paragraphs": [
            "十年不倚谢公楼，满眼凄凉上客舟。",
            "往事尽随流水去，青山长忆故人游。",
            "海门风起天将暮，渡口云生树欲秋。",
            "络纬自啼花自落，更堪回首是他州。"
        ],
        "notes": "",
        "id": "2c8ca70a9ddbe43bc76dfee5bab3e041"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "赋老将",
        "preface": "",
        "paragraphs": [
            "猎猎征旗促晓鞍，几回临阵练兵官。",
            "黄沙满塞黄云暗，白马嘶风白日寒。",
            "汉语肯随蛮地改，战袍犹带血腥干。",
            "如今韬略浑无用，瘦骨萧条甲胄宽。"
        ],
        "notes": "",
        "id": "50f1229c860b951c4784f3892abc48a8"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "过桃源",
        "preface": "",
        "paragraphs": [
            "□□□□□□□，生涯心在凤凰台。",
            "桃花晓落水流去，山鸟晚啼风送来。",
            "古树影摇霜月满，冷猿声裂碧云开。",
            "长关春有愁人分，驿马相逢去不回。"
        ],
        "notes": "",
        "id": "bcbdc6fee3a30aba5a027b295b5d50bb"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "过故城",
        "preface": "",
        "paragraphs": [
            "故城深巷长苍苔，一度经过一度哀。",
            "尚有楼台搀雨出，岂无花柳向春开。",
            "十年心事今宵梦，千里家书昨日回。",
            "莫上灞陵桥上望，楚天云尽蜀波来。"
        ],
        "notes": "",
        "id": "2034d2b8660080fecbf943883cabf588"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "挽周彦良",
        "preface": "",
        "paragraphs": [
            "白首功成未十年，寡妻相吊泣江干。",
            "诗名似水声还远，世事如云梦已残。",
            "杨柳满堤人去后，海棠深巷雨初干。",
            "东风忽起青山泪，虽有君书不忍看。"
        ],
        "notes": "",
        "id": "08248e0ff247b011ab7ba7495bd2977d"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "思归感兴",
        "preface": "",
        "paragraphs": [
            "久客空江上，闲吟对石门。",
            "青山非远近，流水自朝昏。",
            "夜月添乡梦，春风入烧痕。",
            "翻思南郭路，迢递隔烟村。"
        ],
        "notes": "",
        "id": "a866966a28571335c75309d9d61fa9f3"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "兰谷",
        "preface": "",
        "paragraphs": [
            "空谷寄深云，灵根自不群。",
            "地闲平草长，香远隔溪闻。",
            "静与骚人佩，清同楚客分。",
            "唯应千载后，余韵在湘𣸣。"
        ],
        "notes": "",
        "id": "164f4ab1a2787f0155fc21ca780d7627"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "多福寺",
        "preface": "",
        "paragraphs": [
            "野鹿自成群，山中少隠君。",
            "钟声两寺合，人语一溪分。",
            "泉响松间雨，苔生石上纹。",
            "多年僧住此，半榻锁闲云。"
        ],
        "notes": "",
        "id": "fa0d85cf58137ccaa63738fe12481017"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "挽芸居秘校",
        "preface": "",
        "paragraphs": [
            "世上名犹在，闲情岂足悲。",
            "自怜吟日少，唯恨识君迟。",
            "兰阁人亡后，寒林月上时。",
            "十年青史梦，只有老天知。"
        ],
        "notes": "",
        "id": "419756c2fb1f812654073c22d08094eb"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "与子入山来",
        "preface": "",
        "paragraphs": [
            "与子入山来，永夜不得睡。",
            "但闻松子声，敲落梧桐树。",
            "月到窗愈明，秋风泻流水。",
            "古奏三两弦，知音不知处。",
            "唯有白面猿，闲中自来去。"
        ],
        "notes": "",
        "id": "f2c8d2ddde5661531b8a5de5b70aa893"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "春晚",
        "preface": "",
        "paragraphs": [
            "满地落花流水，伤心芳草青时。",
            "江上数声杜宇，更堪一笛横吹。"
        ],
        "notes": "",
        "id": "a05af29cca03d76c9ddb0cfda2f28f5b"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "寄勿斋提举",
        "preface": "",
        "paragraphs": [
            "满林烟树已纷纷，溪上猿声不共闻。",
            "唯有青山半庭月，夜深应与故人分。"
        ],
        "notes": "",
        "id": "acd596930530b0ff0114f053e7c9ce9a"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "门柳",
        "preface": "",
        "paragraphs": [
            "看尽门前柳，愁多白发新。",
            "灞桥风雨夜，离别是何人。"
        ],
        "notes": "",
        "id": "0f9884235715bae74067e1a6ae08a029"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "远山",
        "preface": "",
        "paragraphs": [
            "万里色苍然，春烟夕照边。",
            "旧过南岳寺，曾向雨中看。"
        ],
        "notes": "",
        "id": "bbc955a2d50898fb8169773bca99ec4a"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "石城秋夜",
        "preface": "",
        "paragraphs": [
            "漠漠青山水自流，西风烟树几经秋。",
            "旧时歌舞人游地，月满江城十二楼。"
        ],
        "notes": "",
        "id": "d295afe00cfb1d622868cfc23df558db"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "春日同友人游湖上",
        "preface": "",
        "paragraphs": [
            "十里湖边路，垂杨映马蹄。",
            "水光平野阔，山影绕楼低。",
            "夜雨生青草，春风湿紫泥。",
            "兴来无限意，同此片时题。"
        ],
        "notes": "",
        "id": "90dbd93cd5e59c487aa10c148ef5afb9"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "岩栖分韵得深字",
        "preface": "",
        "paragraphs": [
            "寂寞空斋里，闲情起暮吟。",
            "路长沙鸟尽，人在翠微深。",
            "远树烟中没，寒花竹外寻。",
            "自嫌名与利，谁识此生心。"
        ],
        "notes": "",
        "id": "07b97e68bc6578f5794e44086d158951"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "边城客思",
        "preface": "",
        "paragraphs": [
            "客里厌芳尘，凄凉又问津。",
            "向南人去远，归北马嘶频。",
            "野水荒城暮，孤舟海树春。",
            "故乡非久别，已觉鬓毛新。"
        ],
        "notes": "",
        "id": "bf02ab4ab8ea3284b0636378cc0fb133"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "吴中即事",
        "preface": "",
        "paragraphs": [
            "世事交情浅，伤心独倚栏。",
            "海云经雨重，秦树入秋残。",
            "潮落吴天远，风生梦泽寒。",
            "英雄千古地，回首是长安。"
        ],
        "notes": "",
        "id": "a863b612d0550879528ff85672581756"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "过越",
        "preface": "",
        "paragraphs": [
            "渺渺天涯路，扁舟去不穷。",
            "水花随岸尽，山影落江空。",
            "往事千年梦，渔歌一夜风。",
            "诗成唯有月，清致与谁同。"
        ],
        "notes": "",
        "id": "244732ccdad909736cc768466fca3718"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "天竺山居",
        "preface": "",
        "paragraphs": [
            "对雨吟方稳，西风忽晚晴。",
            "野花沿涧白，秋意入帘清。",
            "浅水藏鱼影，重林隔磬声。",
            "是非尘外事，谁可继高名。"
        ],
        "notes": "",
        "id": "8c82c49b8a304b12bcde2226b891f5b2"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "故宫怀古",
        "preface": "",
        "paragraphs": [
            "暮天云尽远山空，夜夜西风入汉宫。",
            "铁笛一声千古恨，月明人在女墙中。"
        ],
        "notes": "",
        "id": "fe332e118597658fbdc1015949ede0bb"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "落叶词",
        "preface": "",
        "paragraphs": [
            "片片飞来总是秋，更于何处复添愁。",
            "自怜枝上无收管，却带慇懃出御沟。"
        ],
        "notes": "",
        "id": "cbce60e33660cfb1fcf9408d124711db"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "暮春雨中感怀",
        "preface": "",
        "paragraphs": [
            "回首郡城东，春残碧树中。",
            "落花千点恨，疏雨一帘风。",
            "白雪侵新鬓，归心逐断鸿。",
            "茫茫事如此，何必怨途穷。"
        ],
        "notes": "",
        "id": "3bd0cb52182cf87013731fd2dfd33753"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "江寺晚眺",
        "preface": "",
        "paragraphs": [
            "尽日无多事，闲行一径阴。",
            "人归秋寺晚，月满夜堂深。",
            "海阔频生雾，城荒远见林。",
            "青山与华发，空愧百年心。"
        ],
        "notes": "",
        "id": "9b03fd7e37e19ec4bcc547dced8f82ce"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "照影",
        "preface": "",
        "paragraphs": [
            "性与儿童异，飘蓬二十年。",
            "照来池上影，恰似未生前。"
        ],
        "notes": "",
        "id": "141602985fc314d267263d443954be77"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "世事",
        "preface": "",
        "paragraphs": [
            "世事皆浮云，人间几朝暮。",
            "不知溪上山，犹有桃源路。"
        ],
        "notes": "",
        "id": "085daf4a9aef45e3705bdc11fbff15fa"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "莫恨",
        "preface": "",
        "paragraphs": [
            "寂寞云深地，山空叶落时。",
            "自怜为隠僻，莫恨月来迟。"
        ],
        "notes": "",
        "id": "c3cac720ce1722c567fc037b64d93b00"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "昨夜",
        "preface": "",
        "paragraphs": [
            "草堂云去后，人境两茫茫。",
            "忽见青松老，翻疑昨夜霜。"
        ],
        "notes": "",
        "id": "8dad3a798af7f4d89d05b6adfb9a1e20"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "长安晓发",
        "preface": "",
        "paragraphs": [
            "雨过楼台已禁烟，野风吹絮满长安。",
            "夜来寂寞沙汀下，楚水吴云一样看。"
        ],
        "notes": "",
        "id": "b463700a4e9d562037748c6800208a46"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "闻子规",
        "preface": "",
        "paragraphs": [
            "十年已起故乡情，客里凄凉不耐听。",
            "啼到蜀天空有恨，水流依旧月还明。"
        ],
        "notes": "",
        "id": "94f348744d20ddab581cfa7e7ec707d4"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "自谓",
        "preface": "",
        "paragraphs": [
            "自谓清贫苦，那知即是安。",
            "路从平去好，事到口开难。",
            "松老心长在，花红色易残。",
            "浮生既如许，浑作梦中看。"
        ],
        "notes": "",
        "id": "bfa924d57be30b9b8c8e1f795a6c5c69"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "宿云山房",
        "preface": "",
        "paragraphs": [
            "缥渺沉虚碧，清池见宿云。",
            "松声临石断，山影与泉分。",
            "芳草经年梦，幽禽隔径闻。",
            "倚栏吟未尽，红日又将曛。"
        ],
        "notes": "",
        "id": "154492087272afb500cfb214d077f492"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "偶成柬续芸",
        "preface": "",
        "paragraphs": [
            "相看又一春，花乱马前尘。",
            "湖海他乡路，烟霞几处人。",
            "草连闲地远，鸟入暮山频。",
            "多少凄凉事，那堪白发新。"
        ],
        "notes": "",
        "id": "51dfed0a93403b6f49ab5bee936e2c16"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "铁笛倦长吹",
        "preface": "",
        "paragraphs": [
            "铁笛倦长吹，虚空剑寒倚。",
            "俯仰阴晴天，泰山不可视。",
            "荡桨归白云，回首沧波里。",
            "人生无百年，世事已如此。",
            "既与荣辱同，兴废乃相似。",
            "春风从何来，纷纷竞桃李。",
            "至士本无心，误为诗所使。",
            "纵步夕照间，养性在芳芷。",
            "天涯一夜杜鹃愁，万里行人度湘水。"
        ],
        "notes": "",
        "id": "fe555886a6a3ddf1a110161af91ff60a"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "对梅分韵得堂字",
        "preface": "",
        "paragraphs": [
            "霜风吹短发，值此天气凉。",
            "行行阴壑中，万树皆含芳。",
            "相对发微咏，安用持华觞。",
            "嗟彼咸平人，清风生我肠。",
            "花非不及时，众鸟何回翔。",
            "归看两壁间，画者犹苍苍。",
            "抱此幽露姿，愿登君子堂。"
        ],
        "notes": "",
        "id": "337e5f12a8f19a332ce5ba0b6e114d2b"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "老去",
        "preface": "",
        "paragraphs": [
            "老去厌芳菲，思归未得归。",
            "夕阳溪上树，花作去年飞。"
        ],
        "notes": "",
        "id": "11024fbc5064b1ba3139958c939061bc"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "苕溪舟次",
        "preface": "",
        "paragraphs": [
            "扁舟烟重冷渔蓑，两岸人家浸小河。",
            "芳草自生春自老，落花随雨晚风多。"
        ],
        "notes": "",
        "id": "01876fe8b23d8ef1e2f9b9b71b75c75d"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "送故人之江东",
        "preface": "",
        "paragraphs": [
            "凤城花气浥旌旗，又见春风上马时。",
            "不是灞桥难话别，垂杨空折去年枝。"
        ],
        "notes": "",
        "id": "cc6945e7c01d022de45e79d2fef631e0"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "丙辰元夜",
        "preface": "",
        "paragraphs": [
            "淡河斜浸月光浮，看尽青山更倚楼。",
            "残烛怕寒元夕夜，小栏花影伴人愁。"
        ],
        "notes": "",
        "id": "ccae777f06e12b1819dab768696e1bf1"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "清明",
        "preface": "",
        "paragraphs": [
            "堤上寻春步较迟，马嘶芳草燕差池。",
            "南楼烟雨清明日，正是佳人堕泪时。"
        ],
        "notes": "",
        "id": "51cf4ce9cf19efa20e47775595d2eef9"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "江淮伤感",
        "preface": "",
        "paragraphs": [
            "水流花片湿轻红，多少英雄逐晓风。",
            "三百余年歌管地，数声欢怨不相同。"
        ],
        "notes": "",
        "id": "1e59fb6d858b45ac93ee65602b528526"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "送故人之天台",
        "preface": "",
        "paragraphs": [
            "新绿又成阴，归期直到今。",
            "人行芳草远，犬吠落花深。",
            "野店春寒雨，江城橘树林。",
            "无情名利事，休系一生心。"
        ],
        "notes": "",
        "id": "7ad51c3ff7d040977b6ee390eb1b248b"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "送敏上人归永嘉",
        "preface": "",
        "paragraphs": [
            "风光苦变迁，客里对残年。",
            "别我此时路，问乡何处船。",
            "断云连雨雪，落日远人烟。",
            "又向龙湫畔，开扉近瀑泉。"
        ],
        "notes": "",
        "id": "0e8db88422997308c497a9218bbf159a"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "上竺寺",
        "preface": "",
        "paragraphs": [
            "古寺寒桥路，钟声静忽闻。",
            "数峰平处合，一水众谿分。",
            "老树烟萝雨，残灯石塔云。",
            "闲心寄幽寂，似觉远尘纷。"
        ],
        "notes": "",
        "id": "fce9f62b5bb0d11cc54578e970a22209"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "山中即事",
        "preface": "",
        "paragraphs": [
            "千峰当此境，谁可共登临。",
            "月过秋池静，云归古木深。",
            "懒观前去事，已悟未来心。",
            "更欲寻诗伴，相携向石林。"
        ],
        "notes": "",
        "id": "1ad1054fa21cd58a69d6c249198e4d87"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "对梅寄人",
        "preface": "",
        "paragraphs": [
            "欲问江梅信，吟筇带晚霞。",
            "笑看今日树，开遍几年花。",
            "疏影生来瘦，寒枝折处斜。",
            "要教人寄远，何地是君家。"
        ],
        "notes": "",
        "id": "bdec44f5fbc6109816a61cdea99735c5"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "春日",
        "preface": "",
        "paragraphs": [
            "人生厌别离，老去更何为。",
            "独对清明雨，闲吟社日诗。",
            "野蜂成蜜早，海燕入帘迟。",
            "未尽寻春兴，应须愧后期。"
        ],
        "notes": "",
        "id": "3748d401dc0295c2e428b58e50b7eff5"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "夜坐有感",
        "preface": "",
        "paragraphs": [
            "角送重城月，微风入夜凉。",
            "身轻长是寄，吟苦未应忘。",
            "坐久灯成烬，愁多鬓欲霜。",
            "百年还老去，谁可继余芳。"
        ],
        "notes": "",
        "id": "a6761b2e604399bf879845e7312b1b4d"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "送人之吴",
        "preface": "",
        "paragraphs": [
            "无心学隠沦，此去向吴津。",
            "千古是非地，一灯烟雨村。",
            "烽尘连楚戍，榆柳隔淮春。",
            "别后新吟句，何人可共论。"
        ],
        "notes": "",
        "id": "6e8e805dfca2ae9bf1af09d3bfae284c"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "题天竺岩栖山房",
        "preface": "",
        "paragraphs": [
            "一室寄云隈，凭栏日几回。",
            "无风山自雨，有主燕还来。",
            "野径通樵远，岩花向晚开。",
            "旧时题数壁，今已半苍苔。"
        ],
        "notes": "",
        "id": "b4fcd88e5bdbde76b02b7b720ad08236"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "丁巳灯夕前六日观抱拙寄敏斋韵因事有感走笔以赋",
        "preface": "",
        "paragraphs": [
            "萍迹倚春风，春光苦未浓。",
            "人间连日事，尘外一宵钟。",
            "远雁书难寄，残碑字已封。",
            "幽人住城市，清梦两三重。"
        ],
        "notes": "",
        "id": "6d64ce27cd019a05c196e2faefe1df61"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "送隠士游京淮",
        "preface": "",
        "paragraphs": [
            "送君湖柳下，未别已关情。",
            "古塞去程远，寒江入梦清。",
            "野云低水树，山雨闭春城。",
            "到处逢知己，虚传隠姓名。"
        ],
        "notes": "",
        "id": "a28ed3f2655db0bbeeb410903a2c8d9f"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "雨夜",
        "preface": "",
        "paragraphs": [
            "雨雪寒窗下，孤灯夜不眠。",
            "衰残如旧日，荣达是何年。",
            "已觉观书妄，方参入世缘。",
            "存心在仁理，何必后人传。"
        ],
        "notes": "",
        "id": "4b59935381f336ee54021fdcf172dd53"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "晚春偶题呈正甫先生",
        "preface": "",
        "paragraphs": [
            "老来春去怯凭栏，今古兴亡一笑间。",
            "满径落红人不到，杜鹃啼雨入空山。"
        ],
        "notes": "",
        "id": "322e7687838879df9f456b88a9c4da4c"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "山居遣兴",
        "preface": "",
        "paragraphs": [
            "山寺闭修竹，偏宜静者居。",
            "观空心已悟，集理事常虚。",
            "日月供吟笔，乾坤入草庐。",
            "何如钓台叟，得计在樵渔。"
        ],
        "notes": "",
        "id": "a49a79681ffbf51ec53b7dd34f104bd5"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "登吴山",
        "preface": "",
        "paragraphs": [
            "嵯峨宫树霭晴空，吴越迢迢一望中。",
            "几处笙歌人远近，万重花柳路西东。",
            "风生帘幕春云碧，水遶楼台海日红。",
            "沙鸟自飞还自宿，百年无计与谁同。"
        ],
        "notes": "",
        "id": "a47e4402405fe5ebe8ccb26fc7d8d41f"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "题彭泽后人吟楼",
        "preface": "",
        "paragraphs": [
            "结屋在云端，悠然趣自安。",
            "江山随望远，星月近人寒。",
            "剑气当空正，诗情对酒宽。",
            "往来庭畔叟，只作晋时看。"
        ],
        "notes": "",
        "id": "ed10e83ed174428c79dfe9459b5c5b84"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "挽白云赵宗丞",
        "preface": "",
        "paragraphs": [
            "天上楼成日，人间独丧君。",
            "料知生死事，还与去来分。",
            "夜月江村路，春风岭树云。",
            "交余多感槩，那忍见遗文。"
        ],
        "notes": "",
        "id": "512ea600d47700c2c0b1e48107b16724"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "遣怀",
        "preface": "",
        "paragraphs": [
            "愁极鬓成丝，沧江梦未归。",
            "鸟啼山雨急，春尽故人稀。",
            "晓润侵吟壁，寒云绕竹扉。",
            "向来诗满束，应是与心违。"
        ],
        "notes": "",
        "id": "81dc3e60fc7718a3531336741d4cc601"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "秋思",
        "preface": "",
        "paragraphs": [
            "雨过山城日又西，西风一阵木犀开。",
            "莫将心事凭秋雁，恐带边愁入梦来。"
        ],
        "notes": "",
        "id": "b602c0e05685693f34eb23f23378fff8"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "客路和胡元鲁出入韵",
        "preface": "",
        "paragraphs": [
            "十载天涯客，浮云不定身。",
            "烟波春雨渡，灯火夜渔村。",
            "世事空为累，人心未觉仁。",
            "何时留片石，归老古松根。"
        ],
        "notes": "",
        "id": "60dcd5a3e0ef5b301abc0dcf95eb4168"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "淮边柳",
        "preface": "",
        "paragraphs": [
            "寂寞淮边柳，春来自舞腰。",
            "恨生争战地，不得近官桥。"
        ],
        "notes": "",
        "id": "8d466a6af25c8fafb782c262a36ad587"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "雪鸪",
        "preface": "",
        "paragraphs": [
            "风吹芦苇鸣，残雪满桥板。",
            "不见棹回人，愁立沙汀晚。"
        ],
        "notes": "",
        "id": "12dfb8f807a98b191443f56a35e78c6a"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "鸣鸠",
        "preface": "",
        "paragraphs": [
            "何处芳草多，相呼向深坞。",
            "竹外立寒枝，山南又春雨。"
        ],
        "notes": "",
        "id": "b59daf6de07e3d4176ae4bd6538efa47"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "道宫",
        "preface": "",
        "paragraphs": [
            "千年兴废地，仙诀字犹存。",
            "露重云生树，坛空月到门。",
            "心清无外事，静极是真源。",
            "此境非凡世，何人与续言。"
        ],
        "notes": "",
        "id": "8c04d2111219bb9a5920bfd221cb1095"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "塞北",
        "preface": "",
        "paragraphs": [
            "兵战何时息，边尘染客旌。",
            "乱鸦啼又歇，荒草死还生。",
            "岛雨连秋曙，江风入雁声。",
            "近淮民自悦，应是宦情清。"
        ],
        "notes": "",
        "id": "c99038daf32e5dc5f50a94625f10c9c1"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "东斋书事",
        "preface": "",
        "paragraphs": [
            "客里吟情懒，天涯望欲昏。",
            "断云流涧水，残月照衡门。",
            "猿啸它山树，砧声何处村。",
            "浮名身外事，于此不须论。"
        ],
        "notes": "",
        "id": "8009d9c9a9dc7f01ee5397425980df5d"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "傚樊川体",
        "preface": "",
        "paragraphs": [
            "吟边绕架书千卷，壁上梅花水一瓢。",
            "世事尽从忙里过，年华空向静中消。",
            "山云宿雨笼残日，汀草浮香满小桥。",
            "对此不须惆怅去，野人今已悟吹箫。"
        ],
        "notes": "",
        "id": "5abda019afe350136510e628b319308d"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "观化",
        "preface": "",
        "paragraphs": [
            "闲观造化余，静极悦自性。",
            "胡蝶忽飞来，吾心已无竞。"
        ],
        "notes": "",
        "id": "67c0c0ef1d692522a24ac249073fe2cd"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "和路字",
        "preface": "",
        "paragraphs": [
            "青山何人家，芳草满樵路。",
            "猿鹤未归来，残月照烟树。"
        ],
        "notes": "",
        "id": "bb478f444a639c3d191014d3782f8ea8"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "宿云轩",
        "preface": "",
        "paragraphs": [
            "千峰云未还，数树芭蕉绿。",
            "风雨暗黄昏，何人共幽独。"
        ],
        "notes": "",
        "id": "c16527f65113eddcb234168f3a0b591b"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "从军行",
        "preface": "",
        "paragraphs": [
            "茫茫塞月笼寒雾，万里征人不知数。",
            "年少难消壮志多，精锐连营肃貔虎。",
            "从军何日见军回，但见日日长淮雨。",
            "烽烟散漫满路岐，边声飒飒秋风起。",
            "天涯荒草马成群，放去弯弓乱飞舞。",
            "夜深更听胡女歌，古来白骨多于土。"
        ],
        "notes": "",
        "id": "c81096622a4a348c8e790fc4a16d347a"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "湖上晚望",
        "preface": "",
        "paragraphs": [
            "绕堤杨柳暗渔舟，二月风光淡似秋。",
            "几度笙歌人散后，夕阳依旧满红楼。"
        ],
        "notes": "",
        "id": "775a70b0a46707482215209e586c0a0c"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "送人谒所知",
        "preface": "",
        "paragraphs": [
            "西风忽别离，满袖百篇诗。",
            "取己尚如此，问人应可知。",
            "山寒城角远，地阔海帆迟。",
            "料想回车日，相看是岁期。"
        ],
        "notes": "",
        "id": "578ebaa55f23ebd1fff2e57442fade64"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "山中寓意",
        "preface": "",
        "paragraphs": [
            "白发今如许，自吟还自愁。",
            "满山晴叶雨，四壁老蛩秋。",
            "看水知心静，观云觉事浮。",
            "数年衰感意，挥泪不能收。"
        ],
        "notes": "",
        "id": "c9fa21850ea2b98df8665b7452e8dc4a"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "丙辰季夏避暑山中长松修竹恍若蓬莱异人之居走笔索句以纪其事",
        "preface": "",
        "paragraphs": [
            "六月厌烦襟，纵步情未足。",
            "爱此石径长，缈缈清溪曲。",
            "古道何人居，门闲对修竹。",
            "好鸟发新声，静极成幽独。",
            "山风吹晚凉，山影摇红绿。",
            "翘首兴未阑，青猿睡初熟。"
        ],
        "notes": "",
        "id": "7bd9c90c93eebe6a592fbd8a8fd9c836"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "送人游吴",
        "preface": "",
        "paragraphs": [
            "阖门烟霭外，地阔水城高。",
            "蜃气蒸吟鬓，霜风入缊袍。",
            "数程秋岸雨，一饭野船蒿。",
            "若问当时事，人夸有二豪。"
        ],
        "notes": "",
        "id": "82043d638dccd2a07ff3cf770ae92d37"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "丙辰季夏雨中",
        "preface": "",
        "paragraphs": [
            "天涯身尚寄，何日向东州。",
            "一夜霜欺鬓，连朝雨送愁。",
            "梦多吟作祟，闲极懒为雠。",
            "若问浮生事，无心即是谋。"
        ],
        "notes": "",
        "id": "41029c84838abb0bb6cc5e4929da5fb3"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "寄彭泽后人",
        "preface": "",
        "paragraphs": [
            "不为折腰事，田园足野情。",
            "笔粘春雾重，诗带晚唐清。",
            "柳巷闲渔艇，山扉对水城。",
            "论心暂来往，无愧远公名。"
        ],
        "notes": "",
        "id": "1fd284ac4f87ff4b4fc38e6eb47e1bb9"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "寄静佳朱明府",
        "preface": "",
        "paragraphs": [
            "伤心独立旧池台，日日西风送雨来。",
            "别后思君无限事，一封书发两番开。"
        ],
        "notes": "",
        "id": "875954ef98fc202e2e2a234171ad7a8f"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "叶",
        "preface": "",
        "paragraphs": [
            "天涯谁与寄相思，残片疏疏尚恋枝。",
            "一自西风寒勒后，凋零能得几多时。"
        ],
        "notes": "",
        "id": "4cc68026d1116e94e1aafd869621c03e"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "柳",
        "preface": "",
        "paragraphs": [
            "汴水隋堤总寂寥，春风吹恨未曾消。",
            "长条本自无拘束，也向人前学舞腰。"
        ],
        "notes": "",
        "id": "c18aaa80b842a8e3276fc1a221e39251"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "春阴书事呈正甫先生  其一",
        "preface": "",
        "paragraphs": [
            "二月花阴已觉迟，黄昏帘幕燕归时。",
            "小栏独立无人处，春雨春寒总欠诗。"
        ],
        "notes": "",
        "id": "1563ec7985f89985aacddada1441d021"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "春阴书事呈正甫先生  其二",
        "preface": "",
        "paragraphs": [
            "江湖寥落转飘蓬，归梦年年逐去鸿。",
            "吟鬓一番春又半，杏花无语立东风。"
        ],
        "notes": "",
        "id": "411a29b0ff95fc4ce25b4f5697a5f473"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "金陵道上",
        "preface": "",
        "paragraphs": [
            "一望江山去不回，断碑荒草旧宫台。",
            "六朝陈迹皆如梦，夜夜寒潮送月来。"
        ],
        "notes": "",
        "id": "f9919ef023594ba32a2404833edada1e"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "山行",
        "preface": "",
        "paragraphs": [
            "岩边结屋与樵邻，流水桃花几度春。",
            "行到碧云无尽处，深山怪木老如人。"
        ],
        "notes": "",
        "id": "755836b961d9c0375d54b639bcc315a1"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "咏古",
        "preface": "",
        "paragraphs": [
            "欲寻仙阙觅仙丹，仙在瀛洲缥缈间。",
            "一自祖龙东去后，更无人到会稽山。"
        ],
        "notes": "",
        "id": "5578a087a06ab57817e91673bbadd0af"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "送张十二秀才至维扬",
        "preface": "",
        "paragraphs": [
            "江山迢递水东流，芳草无情管别愁。",
            "若听春风商女曲，天涯人在古扬州。"
        ],
        "notes": "",
        "id": "9ba7691f4ce5889220ffa3defd457ece"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "渔歌听尽欲狂吟，一径人家柳影深。",
            "天意似嫌花信早，东风吹雨又成阴。"
        ],
        "notes": "",
        "id": "c77d0ffd0e206d6923127f4404d12253"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "雪中寄岩泉",
        "preface": "",
        "paragraphs": [
            "吟罢新诗祇自看，晓风吹恨上阑干。",
            "夜来雪满前山路，谁对梅花说岁寒。"
        ],
        "notes": "",
        "id": "4f6687670ec97720af90b53c27d2c099"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "春日湖上五首  其一",
        "preface": "",
        "paragraphs": [
            "绕堤莎草绿纤纤，老里吟情觉未厌。",
            "应是踏青天气近，柳条多插野人簷。"
        ],
        "notes": "",
        "id": "974e60a64485c43236238e34e7be54e0"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "春日湖上五首  其二",
        "preface": "",
        "paragraphs": [
            "晓山漠漠尽烟霏，四面楼台白鸟稀。",
            "芳草年年湖上路，柳花风送钓船归。"
        ],
        "notes": "",
        "id": "edbfe56c3726af26252936c3658787fb"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "春日湖上五首  其三",
        "preface": "",
        "paragraphs": [
            "乐天遗迹暂徘徊，路入深云满径苔。",
            "花影上栏吟未稳，东风空倩蝶飞来。"
        ],
        "notes": "",
        "id": "c2544af7b13d2c641b96a212d16f1873"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "春日湖上五首  其四",
        "preface": "",
        "paragraphs": [
            "雨余蛙吹歇池塘，庭院人闲日正长。",
            "独倚画栏看不尽，海棠无处是山光。"
        ],
        "notes": "",
        "id": "6cdfd055ce997e3efd87ba6b5f41527f"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "春日湖上五首  其五",
        "preface": "",
        "paragraphs": [
            "今朝才得是闲身，来往琳宫不厌频。",
            "燕葺旧巢春又暮，风光一半属游人。"
        ],
        "notes": "",
        "id": "476c1b087ba04d271b46e1b05c2bc320"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "与赵五话别",
        "preface": "",
        "paragraphs": [
            "送君无计路漫漫，玉笛声悲远戍间。",
            "自是行人多有恨，离情吹不到阳关。"
        ],
        "notes": "",
        "id": "56928ba91a54a1eccb3161539e70b275"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "首夏",
        "preface": "",
        "paragraphs": [
            "新篁摇绿雨初晴，彩簟风生一枕清。",
            "昨日小亭幽梦觉，隔帘花影弄鶑声。"
        ],
        "notes": "",
        "id": "66b3d8ec023c8ce2b236d14c7f0d33c0"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "湘竹词",
        "preface": "",
        "paragraphs": [
            "湘魂何自怨，千古尚名存。",
            "不种庭边竹，那知有泪痕。"
        ],
        "notes": "",
        "id": "3cfd33fd09f0f78801bc8b74327b2604"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "池上曲",
        "preface": "",
        "paragraphs": [
            "晓雨生池荷，圆珠漾新绿。",
            "入手不成珠，空歌彩莲曲。"
        ],
        "notes": "",
        "id": "bd4308104acce7fb9382a8cdbcf2ffdd"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "和子履雍家园诗",
        "preface": "",
        "paragraphs": [
            "长桥南走群山间，中有雍子之名园。",
            "苍云蔽天竹色净，暖香扑地花气繁。",
            "飞泉来从远岭背，林下曲折寒波翻。",
            "珍禽不可见毛质，数声清绝如哀弹。",
            "我来据石弄琴瑟，惟恐日暮登归轩。",
            "尘纷剥落耳目异，只疑梦入仙家村。",
            "知君襟尚我同好，作诗闳放莫可攀。",
            "高篇绝景两不及，久之想像空冥烦。"
        ],
        "notes": "",
        "id": "eec40dca211472eebc98379f45eef06e"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "送李容甫归北都",
        "preface": "",
        "paragraphs": [
            "先生读书不下堂，堂上有客语浪浪。",
            "弟子出观如堵墙，怪君眉彩生光芒。",
            "北都晁夫子，一别久相望。",
            "君来道信问，使我开肺肠。",
            "三日不改服，犹觉芝兰香。",
            "平生寡投分，一笑且云乐。",
            "慇懃发黄卷，钝吻悭应酢。",
            "大杵撞哑钟，已厌音响恶。",
            "更惭河伯观，未易穷海若。",
            "索寞岁华晚，飕飕黄叶秋。",
            "归心剧流水，忽忽不可留。",
            "固知此鳣鲸，肯托寻常沟。",
            "直须见老聃，可化南荣俦。",
            "海州岁有冲天鹄，卵如萍实光琢玉，蜀鸡眇然何敢伏。",
            "羽成不须求日浴，一举将惊万人目。"
        ],
        "notes": "",
        "id": "8504f11bae44baf2d6bdb759c480be8b"
    },
    {
        "author": "释斯植",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "小桃自与春风恶，花不随人独下楼。"
        ],
        "notes": "",
        "id": "bd61929acb085cea48975bef300e7d43"
    }
]