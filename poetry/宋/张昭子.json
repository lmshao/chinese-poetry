[
    {
        "author": "张昭子",
        "dynasty": "宋",
        "type": "诗",
        "rhythmic": "",
        "title": "挽赵秋晓  其一",
        "preface": "",
        "paragraphs": [
            "亭亭玉树世间稀，天与科名不与时。",
            "倍厚每生同族敬，风流多结贵游知。",
            "吾于鲁肃情偏厚，客谓文园疾莫支。",
            "抚几自悲还自慨，喜君跨灶有诸儿。"
        ],
        "notes": "",
        "id": "10f0580d5c1e914735433f8db0547d8a"
    },
    {
        "author": "张昭子",
        "dynasty": "宋",
        "type": "诗",
        "rhythmic": "",
        "title": "挽赵秋晓  其二",
        "preface": "",
        "paragraphs": [
            "家住青山擅一丘，菜畦花圃足夷犹。",
            "哲人造物何悭寿，公子平生不识愁。",
            "鸡黍情缘成梦断，鶑花心性盖棺休。",
            "草亭吟卷今犹在，读向西风老泪流。"
        ],
        "notes": "",
        "id": "bec91be4d69b6459e118e9d92c871b73"
    }
]