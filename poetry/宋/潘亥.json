[
    {
        "author": "潘亥",
        "dynasty": "宋",
        "type": "诗",
        "rhythmic": "",
        "title": "寄赵紫芝",
        "preface": "",
        "paragraphs": [
            "长安独跨馿，一别二年余。",
            "朝士不能荐，承明空有庐。",
            "窗虚桐影薄，櫂冷桂花初。",
            "莫怪无书札，心亲迹任疎。"
        ],
        "notes": "",
        "id": "744349b3b011725d11481c90bc6b48b2"
    },
    {
        "author": "潘亥",
        "dynasty": "宋",
        "type": "诗",
        "rhythmic": "",
        "title": "送兄赴饶",
        "preface": "",
        "paragraphs": [
            "草堂荒芜未春暮，乳燕安巢雁北去。",
            "回首蜃水桃始花，及至螺江柳飞絮。",
            "江东绣衣真御史，闻者纷纷毛发起。",
            "日长惟抱空瓮眠，头白应怜故人子。"
        ],
        "notes": "",
        "id": "a305200673c324bbf933c9cff8cf9854"
    },
    {
        "author": "潘亥",
        "dynasty": "宋",
        "type": "诗",
        "rhythmic": "",
        "title": "社日",
        "preface": "",
        "paragraphs": [
            "听得东风急，吹干小迳泥。",
            "雨多花放早，水满燕飞低。",
            "贫女不知纬，幽人只此栖。",
            "依依怀去岁，摘茗白坛西。"
        ],
        "notes": "",
        "id": "abc1170fc65cdf0943d8c1996e6e7b04"
    },
    {
        "author": "潘亥",
        "dynasty": "宋",
        "type": "诗",
        "rhythmic": "",
        "title": "赠善书记",
        "preface": "",
        "paragraphs": [
            "不见十年久，缘师懒入城。",
            "庵移五峰近，病去一身轻。",
            "弟子新传业，诗人旧识名。",
            "依然难驻屐，空复重予情。"
        ],
        "notes": "",
        "id": "b9ed44e4523b3f454e898b90bda4af01"
    }
]