[
    {
        "author": "杨辅世",
        "dynasty": "宋",
        "type": "诗",
        "rhythmic": "",
        "title": "蔬饮联句",
        "preface": "",
        "paragraphs": [
            "蕨含春味紫如椽，酒入春风浪似山。",
            "未信乾坤非细物，小吞螺浦半杯间。"
        ],
        "notes": "",
        "id": "e746257df788775d87f28a98c33611c2"
    },
    {
        "author": "杨辅世",
        "dynasty": "宋",
        "type": "诗",
        "rhythmic": "",
        "title": "金罂花联句",
        "preface": "",
        "paragraphs": [
            "两日风狂雨更颠，取将暖去更衣单。",
            "金罂花发关谁事，何用夜来如许寒。"
        ],
        "notes": "",
        "id": "857b7c57643f8e84572fe3399df8c5ae"
    },
    {
        "author": "杨辅世",
        "dynasty": "宋",
        "type": "诗",
        "rhythmic": "",
        "title": "南溪",
        "preface": "",
        "paragraphs": [
            "碧玉寒塘莹不流，红蕖影里立沙鸥。",
            "便当不作南溪看，当得西湖十里秋。"
        ],
        "notes": "",
        "id": "0d52d9440f8b34df48ab27acb1975d83"
    }
]