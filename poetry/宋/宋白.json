[
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其一",
        "preface": "",
        "paragraphs": [
            "千官朝谒五门前，一路春风蜡烛烟。",
            "宫漏乍停班已定，紫云开处望尧天。"
        ],
        "notes": "",
        "id": "ad850a13a25c4faca7af2f67ea86eaeb"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其二",
        "preface": "",
        "paragraphs": [
            "万国车书一太平，宫花无数管弦声。",
            "近臣入奏新祥瑞，昨夜黄河彻底清。"
        ],
        "notes": "",
        "id": "9c38fcab9ec09ffda04267d974dbf7d3"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其三",
        "preface": "",
        "paragraphs": [
            "律管飞灰报早春，寿阳梅淡落香裀。",
            "词人竞进新诗入，俊思无过白舍人。"
        ],
        "notes": "",
        "id": "1b87836b02b6924978f91a34588359c2"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其四",
        "preface": "",
        "paragraphs": [
            "十二楼前御柳垂，九重城里百花时。",
            "宣州恰进红丝毯，便遣宫娥舞柘枝。"
        ],
        "notes": "",
        "id": "62561f00bd4b9bb0460e13484864596f"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其五",
        "preface": "",
        "paragraphs": [
            "彤廷立仗雪初销，仙乐空悬䜩百寮。",
            "齐指终南称万寿，远平香案碧岧峣。"
        ],
        "notes": "",
        "id": "c4a58e86f1e268638d4e3592b3ec9982"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其六",
        "preface": "",
        "paragraphs": [
            "楼前宣赦掣金鸡，大礼新成彩仗归。",
            "万岁声高天地喜，庆云飞上衮龙衣。"
        ],
        "notes": "",
        "id": "0aabfef8330d06e66a62af726de49154"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其七",
        "preface": "",
        "paragraphs": [
            "中使传宣出未央，外宫庭燎发荣光。",
            "怪来连夜催仪注，元是平明册五王。"
        ],
        "notes": "",
        "id": "8bff4970e173b59994765d7a3d31a481"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其八",
        "preface": "",
        "paragraphs": [
            "掖庭宫女仅千人，有勅都教放出门。",
            "恋主顿忘幽愤意，促辞中使尽啼痕。"
        ],
        "notes": "",
        "id": "1759bdc05914bdda50011dcf581b3a5e"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其九",
        "preface": "",
        "paragraphs": [
            "翰苑新除李谪仙，鼇宫春雨湿花砖。",
            "宣来立草和亲诏，一笔书成对御前。"
        ],
        "notes": "",
        "id": "6e6728c5d4a26b786e46031dcb1c8fbb"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其一○",
        "preface": "",
        "paragraphs": [
            "龙脑天香撒地衣，锦书新册太真妃。",
            "宫官一夜铺黄道，却踏金莲步步归。"
        ],
        "notes": "",
        "id": "4abf8ea58f703f6d9049d69c17def70a"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其一一",
        "preface": "",
        "paragraphs": [
            "飞烟缥缈拂楼台，才卷珠帘雉扇开。",
            "春满天颜两眉喜，玉关新有捷书来。"
        ],
        "notes": "",
        "id": "bb6299133423bbc6efac862e9314c784"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其一二",
        "preface": "",
        "paragraphs": [
            "水殿东西夹翠楼，春乘步辇过瀛洲。",
            "赭袍如日花如锦，一半宫人尽裹头。"
        ],
        "notes": "",
        "id": "b8ccf25fa629010e86cc9f732a0c612b"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其一三",
        "preface": "",
        "paragraphs": [
            "绣鞍新辔饰玫瑰，随驾堤边试马回。",
            "苑蕙香轻沙路湿，玉蹄沾得落花来。"
        ],
        "notes": "",
        "id": "f4dace560b7f6e8e8de7e911d11e1e37"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其一四",
        "preface": "",
        "paragraphs": [
            "帝诰皇坟味有余，万几无暇旋生疏。",
            "终须别置三千女，分记金华殿里书。"
        ],
        "notes": "",
        "id": "01fd6e962ace9d8d12a7efa9cd43253c"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其一五",
        "preface": "",
        "paragraphs": [
            "后苑秋晴校猎归，淡粧宫女尽戎衣。",
            "数中供奉谁精熟，斜勒骄骢掠草飞。"
        ],
        "notes": "",
        "id": "c9b3657f79d7a9c9ba922035e57a6b87"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其一六",
        "preface": "",
        "paragraphs": [
            "春雪轻轻洒露盘，真珠箔外玉勾栏。",
            "仙妃未起宫娃小，错报西楼晓月寒。"
        ],
        "notes": "",
        "id": "d6c43f3dd21e1012d669c4f48bf974c9"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其一七",
        "preface": "",
        "paragraphs": [
            "玉殿金扉夜不扃，露华如水洗圆灵。",
            "昭阳女伴新承宠，心祝君王拜寿星。"
        ],
        "notes": "",
        "id": "6570fc7b8fd506571cb4070778b0a0c7"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其一八",
        "preface": "",
        "paragraphs": [
            "宫门闲掩兽镮斜，微雨新晴满地花。",
            "番次未当车驾出，却寻同伴学宣麻。"
        ],
        "notes": "",
        "id": "d812cc0677228e117566bb9e4af1c95f"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其一九",
        "preface": "",
        "paragraphs": [
            "离宫春晚雨霏霏，日晚君王带雨归。",
            "翠辇急行红袂湿，中途方忆瓦油衣。"
        ],
        "notes": "",
        "id": "1f33e33b199b1bfb574334fe133605ab"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其二○",
        "preface": "",
        "paragraphs": [
            "天玉风清北内闻，东朝相庆册储君。",
            "春坊晓奏元良瑞，鸡戟门西现彩云。"
        ],
        "notes": "",
        "id": "26db7bd88687519497ba1aa51b8d24bc"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其二一",
        "preface": "",
        "paragraphs": [
            "双双金刹出宫墙，内寺幡花散道场。",
            "妃子不来春雨细，玉真公主代行香。"
        ],
        "notes": "",
        "id": "6e99cef5699bf9dda7ee2ec038828c6c"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其二二",
        "preface": "",
        "paragraphs": [
            "欢笑声高出禁园，禄儿新样绣初翻。",
            "青娥阿监知非礼，心怕君王不敢言。"
        ],
        "notes": "",
        "id": "39739b2558394bb71727ff1d9bc5cc0e"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其二三",
        "preface": "",
        "paragraphs": [
            "贪领吴娃唱鹧鸪，洞箫词赋顿生疏。",
            "沉吟不记当时字，却向宫中问婕妤。"
        ],
        "notes": "",
        "id": "ee930f518f4f89e7babc6acbe14138ba"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其二四",
        "preface": "",
        "paragraphs": [
            "碁品从来重一先，后庭无事绿窗闲。",
            "昭容不赌寻常物，言得千金紫玉环。"
        ],
        "notes": "",
        "id": "4e195d88799b3329afcd641e2e67c046"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其二五",
        "preface": "",
        "paragraphs": [
            "砌台春暖映垂杨，皇子皇孙戏艳阳。",
            "半𫘤半骄花里闹，真珠线断紫罗囊。"
        ],
        "notes": "",
        "id": "8128f774947491ebd742e28cfafc21ac"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其二六",
        "preface": "",
        "paragraphs": [
            "水晶宫闭月光铺，羯鼓声干雨点麤。",
            "一曲未终余思在，急宣前殿唤花奴。"
        ],
        "notes": "",
        "id": "bf83d9545cfe10c9fa8610ab3ce5196a"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其二七",
        "preface": "",
        "paragraphs": [
            "春宵宫女著春绡，铃索无风自动摇。",
            "昼下珠帘猧子睡，红蕉窠下对芭蕉。"
        ],
        "notes": "",
        "id": "b57372ddb0178e4d5765334dbec4b4a3"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其二八",
        "preface": "",
        "paragraphs": [
            "微雨点月汉宫秋，水殿疏萤黑处流。",
            "凤管不调慵进曲，却排银烛夜藏钩。"
        ],
        "notes": "",
        "id": "9d61c92b6cb8ac25019faf1afb96f7b7"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其二九",
        "preface": "",
        "paragraphs": [
            "竹宫春祀望神仙，百和烟高杂绛烟。",
            "中夜上元来玉座，五云随凤驾珠𫐌。"
        ],
        "notes": "",
        "id": "e70edbb256997204497e629f961900ee"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其三○",
        "preface": "",
        "paragraphs": [
            "小苏年少最多才，半酒扶将入内来。",
            "重饮玉钟方下笔，思泉如涌不劳催。"
        ],
        "notes": "",
        "id": "b052096e5816971e15513f03650b4a7f"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其三一",
        "preface": "",
        "paragraphs": [
            "昨日传宣唤打毬，星丸月杖奉宸游。",
            "上阳宫女偏𫏋捷，争得楼前第一筹。"
        ],
        "notes": "",
        "id": "3b0d9da067e80e73e078863d696f645e"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其三二",
        "preface": "",
        "paragraphs": [
            "红骑翩翩小绣旗，苑中秋雁恰来时。",
            "何妨十日方归内，料得千官总不知。"
        ],
        "notes": "",
        "id": "5347c8557fc2a10041db6c96c09cc806"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其三三",
        "preface": "",
        "paragraphs": [
            "萧萧宫树正秋风，虎圈门开辇路通。",
            "金屋阿娇心胆小，却嗔冯媛独当熊。"
        ],
        "notes": "",
        "id": "6fb0f754c40e73fd923f27db18c5b0d2"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其三四",
        "preface": "",
        "paragraphs": [
            "御府书踪字字奇，散教宫女倣来时。",
            "研精笔法难停稳，并恨羲之与献之。"
        ],
        "notes": "",
        "id": "ff2f566fb9fd4fb982905e09c599faeb"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其三五",
        "preface": "",
        "paragraphs": [
            "去年因戏赐霓裳，权戴金冠奉玉皇。",
            "久著淡黄心觉厌，春来不敢便红粧。"
        ],
        "notes": "",
        "id": "617f1d88c1bae4bb0482e0e5ab25aa7a"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其三六",
        "preface": "",
        "paragraphs": [
            "骠国朝天进乐时，宫商依约似龟兹。",
            "教坊风便伶官俊，全曲偷将并不知。"
        ],
        "notes": "",
        "id": "61de8452024a4e17d82483836a545fec"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其三七",
        "preface": "",
        "paragraphs": [
            "道院秋眠对绮疏，翻思十五入宫初。",
            "花前听得君王道，禁掖三千总不如。"
        ],
        "notes": "",
        "id": "4978979ac6ed961a591ff71bb6534916"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其三八",
        "preface": "",
        "paragraphs": [
            "天子今朝就食迟，延英征得逸人归。",
            "灵台监里知嘉瑞，隔月先曾奏少微。"
        ],
        "notes": "",
        "id": "14ab0055c0e7cb3e1259c121059442b3"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其三九",
        "preface": "",
        "paragraphs": [
            "彤管先修女史箴，清才绝妙继词林。",
            "玉纤亲出黄金赐，愈见中宫逮下心。"
        ],
        "notes": "",
        "id": "184e69e73da811474c63525f1fded044"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其四○",
        "preface": "",
        "paragraphs": [
            "白莲亭下柳垂丝，正是春波涮马时。",
            "宫女隔花相倚看，如龙步骤出涟漪。"
        ],
        "notes": "",
        "id": "8dd16e9c77a96d9be6da4637d9c663c0"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其四一",
        "preface": "",
        "paragraphs": [
            "慢拍红牙转眼波，念奴楼上一声歌。",
            "春喉爽朗天颜喜，不遣帘前乐器和。"
        ],
        "notes": "",
        "id": "4002d19518b3332886ca28854f4e9376"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其四二",
        "preface": "",
        "paragraphs": [
            "乐府新呈按舞图，教时仍遣促功夫。",
            "梨园弟子知天意，月五楼前欲大酺。"
        ],
        "notes": "",
        "id": "fe76a10e1f956d0c75bace85340239b4"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其四三",
        "preface": "",
        "paragraphs": [
            "南宫春牓奏贤良，万乘临轩试一场。",
            "赋出御题深称旨，状元先拜秘书郎。"
        ],
        "notes": "",
        "id": "70936438b60ef4d4eb798a4c24d7caef"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其四四",
        "preface": "",
        "paragraphs": [
            "春云如鹤惹银台，银牓宫门隔水开。",
            "女史尚书供甲令，玉妃明日祀高禖。"
        ],
        "notes": "",
        "id": "6b39adfcd65f3458731d973fd96ec938"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其四五",
        "preface": "",
        "paragraphs": [
            "御制新成喜雪篇，六宫传写满香牋。",
            "金銮殿女曾偷和，不敢将呈万乘前。"
        ],
        "notes": "",
        "id": "9034f21bd6494272130d679c8f4eddf7"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其四六",
        "preface": "",
        "paragraphs": [
            "雪鹘轻笼好六梢，五方供进内家调。",
            "灵和殿上乘风飏，一点秋星印碧霄。"
        ],
        "notes": "",
        "id": "8793d9733ae70fc920a8e02df9bc4dfd"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其四七",
        "preface": "",
        "paragraphs": [
            "宫花灼灼柳绵绵，一道春风响静鞭。",
            "驾出未知何处去，月华池上教龙舡。"
        ],
        "notes": "",
        "id": "51d4c4d202c1a025455d8562a5309304"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其四八",
        "preface": "",
        "paragraphs": [
            "丝丝新织御{革斿}缰，紫燕春鞍照地光。",
            "双控坠梢皆侍女，玉鞭柔软拂垂杨。"
        ],
        "notes": "",
        "id": "9936d0f4da9d540c328e304077cfd888"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其四九",
        "preface": "",
        "paragraphs": [
            "龙焙中春进乳茶，金瓶汤沃越瓯花。",
            "玉堂宣赐元承旨，明日登庸降白麻。"
        ],
        "notes": "",
        "id": "4ac38bce260a5282f8b286511789dab9"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其五○",
        "preface": "",
        "paragraphs": [
            "新生帝子浴漪兰，三日宫中列绮筵。",
            "嫔御称觞呼万岁，笙歌一片夜掀天。"
        ],
        "notes": "",
        "id": "d918ccee72b49536eeac09df8af1e9c2"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其五一",
        "preface": "",
        "paragraphs": [
            "日影风乌树影浓，黄门轻骑疾如风。",
            "一行御札缘何事，勅借宁王避暑宫。"
        ],
        "notes": "",
        "id": "1b7c19bed0a6b875470e4f48646ccdc7"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其五二",
        "preface": "",
        "paragraphs": [
            "如何帝女降钧天，泽国增封旧粉田。",
            "仙史多才颜似玉，乘鸾消息在今年。"
        ],
        "notes": "",
        "id": "81cf06f75c0dc0c204e4410f401b4bd6"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其五三",
        "preface": "",
        "paragraphs": [
            "金堂曲䜩夜厌厌，仙乐声清御酒黏。",
            "不用司宫排蜡烛，海人新贡夜明帘。"
        ],
        "notes": "",
        "id": "0fdda211e3f938f8da95101f64ac554f"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其五四",
        "preface": "",
        "paragraphs": [
            "雪梅初谢小桃芳，院院鶑啼报海棠。",
            "昨日司花新奉勅，后园差使结丁香。"
        ],
        "notes": "",
        "id": "b0f3c668dd865ab37e2f58a5b4340ea0"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其五五",
        "preface": "",
        "paragraphs": [
            "甘州唱罢晓光新，簇簇才人与美人。",
            "不分昭阳赵飞燕，汉皇夸是掌中身。"
        ],
        "notes": "",
        "id": "82b4e2260f5a2cec4dbac42e9a726c60"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其五六",
        "preface": "",
        "paragraphs": [
            "天上鸡人唱晓筹，严粧钟动景阳楼。",
            "千门竞洗燕脂面，流作香波入御沟。"
        ],
        "notes": "",
        "id": "9345feaf78d1633ec2168d5486a1a1fa"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其五七",
        "preface": "",
        "paragraphs": [
            "东宫鸾凤卦中飞，花烛荧煌夜纳妃。",
            "明日龙楼歌舞罢，门前扫聚碎珠玑。"
        ],
        "notes": "",
        "id": "d5743040a687cb3bc3fc4a27707ab6bf"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其五八",
        "preface": "",
        "paragraphs": [
            "珠为双珮玉为箫，御女长眉称细腰。",
            "诏赐公卿纵游赏，春来频放紫宸朝。"
        ],
        "notes": "",
        "id": "487b364768b19b9a179be77ae5db7309"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其五九",
        "preface": "",
        "paragraphs": [
            "春风法曲舞霓裳，绣罢深宫请赐香。",
            "司宝传言贵妃坐，真珠帘映雪衣娘。"
        ],
        "notes": "",
        "id": "83681825088dadcefc6c018b0d985c49"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其六○",
        "preface": "",
        "paragraphs": [
            "红牋一幅卷明霞，纤手题诗寄大家。",
            "檀口微吟遶廊柱，蒙蒙春雨湿梨花。"
        ],
        "notes": "",
        "id": "bd375d9d54bbdcaa8e150e755d63aa7c"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其六一",
        "preface": "",
        "paragraphs": [
            "麝波兰滟涌温汤，白玉莲花吐异香。",
            "春雪怕融偎侍女，尚衣新进蹙金裳。"
        ],
        "notes": "",
        "id": "c298a760385acf17ed235289634e2828"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其六二",
        "preface": "",
        "paragraphs": [
            "鹦鹉今朝在辇竿，辇官防护换肩难。",
            "逡巡渐入花深处，却索低骢鞴玉鞍。"
        ],
        "notes": "",
        "id": "4cb8bd49d6bb81b80abcca4645bc647b"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其六三",
        "preface": "",
        "paragraphs": [
            "裹头宫女浅粧梳，选入昭阳奉玉舆。",
            "一曲新声春称旨，赐绯教赐小金鱼。"
        ],
        "notes": "",
        "id": "49d78d3423c3846083a8e398658a3ba5"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其六四",
        "preface": "",
        "paragraphs": [
            "春赐千官䜩喜钱，任从行乐太平年。",
            "三十六所春宫馆，一一香风送管弦。"
        ],
        "notes": "",
        "id": "2ca35a44d9053aecedf66ef65fa254df"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其六五",
        "preface": "",
        "paragraphs": [
            "水心高殿接兰塘，才拂龙须一簟凉。",
            "瑟瑟枕函云母帐，冰盘仙果近人香。"
        ],
        "notes": "",
        "id": "4b120978f1adcf2b89dccde8d4c3b547"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其六六",
        "preface": "",
        "paragraphs": [
            "春封东岳罢泥金，羽卫还宫禁御深。",
            "昨夜祥风来入律，侍臣朝进五弦琴。"
        ],
        "notes": "",
        "id": "4d1723ca72f9b0b8f7240bc4cbb9e84f"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其六七",
        "preface": "",
        "paragraphs": [
            "万方琛贽泛云涛，来庆星枢电彩高。",
            "䜩罢乐声移别殿，对花重换赭红袍。"
        ],
        "notes": "",
        "id": "85d2b2e9c05f6f729ce2dcfb574db78b"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其六八",
        "preface": "",
        "paragraphs": [
            "年来春早过新丰，只向官池祭玉龙。",
            "一片香云千里雨，樊川杜曲绣重重。"
        ],
        "notes": "",
        "id": "e1581cd904d4003e0c590beb26874e76"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其六九",
        "preface": "",
        "paragraphs": [
            "绣骑前驱尽国娃，芳园初看牡丹花。",
            "千官狼狈如蜂蝶，回避杨妃七宝车。"
        ],
        "notes": "",
        "id": "92fa95c58f6649a1c3c81be95dd6ca05"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其七○",
        "preface": "",
        "paragraphs": [
            "春水绫纹积翠池，凌波仙鸟拂花枝。",
            "黄衣宫使宣阎相，错入中书唤画师。"
        ],
        "notes": "",
        "id": "b66cdb0d73f796da558a0ef1f3ca98f5"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其七一",
        "preface": "",
        "paragraphs": [
            "鱼龙百戏闹嘈嘈，戏罢珠楼日色高。",
            "移入芳林排小宴，赤瑛盘里进樱桃。"
        ],
        "notes": "",
        "id": "1a659a1866084562ba7ae1aa025901eb"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其七二",
        "preface": "",
        "paragraphs": [
            "外国人来献宝珠，瑠璃双眼赤金须。",
            "奇形不欲宫中见，诏遣滕王进画图。"
        ],
        "notes": "",
        "id": "fda55df8d293cf7976ab3dc12fcecd01"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其七三",
        "preface": "",
        "paragraphs": [
            "蚕馆春晴阴绿桑，亲蚕天气日初长。",
            "九嫔参酌前朝礼，须戴金钗十二行。"
        ],
        "notes": "",
        "id": "5114dadd26d03adca3455770f0e6c908"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其七四",
        "preface": "",
        "paragraphs": [
            "天地储祥集凤麟，凌烟高阁写功臣。",
            "宫中记得鸦儿句，偏问虞南第几人。"
        ],
        "notes": "",
        "id": "fc6a1183e99472193350e74ee336fbf5"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其七五",
        "preface": "",
        "paragraphs": [
            "禁脔成功大殿邦，入朝宫骑绣双双。",
            "九霄弟子黄金辇，十万人家凭看窗。"
        ],
        "notes": "",
        "id": "c8b1109730f19b2091313352f2766b2f"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其七六",
        "preface": "",
        "paragraphs": [
            "春来车驾入西都，父老千人拜路隅。",
            "潜问马嵬端正树，枝条犹似旧家无。"
        ],
        "notes": "",
        "id": "7366a64b0db2aad0b72b63dad15cfcb6"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其七七",
        "preface": "",
        "paragraphs": [
            "腊日天寒苑猎迟，猎回诸卫龊枪旗。",
            "女真王子新朝觐，旋遣黄门赐口脂。"
        ],
        "notes": "",
        "id": "10a0eb8fe149d27dc20eb84217808569"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其七八",
        "preface": "",
        "paragraphs": [
            "寒食宫中也禁烟，鬰金堂北画秋千。",
            "梨花明月皆如雪，时送清香到酒前。"
        ],
        "notes": "",
        "id": "28cc757a9d0b74c6e45fb4e2966332d3"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其七九",
        "preface": "",
        "paragraphs": [
            "玉管金筝入夜调，今宵灵匹下青霄。",
            "穿针鬭巧香烟湿，楼阁层层拂虹桥。"
        ],
        "notes": "",
        "id": "f3f64190a7f4338a07344300a6545437"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其八○",
        "preface": "",
        "paragraphs": [
            "绣衣宫女把宫门，不遣中人谒至尊。",
            "晚霁微行向何处，灞陵原接杏花村。"
        ],
        "notes": "",
        "id": "126e3c2bb59e7d9e12957a3a1d30343d"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其八一",
        "preface": "",
        "paragraphs": [
            "殿角风琴细韵移，烛台春幸翰林时。",
            "三更向尽诸宫闭，犹在金銮夜赋诗。"
        ],
        "notes": "",
        "id": "cca2a51ad2e9a07f876a91271f387acc"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其八二",
        "preface": "",
        "paragraphs": [
            "幕次春排晓御楼，千官贺雨拜珠旒。",
            "斜阳却幸鸳鸯殿，袍袴宫人尽筑毬。"
        ],
        "notes": "",
        "id": "e721073a09e5615d94379bf756dd20a1"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其八三",
        "preface": "",
        "paragraphs": [
            "骊山讲武六师回，日月旗高过苑来。",
            "鞭入夹城箫鼓动，材林轻骑闹如雷。"
        ],
        "notes": "",
        "id": "9cbdb62fb942bd451ab345da393ede16"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其八四",
        "preface": "",
        "paragraphs": [
            "虫响金阶捣练天，玉狻呀口喷香烟。",
            "来宵待赏中秋月，剩取珊瑚饤御筵。"
        ],
        "notes": "",
        "id": "bb963dc9a138ae4271038b4f4b34091c"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其八五",
        "preface": "",
        "paragraphs": [
            "月殿闻随羽客过，桂宫门外近天河。",
            "常娥装束还何似，潜问君王记得么。"
        ],
        "notes": "",
        "id": "e88e91f362a65107220d40f6eb1866c1"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其八六",
        "preface": "",
        "paragraphs": [
            "便路横穿玉兔门，夜宣狎客䜩金罇。",
            "江郎才俊思华别，赐坐从容索绣墩。"
        ],
        "notes": "",
        "id": "40ebd41aa264b516db7a69420e5e543f"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其八七",
        "preface": "",
        "paragraphs": [
            "重阳菊蘂泛香醪，上寿因添饮兴高。",
            "玉项琵琶犹未快，别宣金凤紫檀槽。"
        ],
        "notes": "",
        "id": "f6eaf887a6e146c08ff6b6c4eeedd620"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其八八",
        "preface": "",
        "paragraphs": [
            "上苑欣逢祓禊辰，踏青因过望贤春。",
            "连昌宫使开金锁，步障花深不见人。"
        ],
        "notes": "",
        "id": "463ea18da642f3083fba36b1e55401b1"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其八九",
        "preface": "",
        "paragraphs": [
            "节假君王不坐朝，鬭残芳草日难销。",
            "樗蒲长幸皆宫戏，输与昭容玉步摇。"
        ],
        "notes": "",
        "id": "be1001738d561861107dfa3d5cbc05f2"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其九○",
        "preface": "",
        "paragraphs": [
            "花萼楼高望柳堤，春桥横水短虹蜺。",
            "五陵游侠翩翩过，半脱朱袍鬭锦鸡。"
        ],
        "notes": "",
        "id": "5d14d278956df51d1ba79334b523e6d1"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其九一",
        "preface": "",
        "paragraphs": [
            "虢国威仪过薛王，担夫争路气扬扬。",
            "宫嫔后出香车送，飐碎钗头玉凤凰。"
        ],
        "notes": "",
        "id": "a468914a244e323ccf0c0b4cdbf1ce2d"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其九二",
        "preface": "",
        "paragraphs": [
            "秋天如水月如霜，玉笛风清曲破长。",
            "众乐任高声迥别，六宫齐道是君王。"
        ],
        "notes": "",
        "id": "065767861ddf7659cf56b8b5a9fe66e3"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其九三",
        "preface": "",
        "paragraphs": [
            "今夜金吾不禁街，灯山火树准宣牌。",
            "长安一片星河里，丹凤楼高众乐谐。"
        ],
        "notes": "",
        "id": "87c722521be639368fad2367eafed267"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其九四",
        "preface": "",
        "paragraphs": [
            "太液春波浅荡舟，花如血点水如油。",
            "波臣莫织青丝网，自有银轮翡翠钩。"
        ],
        "notes": "",
        "id": "2908e1463bf06c31835c2a3f0fb5cdd4"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其九五",
        "preface": "",
        "paragraphs": [
            "五岳无尘四海清，太平天子爱长生。",
            "蓬莱方士壶中宿，旋种仙芝一夜成。"
        ],
        "notes": "",
        "id": "48f9943d6c6b3c631bd3309a86b0cb93"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其九六",
        "preface": "",
        "paragraphs": [
            "南内天花照从官，上皇春醉圣情欢。",
            "月中闲说骊山事，笑向将军道阿瞒。"
        ],
        "notes": "",
        "id": "a3ddd678ffe3cdc6a4edd49036808656"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其九七",
        "preface": "",
        "paragraphs": [
            "绣额珠帘窣地重，微风吹动牡丹枝。",
            "金笼鹦鹉耽春睡，忘却新教御制诗。"
        ],
        "notes": "",
        "id": "40174212bd50bbe7b8a3d168de935a25"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其九八",
        "preface": "",
        "paragraphs": [
            "便殿沉沉永巷秋，宫中击拂最风流。",
            "参差玉指和花数，恰到君王自得头。"
        ],
        "notes": "",
        "id": "4d754ac2ef1e0e35748a8832f0954e97"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其九九",
        "preface": "",
        "paragraphs": [
            "宫棋初罢请银笙，合曲偏宜钿面筝。",
            "未伏延年花下唱，金钱百万赏新声。"
        ],
        "notes": "",
        "id": "5734093558700fe65832b3552987c05e"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其一○○",
        "preface": "",
        "paragraphs": [
            "春营小殿号披香，宣借天孙作学堂。",
            "李白宫词多好句，侧书红壁两三行。"
        ],
        "notes": "",
        "id": "455c9793c179d38a06f230bc402415eb"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "嘉州",
        "preface": "",
        "paragraphs": [
            "嘉阳信美郡，风物眷多奇。",
            "有湖题明月，有楼名荔枝。"
        ],
        "notes": "",
        "id": "c156bc31607bf03a94852b01498e1030"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "普贤寺",
        "preface": "",
        "paragraphs": [
            "菩萨悲深居此地，峨眉名重镇南州。",
            "不知立处高多少，只见星辰在下头。"
        ],
        "notes": "",
        "id": "878c0467e4a04dcad01f8f60e4aa7cad"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "七夕",
        "preface": "",
        "paragraphs": [
            "纤吹浮云荐，非因散巧楼。",
            "灵俦不可觌，仙溪泛悠悠。"
        ],
        "notes": "",
        "id": "6d560284a1847c5abac1dc2bdac2caab"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "中秋感怀  其一",
        "preface": "",
        "paragraphs": [
            "去年今夜此堂前，人正清歌月正圆。",
            "今夜秋来人且散，不如云雾蔽青天。"
        ],
        "notes": "",
        "id": "df84bd8bc266514de1be6b94922659c7"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "中秋感怀  其二",
        "preface": "",
        "paragraphs": [
            "云彩冰光似去年，去年人月两婵娟。",
            "今宵不辨连明坐，拚醉抽身黑处眠。"
        ],
        "notes": "",
        "id": "86ebeedc2697db4baac03b7e68d2e476"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "九日  其一",
        "preface": "",
        "paragraphs": [
            "霜冷风清九月九，茱萸黄菊家园有。",
            "何时玉殿接千官，称觞共进南山寿。"
        ],
        "notes": "",
        "id": "7adb7ea700e50688a35559291c0bde1c"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "九日  其二",
        "preface": "",
        "paragraphs": [
            "陶家篱落菊花开，醉拟西风立钓台。",
            "一座良交皆不见，数声燕雁戛云来。"
        ],
        "notes": "",
        "id": "38d3d9c8acc25feba8e3817e2bb7f313"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "九日  其三",
        "preface": "",
        "paragraphs": [
            "秋色萧萧野水边，茱萸时节菊花天。",
            "明时未达青云晚，惆怅登高又一年。"
        ],
        "notes": "",
        "id": "9e0559baf44a5f5449b1db009115f200"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "赠麻仲英",
        "preface": "",
        "paragraphs": [
            "宣毫歙墨川笺纸，寄与麻家小秀才。",
            "七岁能吟天骨异，前生应折桂枝来。"
        ],
        "notes": "",
        "id": "ae0a788cac831f34a33bea320dbe6783"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "中酒",
        "preface": "",
        "paragraphs": [
            "中酒事俱妨，偷眠就黑房。",
            "静嫌鹦鹉闹，渴忆荔枝香。",
            "病与慵相续，心和梦尚狂。",
            "从今改题品，不号醉为乡。"
        ],
        "notes": "",
        "id": "88c17e67a3bfd42b20f22881e998eeff"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "云",
        "preface": "",
        "paragraphs": [
            "化作奇形随物态，散成文锦自天机。",
            "红堆远峤日初上，碧满长空人未归。",
            "逸兴狂来连海阔，高情间甚出山飞。",
            "须知深处藏雷雨，不独江边遶钓矶。"
        ],
        "notes": "",
        "id": "61360af2c42a7d0e6ce5344f6457233c"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "一春",
        "preface": "",
        "paragraphs": [
            "一春情调淡悠悠，闲倚书窗背小楼。",
            "暖日只添中酒睡，晚风频动惜花愁。",
            "鶑冲舞蝶侵人过，絮逐天丝触处游。",
            "已为韶光发惆怅，可堪家近白苹洲。"
        ],
        "notes": "",
        "id": "d666a21d517fbbc85df995b415b8bff5"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "春",
        "preface": "",
        "paragraphs": [
            "隔岸黄鹂语，当轩白鸟斜。",
            "晚来风紧处，飞絮满人家。"
        ],
        "notes": "",
        "id": "be3e92ecdea9cdc3a32332a997dedd3b"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "花",
        "preface": "",
        "paragraphs": [
            "谁将枝叶染还裁，却使馨香次第来。",
            "春柄定教三月主，天心合与一齐开。",
            "如何零露方滋菊，岂得东风不为梅。",
            "低蹙艳容愁似语，也疑由命不由才。"
        ],
        "notes": "",
        "id": "77f021ff15ee25f713f78760aa1404ff"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "惜别诗",
        "preface": "",
        "paragraphs": [
            "年来又惜别清尘，故国荣过喜风新。",
            "竹叶莫辞千日酒，梅花惟寄一枝春。",
            "苦心曾未抛黄卷，得路终期近紫宸。",
            "不待政成迎风诏，颂声洋溢桂州人。"
        ],
        "notes": "",
        "id": "15877ce23a35c795efdc3d1dc20cfcf5"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "寄蔡昆",
        "preface": "",
        "paragraphs": [
            "却忆醉相逢，云深太白东。",
            "离别经腊雪，魂梦又春风。",
            "芳草晴天阔，黄鹂细雨中。",
            "倚筇愁望处，烟树远蒙笼。"
        ],
        "notes": "",
        "id": "f69d71f380f78bda1580f3ee7e123422"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "黄陵二妃庙",
        "preface": "",
        "paragraphs": [
            "重瞳天子狩南荒，二女音容已渺茫。",
            "静听瑶琴当皓月，再闻珠泪洒幽篁。",
            "松愁老鹤清无梦，水映疏萤冷放光。",
            "一夜辽辽千古意，香魂依约遶潇湘。"
        ],
        "notes": "",
        "id": "60d4ce6c7f80dc9c7d0fe3eec209f67f"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "送陈尧叟赴广西漕",
        "preface": "",
        "paragraphs": [
            "莫辞征骑去迢迢，尽泻纯诚许圣朝。",
            "北阙皇恩从此布，南方沴气必然销。",
            "为诗自可怡情性，服药尝闻助摄调。",
            "仙馆粉闱官职好，定期骞翥上烟霄。"
        ],
        "notes": "",
        "id": "db6944b4444004de127b74d11b41d70a"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "狂吟八韵送英公暂归故乡迁殡二亲",
        "preface": "",
        "paragraphs": [
            "十八般书四海传，长安话别已多年。",
            "今来帝里重相见，转觉师心更自然。",
            "下笔入神皆得法，出言成句尽通玄。",
            "花时乘兴先行乐，月夜忘机静坐禅。",
            "到处僧俗争识面，满朝英俊赠佳篇。",
            "长沙母葬彰纯孝，八水人思有善缘。",
            "衡岳醉投秋雨寺，汉江吟渡夕阳舡。",
            "前期指在春三月，回首东风好著鞭。"
        ],
        "notes": "",
        "id": "245f8ca7d67605628f92dfd52968a8f1"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "牡丹诗十首  其一",
        "preface": "",
        "paragraphs": [
            "□应春处即□春，粉面□相□番新。",
            "语得必传天上事，摘来真是掌中身。",
            "百花推戴教为主，□日妖□欲□人。",
            "无可奈何□爱惜，少偷金蘂咽芳津。"
        ],
        "notes": "",
        "id": "bc2b1e15a7d6211afbb5ecb54d009952"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "牡丹诗十首  其二",
        "preface": "",
        "paragraphs": [
            "日华鲜丽露华浓，梳流香朝竞□容。",
            "来在梦中甘化蝶，入伊心里不如蜂。",
            "宫娥捧拥西施醉，天乐喧阗虢国风。",
            "高拗浮□须继烛，玳簪分载酒千钟。"
        ],
        "notes": "",
        "id": "4e501b01530dc90f2548e60d5619c38b"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "牡丹诗十首  其三",
        "preface": "",
        "paragraphs": [
            "春心相惜最相亲，湘叶忩忩换翠裙。",
            "双蒂喜如嫔二女，一枝愁似寡文君。",
            "艳繁谁卷真珠看，香好曾歌琥珀闻。",
            "深染鲛绡笼玉槛，莫教飞去作卿云。"
        ],
        "notes": "",
        "id": "eb1cb665c84496578a127888f46901b2"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "牡丹诗十首  其四",
        "preface": "",
        "paragraphs": [
            "烟容粉态傍歌楼，半似窥人半似羞。",
            "把笔乍题先巧笑，凭栏微唤不回头。",
            "吹干玉笛香犹在，槌破灵鼍爱未休。",
            "更得黄鹂将粉蝶，东西南北说风流。"
        ],
        "notes": "",
        "id": "e30230a48d7e004a1c2f36abe189d6dc"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "牡丹诗十首  其五",
        "preface": "",
        "paragraphs": [
            "澹黄容止间深檀，妥媠香红露未干。",
            "和泪似嫌春渐老，向人如说夜来寒。",
            "粧成有样教天媛，礼绝无心下国兰。",
            "针绣笔描俱未是，好风相倚笑边鸾。"
        ],
        "notes": "",
        "id": "6239879392ec219e39fdf80b7175f510"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "牡丹诗十首  其六",
        "preface": "",
        "paragraphs": [
            "锦为行障绣为衾，不杀猩猩色已深。",
            "花谱扬名居一品，药栏才见赏千金。",
            "谁忘正为褰珠箔，得意惟能挑玉琴。",
            "洛水桥南三月里，两无言语各知心。"
        ],
        "notes": "",
        "id": "e41ce8c792ff800a1255f02bfbac1295"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "牡丹诗十首  其七",
        "preface": "",
        "paragraphs": [
            "风排香阵拂瑶墀，御苑新晴烂漫时。",
            "十五素娥羞水色，三千红面洗胭脂。",
            "宫腰暎酒思轻舞，檀口偎牋欲咏诗。",
            "铁石心肠为君变，多情多恨一枝枝。"
        ],
        "notes": "",
        "id": "cbebe3d4abc75f2476bb9c93806c5e61"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "牡丹诗十首  其八",
        "preface": "",
        "paragraphs": [
            "水精冠叶镂春冰，巧思镌研仿未能。",
            "风砑红绡光点血，暖销金镂细含棱。",
            "韶容旖旎终无比，晚艳低佪更可憎。",
            "戏脱仙衣亲手覆，香身柔软力难胜。"
        ],
        "notes": "",
        "id": "89c5825fcb7ef3d11a2440c032380094"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "牡丹诗十首  其九",
        "preface": "",
        "paragraphs": [
            "春风平地谪花仙，红袅生香下九天。",
            "艳欲背身垂玉筯，动如移步索金莲。",
            "含情待去为云雨，忍笑佯来听管弦。",
            "胧月轻寒应不惯，夜深浑拟傍藂眠。"
        ],
        "notes": "",
        "id": "1c84b2567e0307b8d2bc49e4232a220c"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "牡丹诗十首  其一○",
        "preface": "",
        "paragraphs": [
            "许多颜色泥春娇，就里轻红最□饶。",
            "生处地须名紫府，落时魂想返青霄。",
            "霞英散焰烧纤手，药粉飘香著步摇。",
            "轻剪自怜支节痛，倚烟啼露一无憀。"
        ],
        "notes": "",
        "id": "6a598641afeb2f3ac5c70360fe8fcf8c"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "题义门胡氏华林书院",
        "preface": "",
        "paragraphs": [
            "君家仙馆带村塘，气象清鲜雅趣长。",
            "千里客来如海纳，一楼书静透山光。",
            "门闾旌表芝泥贵，科篇联翩桂籍香。",
            "帝里词人多景慕，谩题诗句满修篁。"
        ],
        "notes": "",
        "id": "940235c8aae9fd45e6f4145e31759798"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "吉音来碧落，帖子报红牋。",
            "清夜惊神王，胧明到省前。",
            "风中宫漏尽，日出榜绳悬。"
        ],
        "notes": "",
        "id": "ae110f8a140e22b9e77c5d067f6392f5"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "劳君赠我古风诗，逋翁所谓扑凸奇。"
        ],
        "notes": "",
        "id": "919cf0ea1a9a535febf02dc7e6c8e14c"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "宋朝归圣主，潘阆是诗人。"
        ],
        "notes": "",
        "id": "1a2a29838caa087c032db361a6d7f21d"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "凌晨走退虾蟆鼻，几日飞经滟滪堆。"
        ],
        "notes": "",
        "id": "927b91b9be52b31b50b380338407b9b6"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "春风麦陇连蛮芊，细雨梨花问海棠。"
        ],
        "notes": "",
        "id": "985bebb7ef87f1c571b20aac72c989bd"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "竹底衙人吏，花间押簿书。"
        ],
        "notes": "",
        "id": "f54b31806444f54981dfcf01da439540"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "峨眉多雨雅江秋，溢岸清波入郡流。"
        ],
        "notes": "",
        "id": "fed86d8a1e21be3486fa721c5a8168bc"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "最念春风尝酒处，梅酸笋翠后溪头。"
        ],
        "notes": "",
        "id": "74c7bc47f78a77977a4ba870712554bc"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "玉津县里三年闷，金粟山前九月愁。"
        ],
        "notes": "",
        "id": "65caf5791cdf37089a4bd7f25985c344"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "句  其一○",
        "preface": "",
        "paragraphs": [
            "梅雪初销腊酒香，嘉州属县且寻芳。"
        ],
        "notes": "",
        "id": "9c557e4b4476f91f16cadc0f8baec93b"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "句  其一一",
        "preface": "",
        "paragraphs": [
            "道出嘉阳正西指，一带灵峰如涌起。"
        ],
        "notes": "",
        "id": "41173bce79472ddda8583ca3b84ba709"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "句  其一二",
        "preface": "",
        "paragraphs": [
            "回眸已觉三山近，满壁潜惊五月寒。"
        ],
        "notes": "",
        "id": "8fd2e80fcb4ae587a39e35738089008a"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "句  其一三",
        "preface": "",
        "paragraphs": [
            "昔日曾为尺木阶，今朝真是青云友。"
        ],
        "notes": "",
        "id": "0d32dd7dd5672d2f4d81e55c3dd3c406"
    }
]