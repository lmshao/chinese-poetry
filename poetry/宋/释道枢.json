[
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "偈二首  其一",
        "preface": "",
        "paragraphs": [
            "仙人张果老，骑驴穿市过。",
            "但闻归拨剌，谁知是纸做。"
        ],
        "notes": "",
        "id": "ca6c19026af52a4ec5ad9e0a794665bd"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "偈二首  其二",
        "preface": "",
        "paragraphs": [
            "雪里梅花春信息，池中月色夜精神。",
            "年来可是无佳趣，莫把家风举似人。"
        ],
        "notes": "",
        "id": "74a995775db57f07562cee627e3ecd05"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其一",
        "preface": "",
        "paragraphs": [
            "犯重比丘清浄行，平等性中无损益。",
            "水里不用觅鱼踪，天边何处观鸟迹。"
        ],
        "notes": "",
        "id": "3424f26dfb5c2000da7f981c0e92f90c"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其二",
        "preface": "",
        "paragraphs": [
            "后念起时前念灭，起灭之念何尝别。",
            "唤取机关木人问，从头弄尽元无说。"
        ],
        "notes": "",
        "id": "ef7d07524c88ae13428f720b03528f8b"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其三",
        "preface": "",
        "paragraphs": [
            "口念木瓜医脚气，纸画锺馗驱鬼祟。",
            "一生若解和罗槌，日日吃酒日日醉。"
        ],
        "notes": "",
        "id": "4204d9c40d4f67fe1b67292c4d7720da"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其四",
        "preface": "",
        "paragraphs": [
            "镜凹照人瘦，镜凸照人肥。",
            "不如打破镜，还我旧面皮。"
        ],
        "notes": "",
        "id": "83b79f4619156a81dcb8aa9f262c9960"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其五",
        "preface": "",
        "paragraphs": [
            "日应群机必有方，未知何处觅南阳。",
            "自从失却猢孙后，桥上多时不作场。"
        ],
        "notes": "",
        "id": "59b45c0f7a3c4b0baeabddef2cabc749"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其六",
        "preface": "",
        "paragraphs": [
            "李下不得整冠，瓜田岂可纳履。",
            "行藏自要分明，免见傍人说你。"
        ],
        "notes": "",
        "id": "9d08ab67ea273a0f908f4c4672cb9abc"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其七",
        "preface": "",
        "paragraphs": [
            "垂垂杨柳暗溪头，不问东西却自由。",
            "几度醉眠牛背上，数声横笛一轮秋。"
        ],
        "notes": "",
        "id": "6bfbef10648eb1fbb162e897bf43b8bc"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其八",
        "preface": "",
        "paragraphs": [
            "犀牛扇子有来由，几度拈来几度休。",
            "荷叶乱倾珠的皪，一番雨过碧溪头。"
        ],
        "notes": "",
        "id": "37e541d0386ec9283ecdef63853e4dc3"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其九",
        "preface": "",
        "paragraphs": [
            "同行自古不相肯，峰顶老人何足论。",
            "山凹落尽桃花片，流水依前绕竹门。"
        ],
        "notes": "",
        "id": "1017aab8accf870c011119dd4ddec21d"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其一○",
        "preface": "",
        "paragraphs": [
            "筠管酿来应已熟，不辞醉里帽欹斜。",
            "酴醾浪有幽香在，是酒元来不是花。"
        ],
        "notes": "",
        "id": "a06274676ba8e23a050ffa8d5724249a"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其一一",
        "preface": "",
        "paragraphs": [
            "昨夜月初明，柴门犹未闭。",
            "猫儿捉老鼠，引得狗儿吠。"
        ],
        "notes": "",
        "id": "38edfcc199a8f81464a852427db3c960"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其一二",
        "preface": "",
        "paragraphs": [
            "钟鼓声声已唤斋，堂前作舞老公家。",
            "虽然一钵充饥困，不觉牙生满口沙。"
        ],
        "notes": "",
        "id": "c52edcf216f5142d45089293f5d1fd29"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其一三",
        "preface": "",
        "paragraphs": [
            "二老机关谁共委，幞头捋下发髼松。",
            "山深不记来时路，仿佛猿啼碧涧中。"
        ],
        "notes": "",
        "id": "14552ecb4280acd961db0fee4de7f81d"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其一四",
        "preface": "",
        "paragraphs": [
            "口子喃喃略不休，把却笊篱做火游。",
            "有个女儿不肯嫁，他年定作老丫头。"
        ],
        "notes": "",
        "id": "04d1237e8fcd1a007d19de2d086846e9"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其一五",
        "preface": "",
        "paragraphs": [
            "一番雨过一番晴，蚕眼已开桑眼青。",
            "鹁鸠树头啼不已，百舌黄鹂相共鸣。"
        ],
        "notes": "",
        "id": "6b486fb5e19c55694e632b0beb7cc6cf"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其一六",
        "preface": "",
        "paragraphs": [
            "晷运推移事若何，丝来线去定𫍢讹。",
            "织成蜀锦千般巧，不出当时一只梭。"
        ],
        "notes": "",
        "id": "a8eafedbe425d1314d07940503ca32d2"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其一七",
        "preface": "",
        "paragraphs": [
            "莫怪相逢无信息，谁能长作置书邮。",
            "直饶说尽千般事，那个心中得到头。"
        ],
        "notes": "",
        "id": "ef8d8d0f40af0d3f9bab5a67debf4b83"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其一八",
        "preface": "",
        "paragraphs": [
            "有禅无师真可笑，大唐国里何处讨。",
            "可怜多少路行人，噇却酒糟随路倒。"
        ],
        "notes": "",
        "id": "963d9d334bde48c923c7d34d20512104"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其一九",
        "preface": "",
        "paragraphs": [
            "百千诸佛问来由，崔颢曾题黄鹤楼。",
            "雪后竹篱梅乱放，一枝临水最风流。"
        ],
        "notes": "",
        "id": "ea5437f928b841b5534c7b93db075156"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其二○",
        "preface": "",
        "paragraphs": [
            "大悲菩萨千手眼，如人背手摸枕头。",
            "猢孙跳出布袋口，不妨随处逞风流。"
        ],
        "notes": "",
        "id": "158498791e24eadf0044c5ce179350bd"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其二一",
        "preface": "",
        "paragraphs": [
            "放出金毛师子，百兽不见踪由。",
            "要得爪牙全露，直须自把绳头。"
        ],
        "notes": "",
        "id": "56ea86efab5faa50a843b01c6a886f1a"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其二二",
        "preface": "",
        "paragraphs": [
            "脱得驴头载马头，东家西家卒未休。",
            "问君还有几多愁，恰似一江春水向东流。"
        ],
        "notes": "",
        "id": "b68a9877812a8a9786992c32f3d884f6"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其二三",
        "preface": "",
        "paragraphs": [
            "风吹雨打节还枯，千尺龙蛇插太虚。",
            "堪笑儿孙无伎俩，一生从此被搽糊。"
        ],
        "notes": "",
        "id": "9cbd2c264567ba6f750ff1759411f465"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其二四",
        "preface": "",
        "paragraphs": [
            "半斤是八两，八两是半斤。",
            "不识耀州铁，唤作出山银。"
        ],
        "notes": "",
        "id": "d6f7a15df6589bf50f29fd39302a65d7"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其二五",
        "preface": "",
        "paragraphs": [
            "朴寔头禅无伎俩，一句分明如扑相。",
            "客来只是叫担板，不知的当谁担板。"
        ],
        "notes": "",
        "id": "c8d9158d40bd83b89071f7d883f9749e"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其二六",
        "preface": "",
        "paragraphs": [
            "等闲一问垂千古，从此丛林共播扬。",
            "堪笑睦州无相度，饆𫗩𫗰子要先尝。"
        ],
        "notes": "",
        "id": "ee555af53c1acd1da9b87099b0c29392"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其二七",
        "preface": "",
        "paragraphs": [
            "花萼楼前春正浓，蒙蒙柳絮舞晴空。",
            "金钱掷罢娇无力，笑倚阑干屈曲中。"
        ],
        "notes": "",
        "id": "1ee6c51d13fb8b517cab23ec47f3ab22"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其二八",
        "preface": "",
        "paragraphs": [
            "看人骑马打毬子，不觉今朝入院迟。",
            "官路雪残春正好，江梅著意要题诗。"
        ],
        "notes": "",
        "id": "7bfd851212b6cccf559710c403443c16"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其二九",
        "preface": "",
        "paragraphs": [
            "旻德一喝如雷响，兴化一喝响如雷。",
            "锦袍玉带真潇洒，记得当年老万回。"
        ],
        "notes": "",
        "id": "1355fc14d464e122adf925d94b88a475"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其三○",
        "preface": "",
        "paragraphs": [
            "山寺里头无可作，辊出木毬两三个。",
            "不独玄沙遭一攧，雪峰老人亦话堕。"
        ],
        "notes": "",
        "id": "0d4c5cb79196f13271c970309f080ff3"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其三一",
        "preface": "",
        "paragraphs": [
            "十方世界一面镜，镜里看形未足真。",
            "摸著鼻头渠是我，那时方见本来人。"
        ],
        "notes": "",
        "id": "0fe69e0ff13ffea68cf36c94e60d9780"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其三二",
        "preface": "",
        "paragraphs": [
            "大地是个解脱门，三世诸佛一口吞。",
            "将为雪峰有奇特，却来谩我好儿孙。"
        ],
        "notes": "",
        "id": "086c230b03df42f7c988d030c82289de"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其三三",
        "preface": "",
        "paragraphs": [
            "父子相携入故园，篾头时过短篱边。",
            "烂泥有刺无人见，踏著方知脚底穿。"
        ],
        "notes": "",
        "id": "1794f44103e66670be48a2062c426874"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其三四",
        "preface": "",
        "paragraphs": [
            "清浄法身无可比，病后依前滴滴脓。",
            "燕鸿叫断秋光老，落叶飘来一样红。"
        ],
        "notes": "",
        "id": "e2bc3d8e208c3c9ff99dcbeb0918d2bb"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其三五",
        "preface": "",
        "paragraphs": [
            "新年佛法答云有，小尽依前二十九。",
            "玉麟掣断黄金勒，却向云中大哮吼。"
        ],
        "notes": "",
        "id": "2b6fde7aa09e08f474fc62fb25c400d0"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其三六",
        "preface": "",
        "paragraphs": [
            "新年佛法答云无，会得依前在半途。",
            "谁把扁舟清夜笛，月明吹过洞庭湖。"
        ],
        "notes": "",
        "id": "2b6fde7aa09e08f474fc62fb25c400d0"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其三七",
        "preface": "",
        "paragraphs": [
            "谁将画角吹江城，一曲梅花隔岸听。",
            "宿酒乍醒金鸭泠，海棠枝上月犹明。"
        ],
        "notes": "",
        "id": "ffd6f43757b52386a7080921c3b785d2"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其三八",
        "preface": "",
        "paragraphs": [
            "云门是个老阇黎，衲僧巴鼻几时知。",
            "拄杖从教不得动，春来未免倒抽枝。"
        ],
        "notes": "",
        "id": "af5b9cb2f48168d6dee043e27aa56a8b"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其三九",
        "preface": "",
        "paragraphs": [
            "旧岁新年作问端，同安从此放颟顸。",
            "凭仗高楼莫吹笛，大家留取倚阑干。"
        ],
        "notes": "",
        "id": "638cb114c10df7c7e61253db61b4d5a0"
    }
]