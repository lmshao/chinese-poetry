[
    {
        "author": "罗茂良",
        "dynasty": "宋",
        "type": "诗",
        "rhythmic": "",
        "title": "送胡季昭二首  其一",
        "preface": "",
        "paragraphs": [
            "好读床头易一编，盈虚消息总天然。",
            "峥嵘齿颊皆冰雪，肯怕炎方有瘴烟。"
        ],
        "notes": "",
        "id": "e3646914ad7bd291aeddf6e1127a7b68"
    },
    {
        "author": "罗茂良",
        "dynasty": "宋",
        "type": "诗",
        "rhythmic": "",
        "title": "送胡季昭二首  其二",
        "preface": "",
        "paragraphs": [
            "频寄书回洗我愁，莫言无雁到南州。",
            "长相思外加餐饭，计取承君旧话头。"
        ],
        "notes": "",
        "id": "25686533cbee8d9005a98120fd329ccd"
    },
    {
        "author": "罗茂良",
        "dynasty": "宋",
        "type": "诗",
        "rhythmic": "",
        "title": "送曾云巢被召",
        "preface": "",
        "paragraphs": [
            "泰华山人上赤墀，上嗟安在见何迟。",
            "老于尚父投竿日，少似辕生对策时。",
            "怨鹤惊猿辞旧隠，鞭鸾笞凤总新知。",
            "早陈经国平边策，归领云巢旧住持。"
        ],
        "notes": "",
        "id": "97bf1b2b5c7a8a32875b7d902a5abe6d"
    }
]