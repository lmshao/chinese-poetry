[
    {
        "author": "高子凤",
        "dynasty": "宋",
        "type": "诗",
        "rhythmic": "",
        "title": "白莲花",
        "preface": "",
        "paragraphs": [
            "地产枝莲异，莲宫自此兴。",
            "殊祥天不靳，奇艳雪堪陵。",
            "魄化疑吴女，碑传有蜀僧。",
            "何当寻胜概，吟断佛前灯。"
        ],
        "notes": "",
        "id": "ae651d07025b430e11b8f59f8327f27d"
    },
    {
        "author": "高子凤",
        "dynasty": "宋",
        "type": "诗",
        "rhythmic": "",
        "title": "松泽西亭  其一",
        "preface": "",
        "paragraphs": [
            "松泽亭前山色幽，洙泾渡口荻花秋。",
            "离钩三寸无人会，一棹东西独未休。"
        ],
        "notes": "",
        "id": "48811be752ac1395d175c4c08dc70596"
    },
    {
        "author": "高子凤",
        "dynasty": "宋",
        "type": "诗",
        "rhythmic": "",
        "title": "松泽西亭  其二",
        "preface": "",
        "paragraphs": [
            "野水闲云无定踪，一生空棹月明中。",
            "锦鳞才得翻船去，堪笑家风彻底穷。"
        ],
        "notes": "",
        "id": "0baaa94c8405216415a373de4e78adb0"
    },
    {
        "author": "高子凤",
        "dynasty": "宋",
        "type": "诗",
        "rhythmic": "",
        "title": "松泽西亭  其三",
        "preface": "",
        "paragraphs": [
            "西亭无处认遗基，烟月空余旧唱辞。",
            "欲问辞中端的意，渚花堤柳可能知。"
        ],
        "notes": "",
        "id": "0825cc6a4764fb7ac8c546b60f03d610"
    },
    {
        "author": "高子凤",
        "dynasty": "宋",
        "type": "诗",
        "rhythmic": "",
        "title": "松泽西亭  其四",
        "preface": "",
        "paragraphs": [
            "劈口两桡无剩法，点头三下不容声。",
            "谢师付授从今了，一段风流画不成。"
        ],
        "notes": "",
        "id": "3618f86d0c3130e08711e621cd1fadf5"
    },
    {
        "author": "高子凤",
        "dynasty": "宋",
        "type": "诗",
        "rhythmic": "",
        "title": "松泽西亭  其五",
        "preface": "",
        "paragraphs": [
            "隔水遥山数朵青，送人依旧泊闲亭。",
            "此舟未信无重过，门枕苹汀夜不扃。"
        ],
        "notes": "",
        "id": "e6dd4736e20bc9c16a29b614e944c76e"
    },
    {
        "author": "高子凤",
        "dynasty": "宋",
        "type": "诗",
        "rhythmic": "",
        "title": "题杨补之墨梅卷",
        "preface": "",
        "paragraphs": [
            "篱根玉瘦两三枝，为绕吟香夜不归。",
            "安得密林千亩月，仰眠吹笛看花飞。"
        ],
        "notes": "",
        "id": "18fdb9c3dea48b3eb2547ffa6f07e027"
    }
]