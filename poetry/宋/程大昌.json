[
    {
        "author": "程大昌",
        "dynasty": "宋",
        "type": "诗",
        "rhythmic": "",
        "title": "宿直留诗",
        "preface": "",
        "paragraphs": [
            "抖擞身章却冒尘，褭蹏顾影也逡巡。",
            "銮坡寓宿非其地，莲烛操文自有真。",
            "字直由来同古语，位高兼复见今人。",
            "迎潮有诺无轻爽，季老当年不诿贫。"
        ],
        "notes": "",
        "id": "47d2ba61aedbe4ad9fcd81588ab67663"
    },
    {
        "author": "程大昌",
        "dynasty": "宋",
        "type": "诗",
        "rhythmic": "",
        "title": "次韵陆务观海棠",
        "preface": "",
        "paragraphs": [
            "唤回残睡强矜持，浅破朱唇倚笛吹。",
            "千古妖妍磨不尽，长随春色上花枝。"
        ],
        "notes": "",
        "id": "208711028694c9648726ca43194f6329"
    },
    {
        "author": "程大昌",
        "dynasty": "宋",
        "type": "诗",
        "rhythmic": "",
        "title": "高宗皇帝挽词  其一",
        "preface": "",
        "paragraphs": [
            "先汉运尝屯，令周历再新。",
            "必知天地泰，为有帝王真。",
            "立极绵三纪，垂鸿更万春。",
            "鼎龙俄夭矫，升鹤肯逡巡。"
        ],
        "notes": "",
        "id": "5f7424d0b50d24106e13a4f5c00ef3af"
    },
    {
        "author": "程大昌",
        "dynasty": "宋",
        "type": "诗",
        "rhythmic": "",
        "title": "高宗皇帝挽词  其二",
        "preface": "",
        "paragraphs": [
            "英明如艺祖，慈厚类仁宗。",
            "民隠深忧恻，天骄入益容。",
            "前芳尝北指，鸣镝自回功。",
            "戢动皆时当，居然八政农。"
        ],
        "notes": "",
        "id": "bf49da516fddc9e10a2770d409be80b6"
    },
    {
        "author": "程大昌",
        "dynasty": "宋",
        "type": "诗",
        "rhythmic": "",
        "title": "高宗皇帝挽词  其三",
        "preface": "",
        "paragraphs": [
            "智超黄屋表，不以位为怡。",
            "罢省斋居事，安持寿殿巵。",
            "尊荣天子父，巍焕圣王师。",
            "盛德几无古，惟尧始济兹。"
        ],
        "notes": "",
        "id": "e8a57552db86bb1e98772db8ac26b544"
    },
    {
        "author": "程大昌",
        "dynasty": "宋",
        "type": "诗",
        "rhythmic": "",
        "title": "高宗皇帝挽词  其四",
        "preface": "",
        "paragraphs": [
            "九龄几协梦，三载忽缠丧。",
            "地卜周巡旧，山因禹穴傍。",
            "云卿飞步阔，风沛著思长。",
            "八表神游处，天高巩洛阳。"
        ],
        "notes": "",
        "id": "3a01a56c01254a92987ac2b900ad896d"
    },
    {
        "author": "程大昌",
        "dynasty": "宋",
        "type": "诗",
        "rhythmic": "",
        "title": "次林光朝八月十五日道出南昌寄龚帅实之韵",
        "preface": "",
        "paragraphs": [
            "闻有挐音扫榻埃，尚疑却棹酒船回。",
            "锦囊忽至诗传诺，玉麈未交心已开。",
            "邂逅四人今楚尾，班联十载旧兰台。",
            "尊前莫发粗官叹，奇绝江山直一来。"
        ],
        "notes": "",
        "id": "50352d5427fc408de445d62ce165fd7e"
    },
    {
        "author": "程大昌",
        "dynasty": "宋",
        "type": "诗",
        "rhythmic": "",
        "title": "和刘侍郎九日登女郎台",
        "preface": "",
        "paragraphs": [
            "霜枝凋翠雁横秋，莫倚危楼动旅愁。",
            "菊有清香樽有酒，茱萸不插也风流。"
        ],
        "notes": "",
        "id": "f4f44d02e869659cfe3403782463a56b"
    },
    {
        "author": "程大昌",
        "dynasty": "宋",
        "type": "诗",
        "rhythmic": "",
        "title": "觅梅",
        "preface": "",
        "paragraphs": [
            "花中结子酸连骨，正味森严众苦之。",
            "待得和羹渠自会，如今莫管皱双眉。"
        ],
        "notes": "",
        "id": "54ddca90c469f145ec656d7713198b2b"
    },
    {
        "author": "程大昌",
        "dynasty": "宋",
        "type": "诗",
        "rhythmic": "",
        "title": "冬至",
        "preface": "",
        "paragraphs": [
            "世间剥复每相乘，此理几几唤得譍。",
            "万木冻僵梅有信，黄河冰合井如蒸。"
        ],
        "notes": "",
        "id": "067918b09143b851b035d058bd093d01"
    },
    {
        "author": "程大昌",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "著庭谨护箨龙儿，养就坚高抗雪姿。"
        ],
        "notes": "",
        "id": "028930c7c2d8a80369a25194c1f95d49"
    },
    {
        "author": "程大昌",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "有底滑稽堪羡处，金莲烛里话穷酸。"
        ],
        "notes": "",
        "id": "a4a473307540c90eac95a9527e8c4fe1"
    },
    {
        "author": "程大昌",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "戏作风枝斜，垂恼玉堂宿。"
        ],
        "notes": "",
        "id": "bffabbd44c26a4f80c4ab559caabe7dd"
    }
]