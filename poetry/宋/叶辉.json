[
    {
        "author": "叶辉",
        "dynasty": "宋",
        "type": "诗",
        "rhythmic": "",
        "title": "驻马坡",
        "preface": "",
        "paragraphs": [
            "将军气势溢江河，跃马曾来驻此坡。",
            "坡下石头城最险，屯兵正自不消多。"
        ],
        "notes": "",
        "id": "40a7837f4f0a4e4ab266d50db9529ed4"
    },
    {
        "author": "叶辉",
        "dynasty": "宋",
        "type": "诗",
        "rhythmic": "",
        "title": "秦淮次北谷罗叠韵",
        "preface": "",
        "paragraphs": [
            "人言王气在鄣州，嬴政因来凿此流。",
            "地脉何曾真断得，几多天子御宸楼。"
        ],
        "notes": "",
        "id": "06d82a3e0c26f07a5fca46c15300dc8a"
    },
    {
        "author": "叶辉",
        "dynasty": "宋",
        "type": "诗",
        "rhythmic": "",
        "title": "白鹭亭次罗公愚韵",
        "preface": "",
        "paragraphs": [
            "白鹭洲边敞此亭，淮山江水瞰芦汀。",
            "鹭飞点点星颜色，那似公山鹤有灵。"
        ],
        "notes": "",
        "id": "c49cb6a5cdff64c13608fe7d674132c1"
    },
    {
        "author": "叶辉",
        "dynasty": "宋",
        "type": "诗",
        "rhythmic": "",
        "title": "咏清凉寺竹",
        "preface": "",
        "paragraphs": [
            "茂林修竹绿侵云，清到心君赖有君。",
            "李主当年饱凉后，民间苦热几曾闻。"
        ],
        "notes": "",
        "id": "acb1f60483d97796735e75c99d2d8dbd"
    }
]