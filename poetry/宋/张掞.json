[
    {
        "author": "张掞",
        "dynasty": "宋",
        "type": "诗",
        "rhythmic": "",
        "title": "贺两府入东西府",
        "preface": "",
        "paragraphs": [
            "五仙同日集蓬莱，玉宇珠帘次第开。",
            "乍向壶中窥日月，犹疑海上见楼台。",
            "光生金铉调元地，荣极璇枢命世才。",
            "共荷尽贤天地宠，定知霖雨及时来。"
        ],
        "notes": "",
        "id": "044eb950e8e631a7c85e55f82b023e9b"
    },
    {
        "author": "张掞",
        "dynasty": "宋",
        "type": "诗",
        "rhythmic": "",
        "title": "题资福院平绿轩",
        "preface": "",
        "paragraphs": [
            "禅窗虚敞瞰西南，野色溪光接画簷。",
            "云去碧天无间断，一眉依约见山尖。"
        ],
        "notes": "",
        "id": "987ded7ce28fc15cd98ff811ac6786ff"
    },
    {
        "author": "张掞",
        "dynasty": "宋",
        "type": "诗",
        "rhythmic": "",
        "title": "静照堂",
        "preface": "",
        "paragraphs": [
            "牛斗光芒下，江山形胜中。",
            "招提万法本，静照一堂空。",
            "花木含春意，门庭话古风。",
            "支郎乞诗什，愧匪雅南工。"
        ],
        "notes": "",
        "id": "37a4faaaa8435b75a293fb616ade5f77"
    },
    {
        "author": "张掞",
        "dynasty": "宋",
        "type": "诗",
        "rhythmic": "",
        "title": "留题灵岩寺",
        "preface": "",
        "paragraphs": [
            "再见祇园树，流光二十年。",
            "依然山水地，况是雪霜天。",
            "阁影移寒日，钟声出暝烟。",
            "粗官苦奔走，一宿亦前缘。"
        ],
        "notes": "",
        "id": "119214fa5557360c27cd083ed3d2a52d"
    },
    {
        "author": "张掞",
        "dynasty": "宋",
        "type": "诗",
        "rhythmic": "",
        "title": "送议公详公诗",
        "preface": "",
        "paragraphs": [
            "峨峨日观出云层，西麓灵庵寄佛乘。",
            "金地阙人安大众，玉京选士得高僧。",
            "霜刀断腕群魔伏，钿轴存心奥义增。",
            "顾我旧山泉石美，湔除诸恶赖贤能。"
        ],
        "notes": "",
        "id": "c0f43a81878d5a67644559d89d55fa96"
    },
    {
        "author": "张掞",
        "dynasty": "宋",
        "type": "诗",
        "rhythmic": "",
        "title": "敕差灵岩寺主大师详公赴寺",
        "preface": "",
        "paragraphs": [
            "黄纸除书下九天，岱宗西麓镇金田。",
            "鹫峰肃肃臻多士，兰社熙熙抚众贤。",
            "像室光华辉晓日，禅心清净擢秋莲。",
            "山泉自此增高洁，云集十方结胜缘。"
        ],
        "notes": "",
        "id": "0c704d99837d5bebf5923c6790e9f861"
    },
    {
        "author": "张掞",
        "dynasty": "宋",
        "type": "诗",
        "rhythmic": "",
        "title": "题资福院平绿轩",
        "preface": "",
        "paragraphs": [
            "禅窗虚敞瞰西南，野色溪光接画簷。",
            "云去碧天无间断，一看依约见山尖。"
        ],
        "notes": "",
        "id": "987ded7ce28fc15cd98ff811ac6786ff"
    }
]