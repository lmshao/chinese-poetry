[
    {
        "author": "赵希鹄",
        "dynasty": "宋",
        "type": "诗",
        "rhythmic": "",
        "title": "迎飨送神歌",
        "preface": "",
        "paragraphs": [
            "陶峰耸兮髻而蓝，萦二水兮秋月环。",
            "云栋起兮鬰松关，侯兮归来乐且闲。",
            "肆维牲兮酾为醴，达馨香兮荐嘉旨。",
            "侯不我吐兮心则喜，岁岁春秋兮受多祉。",
            "云旗骛兮跄跄，玉虬驾兮飙之扬。",
            "侯虽往兮终返故乡，欲雨则雨兮旸则旸。"
        ],
        "notes": "",
        "id": "0da1d55269b98b0cb32cbb33dc824a52"
    }
]