[
    {
        "author": "周焘",
        "dynasty": "宋",
        "type": "诗",
        "rhythmic": "",
        "title": "游天竺观激水",
        "preface": "",
        "paragraphs": [
            "拳石耆婆色两青，竹龙驱水转山鸣。",
            "夜深不见跳珠碎，疑是簷间滴雨声。"
        ],
        "notes": "",
        "id": "11eb37a1e724a85686cdc29cc464ea3f"
    },
    {
        "author": "周焘",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "东山蜡屐坏车轮，小草青知山外香。",
            "园柳鸣禽唤幽梦，惠连诗句更何人。"
        ],
        "notes": "",
        "id": "f1ec9fe037a776cbaaa77ac47ae8e1a4"
    },
    {
        "author": "周焘",
        "dynasty": "宋",
        "type": "诗",
        "rhythmic": "",
        "title": "题罗汉院小阁",
        "preface": "",
        "paragraphs": [
            "匹马招提晚憩鞍，前村箫鼓饯余寒。",
            "谁知小阁栏干曲，却得梅花正面看。"
        ],
        "notes": "",
        "id": "56cef655747d4014daf21f364b957d13"
    },
    {
        "author": "周焘",
        "dynasty": "宋",
        "type": "诗",
        "rhythmic": "",
        "title": "再宿次前韵",
        "preface": "",
        "paragraphs": [
            "重来端复解征鞍，清夜溪风六月寒。",
            "欲写经行二年事，平林须入画图看。"
        ],
        "notes": "",
        "id": "b8796877c2f742c8a3af5673fbe44eb7"
    },
    {
        "author": "周焘",
        "dynasty": "宋",
        "type": "诗",
        "rhythmic": "",
        "title": "和吴拭暑雪轩",
        "preface": "",
        "paragraphs": [
            "崇台穷石照，气味乐偷闲。",
            "南陆朱明驭，西阑白雪山。",
            "茶瓯回舌本，麈尾落谈间。",
            "欲缀风烟句，弥高不可攀。"
        ],
        "notes": "",
        "id": "2e32b25675497fd1304d83d23691de1d"
    },
    {
        "author": "周焘",
        "dynasty": "宋",
        "type": "诗",
        "rhythmic": "",
        "title": "合江亭  其一",
        "preface": "",
        "paragraphs": [
            "共思赤脚踏层冰，聊适江皋兴自清。",
            "昨夜雨云驱浊暑，晓来烟水快新晴。",
            "山疑九叠张云势，滩激千岩落布声。",
            "巾履从来在丘壑，愿陪闲日此间行。"
        ],
        "notes": "",
        "id": "f269b4af604b086b4740f61ab279a292"
    },
    {
        "author": "周焘",
        "dynasty": "宋",
        "type": "诗",
        "rhythmic": "",
        "title": "合江亭  其二",
        "preface": "",
        "paragraphs": [
            "却暑追随水上亭，东郊乘晓戴残星。",
            "余歌咽筦来幽浦，薄雾疏烟入画舲。",
            "兴发江湖驰象魏，情钟原隰咏飞令。",
            "故溪何日垂纶去，天末遥岑寸寸青。"
        ],
        "notes": "",
        "id": "cbe437724dca04ca801ce39c4f59ad0d"
    }
]