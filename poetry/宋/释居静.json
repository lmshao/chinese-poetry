[
    {
        "author": "释居静",
        "dynasty": "宋",
        "type": "诗",
        "rhythmic": "",
        "title": "住东岩",
        "preface": "",
        "paragraphs": [
            "月生一，东岩乍住增愁寂。",
            "红尘世路有多端，米面仓储无颗粒。",
            "崖为伴，泉为匹，飒飒清风来入室。",
            "山王土地暗中忙，云版钟鱼偷泪滴。",
            "世人莫道空守岩，亦有东篱打西壁。"
        ],
        "notes": "",
        "id": "18eea1639bf964018c1e19040a224074"
    },
    {
        "author": "释居静",
        "dynasty": "宋",
        "type": "诗",
        "rhythmic": "",
        "title": "颂示学者",
        "preface": "",
        "paragraphs": [
            "十门纲要掌中施，机会来时自有为。",
            "作者不须排位次，大都首尾是根基。"
        ],
        "notes": "",
        "id": "44ddfeafa08827e5616802d5432ac8d5"
    }
]