[
    {
        "author": "释咸润",
        "dynasty": "宋",
        "type": "诗",
        "rhythmic": "",
        "title": "五泄山三学院十题 五泄",
        "preface": "",
        "paragraphs": [
            "飞泉成五级，一级一龙湫。",
            "削出万仞秀，讵让蓬莱丘。"
        ],
        "notes": "",
        "id": "fe2ff900a2d8717588c7f9201cbe309d"
    },
    {
        "author": "释咸润",
        "dynasty": "宋",
        "type": "诗",
        "rhythmic": "",
        "title": "五泄山三学院十题 西源",
        "preface": "",
        "paragraphs": [
            "造化凿绅维，千岩鬭空碧。",
            "有时云雨开，残阳落幽石。"
        ],
        "notes": "",
        "id": "8058f26a59330ed5de1ed2040b01d961"
    },
    {
        "author": "释咸润",
        "dynasty": "宋",
        "type": "诗",
        "rhythmic": "",
        "title": "五泄山三学院十题 夹岩",
        "preface": "",
        "paragraphs": [
            "一径数里间，巉岩镇幽谷。",
            "中夹清溪流，白云长断续。"
        ],
        "notes": "",
        "id": "d6c9c109eae4a00add6af1fef366eff8"
    },
    {
        "author": "释咸润",
        "dynasty": "宋",
        "type": "诗",
        "rhythmic": "",
        "title": "五泄山三学院十题 龙井",
        "preface": "",
        "paragraphs": [
            "寒井深无极，人谓藏虬龙。",
            "尝闻救炎旱，丝雨洒长空。"
        ],
        "notes": "",
        "id": "f5375798fc4ef65861435e8cb81da5a2"
    },
    {
        "author": "释咸润",
        "dynasty": "宋",
        "type": "诗",
        "rhythmic": "",
        "title": "五泄山三学院十题 石鼓",
        "preface": "",
        "paragraphs": [
            "巨石平如掌，天然状鼙鼓。",
            "击之还有声，分明含太古。"
        ],
        "notes": "",
        "id": "3d88132cbe8e70930c8c1a8ead36b070"
    },
    {
        "author": "释咸润",
        "dynasty": "宋",
        "type": "诗",
        "rhythmic": "",
        "title": "五泄山三学院十题 石门",
        "preface": "",
        "paragraphs": [
            "双峰起云际，髣髴五侯门。",
            "烟霞锁不开，曾无车马奔。"
        ],
        "notes": "",
        "id": "16ec76c5c3e77687e6ef40125fd046a7"
    },
    {
        "author": "释咸润",
        "dynasty": "宋",
        "type": "诗",
        "rhythmic": "",
        "title": "五泄山三学院十题 石屏",
        "preface": "",
        "paragraphs": [
            "峭石状危屏，截断诸峰青。",
            "白云触不飞，仙掌空遗名。"
        ],
        "notes": "",
        "id": "8fc2edd39a45271541a9de8dbc0d0c82"
    },
    {
        "author": "释咸润",
        "dynasty": "宋",
        "type": "诗",
        "rhythmic": "",
        "title": "五泄山三学院十题 俱胝岩",
        "preface": "",
        "paragraphs": [
            "昔人持此咒，岩坐岁寒深。",
            "梵言不复闻，雅名流至今。"
        ],
        "notes": "",
        "id": "ac27284b278e7fbf57b25f5b574c92be"
    },
    {
        "author": "释咸润",
        "dynasty": "宋",
        "type": "诗",
        "rhythmic": "",
        "title": "五泄山三学院十题 祷雨潭",
        "preface": "",
        "paragraphs": [
            "尝闻越邑民，祷雨碧岩畔。",
            "神龙如有期，为霖通旱暵。"
        ],
        "notes": "",
        "id": "3a75ec0b83e26270ac470d5205ab244f"
    },
    {
        "author": "释咸润",
        "dynasty": "宋",
        "type": "诗",
        "rhythmic": "",
        "title": "五泄山三学院十题 摘星岩",
        "preface": "",
        "paragraphs": [
            "扪萝梯峭石，直上青云端。",
            "咫尺星斗光，冷射人心寒。"
        ],
        "notes": "",
        "id": "fb2af18bb880e958e419c1dcb588d051"
    }
]