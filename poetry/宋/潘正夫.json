[
    {
        "author": "潘正夫",
        "dynasty": "宋",
        "type": "诗",
        "rhythmic": "",
        "title": "悟性寺",
        "preface": "",
        "paragraphs": [
            "乱山深处出楼台，秋入群松万壑哀。",
            "岚翠逼人清似雾，滩声落石响如雷。"
        ],
        "notes": "",
        "id": "196a07f2abe5c8b2deefb976e0395fb5"
    },
    {
        "author": "潘正夫",
        "dynasty": "宋",
        "type": "诗",
        "rhythmic": "",
        "title": "题惠山",
        "preface": "",
        "paragraphs": [
            "秋风萧瑟浄岩扃，寂寂澄泉可鉴形。",
            "比色未饶先玉乳，试甘应合跨中泠。",
            "梦回春草花犹落，雪洒松窗酒乍醒。",
            "须碾月团三百片，不辞来此汲泓渟。"
        ],
        "notes": "",
        "id": "198bf7e9fb5dab8d090bbd2ea3ff76af"
    },
    {
        "author": "潘正夫",
        "dynasty": "宋",
        "type": "诗",
        "rhythmic": "",
        "title": "澹岩六韵奉呈逊叔侍郎兼寄惠照禅老",
        "preface": "",
        "paragraphs": [
            "祝融之南近湘滨，地出天开戡翠珉。",
            "金阙不关尘世路，丹葩争发洞宫春。",
            "迟留杖履寻真惯，怅望烟萝入梦频。",
            "弈罢空怀烂柯客，云深多失避秦人。",
            "高悬石栈仙风迥，静对岩扉濯色新。",
            "借问时翁与禅伯，如何导往许为邻。"
        ],
        "notes": "",
        "id": "f5c595322b16834ef37dfdba319928f2"
    },
    {
        "author": "潘正夫",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "岭开越峤通交趾，路转荆门入九疑。"
        ],
        "notes": "",
        "id": "a0a6286eec1199fdff7b7a1abfeab41e"
    }
]