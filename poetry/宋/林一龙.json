[
    {
        "author": "林一龙",
        "dynasty": "宋",
        "type": "诗",
        "rhythmic": "",
        "title": "观海",
        "preface": "",
        "paragraphs": [
            "昔者吾夫子，浮海思乘桴。",
            "彼美鲁仲连，蹈海耻帝呼。",
            "寥寥千载间，此意霜月孤。",
            "而我欲涉海，夫岂夫子徒。",
            "长风吹我帆，高浪拍我舻。",
            "所愿鸥鸟同，浩荡烟中徂。"
        ],
        "notes": "",
        "id": "c3b42d35c8db25e102623131b1f207e8"
    },
    {
        "author": "林一龙",
        "dynasty": "宋",
        "type": "诗",
        "rhythmic": "",
        "title": "山中听风",
        "preface": "",
        "paragraphs": [
            "空山号朔风，烟火深夜寒。",
            "门掩忽自开，划然动双镮。",
            "倚崖数竿竹，戛击摧琅玕。",
            "落叶卷地起，高枝如人攀。",
            "谡谡听已远，复在窗户间。"
        ],
        "notes": "",
        "id": "54f401af9a01e60489c1218105e26999"
    },
    {
        "author": "林一龙",
        "dynasty": "宋",
        "type": "诗",
        "rhythmic": "",
        "title": "山中夜坐",
        "preface": "",
        "paragraphs": [
            "寒滩远嘶月，遗响到岩壁。",
            "悠悠千古心，悄悄一卷易。",
            "灯微夜气分，星冷山露滴。",
            "危坐独何为，人间睡方黑。"
        ],
        "notes": "",
        "id": "4f725ce2cee9f10b4895e8630ec01cd5"
    },
    {
        "author": "林一龙",
        "dynasty": "宋",
        "type": "诗",
        "rhythmic": "",
        "title": "次韵饮水登万象亭之什",
        "preface": "",
        "paragraphs": [
            "黯淡是州城，川原一望平。",
            "天高众峰逼，人立片云生。",
            "拂石同僧坐，移筇避蚁行。",
            "岩阿有泉眼，不改旧时清。"
        ],
        "notes": "",
        "id": "282bdef79a083ccde57eb6b385bb8805"
    },
    {
        "author": "林一龙",
        "dynasty": "宋",
        "type": "诗",
        "rhythmic": "",
        "title": "越中吟",
        "preface": "",
        "paragraphs": [
            "跨浙远来瞰东极，禹穴云生海东碧。",
            "白玉空为越土尘，青山不改秦时色。",
            "越王台上几秋霜，秦皇楼边多夕阳。",
            "世事茫茫今复古，断烟衰草共凄凉。"
        ],
        "notes": "",
        "id": "eff88980b777fc3214565286dc00393f"
    },
    {
        "author": "林一龙",
        "dynasty": "宋",
        "type": "诗",
        "rhythmic": "",
        "title": "夜坐吟",
        "preface": "",
        "paragraphs": [
            "山寒雨点半成雪，石冷泉流旋作冰。",
            "坐至夜分眠不得，荧然欲灭案头灯。"
        ],
        "notes": "",
        "id": "0c0ff79d0d95ba0dc5841277cf9b0ac2"
    },
    {
        "author": "林一龙",
        "dynasty": "宋",
        "type": "诗",
        "rhythmic": "",
        "title": "十四夜观月张氏楼",
        "preface": "",
        "paragraphs": [
            "只隔中秋一夕间，蟾光应未少清寒。",
            "时人不会盈虚意，不到团圆不肯看。"
        ],
        "notes": "",
        "id": "2712967f8c8c03fb435ee6a979ac6618"
    },
    {
        "author": "林一龙",
        "dynasty": "宋",
        "type": "诗",
        "rhythmic": "",
        "title": "西省荼䕷架上残雪可爱戏呈诸友人",
        "preface": "",
        "paragraphs": [
            "酴醿花底当年事，夜雪模糊照石阑。",
            "北省今朝枝上雪，还揩病眼作花看。"
        ],
        "notes": "",
        "id": "ce74b81f5e7817012afd6055bcfd6fc4"
    }
]