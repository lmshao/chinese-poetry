[
    {
        "author": "熊瑞",
        "dynasty": "宋",
        "type": "诗",
        "rhythmic": "",
        "title": "芙蓉",
        "preface": "",
        "paragraphs": [
            "青鸾庭馆翠重重，雉扇娉婷雍万红。",
            "把似牡丹酣富贵，洛阳今是几秋风。"
        ],
        "notes": "",
        "id": "0d0c3f5b04e54528a0f6b16a786dae93"
    },
    {
        "author": "熊瑞",
        "dynasty": "宋",
        "type": "诗",
        "rhythmic": "",
        "title": "达且同知即席索芙蓉诗",
        "preface": "",
        "paragraphs": [
            "忆昔梦游芙蓉城，城中仙子千娉婷。",
            "霞舒云卷逞娇媚，朵朵汉家尹与邢。",
            "西风吹醒黄粱梦，帐暖香红谁与共。",
            "别来秋晚遇群仙，犹记联骖骑彩凤。",
            "太液池边翡翠楼，金屏绣褥何风流。",
            "那知镜里朱颜改，阿监青娥雪满头。",
            "不必对花长太息，荣华俯仰成尘迹。",
            "色空空色无了期，昨是今非又来日。"
        ],
        "notes": "",
        "id": "f810e119f53c2a9ec0e19edc38d2fefa"
    },
    {
        "author": "熊瑞",
        "dynasty": "宋",
        "type": "诗",
        "rhythmic": "",
        "title": "送黄爱梅过西湖  其一",
        "preface": "",
        "paragraphs": [
            "紫牡丹开竞洛豪，春风吹面看栽桃。",
            "琼琚多少非初服，却笑梅花不入骚。"
        ],
        "notes": "",
        "id": "2557bdceaf807cc63ea6483221ada3d8"
    },
    {
        "author": "熊瑞",
        "dynasty": "宋",
        "type": "诗",
        "rhythmic": "",
        "title": "送黄爱梅过西湖  其二",
        "preface": "",
        "paragraphs": [
            "朱顶千年去不回，两峰南北白云堆。",
            "谁人得似黄公子，不爱闲花尚爱梅。"
        ],
        "notes": "",
        "id": "7ddc1fffd4562a6f9d5c256245ad6be5"
    },
    {
        "author": "熊瑞",
        "dynasty": "宋",
        "type": "诗",
        "rhythmic": "",
        "title": "西湖歌饯杨泽之回杭",
        "preface": "",
        "paragraphs": [
            "謇余畴昔覩古杭，繁华不减开元唐。",
            "画船日日湖山堂，珠翠围绕沸笙簧。",
            "西湖西子鬭艳粧，香车宝马桥绿杨。",
            "少年游冶荡春光，醉眠罗绮百花芳。",
            "当时湖上有平章，胡不早为计包桑。",
            "一朝鼙鼓动渔阳，席卷羽衣与霓裳。",
            "后来枉费古锦囊，感怀金铜增悲伤。",
            "嗟尔何知涕泪滂，身不由己心难忘。",
            "画阑桂树寂无香，土花惨淡月荒凉。",
            "绵绵此恨天何长，道逢老翁重徬徨。",
            "慎勿开口谈兴亡，潮生潮落钱塘江，且唱阳关举一觞。"
        ],
        "notes": "",
        "id": "ccca325b42ae09cfd420860bd1803ac8"
    },
    {
        "author": "熊瑞",
        "dynasty": "宋",
        "type": "诗",
        "rhythmic": "",
        "title": "和邹思道寄咏西湖",
        "preface": "",
        "paragraphs": [
            "画桥杨柳不胜愁，万缕千条俛碧流。",
            "问著翠华霜日事，人人只道好杭州。"
        ],
        "notes": "",
        "id": "1fc67fb898b0f9c7420cc68dd7ff351a"
    },
    {
        "author": "熊瑞",
        "dynasty": "宋",
        "type": "诗",
        "rhythmic": "",
        "title": "和胡文友冷斋口号  其一",
        "preface": "",
        "paragraphs": [
            "一声暮笛穿云裂，数点昏鸦破雨飞。",
            "惆怅满颠丝样白，倚门𥩟立望谁归。"
        ],
        "notes": "",
        "id": "22f991860091500dc047a5d8cd9c1f5f"
    },
    {
        "author": "熊瑞",
        "dynasty": "宋",
        "type": "诗",
        "rhythmic": "",
        "title": "和胡文友冷斋口号  其二",
        "preface": "",
        "paragraphs": [
            "近来触景多生感，老去浮名祇浪夸。",
            "頼有风霜数丛菊，年年岁杪对黄花。"
        ],
        "notes": "",
        "id": "ce357d6d654c676da298e4a5178df770"
    },
    {
        "author": "熊瑞",
        "dynasty": "宋",
        "type": "诗",
        "rhythmic": "",
        "title": "和胡文友冷斋口号  其三",
        "preface": "",
        "paragraphs": [
            "交情落落今如此，世事茫茫何所之。",
            "安得簷花清夜酌，相同郑老话襟期。"
        ],
        "notes": "",
        "id": "e76771e922eedb9aa17cf851936766bd"
    },
    {
        "author": "熊瑞",
        "dynasty": "宋",
        "type": "诗",
        "rhythmic": "",
        "title": "和胡文友冷斋口号  其四",
        "preface": "",
        "paragraphs": [
            "户容学屦坐常满，囊有诗篇家岂贫。",
            "笑我淡交寒似水，势无可热亦无嗔。"
        ],
        "notes": "",
        "id": "f269654e886e2c9f926f959d6a3129b8"
    },
    {
        "author": "熊瑞",
        "dynasty": "宋",
        "type": "诗",
        "rhythmic": "",
        "title": "古梅",
        "preface": "",
        "paragraphs": [
            "风度飘飘一世豪，偃然犹自外离骚。",
            "诸公惯作婆娑态，动说山人索价高。"
        ],
        "notes": "",
        "id": "fe0ee6d31ceb82231a68f4d98ecde66c"
    },
    {
        "author": "熊瑞",
        "dynasty": "宋",
        "type": "诗",
        "rhythmic": "",
        "title": "答王山仲作墨梅来访韵",
        "preface": "",
        "paragraphs": [
            "客从罗浮来，遗我一枝琼。",
            "仙风溢毫楮，夭矫冰雪清。",
            "感怀畴昔夜，醉饮月中英。",
            "青衣歌未竟，斗转参已横。",
            "俯仰今成古，散聚若为情。",
            "几回疏影里，呼鹤引长鸣。",
            "无人能悟此，空逐晓云行。",
            "因子重欷歔，聊以写吾生。"
        ],
        "notes": "",
        "id": "e2672166a0331f391f787c09e14fbae3"
    },
    {
        "author": "熊瑞",
        "dynasty": "宋",
        "type": "诗",
        "rhythmic": "",
        "title": "和王恭甫人日",
        "preface": "",
        "paragraphs": [
            "缅怀阁清辉，赋诗当此日。",
            "盛会不复闻，手种园蔬七。",
            "何如采若人，观书夜至乙。",
            "能如子美心，托雨纪其实。"
        ],
        "notes": "",
        "id": "3afe4d27c012adf90d644efa0df4ff30"
    },
    {
        "author": "熊瑞",
        "dynasty": "宋",
        "type": "诗",
        "rhythmic": "",
        "title": "同刘子实游芸村",
        "preface": "",
        "paragraphs": [
            "前溪后溪水泓泓，南山北山鸟嘤嘤。",
            "东家㩇㩇缫丝鸣，西家扑扑打麦声。",
            "霏霏紫萼飘红英，翘翘野菜飞蜻蜓。",
            "酒旗斜矗芳风轻，人在落花花里行。",
            "神仙古来多杳冥，刀圭入口羽翰生。",
            "人生快活寿百龄，何必白日求飞升。",
            "我今拈出芸村名，世间底处无蓬瀛。",
            "桃源桃源晋武陵，为我把酒酹渊明。"
        ],
        "notes": "",
        "id": "14d3ecc3c383f7ee79b072620eef11f9"
    },
    {
        "author": "熊瑞",
        "dynasty": "宋",
        "type": "诗",
        "rhythmic": "",
        "title": "赋竹居文樽",
        "preface": "",
        "paragraphs": [
            "郫筒对峙玉清圆，绝胜当年碧筩莲。",
            "倾酿尚侔春楚楚，开樽犹带雨涓涓。",
            "昔遗溪上晋六逸，今入饮中唐八仙。",
            "一榻青奴凉更好，醉来乘月伴高眠。"
        ],
        "notes": "",
        "id": "73dc7c4d2006c2008d9bb6a546036105"
    },
    {
        "author": "熊瑞",
        "dynasty": "宋",
        "type": "诗",
        "rhythmic": "",
        "title": "留番城",
        "preface": "",
        "paragraphs": [
            "半年在家少，万事出门宽。",
            "酒买官酤贵，诗存俗句难。",
            "雨余云影湿，秋杪雁声寒。",
            "今古苍茫意，斜阳独倚阑。"
        ],
        "notes": "",
        "id": "0bdc3302c23912675cc4819a83518bd3"
    },
    {
        "author": "熊瑞",
        "dynasty": "宋",
        "type": "诗",
        "rhythmic": "",
        "title": "再和元夕",
        "preface": "",
        "paragraphs": [
            "落梅香影放华灯，快我来寻采若盟。",
            "花醉羽觞金谷酒，莲开蜡炬锦官城。",
            "家家珠翠成群戏，处处笙箫簇队行。",
            "惟有天津桥上月，无人能复记新声。"
        ],
        "notes": "",
        "id": "0a0f8c957cb2160567c55f47803949fe"
    },
    {
        "author": "熊瑞",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "海鹏已激三千里，天马终归十二闲。"
        ],
        "notes": "",
        "id": "16c0c5606bee50b88e546813e46f77c8"
    }
]