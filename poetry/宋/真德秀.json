[
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "登南岳山",
        "preface": "",
        "paragraphs": [
            "烟霞本成癖，况复游名山。",
            "举手招白云，欲纳怀袖间。",
            "咄哉亦痴绝，有著即名贪。",
            "振衣遇长风，浩浩天地宽。"
        ],
        "notes": "",
        "id": "199f530c3766321f09cb61340bf92929"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "题金山",
        "preface": "",
        "paragraphs": [
            "江来朱方注之东，海潮怒飞日夕相撞舂。",
            "天将古来义士骨，化作狂澜中央屹立之青峰。",
            "孤根直下二千尺，动影袅窕冲融中。",
            "黄金侧布兰若地，凿翠面面开窗栊。",
            "双桡伊轧破浪屋，恍忽置我高巃嵸。",
            "是时千山雪新霁，水面月出天清空。",
            "涛声四起人籁寂，毛发萧爽琉璃宫。",
            "披衣明发蹑烟霭，决眦俯入归飞鸿。",
            "襟前渤澥歛暝色，袖里岷峨吹晓风。",
            "越南燕北但一气，尘埃野马何时穷。",
            "苍梧虞舜不可叫，王事更恨归匆匆。"
        ],
        "notes": "",
        "id": "b29fd53cac6ec4c6d1eefa07e45a9dc4"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "送汤伯纪归安仁",
        "preface": "",
        "paragraphs": [
            "交情世岂乏，道合古所难。",
            "自我得此友，清芬袭芝兰。",
            "苦语时见箴，微言获同参。",
            "相从仁义林，超出名利关。",
            "此乐未渠央，忽告整征骖。",
            "索居可柰何，使我喟且叹。",
            "至危者人心，易汩惟善端。",
            "苟无直谅友，戒谨空杅盘。",
            "重来勿愆期，同盟有青山。",
            "圣经如杲日，群目仰辉耀。",
            "利欲滑其中，云雾隔清照。",
            "正须澄心源，乃许窥道妙。",
            "周程千载学，敬静两言要。",
            "几微察毫芒，根本在奥窍。",
            "持此当弦韦，迂矣君莫诮。"
        ],
        "notes": "",
        "id": "5a53b9e962da816529e1feef5aee4ca9"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "送裘司直得请西归",
        "preface": "",
        "paragraphs": [
            "轻舸龙山头，木兰作双橹。",
            "飘然裘司直，乘向南昌去。",
            "问君鹓鸾中，脱身遽如许。",
            "栖迟三十年，始得官掌故。",
            "小须上上考，岂不登省户。",
            "自言野心性，瞇目九衢雾。",
            "修竹岁云晚，萱草秋亦暮。",
            "嗷嗷投林鸟，犹得反其哺。",
            "江西父母邦，非复昔饶裕。",
            "蛮烟一腥秽，乐岁且狼顾。",
            "遗黎空杼轴，行旅窘刀布。",
            "天门窈万里，可望不可吁。",
            "君今佐元帅，精采系一路。",
            "疮痍俟涤濯，画诺归佽助。",
            "先声路人喜，高节懦夫慕。",
            "遄当再前席，一正天子度。",
            "白鸥没浩荡，苍鹘在指呼。",
            "我亦南陔人，扁舟从此具。"
        ],
        "notes": "",
        "id": "efa8960ef52c091c09253ab0cf2e2112"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "题八君子图后",
        "preface": "",
        "paragraphs": [
            "刘子出西江，访我江之东。",
            "何人与偕来，衔袖八巨公。",
            "韩欧开济姿，如晴月生空。",
            "潞公山岳重，文正霜桧同。",
            "玉立者坡仙，天游匪涪翁。",
            "一朝参我前，毛发生清风。",
            "凄其赵韩王，小异凌烟中。",
            "半山执拗面，亦得传无穷。"
        ],
        "notes": "",
        "id": "6fa266701f88b041fcdcc8fe6531ae28"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "泉州贡闱庆成",
        "preface": "",
        "paragraphs": [
            "维南有州古佛国，选佛场开自畴昔。",
            "谁欤经始梅溪翁，万桂森森皆手植。",
            "文风日盛贤材多，粉袍立鹄肩相摩。",
            "万间庇士岂不欲，环视柰无余地何。",
            "那知吉壤在咫尺，鬼神㧑呵天所惜。",
            "一朝幻出青瑶宫，山灵献卜龙避席。",
            "昔虞局促今恢舒，乘黄骋足腾康衢。",
            "辟新葺旧两辉映，美哉轮奂雄规橅。",
            "岁直金虬大魁出，賸喜庆成逢此日。",
            "来春甲子又一周，天相吾泉真可必。",
            "蝉联四坐皆豪英，一樽敬为诸君倾。",
            "浮云富贵靡定态，要看名节留芬馨。",
            "我今归作渔樵侣，清梦犹驰笋江浒。",
            "凤鸣侧耳听朝阳，把酒空山为起舞。"
        ],
        "notes": "",
        "id": "b2652dca08b6a55763351630a564d083"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "壬午春社之明日请尊老会于西山之精舍庞眉皓首奕奕相照真吾邦希阔之盛事辄成口号一首并呈诸耆寿且坚异日早退之约云",
        "preface": "",
        "paragraphs": [
            "耆年自是国之珍，何间衣冠与隠沦。",
            "华发共成千一岁，清樽相对十三人。",
            "休谈洛社遗风旧，且颂僊游庆事新。",
            "三径未荒宜早退，要将寿栎伴庄椿。"
        ],
        "notes": "",
        "id": "9cd62e6f8996bd86545c3737de7e60cf"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "长沙赠高年陈氏母子",
        "preface": "",
        "paragraphs": [
            "陈氏春秋一百一，儿女年皆过七十。",
            "一门慈孝更雍愉，四老真堪入画图。",
            "长官申闻太守喜，召至阶庭加盛礼。",
            "老莱彩服作儿啼，今视古人更过之。",
            "老莱一身娱戏耳，况有三儿奉甘旨。",
            "人言潭俗不古如，君看此事天下无。",
            "一门高寿何由得，慈孝之人天所惜。",
            "我愿湘民胥傚之，从此九州皆寿域。"
        ],
        "notes": "",
        "id": "a2bf119e0a4d6932236b12b203a78e64"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "长沙新第呈诸学士",
        "preface": "",
        "paragraphs": [
            "莫清彼潇江，莫峻彼衡岳。",
            "澄光挟秀气，日夜相回薄。",
            "月吸珠含胎，虹贯玉生璞。",
            "子方有苗裔，温然粹而悫。",
            "一童与三何，双凤两𬸚𬸦。",
            "奋身辞草莱，正论吐谔谔。",
            "彤庭拜恩归，天香尚盈握。",
            "良才国之宝，一见我心乐。",
            "平生功名会，万里初著脚。",
            "永肩致主念，更勉经世学。",
            "锱铢分义利，毫缕辨纯驳。",
            "相期激清风，与俗洗氛浊。",
            "谁欤指其南，是邦有先觉。"
        ],
        "notes": "",
        "id": "b47b41d76f66d6bf0478763271440282"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "送林自知自幕中归常宁",
        "preface": "",
        "paragraphs": [
            "始吾与林子，周旋大江东。",
            "子方清且贫，箪瓢屡云空。",
            "劲气凛不折，耿耿如长虹。",
            "明年擢高科，对策大明宫。",
            "一尉迟五年，出入无奴僮。",
            "再见湘水滨，凛凛复昔同。",
            "招徕元戎幕，泛绿依芙蓉。",
            "小生敢相吏，故人傥相从。",
            "云胡岁未竟，决去如霜鸿。",
            "挽之不可留，聊复少从容。",
            "老我慵且钝，栽培欠深功。",
            "子进未可量，德业方崇崇。",
            "永怀昔君子，和气填心胸。",
            "濂溪霁月朗，伊水春风融。",
            "至今想其人，犹为起敬恭。",
            "天资贵强矫，学力无终穷。",
            "我如石之顽，迟子相磨礲。",
            "子质虽玉莹，可废它山攻。",
            "雁峰毋久留，来思灵麓峰。"
        ],
        "notes": "",
        "id": "4b59720cba638bac58d9a1584750edbf"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "司理弟之官岳阳相别于定王台凄然有感为赋五诗以饯其行  其一",
        "preface": "",
        "paragraphs": [
            "定王百尺台，长安万里目。",
            "昔人思亲心，山川讵能局。",
            "于焉共登临，使我增感触。",
            "微霜陨陔兰，悲风撼庭木。",
            "银山在何许，白云但空谷。",
            "搔首重徘徊，冥冥江树绿。"
        ],
        "notes": "",
        "id": "5bbc6072ab8abb26f55021730d7a17a7"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "司理弟之官岳阳相别于定王台凄然有感为赋五诗以饯其行  其二",
        "preface": "",
        "paragraphs": [
            "念昔戏彩时，欢娱共晨夕。",
            "天风吹惊鸿，一散不并翼。",
            "相逢重湖南，感叹复凄恻。",
            "王事不可留，去指重湖北。",
            "层楼时怅望，茫茫楚天碧。",
            "数寄平安书，老怀庶宽释。"
        ],
        "notes": "",
        "id": "84ea7deca79d4ab5079991f3b2f69903"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "司理弟之官岳阳相别于定王台凄然有感为赋五诗以饯其行  其三",
        "preface": "",
        "paragraphs": [
            "忆我将漕年，适如子今日。",
            "于焉四闰余，过眼风雨疾。",
            "壮强岂足恃，进德当汲汲。",
            "永怀古之人，闻道在四十。",
            "我惭已过之，因循悼前失。",
            "子盍猛自鞭，圣门本无柅。"
        ],
        "notes": "",
        "id": "44d8f491c2ece2bda89c27a59a2c6dab"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "司理弟之官岳阳相别于定王台凄然有感为赋五诗以饯其行  其四",
        "preface": "",
        "paragraphs": [
            "心源本澄静，皎月悬晴空。",
            "利欲一汩之，晶明变尘蒙。",
            "扰扰千蛲蚘，攒攒万铦锋。",
            "昏冥弗自觉，乃与禽犊同。",
            "一朝发深省，妙理仍昭融。",
            "要须大敌勇，钩援临崇墉。",
            "不见箪瓢人，四勿收殊功。"
        ],
        "notes": "",
        "id": "dfce54b9e85671537da5bf381b59813d"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "司理弟之官岳阳相别于定王台凄然有感为赋五诗以饯其行  其五",
        "preface": "",
        "paragraphs": [
            "先民不可见，怀哉金玉音。",
            "士虽一命微，爱物宜存心。",
            "矧兹圜扉内，白日变重阴。",
            "求情箠楚下，冤哉讵能禁。",
            "謼嘷漫弗省，鬼神为悲吟。",
            "子往莅其职，朝夕惟钦钦。",
            "谨刑勿留狱，斯语真良箴。"
        ],
        "notes": "",
        "id": "c55838c4516ee83af452ef81f63df4df"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "志道生日为诗勉之",
        "preface": "",
        "paragraphs": [
            "我闻洙泗言，惟仁静而寿。",
            "汝欲绵修龄，斯义盍深究。",
            "越从开辟来，新故更禅受。",
            "巍巍独山岳，屹立镇宇宙。",
            "其体固而安，其形博而厚。",
            "嘘呵云雾兴，涵煦草木茂。",
            "皆由一静功，变化生万有。",
            "千古无动摇，两仪等悠久。",
            "吁嗟人心危，六凿互攻鬭。",
            "眇焉方寸微，怵彼群物诱。",
            "扰扰无宁期，得不易衰朽。",
            "汝今志于学，一念贵操守。",
            "天真浚其源，人伪窒其窦。",
            "冶容命之斧，妖声性之寇。",
            "腊毒由厚味，乱德本醇酎。",
            "当如御雠敌，岂但恶恶臭。",
            "歛然肃襟灵，神物森左右。",
            "融融湛虚明，役役息纷揉。",
            "还吾性之仁，万善此其首。",
            "但存达德三，可卜与龄九。",
            "不胜玉女心，持用荐杯酒。"
        ],
        "notes": "",
        "id": "7fafabc1947c5587e40c296cbade2726"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "题全氏三桂堂",
        "preface": "",
        "paragraphs": [
            "唐人重科甲，拟以折桂荣。",
            "一登群仙籍，不羡千佛经。",
            "终全岁寒姿，乃比秋香清。",
            "咄彼牛李辈，伊优至公卿。",
            "迨今齿其人，名字犹臊腥。",
            "卓哉刘户曹，直气霜棱棱。",
            "一朝脱淡墨，千古扬芬馨。",
            "鸡峰有名家，奕叶彯儒缨。",
            "庭中三嘉树，屹立长宁宁。",
            "西风正摇落，翠葆黄金英。",
            "劲节松可友，孤芳梅谓兄。",
            "丁宁命诸郎，我岂贪浮名。",
            "爱此臭味同，故以书吾楹。",
            "尔曹方茂学，志取宫袍青。",
            "要须勉植立，毋但希腾凌。",
            "己大外物小，道充人爵轻。",
            "当如燕山窦，义方垂世评。",
            "勿效东堂诜，射策矜虚声。",
            "懿哉君斯言，可折末俗醒。",
            "刻诗堂之楣，室观全氏兴。"
        ],
        "notes": "",
        "id": "a04f1c1c5dabba0c322fe2e1f3eeeba5"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "寿杨龢父",
        "preface": "",
        "paragraphs": [
            "迅雷地中藏，当此沍寒日。",
            "积阴排层空，初阳露微茁。",
            "而曰天地心，于此见机括。",
            "良犹势方升，犹木吐牙枿。",
            "培壅勿使伤，怒长焉可遏。",
            "此理之在人，善端实初发。",
            "荧荧火将燃，涓涓泉欲达。",
            "吁嗟道心微，物欲易攻夺。",
            "差之一毫芒，相去舜与桀。",
            "要须二者间，明辨与精察。",
            "见义勇必为，欻如矢之决。",
            "去恶凛勿疑，剨如刃之割。",
            "坐令人伪消，但觉天机活。",
            "四时无非春，八荒皆在闼。",
            "喜君生兹辰，聊为演此法。",
            "愿祝君寿长，勿嫌吾诗拙。"
        ],
        "notes": "",
        "id": "0ceb66b6e8d1e0d113ec95d29c478de0"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "舞鹤亭歌",
        "preface": "",
        "paragraphs": [
            "舞鹤亭空亭，无鹤胡为名。",
            "亦如西山赋招鹤，无鹤可招也不恶。",
            "何必玄裳缟袖二八真娉婷，想像标致便足使人毛骨清。",
            "仙翁好鹤非徒尔，鹤德从来比君子。",
            "坡仙自谓吾不如，今翁与坡岂其殊。",
            "苍苔白石有余乐，一似箪瓢甘澹泊。",
            "笑杀飞鸢太不灵，贪腥嗜腐哗然争。",
            "九臯一唳醒人耳，又如片言之善应千里。",
            "更笑荒林老木终日号毕逋，说吉说凶谁听渠。",
            "仙翁爱鹤爱其德，我读翁诗三叹息。",
            "便好从翁痛饮醉倒斯亭边，振袂起舞学胎仙。"
        ],
        "notes": "",
        "id": "1377c29b90029bbbd527dbf61e5f1fff"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "送吴定夫西归  其一",
        "preface": "",
        "paragraphs": [
            "吾衰倦对客，晤语惟青山。",
            "修竹引清风，时为掩柴关。",
            "今晨何人来，踏破莓苔斑。",
            "惊顾复自喜，不妨伴虚闲。"
        ],
        "notes": "",
        "id": "f6e7f3f076028a268621485d11f021b5"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "送吴定夫西归  其二",
        "preface": "",
        "paragraphs": [
            "世情重声利，荣途足趋走。",
            "夫君独何为，经年闯林薮。",
            "东寻金坛翁，南访玉峰叟。",
            "借问两臞仙，来时轻健否。"
        ],
        "notes": "",
        "id": "e413c1cb2176ce1a02077e96b11530c8"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "送吴定夫西归  其三",
        "preface": "",
        "paragraphs": [
            "慈湖老仙伯，乘云宾帝乡。",
            "念之每汍澜，风味不可忘。",
            "其门多英特，清文照缣缃。",
            "为我勖诸贤，佐道当自强。"
        ],
        "notes": "",
        "id": "389e6bfb7ed42ee6058c870d62974b8a"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "送吴定夫西归  其四",
        "preface": "",
        "paragraphs": [
            "麻源在何许，茫茫白云端。",
            "凄其一布裘，何以御风寒。",
            "归来有余师，兴尽当知还。",
            "便好𣃁空谷，賸种青琅玕。"
        ],
        "notes": "",
        "id": "264c6f68d99c0b85abc237b8d67f0834"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "咏仁",
        "preface": "",
        "paragraphs": [
            "程子精微谈谷种，谢公近似喻桃仁。",
            "要须精别性情异，方识其言亲未亲。"
        ],
        "notes": "",
        "id": "127ba6d78f84bfa694a47da2e554e7ed"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "题隠者苏翁事迹",
        "preface": "",
        "paragraphs": [
            "魏公孤忠如孔明，赤手能支天柱倾。",
            "苏公高节如子陵，寸胶解使黄河清。",
            "等是世间少不得，问津耦耕各其适。",
            "后人未可轻雌黄，两翁之心秋月白。"
        ],
        "notes": "",
        "id": "c7f829fac1dd8b3ec66ae94c5f5c955c"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "题湖山清隠",
        "preface": "",
        "paragraphs": [
            "西湖南山和靖庐，西山东湖清隠居。",
            "皇天从来具老眼，胜地不肯栖凡夫。",
            "眼中四时风月景，胸次万古皇王书。",
            "夫君岂是终隠者，要学川云时卷舒。"
        ],
        "notes": "",
        "id": "6d29c0e6f7a29ef754c28aaa60cb71d3"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "新桥行",
        "preface": "",
        "paragraphs": [
            "去年寿君时，清溪无梁涉者危。",
            "今年寿君时，长虹卧波指可期。",
            "珍材远林天发隠，文石象玉神效奇。",
            "蛟龟为桥顷刻就，又似仙伯工娱嬉。",
            "官自忧民民自乐，此事更属无穷思。",
            "要须移此济川手，栋我王国无倾欹。",
            "从今南浦渌波上，惠泽千春同渺弥。"
        ],
        "notes": "",
        "id": "9e46dac915619adb4e2bed23ebb99056"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "赠小铁面王相士",
        "preface": "",
        "paragraphs": [
            "君以铁面名，自谓相人无软语。",
            "我亦铁心人，不把穷通来问汝。",
            "独有一事欲扣君，学海无底难穷寻。",
            "几时铁拳透铁壁，直窥千年贤圣心。"
        ],
        "notes": "",
        "id": "59f8f2c2f6276bef0767d3e4f1a2f174"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "赠岳相师",
        "preface": "",
        "paragraphs": [
            "平生惯读横渠铭，不读许负天纲书。",
            "穷通欢戚若有二，天之玉女元非殊。",
            "但应内省无所疚，何必从君问休咎。",
            "北窗燕坐寂无言，时听幽禽哢晴昼。"
        ],
        "notes": "",
        "id": "81bc89555da1de53840f982815d52645"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "七峰行为外舅寿",
        "preface": "",
        "paragraphs": [
            "有崇南岳之五峰，倚天壁立云蒙鸿。",
            "我尝振衣峰顶立，颇似吾乡好峰七。",
            "七峰五峰小大虽不齐，气象峍兀实似之。",
            "牛首峨峨峙双阙，蕉岭杨梅两奇绝。",
            "南台林磵佛世界，百丈烟霞龙洞穴。",
            "仙人冠剑端且凝，仙源万叠秋空横。",
            "萦青缭白望不断，好似衡山山下看。",
            "向来秀孕两宗工，文章节操为世雄。",
            "百年山川久寂历，人物今有仙游翁。",
            "翁才古干将，翁目岩下电。",
            "千牛解剥刃有余，万象妍媸镜中现。",
            "可持龙虎节，可运玉帐筹。",
            "才高惊众世弗售，祗令遗爱留丹丘。",
            "丹丘遗爱人人夸，经界宽租惠最多。",
            "后皇嘉之锡异梦，使汝有子登巍科。",
            "翁寿当万千，翁年才八十。",
            "视昔殷大夫，仅乃十之一。",
            "渭川出处付何心，独探玄关深更深。",
            "舞鹤山前春色好，静对七峰长不老。"
        ],
        "notes": "",
        "id": "534e2e7ad9b6520f0dc600c56e7a20f8"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "题李立父高远楼",
        "preface": "",
        "paragraphs": [
            "君家百尺楼，近在环堵室。",
            "室处岂不佳，暑溽厌烦鬰。",
            "著脚蹑层梯，心眼便超轶。",
            "好风天外来，佳月云端出。",
            "清明湛空阔，洞视了孅悉。",
            "岂徒快登临，抑可验学术。",
            "大哉天地心，昭然本如日。",
            "世人庳且隘，动以私见窒。",
            "未能脱尘凡，底处识微密。",
            "羡君有斯楼，发以静春笔。",
            "知崇与礼卑，二义贯于一。",
            "独理要高明，履道贵平实。",
            "庶几足目俱，不但窥髣髴。",
            "工夫妙方寸，岂假身外物。",
            "此境未昭融，此屋空突兀。",
            "君看希圣徒，陋巷暗蓬荜。"
        ],
        "notes": "",
        "id": "bb0c1774fc2a8e17233a888cdd94d29e"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "以青毡与志道",
        "preface": "",
        "paragraphs": [
            "冲寒暂行役，遗汝以青毡。",
            "要识夜眠处，当如亲膝前。",
            "凊温供子职，清白保家传。",
            "小令多堪法，毋颛字画妍。"
        ],
        "notes": "",
        "id": "ec4d3b94b3f17a1d07887b710c008a6e"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "寿外舅杨开国",
        "preface": "",
        "paragraphs": [
            "大中大夫汉千户，子男一位周诸侯。",
            "人生到此不易得，况复宝带悬精镠。",
            "虽然三者皆外物，达人睨视如云浮。",
            "天公最啬是眉寿，七十从来已稀有。",
            "堂堂玉立仙游翁，岁比磻溪未华首。",
            "碧瞳射人双镜悬，晓窗贝叶声琅然。",
            "问渠那得许强健，阴功久在朱陵编。",
            "愿翁遨嬉更千岁，做尽人间方便事。",
            "却乘白鹤御丹鸾，直上紫清朝玉帝。"
        ],
        "notes": "",
        "id": "0445b388e91d278bf25c9f068c302421"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "赠旴江张平仲",
        "preface": "",
        "paragraphs": [
            "去圣既云远，至理日以冥。",
            "言道指虚玄，语性杂精灵。",
            "正传久芜没，异学得魁横。",
            "卓哉周程张，磊隗三代英。",
            "妙蕴发天地，微言昭日星。",
            "后来紫阳翁，抑又集大成。",
            "煌煌八书训，凛凛万世程。",
            "学者生此时，坦然有规绳。",
            "但患舍康庄，自趋柴与荆。",
            "张君江西来，颇尝得师承。",
            "敝衣虽悬鹑，猛志欲掣鲸。",
            "袖出文一编，其辞峻而清。",
            "此士不易有，归欤更研精。",
            "勿受俗学变，而为宠辱惊。",
            "贫者士之常，未合宁躬耕。",
            "高门谨勿谒，养此气峥嵘。",
            "不见商歌人，洋洋金石声。"
        ],
        "notes": "",
        "id": "59d2d7ab7a4ceca5bc8b0a6a03998000"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "送王子文宰昭武  其一",
        "preface": "",
        "paragraphs": [
            "樵川古乐国，谁遣生榛菅。",
            "往事忍复言，念之辄长叹。",
            "子往字其人，寄任良亦艰。",
            "伤哉周余民，十室九孤鳏。",
            "深心察苛痒，摩手苏痍瘢。",
            "愿加百倍功，勿作常时观。"
        ],
        "notes": "",
        "id": "b6fb1da731305b9c912a97be06a8eec8"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "送王子文宰昭武  其二",
        "preface": "",
        "paragraphs": [
            "荧荧匣中龙，烂烂岩下电。",
            "纷纶挥霍间，坐子百千变。",
            "虽然事几微，易瞩亦易眩。",
            "误从快处生，理向静中现。",
            "健决要安徐，聪明贵韬歛。",
            "潜斋有愚言，或可代箴砭。"
        ],
        "notes": "",
        "id": "a799ed1a09b10083ab5b4f5fd30c1397"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "送王子文宰昭武  其三",
        "preface": "",
        "paragraphs": [
            "百谏或绕指，粹白俄成缁。",
            "有初谅非难，其难在终之。",
            "道心眇丝粟，易为群物移。",
            "不有精一功，谁能胜惟危。",
            "子今如玉雪，莹洁亡少疵。",
            "愿言保令德，岁晏以为期。"
        ],
        "notes": "",
        "id": "ebb85d0c6cfde03a6c702db34f4cb4c2"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "送王子文宰昭武  其四",
        "preface": "",
        "paragraphs": [
            "堂堂先太史，一节贯初终。",
            "况有寿母贤，切切唯教忠。",
            "承家谅匪易，负任丘山崇。",
            "可不日汲汲，仰希前哲踪。",
            "敬义两夹持，师友交磨礲。",
            "余事作诗人，毋颛锼句工。"
        ],
        "notes": "",
        "id": "ea723567cf217fc2ccf76b5de1a145be"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "送王子文宰昭武  其五",
        "preface": "",
        "paragraphs": [
            "平时州县间，上下意苦异。",
            "善书肘或掣，有志奚由遂。",
            "子今得所从，展布有余地。",
            "两贤更勠力，万物应吐气。",
            "相期召杜功，奕奕照采世。",
            "不须岘首碑，自有樵川志。"
        ],
        "notes": "",
        "id": "1f38757ffa4118671614614bc79ec67c"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "浦城劝粜",
        "preface": "",
        "paragraphs": [
            "阳和二月春，草木皆生意。",
            "那知田野间，斯人极憔悴。",
            "殷勤问由来，父老各长喟。",
            "富室不怜贫，千仓尽封闭。",
            "只图价日高，弗念民已弊。",
            "去年值饥荒，自分无噍类。",
            "幸哉活至今，且复遇丰岁。",
            "庶几一饷乐，养育谢天地。",
            "岂期新春来，米谷更翔贵。",
            "况又绝市无，纵有湿且碎。",
            "何由充饥肠，何由饱孥累。",
            "恨不死荒年，免复见忧畏。",
            "我闻父老言，痛切贯心肺。",
            "行行至平洲，景象顿殊异。",
            "白粲玉不如，一升才十四。",
            "问谁长者家，作此利益事。",
            "父老合掌言，子文姓陈氏。",
            "起家本儒生，畴昔乐赈施。",
            "忆昨艰食时，巨室争谋利。",
            "米斗三百余，独收七十二。",
            "三都数千口，受彼更生惠。",
            "开库质敝衣，假此赒贫匮。",
            "取本不取息，所活岂胜计。",
            "我曹非此翁，久作沟中胔。",
            "吁嗟薄俗中，乃有此高义。",
            "吾邦贤使君，爱民均幼稚。",
            "一闻平粜家，褒赏无不至。",
            "或与旌门闾，或与锡金币。",
            "独有颍川翁，宠光未之被。",
            "故作行路谣，庶彻铃斋邃。",
            "且俾殖利徒，闻风默知愧。",
            "并生穹壤间，与我皆同气。",
            "富者盍怜贫，有如兄恤弟。",
            "恻隠仁之端，人人均有是。",
            "顽然铁石心，何异患风痹。",
            "不仁而多财，聚易散亦易。",
            "惟有种德家，福禄可长世。",
            "不闻眉山苏，盛美光传记。",
            "卖田救年荒，生子为国器。",
            "不见南浦毛，一惟利是嗜。",
            "积谷幸年荒，生子遭黥隶。",
            "天道极昭明，勿作幽远视。",
            "谁欤为斯谣，西山真隠吏。"
        ],
        "notes": "",
        "id": "295e53a81572ad81010259b595c8d089"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "挹仙亭",
        "preface": "",
        "paragraphs": [
            "汉宫苇箧儿呱呱，济南梓柱阴扶疏。",
            "富平家人正愉乐，安昌帝师工献谀。",
            "子真东南一尉耳，黄绶凄凉百僚底。",
            "手持短疏叩天阍，义激丹衷泪横眦。",
            "翩然一朝径拂衣，爱君无路空依依。",
            "人传九江已仙去，吴门再见是邪非。",
            "神仙茫茫那可测，上帝从来赏忠直。",
            "天上果有骖鸾人，合领群真朝北极。",
            "自从举手谢世间，千年白鹤何时还。",
            "玉箫声断杉桧冷，祇余丹灶留空山。",
            "谷口之孙古肤使，亭𣃁青冥挹仙袂。",
            "耿耿应怀贯日忠，飘飘岂羡凌云气。",
            "我来快读华星篇，清彻毛骨风泠然。",
            "何当结茅最高顶，一榻容我分云烟。"
        ],
        "notes": "",
        "id": "154685c9926107f0eda4312aa5411e6e"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "赠梓潼袁君西归",
        "preface": "",
        "paragraphs": [
            "君辞万里蜀，东游海之壖。",
            "所挟大易数，自谓探幽玄。",
            "纵横布筹算，妙若蓍之圆。",
            "殷勤扣其说，得数须得全。",
            "人生穹壤间，其孰司陶甄。",
            "短长辨凫鹤，百一分夔蚿。",
            "造物初何必，赋受自尔偏。",
            "数有饶与乏，定命谁能迁。",
            "理则无亏盈，一性各浑然。",
            "颜跖偶寿夭，尧桀非愚贤。",
            "缅怀乐正子，圣门得真传。",
            "全生必全归，此语星日悬。",
            "予生故多奇，荣枯听诸天。",
            "独有任道心，未死须干干。",
            "君提空囊至，又复垂橐旋。",
            "岂尝卜而来，所遇非昔泉。",
            "术工用乃拙，为子笑且怜。",
            "矢诗苦不多，聊压瞿唐船。"
        ],
        "notes": "",
        "id": "92e818ee13f534cef07f361750588931"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "会三山十二县宰",
        "preface": "",
        "paragraphs": [
            "皇皇造化钧，橐籥生万汇。",
            "林林满穹壤，异体实同气。",
            "痛痒本相关，彼己当一视。",
            "矧惟守令职，休戚我焉寄。",
            "盍推若保心，睠焉抚孩稚。",
            "横目事征求，往往学顽痹。",
            "床剥肤已侵，鹰击毛尽挚。",
            "但期己丰腴，皇恤彼憔悴。",
            "近来二十年，贪风日滋炽。",
            "蒲萄得凉州，西园哄成市。",
            "环詹郡邑间，太半皆污吏。",
            "民穷盗乃起，原野厌枯胔。",
            "哀哉罹祸徒，念之辄挥涕。",
            "天地忽开张，清飙扫氛曀。",
            "我乃于此时，拥旄忝为帅。",
            "顾慙老儒生，蹇拙乏长技。",
            "同官为僚友，努力图共济。",
            "惟闽古大都，星罗邑十二。",
            "岂无良大夫，与我同厥志。",
            "要如羔羊直，委蛇自无愧。",
            "勿为硕鼠贪，踯躅乃多畏。",
            "上方明黜陟，我亦公举刺。",
            "民言即丰碑，令问疾邮置。",
            "黄堂一巵酒，殷勤抒至意。",
            "慎勿多酌余，忧心正如醉。"
        ],
        "notes": "",
        "id": "97c7a9c5ccc4abd84c4941da9b37508c"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "游鼓山",
        "preface": "",
        "paragraphs": [
            "严宸有追诏，趣上太守符。",
            "疲民未苏醒，还顾空踌躇。",
            "来寻灵源盟，喜与佳客俱。",
            "始酌清泠泉，一浣丹墨洿。",
            "超然烦溽中，著身在冰壶。",
            "迟明陟危亭，云涛渺空虚。",
            "烟霏倏开阖，峰峦时有无。",
            "伟哉此绝观，雄压东南隅。",
            "苍崖万仞立，四面环琼琚。",
            "翠木巧蔽亏，亭午清阴敷。",
            "令人澹忘归，似到真华胥。",
            "忆昨泛莲日，选胜邀朋徒。",
            "摩挲岩上刻，慨仰赵与朱。",
            "举觞酹且盟，一节期终初。",
            "重来三十年，恍如隔朝晡。",
            "并游四五人，存者独老癯。",
            "有怀子陈子，感叹为欷歔。",
            "子抱明月终，我方长涂趋。",
            "颠踣惧不免，儆省当何如。",
            "愿言祝同社，著力相携扶。",
            "禅伯亦可人，新结峰顶庐。",
            "老我故倦游，轩冕非所娱。",
            "会须脱尘鞿，来依懒瓒居。"
        ],
        "notes": "",
        "id": "e4475787f8ad93bdedbf01c477a72b15"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "题来青馆",
        "preface": "",
        "paragraphs": [
            "客梦成时夜向阑，幽泉挟雨响潺潺。",
            "清魂便觉超尘世，何况真栖岩石间。"
        ],
        "notes": "",
        "id": "b4ce54291ae692a76978acad817a3074"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "泉州贡院举梁八咏  其一",
        "preface": "",
        "paragraphs": [
            "万间贡宇旧巍巍，更辟新楹广旧规。",
            "岂为儒生决科计，要培宗社太平基。"
        ],
        "notes": "",
        "id": "156da3b96718a1fbfba02ed72fe4889d"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "泉州贡院举梁八咏  其二",
        "preface": "",
        "paragraphs": [
            "云斤初运日逢甲，虹影乍横星值奎。",
            "天相斯文兆先见，不须佳谶指金鸡。"
        ],
        "notes": "",
        "id": "39121b477e1a14c4f865dfb2a65f205a"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "泉州贡院举梁八咏  其三",
        "preface": "",
        "paragraphs": [
            "棘闱曾辟大江东，唤起秦淮两蛰龙。",
            "况是此邦饶俊彦，何愁盛事不重重。"
        ],
        "notes": "",
        "id": "426091b95184458a0da1c645f0edd9f2"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "泉州贡院举梁八咏  其四",
        "preface": "",
        "paragraphs": [
            "明年丹诏下枫宸，定有英材起海濒。",
            "勉取梁公旧衣钵，从今人说两庚辰。"
        ],
        "notes": "",
        "id": "4768ac3451cf7b2065015540d1816f24"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "泉州贡院举梁八咏  其五",
        "preface": "",
        "paragraphs": [
            "梁脊伊谁姓氏题，梅溪去后有苕溪。",
            "自惭拙守何为者，强策驽骀继𫘝𫘨。"
        ],
        "notes": "",
        "id": "818d7025ae277e0fe02c03c61a34005c"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "泉州贡院举梁八咏  其六",
        "preface": "",
        "paragraphs": [
            "忆昔文闱创造初，挥毫纪实有鸿枢。",
            "乃今盛观重辉赫，试问他邦有此无。"
        ],
        "notes": "",
        "id": "f1696a32f57a433b1f8997ce34306823"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "泉州贡院举梁八咏  其七",
        "preface": "",
        "paragraphs": [
            "簪橐联辉三大老，节旄相映四贤侯。",
            "作成后进须先进，引领时流作胜流。"
        ],
        "notes": "",
        "id": "cb9bfeba0ae869162f57c576c65f2b20"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "泉州贡院举梁八咏  其八",
        "preface": "",
        "paragraphs": [
            "策足巍科亦漫然，当知致远识为先。",
            "丁宁莫负梅溪祝，名节岧峣共勉旃。"
        ],
        "notes": "",
        "id": "49a4ec5be42b653ec479b7aa3793296a"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "和侍读秘监饯行严韵",
        "preface": "",
        "paragraphs": [
            "帝里参陪意最亲，联镳忽此为交邻。",
            "徐行得接双飞凤，骤别难留一角麟。",
            "归奏已趋天尺五，宠光仍待月重轮。",
            "应怜留滞穷边客，晏岁严霜夜夜申。"
        ],
        "notes": "",
        "id": "2f30581b09f9169b3ddcbb201cc30092"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "送张曜之  其一",
        "preface": "",
        "paragraphs": [
            "风烟千里走淮漘，寄语青油幕里人。",
            "麟阁功名须有意，乃心王室勿谋身。"
        ],
        "notes": "",
        "id": "e67fc0bfaf0cf24291c9e4f379c96eb0"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "送张曜之  其二",
        "preface": "",
        "paragraphs": [
            "谭天之外更谭兵，风角孤虚分外精。",
            "玉帐不妨收拾取，绝胜下客著鸡鸣。"
        ],
        "notes": "",
        "id": "7ee11e0540ce2ff11164ffeecba108fb"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "会长沙十二县宰",
        "preface": "",
        "paragraphs": [
            "从来守令与斯民，都是同胞一样亲。",
            "岂有脂膏供尔禄，不思痛痒切吾身。",
            "此邦祗似唐时古，我辈当如汉吏循。",
            "今夕湘春一巵酒，直烦散作十分春。"
        ],
        "notes": "",
        "id": "cdf9ee54e36772364f54bac36751d633"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "长沙劝耕  其一",
        "preface": "",
        "paragraphs": [
            "是州皆有劝农文，父老听来似不闻。",
            "只为空言难感动，须将实意写殷勤。"
        ],
        "notes": "",
        "id": "470cc4cb1a4ba2031aae25278b5aa799"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "长沙劝耕  其二",
        "preface": "",
        "paragraphs": [
            "使君元起自锄犂，田野辛勤事总知。",
            "要为尔民除十害，肯容苛政夺三时。"
        ],
        "notes": "",
        "id": "cbc98869b6814a1e532f77d5ea764dc1"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "长沙劝耕  其三",
        "preface": "",
        "paragraphs": [
            "已看三白兆年丰，更喜春来雨泽通。",
            "从昔楚邦农事早，好将人力副天工。"
        ],
        "notes": "",
        "id": "a08126e556a235d13bb316d391efc96c"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "长沙劝耕  其四",
        "preface": "",
        "paragraphs": [
            "田里工夫著得勤，翻锄须熟粪须均。",
            "插秧更要当时节，趁取阳和三月春。"
        ],
        "notes": "",
        "id": "bfab5c77e4703da23c5542b61296980b"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "长沙劝耕  其五",
        "preface": "",
        "paragraphs": [
            "闻说陂塘处处多，并工修筑莫蹉跎。",
            "十分积取盈堤水，六月骄阳柰汝何。"
        ],
        "notes": "",
        "id": "dc6d02d5517f189ffda7d9b2356c371c"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "长沙劝耕  其六",
        "preface": "",
        "paragraphs": [
            "田家拚取一春忙，男力菑畬女课桑。",
            "陇上黄云机上雪，暂时辛苦乐时长。"
        ],
        "notes": "",
        "id": "8151260ac7d9db73036a4806b67bf9c4"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "长沙劝耕  其七",
        "preface": "",
        "paragraphs": [
            "鞠育当知父母恩，弟兄更合识卑尊。",
            "孝心尽处通天地，善行多时福子孙。"
        ],
        "notes": "",
        "id": "0c1192835febd929b7db085af07b19d8"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "长沙劝耕  其八",
        "preface": "",
        "paragraphs": [
            "千金难买是乡邻，恩意相欢即至亲。",
            "年若少时宜敬老，家才足后合怜贫。"
        ],
        "notes": "",
        "id": "72170538175fda2048512e7bde399815"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "长沙劝耕  其九",
        "preface": "",
        "paragraphs": [
            "健讼翻成产祸胎，带刀却是杀身媒。",
            "争先好胜灾偏速，退步饶人福自来。"
        ],
        "notes": "",
        "id": "7ff81c6d4039ca2550344d4d0162e140"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "长沙劝耕  其一○",
        "preface": "",
        "paragraphs": [
            "不教言语太艰深，为要人人可讽吟。",
            "把向田间歌几遍，儿童亦识使君心。"
        ],
        "notes": "",
        "id": "82372b983846cc5f3b297b2ed4482a60"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "别汤升伯",
        "preface": "",
        "paragraphs": [
            "二十年前忝旧游，论交今日始从头。",
            "我如潦尽寒潭水，君似天空明月秋。",
            "夜雨几时重话旧，故山闻早共归休。",
            "临岐赠别无他祝，莫忘邹陈为国忧。"
        ],
        "notes": "",
        "id": "14648348ab644deaefbcd2a76cb396d4"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "和赵章泉",
        "preface": "",
        "paragraphs": [
            "天教一老立堂堂，步武媻姗尽未妨。",
            "元始故家典刑在，北方正学派流长。",
            "新恩已焕青藜照，旧德行询黄发良。",
            "多谢寄诗勤问讯，自怜疏懒似嵇康。"
        ],
        "notes": "",
        "id": "c4f86e447ab6c2682a7c12c039f1301b"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "送永嘉陈有辉",
        "preface": "",
        "paragraphs": [
            "深山读易如康节，白首谈玄似子云。",
            "肯学时流夸末技，却于圣处策奇勋。",
            "二图君已窥微指，十翼吾方愧浅闻。",
            "得意春风重过我，绿波清夜话羲文。"
        ],
        "notes": "",
        "id": "de42fa303257db8b6d0259af9e4baa39"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "题黄氏贫乐斋  其一",
        "preface": "",
        "paragraphs": [
            "濂洛相传无别法，孔颜乐处要精求。",
            "须凭实学工夫到，莫作闲谈想像休。"
        ],
        "notes": "",
        "id": "7282a3dd602adae0f292cf8321640b90"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "题黄氏贫乐斋  其二",
        "preface": "",
        "paragraphs": [
            "道乡曾举龙门话，认作玄关透悟机。",
            "儒佛差殊真眇忽，请君参取是耶非。"
        ],
        "notes": "",
        "id": "e4d5c025290ecb9a5cf93e306c3737f0"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "闲吟",
        "preface": "",
        "paragraphs": [
            "闲中意趣定何如，静把陈编自卷舒。",
            "希圣希贤真事业，潜天潜地细工夫。",
            "林泉有分吾生足，钟鼎无心世味疏。",
            "政使一贫真到骨，不妨陋巷乐颜癯。"
        ],
        "notes": "",
        "id": "f3d37547f92f661dbb8c5a9951e9f4f1"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "净豁持钵求度为说偈言",
        "preface": "",
        "paragraphs": [
            "一真不昧人中佛，五戒俱全俗里僧。",
            "必待方袍与圆顶，维摩庞老又何曾。"
        ],
        "notes": "",
        "id": "284937f1832e605926345005a53faa61"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "贺外舅转官",
        "preface": "",
        "paragraphs": [
            "黄山桃李閙春风，曾见先生化育中。",
            "经界力行师孟子，井田有意复周公。",
            "几年凋俗成佳邑，一旦新纶赏旧功。",
            "明主已知材智美，渭川行起钓璜翁。"
        ],
        "notes": "",
        "id": "3dd927aa82c0b234fbb32174fa55f3eb"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "寿杨龢父",
        "preface": "",
        "paragraphs": [
            "寿日将何劝寿巵，不妨拈出去年诗。",
            "大生皆自微阳起，百善端从一念基。",
            "身欲宁时须主静，几才动处要先知。",
            "老来自笑无新句，那得仙翁一解颐。"
        ],
        "notes": "",
        "id": "c367feeeba61a250e9cb7a3f5e610939"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "赠夏宗禹  其一",
        "preface": "",
        "paragraphs": [
            "虎头自合取侯封，好为明时立隽功。",
            "做了玉关班定远，却陪芝岭夏黄公。"
        ],
        "notes": "",
        "id": "972bc6cadccfdd9269314d5c344548d6"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "赠夏宗禹  其二",
        "preface": "",
        "paragraphs": [
            "丹经千卷浩如林，妙诀无多底处寻。",
            "但要灵台常似水，自然元海会生金。"
        ],
        "notes": "",
        "id": "97f53b556a88b304d86430c3b4c67328"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "赠叶子仁  其一",
        "preface": "",
        "paragraphs": [
            "易象推占妙入神，劝人忠孝更谆谆。",
            "只今谁似君平术，唯有南阳卖卜人。"
        ],
        "notes": "",
        "id": "dc4d66e488d16273e2673723ac6dbcdb"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "赠叶子仁  其二",
        "preface": "",
        "paragraphs": [
            "花正纷红俄骇绿，月才挂壁又沈钩。",
            "世间万事都如此，莫遣双眉浪自愁。"
        ],
        "notes": "",
        "id": "81e8f3987a3316046fd1a5d17d2ae3d1"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "赠叶子仁  其三",
        "preface": "",
        "paragraphs": [
            "知天焉用尤臧氏，有命何须主瘠环。",
            "若向此中能照破，许君已透利名关。"
        ],
        "notes": "",
        "id": "3ef97a0d2c29bee5917f722a0048ec36"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "赠徐碧鉴  其一",
        "preface": "",
        "paragraphs": [
            "人言得罪为狂疏，若论狂疏罪不无。",
            "亦既自呵还自笑，只缘骨相合崎岖。"
        ],
        "notes": "",
        "id": "ecad07d9579f08d723b7ebe9aed7baee"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "赠徐碧鉴  其二",
        "preface": "",
        "paragraphs": [
            "论命岂能修造化，相形那解脱头颅。",
            "知君藻鉴真超绝，试问穷通改得无。"
        ],
        "notes": "",
        "id": "5f4509f53fa64ffa6ddbd5349ef51e71"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "题黄君贫乐斋",
        "preface": "",
        "paragraphs": [
            "饭疏饮水复何求，道在胸中百不忧。",
            "参取章泉克斋句，底须楼上更安楼。"
        ],
        "notes": "",
        "id": "a69429dcc2765cbc66cfb80560c0b1b4"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "赠张童子  其一",
        "preface": "",
        "paragraphs": [
            "虎头燕颔及鸢肩，自笑都无一事全。",
            "惟有数条瓜样骨，尚堪山泽作臞仙。"
        ],
        "notes": "",
        "id": "e18c48106214ba436c8a47b180553079"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "赠张童子  其二",
        "preface": "",
        "paragraphs": [
            "闻君早号张童子，顾我初非韩退之。",
            "可惜浪抛洙泗业，只看风鉴学希夷。"
        ],
        "notes": "",
        "id": "dac2fc3ad9643fabab9a7338efead44f"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "赠邵邦杰",
        "preface": "",
        "paragraphs": [
            "五寸管能摹造化，七弦琴解写人心。",
            "平生不作麒麟梦，且听高山流水音。"
        ],
        "notes": "",
        "id": "0695a612f40c6f987d79fceb5a76643d"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "寿杨龢父",
        "preface": "",
        "paragraphs": [
            "诞日娱亲始是荣，如君庆事世难并。",
            "名园春满三三径，眉寿天开九九龄。",
            "帝渥频沾新诰紫，文阶重焕旧毡青。",
            "玉杯从此年年把，笑劝樽前两福星。"
        ],
        "notes": "",
        "id": "c05af2b4cdbc0ce388cdcde4a86e031f"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "寿陈宰  其一",
        "preface": "",
        "paragraphs": [
            "花种河阳未十旬，和薰四境蚤如春。",
            "试看条教频频下，字字无非育物仁。"
        ],
        "notes": "",
        "id": "16609621c298aa318b03ae5db3d74136"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "寿陈宰  其二",
        "preface": "",
        "paragraphs": [
            "为民一念彻渊泉，蔬茹余旬始吁天。",
            "岁事丰登邻寇熄，乃知感应鼓桴然。"
        ],
        "notes": "",
        "id": "c075fc4fc01da4ff1286620c83e7a11d"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "诗寄淮西王路分",
        "preface": "",
        "paragraphs": [
            "壮哉貔虎三千士，静扫鲸鲵百万余。",
            "若使人人似淮右，笑谈真可灭狂胡。"
        ],
        "notes": "",
        "id": "acfd62503a20cc4f00051ab5b78645a2"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "赠吴景云  其一",
        "preface": "",
        "paragraphs": [
            "锟铻切玉烂成泥，妙手镌铜亦似之。",
            "若会此机来学道，石槃木钻有通时。"
        ],
        "notes": "",
        "id": "e58386abc41dcd875eefd46d8607f1bf"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "赠吴景云  其二",
        "preface": "",
        "paragraphs": [
            "腰间争佩印累累，真印从来少得知。",
            "不向圣传中有省，黄金斗大亦何为。"
        ],
        "notes": "",
        "id": "d618323ba3ae827f7795fec853630d10"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "送曹晋伯令尹之官  其一",
        "preface": "",
        "paragraphs": [
            "须江壮哉县，谁遣莽成墟。",
            "旧观嗟难复，罢民苦未纾。",
            "手摩应切切，鞭算盍徐徐。",
            "頼有贤邦伯，当令子志摅。"
        ],
        "notes": "",
        "id": "9f02b779e84f29a1cc3c09aff0e7f1a6"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "送曹晋伯令尹之官  其二",
        "preface": "",
        "paragraphs": [
            "此邑吾邻境，尝闻叹恨深。",
            "有田尽增税，无楮可为衾。",
            "愿布中和政，毋怀忿疾心。",
            "归田当有日，好听宓生琴。"
        ],
        "notes": "",
        "id": "f7b966cdc891d427850f5570917fbd2d"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "端午贴子词 皇帝阁六首 其一",
        "preface": "",
        "paragraphs": [
            "庚午仍重午，离明正继明。",
            "炎图千万岁，从此愈光亨。"
        ],
        "notes": "",
        "id": "51a6c59a5d6dd208a24f4213c5ddac62"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "端午贴子词 皇帝阁六首 其二",
        "preface": "",
        "paragraphs": [
            "玉帛交邻后，清阴满塞榆。",
            "苞桑存至戒，犹佩辟兵符。"
        ],
        "notes": "",
        "id": "e003ea933a121e7b738897e32e4cfb8e"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "端午贴子词 皇帝阁六首 其三",
        "preface": "",
        "paragraphs": [
            "有意苏民瘼，无心玩物华。",
            "祗求三岁艾，休进五时花。"
        ],
        "notes": "",
        "id": "9ea3e2bef9cbe6acabe6e77945cad66d"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "端午贴子词 皇帝阁六首 其四",
        "preface": "",
        "paragraphs": [
            "当宁求贤轸虑长，每因佳节忆沉湘。",
            "不须五色纫成线，自有忠言补舜裳。"
        ],
        "notes": "",
        "id": "ba3ccaa46dd65ca33fa9f8db03355e35"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "端午贴子词 皇帝阁六首 其五",
        "preface": "",
        "paragraphs": [
            "延英昼永汗沾衣，正是君王访问时。",
            "应笑开元恣骄乐，粉团争射学儿嬉。"
        ],
        "notes": "",
        "id": "ca54ef56e85ce9c34d7886e1f163b41b"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "端午贴子词 皇帝阁六首 其六",
        "preface": "",
        "paragraphs": [
            "圣心日日望丰年，清晓𬬻熏彻九天。",
            "二麦登场蚕著茧，平畴新绿又连阡。"
        ],
        "notes": "",
        "id": "c828845604213f6b4cb33dc837cdf650"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "端午贴子词 皇后阁五首 其一",
        "preface": "",
        "paragraphs": [
            "仙木浮琼醴，香菰簇宝槃。",
            "汉宫三十六，争奉圣人欢。"
        ],
        "notes": "",
        "id": "63fed18fa1e675eef1b2be704be20ec8"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "端午贴子词 皇后阁五首 其二",
        "preface": "",
        "paragraphs": [
            "槐影绿成围，腰舆茧馆归。",
            "我躬惟服澣，先织衮龙衣。"
        ],
        "notes": "",
        "id": "7474ad0fff2dfd9ed8667f8978ca5c82"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "端午贴子词 皇后阁五首 其三",
        "preface": "",
        "paragraphs": [
            "披香殿里绣筵开，九节菖蒲七宝杯。",
            "应念臣劳如卷耳，欲将厚意酌金罍。"
        ],
        "notes": "",
        "id": "846658521d98b3f52bd00d0b9a99296b"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "端午贴子词 皇后阁五首 其四",
        "preface": "",
        "paragraphs": [
            "爱民一念彻渊泉，内府时时出禁钱。",
            "只此自添无量寿，何须彩索颂长年。"
        ],
        "notes": "",
        "id": "dca1f3d102df5fb402aecb66c8165861"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "端午贴子词 皇后阁五首 其五",
        "preface": "",
        "paragraphs": [
            "珠箔轻明暑气微，静披图史监前徽。",
            "堪嗤唐室耽游燕，谩借裙襦作妓衣。"
        ],
        "notes": "",
        "id": "938c6982283b71bd33b98eacd654ad2f"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "端午贴子词 皇太子宫五首 其一",
        "preface": "",
        "paragraphs": [
            "彩索金为缕，香粳玉作团。",
            "从今逢午节，岁岁奉亲欢。"
        ],
        "notes": "",
        "id": "87d4d0e6652f0b80168ea98797c0302c"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "端午贴子词 皇太子宫五首 其二",
        "preface": "",
        "paragraphs": [
            "银榜青宫里，天风五月秋。",
            "应怜耦耕者，曝背向农畴。"
        ],
        "notes": "",
        "id": "e9c9ce56decac1c709a88e583456064d"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "端午贴子词 皇太子宫五首 其三",
        "preface": "",
        "paragraphs": [
            "午漏迟迟滴玉壶，清阴羃羃布庭除。",
            "只将底事销长日，大学中庸两卷书。"
        ],
        "notes": "",
        "id": "2e5ef1289268fd52bc38b7cbc46b82f8"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "端午贴子词 皇太子宫五首 其四",
        "preface": "",
        "paragraphs": [
            "居仁堂上薰风满，闲把骚章子细看。",
            "令节岂徒供黍楝，巧言端欲戒椒兰。"
        ],
        "notes": "",
        "id": "a2f37f92779bd71ea2615b1dae57fe44"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "端午贴子词 皇太子宫五首 其五",
        "preface": "",
        "paragraphs": [
            "焜煌八字彩毫书，铁画银钩照坐隅。",
            "心正自能祛百厉，辟邪安用道家符。"
        ],
        "notes": "",
        "id": "173f10502dc811bead640dd8d3b313f2"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "皇后阁春贴子词五首  其一",
        "preface": "",
        "paragraphs": [
            "宝扇彩云开，宫粧衬玉梅。",
            "共持千岁柏，争献万年杯。"
        ],
        "notes": "",
        "id": "1dc71bdaab50c0a03a3da2e10a25a6ef"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "皇后阁春贴子词五首  其二",
        "preface": "",
        "paragraphs": [
            "宝字泥金帖，工夫剪刻纯。",
            "四时俱百顺，可但庆宜春。"
        ],
        "notes": "",
        "id": "44a5ca5e07016e06e7a42a03e0546768"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "皇后阁春贴子词五首  其三",
        "preface": "",
        "paragraphs": [
            "晓来宽大诏初颁，物物咸沾雨露恩。",
            "共仰生成归帝力，谁知辅佐属坤元。"
        ],
        "notes": "",
        "id": "7a327645639fd7bd6093d5b966c912f7"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "皇后阁春贴子词五首  其四",
        "preface": "",
        "paragraphs": [
            "笙歌北院连南院，景物新年胜旧年。",
            "梅柳也知天意好，十分粧点鬭春妍。"
        ],
        "notes": "",
        "id": "fa34e1c0a0d55e0b9e263a40ed82a76c"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "皇后阁春贴子词五首  其五",
        "preface": "",
        "paragraphs": [
            "御沼春融冰半澌，偶观流荇已参差。",
            "因时有感关雎咏，寤寐难忘窈窕思。"
        ],
        "notes": "",
        "id": "eedf8587ff7f4d774a81a290ede2763c"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "皇后阁端午贴子词五首  其一",
        "preface": "",
        "paragraphs": [
            "翠浪两岐麦，冰丝八茧蚕。",
            "今年收倍好，歌颂满周南。"
        ],
        "notes": "",
        "id": "bd4b49a2f23be18001bcf4d0398ab28e"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "皇后阁端午贴子词五首  其二",
        "preface": "",
        "paragraphs": [
            "日永坤宁殿，时将万卷看。",
            "从容聊洒翰，宝扇舞龙鸾。"
        ],
        "notes": "",
        "id": "6556357510702bc340f27224ce12ca5a"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "皇后阁端午贴子词五首  其三",
        "preface": "",
        "paragraphs": [
            "红榴紫槿映池台，玳席还当水殿开。",
            "借问天颜何大喜，皇储亲奉万年杯。"
        ],
        "notes": "",
        "id": "81962f5a472573bb581a5938793f4ad2"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "皇后阁端午贴子词五首  其四",
        "preface": "",
        "paragraphs": [
            "水晶帘卷午风轻，万壑清寒凌室冰。",
            "闲奏薰弦思解愠，肯教人世独炎蒸。"
        ],
        "notes": "",
        "id": "c0f49a1a5ac16013856a5c630e7649c5"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "皇后阁端午贴子词五首  其五",
        "preface": "",
        "paragraphs": [
            "才过端辰又诞辰，天家风物镇长新。",
            "六宫竞献长生缕，一缕应期一万春。"
        ],
        "notes": "",
        "id": "cd2acd124e4cbb3e31683aeb08012540"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "春贴子 皇帝阁六首 其一",
        "preface": "",
        "paragraphs": [
            "嘉定无疆历，才开第五春。",
            "金穰端有兆，太岁恰居申。"
        ],
        "notes": "",
        "id": "d68b8772e15c376bf93335241ee7c1e6"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "春贴子 皇帝阁六首 其二",
        "preface": "",
        "paragraphs": [
            "新岁朝元使，龙荒万里来。",
            "至仁天广大，朔漠亦春台。"
        ],
        "notes": "",
        "id": "0891e8fd71799e7077239d752d9c5c8f"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "春贴子 皇帝阁六首 其三",
        "preface": "",
        "paragraphs": [
            "雉扇开金殿，云韶奏紫庭。",
            "天颜知有喜，班首是前星。"
        ],
        "notes": "",
        "id": "9d76202e6ce94c6d713bc44bcd99edfb"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "春贴子 皇帝阁六首 其四",
        "preface": "",
        "paragraphs": [
            "万宇新歌大有年，又看瑞雪粲琼田。",
            "太平和气随春转，斗米从今三四钱。"
        ],
        "notes": "",
        "id": "d7f92ed9c8d568f98cda2331ce3adf09"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "春贴子 皇帝阁六首 其五",
        "preface": "",
        "paragraphs": [
            "东风昨夜入帘帷，便觉深宫漏影迟。",
            "一曲凉州花尽放，不须先作报春诗。"
        ],
        "notes": "",
        "id": "e1711e49786f04459d1569acce4a8313"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "春贴子 皇帝阁六首 其六",
        "preface": "",
        "paragraphs": [
            "阳进阴消属此时，凝旒南面盍深思。",
            "微臣自愧无规谏，愿献元朝学士诗。"
        ],
        "notes": "",
        "id": "a840a6e81a474ce072673b3587eed2fa"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "春贴子 皇后阁五首 其一",
        "preface": "",
        "paragraphs": [
            "宝胜千春字，琼樽九酝香。",
            "六宫齐上寿，地久配天长。"
        ],
        "notes": "",
        "id": "dcc4983c806ec6c9c297e7b27e41dac5"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "春贴子 皇后阁五首 其二",
        "preface": "",
        "paragraphs": [
            "金屋春容早，铜楼晓色分。",
            "奉觞天一笑，圣子似周文。"
        ],
        "notes": "",
        "id": "4a32932612c86e92bde0268469c05cf3"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "春贴子 皇后阁五首 其三",
        "preface": "",
        "paragraphs": [
            "柳眼窥春煖欲眠，梅粧点雪鬭新妍。",
            "一年好处如今是，远滕清明寒食天。"
        ],
        "notes": "",
        "id": "0dec7be3c730cd17eacf0aef8c05dc24"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "春贴子 皇后阁五首 其四",
        "preface": "",
        "paragraphs": [
            "谁赞东皇转化钧，宫中尧舜亦深仁。",
            "祗将一点阳和意，散作乾坤浩荡春。"
        ],
        "notes": "",
        "id": "8e57b12d51c078e206fc3f3b7edfd4aa"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "春贴子 皇后阁五首 其五",
        "preface": "",
        "paragraphs": [
            "烟花万匝绕坤宁，独把牙签手不停。",
            "为要八荒皆寿域，彩毫亲跋度人经。"
        ],
        "notes": "",
        "id": "803cdea681827d4b3dc3ee3c883caef1"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "春贴子 东宫五首 其一",
        "preface": "",
        "paragraphs": [
            "薄薄觚棱雪，融融甲观风。",
            "晴光挟和气，先到少阳宫。"
        ],
        "notes": "",
        "id": "d3ff470f1e2ed62e8a45a29faa8d6748"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "春贴子 东宫五首 其二",
        "preface": "",
        "paragraphs": [
            "灯市千门月，花时万井春。",
            "朝来资善议，犹自问穷民。"
        ],
        "notes": "",
        "id": "3382acbc3f39ff5a9e8e9d4c68e1eafc"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "春贴子 东宫五首 其三",
        "preface": "",
        "paragraphs": [
            "画堂金榜揭居仁，万物知关念虑深。",
            "一点阳和从震出，助成天地发生心。"
        ],
        "notes": "",
        "id": "a7b12b0aefaf03d42a8fa155097fbf43"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "春贴子 东宫五首 其四",
        "preface": "",
        "paragraphs": [
            "鹤驾通宵入问安，龙墀清晚押朝班。",
            "天颜喜见重轮月，春色先回万岁山。"
        ],
        "notes": "",
        "id": "29e8f5f5edc39ac30e511547573386e8"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "春贴子 东宫五首 其五",
        "preface": "",
        "paragraphs": [
            "济济儒冠萃讲庭，韦编竟日共研精。",
            "还将泰象参人事，要使群阳更汇征。"
        ],
        "notes": "",
        "id": "9dfa17190802479e6fd7f3c4027577bb"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "皇后阁端午贴子词五首  其一",
        "preface": "",
        "paragraphs": [
            "梦月佳辰近，端阳令节新。",
            "何须缠彩缕，金母自千春。"
        ],
        "notes": "",
        "id": "f85646bc659f0049b1f38a4abb3db169"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "皇后阁端午贴子词五首  其二",
        "preface": "",
        "paragraphs": [
            "艾虎垂朱户，槐龙舞玉墀。",
            "昼长无一事，祗诵二南诗。"
        ],
        "notes": "",
        "id": "7293f1639934e79908eb8f526ce814de"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "皇后阁端午贴子词五首  其三",
        "preface": "",
        "paragraphs": [
            "三盆茧已缲冰缕，五色丝新织海鲛。",
            "不但彩缯华节物，要成龙衮待亲郊。"
        ],
        "notes": "",
        "id": "3b7a13b43025315671d97a0dc0c8f6d0"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "皇后阁端午贴子词五首  其四",
        "preface": "",
        "paragraphs": [
            "晓来金殿沐兰汤，因感骚人兴寄长。",
            "重劝君王勤采善，由来香草比忠良。"
        ],
        "notes": "",
        "id": "8736df39f0c81f34c263416bf85ae602"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "皇后阁端午贴子词五首  其五",
        "preface": "",
        "paragraphs": [
            "玄武门前罗百戏，昆明池上鬭千艘。",
            "圣人不事游观乐，翻笑前朝侈燕敖。"
        ],
        "notes": "",
        "id": "50354751540897336792932be29955c7"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "嘉定六年皇后阁春贴子词五首  其一",
        "preface": "",
        "paragraphs": [
            "圣德天同大，熙然万物春。",
            "谁知□载厚，发育辅深仁。"
        ],
        "notes": "",
        "id": "aaa2b4038afd733a5304a574b35d95ce"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "嘉定六年皇后阁春贴子词五首  其二",
        "preface": "",
        "paragraphs": [
            "内殿称觞早，仙班拥翠翘。",
            "春来多乐事，人日是明朝。"
        ],
        "notes": "",
        "id": "8e9a1ac09404428e1ef7329f51be3f90"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "嘉定六年皇后阁春贴子词五首  其三",
        "preface": "",
        "paragraphs": [
            "翠辇回从五福宫，管弦声里万花红。",
            "熙熙和气皇州满，都在乾坤橐籥中。"
        ],
        "notes": "",
        "id": "5bb4583227fefa993babae498344ee38"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "嘉定六年皇后阁春贴子词五首  其四",
        "preface": "",
        "paragraphs": [
            "玉梭织就衮龙衣，已奉君王泰畤祠。",
            "准拟腰舆临茧馆，清明前后浴蚕时。"
        ],
        "notes": "",
        "id": "30848f29b3aed34f3190634fb140ff1d"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "嘉定六年皇后阁春贴子词五首  其五",
        "preface": "",
        "paragraphs": [
            "一夜东风到集芳，满园红紫已低昂。",
            "寻花问柳非吾事，燕坐坤宁春昼长。"
        ],
        "notes": "",
        "id": "829c8fa269b58ea6f16da5591f3c3766"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "皇后阁端午贴子词五首  其一",
        "preface": "",
        "paragraphs": [
            "玉佩响琼楼，天风五月秋。",
            "人间正炎热，犹轸圣情忧。"
        ],
        "notes": "",
        "id": "bf33903f4cb59368aaae54049e2f5957"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "皇后阁端午贴子词五首  其二",
        "preface": "",
        "paragraphs": [
            "读罢怀沙赋，重哦卷耳篇。",
            "殷勤劝明主，属意在求贤。"
        ],
        "notes": "",
        "id": "97a7d5c60f6036e24c8e504ecf7f0d54"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "皇后阁端午贴子词五首  其三",
        "preface": "",
        "paragraphs": [
            "记得当年梦月符，浴兰节后恰旬余。",
            "欲知天锡无疆寿，认取仙蜍颔下书。"
        ],
        "notes": "",
        "id": "e68d46aaa47aa41874fd75352d6cf864"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "皇后阁端午贴子词五首  其四",
        "preface": "",
        "paragraphs": [
            "贝叶新传宝藏经，圣心端为福群生。",
            "从今物自无疵疠，安用桐君纪药名。"
        ],
        "notes": "",
        "id": "5efc700930413347a45e00a8748e9182"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "皇后阁端午贴子词五首  其五",
        "preface": "",
        "paragraphs": [
            "瑶池十丈藕花香，清赏尤便水殿凉。",
            "闻说内家多乐事，前星亲自捧霞觞。"
        ],
        "notes": "",
        "id": "a62e3bccaa1f585a07a7d607330429bd"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "金国贺正旦使人到阙紫宸殿宴致语口号  其一",
        "preface": "",
        "paragraphs": [
            "榆关玉塞静无尘，嘉定如今第四春。",
            "两国交驰通好使，八荒同作太平人。",
            "翠鼍鼓奏娱嘉客，白兽樽浮赏谏臣。",
            "圣历从兹天共远，年年玉帛会枫宸。"
        ],
        "notes": "",
        "id": "7502af48173c7d0271b2829942c10b42"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "金国贺正旦使人到阙紫宸殿宴致语口号  其二",
        "preface": "",
        "paragraphs": [
            "六龙扶辇下云间，紫殿风微响佩环。",
            "朔漠远驰邻国信，前星亲押外朝班。",
            "九宾重译瞻宸极，万岁三声绕寿山。",
            "大史预占年大有，更添喜色上天颜。"
        ],
        "notes": "",
        "id": "4beb5d8b31ba566c3715f47dfd66599c"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "瑞庆节集英殿宴致语口号",
        "preface": "",
        "paragraphs": [
            "皇家卜世过周唐，天启真人应运翔。",
            "抱日预占恭邸梦，飞龙曾报皖山祥。",
            "翠云影外来金母，红𩅗香中拥玉皇。",
            "乐府贱工无以祝，愿将金鉴代珠囊。"
        ],
        "notes": "",
        "id": "91e11c1993e19438a8cd6d577d73e960"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "金国报登位使人到阙集英殿宴致语口号",
        "preface": "",
        "paragraphs": [
            "时平朝野寂无哗，南北欢盟共一家。",
            "不遣纤尘惊塞上，要将和气匝天涯。",
            "星驰琛币来邻境，云拥衣冠会正衙。",
            "圣泽汪洋天广大，侍臣何惜醉流霞。"
        ],
        "notes": "",
        "id": "c7124e5c6015766e8a62a53a6e3b86b0"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "挽竹斋  其一",
        "preface": "",
        "paragraphs": [
            "忆昔抠衣造竹斋，竹声琴韵两相谐。",
            "重来琴锁红尘满，寒雨萧萧滴藓苔。"
        ],
        "notes": "",
        "id": "10ce2827b08656b28d24edc07573f803"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "挽竹斋  其二",
        "preface": "",
        "paragraphs": [
            "无奈斯文坠不兴，茕茕吾党又凋零。",
            "白云寒锁洪崖顶，一度翘瞻一怆情。"
        ],
        "notes": "",
        "id": "7f60e0dd0f6d1a11ee41960dd9b6c298"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "登南岳上封寺",
        "preface": "",
        "paragraphs": [
            "好风一夜扫阴霖，涌出群山紫翠深。",
            "眼界豁然因有觉，六尘空后见真心。"
        ],
        "notes": "",
        "id": "4726beb82f991bcf93f5d3f2a95725d1"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "使都梁次韵",
        "preface": "",
        "paragraphs": [
            "第一山前路半芜，凭栏小立撚吟须。",
            "云横紫塞无来鴈，冰断黄流不渡狐。",
            "此日都梁聊共醉，向来夷甫可长吁。",
            "淮山那管人间事，依旧青青出画图。"
        ],
        "notes": "",
        "id": "7af4e23cde6d300dfd3be9357f806bac"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "赠陈子长",
        "preface": "",
        "paragraphs": [
            "粉省郎官出把麾，故人何以赠箴规。",
            "孔门仁恕真心法，汉吏循良乃吏师。",
            "听讼莫嫌刀似笔，爱民终见□成碑。",
            "玉麟夜语如相问，为说如今两鬓丝。"
        ],
        "notes": "",
        "id": "aedcd9a10d1f20f0a209404eb2c79581"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "题南岳",
        "preface": "",
        "paragraphs": [
            "百年五岳隔华戎，屏蔽皇家独祝融。",
            "賸喜岳灵今有伴，岱宗今入版图中。"
        ],
        "notes": "",
        "id": "00fdbb5042497e6659230bdb2063c9a0"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "跋蔡节斋为题张生所画文公像",
        "preface": "",
        "paragraphs": [
            "张生父子称紫阳，于容人物非寻常。",
            "能传遗像数百本，粹然千载存无忘。",
            "言学工夫日星皎，无言气象真难晓。",
            "后学深明未发时，始信张生功不少。"
        ],
        "notes": "",
        "id": "12174083ca65bcad04677e2d62debaf1"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "卫生歌",
        "preface": "",
        "paragraphs": [
            "天地之间人为贵，头象天兮足象地。",
            "父母遗体宜宝之，箕畴五福寿为最。",
            "卫生切要知三戒，大怒大欲并大醉。",
            "三者若还有一焉，须防损失真元气。",
            "欲求长生先戒性，火不出兮神自定。",
            "木还去火不成灰，人能戒性还延命。",
            "贪欲无穷忘却精，用心不已走元神。",
            "劳形散尽中和气，更仗何能保此身。",
            "心若太费费则竭，形若太劳劳则歇。",
            "神若太伤伤则虚，气若太损损则绝。",
            "世人欲识卫生道，喜乐有常瞋怒少。",
            "心诚意正思虑除，顺理修身去烦恼。",
            "春嘘明目夏呵心，秋呬冬吹肺肾宁。",
            "四季长呼脾化食，三焦嘻却热难停。",
            "发宜多梳气宜炼，齿宜数叩津宜咽。",
            "子欲不死修昆仑，双手揩摩常在面。",
            "春月少酸宜食甘，冬月宜苦不宜咸。",
            "夏要增辛聊减苦，秋辛可省但加酸。",
            "季月少咸甘略戒，自然五脏保平安。",
            "若能全减身康健，滋味偏多无病难。",
            "春寒莫放绵衣薄，夏月汗多须换著。",
            "秋冬衣冷渐加添，莫待病生才服药。",
            "惟有夏月难调理，内有伏阴忌冰水。",
            "瓜桃生冷宜少餐，免至秋来成疟痢。",
            "心旺肾衰切宜记，君子之人守斋戒。",
            "常令充实勿空虚，日食须当去油腻。",
            "太饱伤神饥伤胃，太渴伤血多伤气。",
            "饥餐渴饮莫太过，免致膨脝损心肺。",
            "醉后强饮饱强食，未有此身不生疾。",
            "人资饮食以养生，去其甚者将安适。",
            "食后徐行百步多，手摩脐腹食消磨。",
            "夜半灵根濯清水，丹田浊气切须呵。",
            "饮酒可以陶情性，大饮过多防有病。",
            "肺为华盖倘受伤，咳嗽劳神能损命。",
            "慎勿将盐去点茶，分明引贼入其家。",
            "下焦虚冷令人瘦，伤肾伤脾防病加。",
            "坐卧切防风入脑，脑内入风人不寿。",
            "更兼醉饱卧风中，风才一入成灾咎。",
            "雁有序兮犬有义，黑鲤朝北知臣礼。",
            "人无礼义反食之，天地神明俱不喜。",
            "养体须当节五辛，五辛不节养伤身。",
            "莫教引动虚阳发，精竭容枯疾病萦。",
            "不问在家并在外，若遇迅雷风雨至。",
            "急须端肃敬天威，静室收心须少避。",
            "恩爱牵缠不自由，利名萦绊几时休。",
            "放宽些子自家福，免致中年早白头。",
            "顶天立地非容易，饱食暖衣宁不愧。",
            "思量无以报洪恩，晨夕焚香谢天地。",
            "身安寿永是如何，胸次平夷积善多。",
            "惜命惜身兼惜气，请君熟玩卫生歌。"
        ],
        "notes": "",
        "id": "8baf8d908792adfa11e743bedddf0ae0"
    },
    {
        "author": "真德秀",
        "dynasty": "宋",
        "type": "诗",
        "rhythmic": "",
        "title": "游上天竺",
        "preface": "",
        "paragraphs": [
            "事事不可了，还须入此山。",
            "遥寻黄叶路，迥出白云间。",
            "瀹茗止烦渴，谈空得笑闲。",
            "飘飘有余兴，归去掩柴关。"
        ],
        "notes": "",
        "id": "4661c48e1f5a4a963f56e156dcb04274"
    }
]