[
    {
        "author": "王绹",
        "dynasty": "宋",
        "type": "诗",
        "rhythmic": "",
        "title": "建炎丞相成国吕忠穆公退老堂  其一",
        "preface": "",
        "paragraphs": [
            "尚父风猷袭后昆，复生贤相绍高门。",
            "白麻恳避公孤贵，黄阁屡辞机务繁。",
            "再入经纶劳鼎铉，乍从觞咏乐山樊。",
            "功名终始追前哲，美播青编望益尊。"
        ],
        "notes": "",
        "id": "e57fe5766660b7c9aa3854adc573c726"
    },
    {
        "author": "王绹",
        "dynasty": "宋",
        "type": "诗",
        "rhythmic": "",
        "title": "建炎丞相成国吕忠穆公退老堂  其二",
        "preface": "",
        "paragraphs": [
            "巨力曾扶国步安，功成犹未鬓毛斑。",
            "天心正佑宋无极，人意讵容公久闲。",
            "裴令纵能娱绿野，谢公可是老东山。",
            "何当鼓櫂轻千里，款奉清谈宴俎闲。"
        ],
        "notes": "",
        "id": "5ac032d6c8f783d7ccc59694c3a26abc"
    },
    {
        "author": "王绹",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "我欲挂冠去，君当衣锦还。"
        ],
        "notes": "",
        "id": "30128879993eb717d01fd9525fbb79e4"
    }
]