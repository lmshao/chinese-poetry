[
    {
        "author": "李俦",
        "dynasty": "宋",
        "type": "诗",
        "rhythmic": "",
        "title": "张叔夜挽诗二首  其一",
        "preface": "",
        "paragraphs": [
            "声名凛凛动寰区，忠义存心老不渝。",
            "奋不顾生惟尽节，虞无遗策悉嘉谟。",
            "独提南服三千旅，首冒重围万死涂。",
            "时事已更身已逝，惟将阴德付鹓雏。"
        ],
        "notes": "",
        "id": "003551eaab280d64fb75e05ef4179056"
    },
    {
        "author": "李俦",
        "dynasty": "宋",
        "type": "诗",
        "rhythmic": "",
        "title": "张叔夜挽诗二首  其二",
        "preface": "",
        "paragraphs": [
            "命世文章伯，鸿枢柱石臣。",
            "殒身因卫社，嗣德岂无人。",
            "丹旐西原路，輀车万里春。",
            "一门蒙待遇，徒有泪沾巾。"
        ],
        "notes": "",
        "id": "1c3a4dd4de835ced83f1b71596daf4fd"
    }
]