[
    {
        "author": "赵汝淳",
        "dynasty": "宋",
        "type": "诗",
        "rhythmic": "",
        "title": "读夷坚志",
        "preface": "",
        "paragraphs": [
            "千古丘明法度书，豕啼蛇鬭未为诬。",
            "后来更有无穷事，付与兰台鬼董狐。"
        ],
        "notes": "",
        "id": "087c35636ab239df8bd0ac4eb3526dca"
    },
    {
        "author": "赵汝淳",
        "dynasty": "宋",
        "type": "诗",
        "rhythmic": "",
        "title": "灵岩",
        "preface": "",
        "paragraphs": [
            "古寺疎钟隔断烟，馆娃宫殿草芊芊。",
            "多情却有松萝月，只与当时一样圆。"
        ],
        "notes": "",
        "id": "0ee38269f8a3283b8155c5f063d913bf"
    },
    {
        "author": "赵汝淳",
        "dynasty": "宋",
        "type": "诗",
        "rhythmic": "",
        "title": "芳草复芳草",
        "preface": "",
        "paragraphs": [
            "芳草复芳草，有人孤倚楼。",
            "明月复明月，何处照离洲。",
            "相见渺无期，此恨讵相知。",
            "日暮天寒吹属玉，蛮江豆蔻重重绿。"
        ],
        "notes": "",
        "id": "62c722eb7ab5a5ca1ece2ec9c76a31e8"
    },
    {
        "author": "赵汝淳",
        "dynasty": "宋",
        "type": "诗",
        "rhythmic": "",
        "title": "舟行",
        "preface": "",
        "paragraphs": [
            "归帆东泊胥门下，夜半菱歌起白苹。",
            "今日平湖皆小艇，不知谁是唱歌人。"
        ],
        "notes": "",
        "id": "15cc721069be8c587b1390bef769f013"
    },
    {
        "author": "赵汝淳",
        "dynasty": "宋",
        "type": "诗",
        "rhythmic": "",
        "title": "桃源行",
        "preface": "",
        "paragraphs": [
            "武陵溪上栽桃花，儿童笑语成生涯。",
            "当初避地不知远，渔郎惊问疑仙家。",
            "年深忘却来时路，流水春风等闲度。",
            "龙翔鹿走自兴亡，不到花开花落处。",
            "江边雨暗蛮蓑湿，父老欲留留不得。",
            "隔林鸡犬渐萧然，啼鸟一声溪水碧。"
        ],
        "notes": "",
        "id": "14226c076eade80ff3acd6a7e4bc6c95"
    },
    {
        "author": "赵汝淳",
        "dynasty": "宋",
        "type": "诗",
        "rhythmic": "",
        "title": "玉树谣",
        "preface": "",
        "paragraphs": [
            "临春阁下花蒙茸，雕阑玉树沉香风。",
            "君玉酣醉眠未起，满床明月鲛绡红。",
            "罗襦学士文章女，碧叶黄鹂呈好语。",
            "可怜日暮秋雨来，惊散一庭金翠羽。",
            "朱门流水自徘徊，井桐花落无人知。",
            "江南梦断鴈不飞，空城夜夜乌鸦啼。"
        ],
        "notes": "",
        "id": "8e14cc97dbb0da0c1ed3c4e71553bfdd"
    },
    {
        "author": "赵汝淳",
        "dynasty": "宋",
        "type": "诗",
        "rhythmic": "",
        "title": "燕",
        "preface": "",
        "paragraphs": [
            "衔得芹泥入画帘，江南门巷柳花天。",
            "分明社燕催春老，错向东风恨杜鹃。"
        ],
        "notes": "",
        "id": "b474e46ce9bda2d1425b83629f500e1b"
    },
    {
        "author": "赵汝淳",
        "dynasty": "宋",
        "type": "诗",
        "rhythmic": "",
        "title": "浩歌行",
        "preface": "",
        "paragraphs": [
            "堂堂楚汉多蛮触，天下今经几秦鹿。",
            "向非孔壁断遗编，安得西湖芳草绿。",
            "子规自失来时路，却唤青春早归去。",
            "山中刬地乱红来，不是东风扶杖处。",
            "浩歌起舞君莫猜，一樽幸遇桃花开。",
            "貂蝉珠履黄金钗，后五百年俱尘埃。",
            "宫袍仙人独不死，日日长江钓江水。",
            "飞乌走兔且莫忙，看我烟云生碧纸。"
        ],
        "notes": "",
        "id": "05c4a05cdb5f0687c323e1e6b712d554"
    },
    {
        "author": "赵汝淳",
        "dynasty": "宋",
        "type": "诗",
        "rhythmic": "",
        "title": "寿放翁  其一",
        "preface": "",
        "paragraphs": [
            "问讯山阴老放翁，年来心事与谁同。",
            "疎疎翠竹欹明月，落落黄花立晚风。",
            "鬓雪只缘诗送白，脸霞不是酒留红。",
            "君王莫下蒲轮召，万壑千岩正要公。"
        ],
        "notes": "",
        "id": "3a6a3b27047e4998fb60aaaa179a82ea"
    },
    {
        "author": "赵汝淳",
        "dynasty": "宋",
        "type": "诗",
        "rhythmic": "",
        "title": "寿放翁  其二",
        "preface": "",
        "paragraphs": [
            "此老胸中几岁寒，天教长伴白云闲。",
            "有时自弄玉如意，无事更添金博山。",
            "越女棹歌清浅处，巴童吹笛翠微间。",
            "何须重问神仙府，鸾鹤随风自往还。"
        ],
        "notes": "",
        "id": "9dc1a11bfef81e0065105b774dd997f7"
    }
]