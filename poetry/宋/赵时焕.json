[
    {
        "author": "赵时焕",
        "dynasty": "宋",
        "type": "诗",
        "rhythmic": "",
        "title": "疏山  其一",
        "preface": "",
        "paragraphs": [
            "两到临川愧罔功，只凭心事对苍穹。",
            "江乡又喜今年熟，一笑归田作好冬。"
        ],
        "notes": "",
        "id": "ed4bdabfc7cf6c5f9042978d606a7594"
    },
    {
        "author": "赵时焕",
        "dynasty": "宋",
        "type": "诗",
        "rhythmic": "",
        "title": "疏山  其二",
        "preface": "",
        "paragraphs": [
            "重访招提恰六年，松风萝月故依然。",
            "世间万事都休问，燕坐看山是好禅。"
        ],
        "notes": "",
        "id": "701953d6b9f6a1f59e7dc3375c617283"
    },
    {
        "author": "赵时焕",
        "dynasty": "宋",
        "type": "诗",
        "rhythmic": "",
        "title": "梅",
        "preface": "",
        "paragraphs": [
            "梅龙阅世今几春，皮毛剥破生苍鳞。",
            "通身苔藓云气湿，恰如初蜕离海滨。",
            "蜿蜒恍惚露半腹，花光补之难貌真。",
            "祇恐天上行雨去，呼吸风雷惊世人。"
        ],
        "notes": "",
        "id": "689b4bb9b0765241dee82196278850e0"
    },
    {
        "author": "赵时焕",
        "dynasty": "宋",
        "type": "诗",
        "rhythmic": "",
        "title": "九日山送客",
        "preface": "",
        "paragraphs": [
            "频来因送客，携酒访仙灵。",
            "归去成何事，重来媿此亭。",
            "天宽野水白，松润石崖青。",
            "倚杖思今古，寒鸥落远汀。"
        ],
        "notes": "",
        "id": "da9225a5d0783135b3210fa8b5be142c"
    }
]