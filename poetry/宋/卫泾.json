[
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "送盖少卿晞之赴太平州",
        "preface": "",
        "paragraphs": [
            "三釜果何乐，万锺岂云轻。",
            "当知昔贤士，及亲乃为荣。",
            "忆昨使东淮，循陔兰芳馨。",
            "维先司徒公，大篇宠其行。",
            "喜我谐禄养，劝之力身名。",
            "俛仰四十载，岁月何峥嵘。",
            "髯卿世济美，中外稔践更。",
            "勇退甫宴娱，起家俄诏征。",
            "秩真二千石，选授参陪京。",
            "时哉春阳中，光风助严程。",
            "歌廉盛襦袴，迎伋森旆旌。",
            "矧伊太夫人，九十颜如婴。",
            "朱轓从板舆，此乐谁能并。",
            "缅怀平生好，相友真弟兄。",
            "我今抱永慕，抚旧祇怆情。",
            "涂山古名邦，官府号太平。",
            "故秋适淫潦，所至多疲氓。",
            "政须事安集，未可施敲榜。",
            "长江戍水犀，形势足干城。",
            "时虽急规恢，不用邀功能。",
            "君年壮于我，宏图在南溟。",
            "报国岂忧晚，事亲宜竭诚。",
            "道院日余暇，北堂庆方增。",
            "戏彩供笑粲，捧觞寿期龄。",
            "孝立忠亦遂，俗美政易成。",
            "奏最亟归来，勿云厌承明。"
        ],
        "notes": "",
        "id": "f807d4d98f993039ce409bc36e6112cb"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "张德辉以诗见遗需酒因次韵解嘲",
        "preface": "",
        "paragraphs": [
            "廷评一石了狱事，谪仙一斗百篇诗。",
            "君才盘盘压今古，肯使英名夸昔时。",
            "浊醪妙理清有圣，此意岂复达士疑。",
            "我惭鼷腹怯鲸量，咄咄隠几成书痴。"
        ],
        "notes": "",
        "id": "5665a678ed925cf41d6e3679d1866dc7"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "舟行遇顺风",
        "preface": "",
        "paragraphs": [
            "画船昨日吴江西，风雨满江鼓棹迟。",
            "客帆过眼撇波去，坐看舟子相犹夷。",
            "今朝风忽发东北，纵帆如飞揭百尺。",
            "来者寸步不可前，停舻怅望求弗获。",
            "风从何来天何为，顺喜逆怨人自私。",
            "世间万事亦尔耳，乘除妙理君安知。"
        ],
        "notes": "",
        "id": "4ddfaeda7b7c262fad150e975ff9c881"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "呈张德辉",
        "preface": "",
        "paragraphs": [
            "韫椟君子藏，枉寻吾道曲。",
            "绝物忌太清，狥世未免俗。",
            "人言俗难医，我见清可濯。",
            "安得直上挽天河，一洗俗尘千万斛。"
        ],
        "notes": "",
        "id": "5f7c8aeab755f96a69d9facbc8075742"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "为杨仲起寿",
        "preface": "",
        "paragraphs": [
            "天台高压东南州，秀钟千古生公侯。",
            "君才槃槃第一流，学优颜闵卑由求。",
            "天意端为斯文忧，妙龄掉鞅从英游。",
            "笔力挽强回万牛，金玉精美价未酬。",
            "文章从古天地讐，演起大业难延留。",
            "腾骧万里须骐骝，行看大对悟凝旒。",
            "擢冠多士骑鳌头，归来双亲喜气浮，充闾佳瑞乐事修。",
            "烟霄衮衮殊未休，整顿乾坤摅壮猷。",
            "策勋稷契伊吕周，请公为酬白玉舟。",
            "他年名遂高千秋，却揖刘阮寻浮邱。"
        ],
        "notes": "",
        "id": "d728dfe32f5439f91dd1f535e9ad6af1"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "上亲庭寿",
        "preface": "",
        "paragraphs": [
            "中兴申甫来高崧，卜人吉梦占维熊。",
            "生贤应有造化工，吾家积善庆所钟。",
            "公跨鸾驭从蓬宫，襟怀廓落凌秋空。",
            "居乡惠爱先困穷，谭笑万户生春融。",
            "在官履行洁且忠，此心须信天可通。",
            "福善有道非滥蒙，岁寒乃知柏与松。",
            "从今风虎依云龙，扶摇万里乘长风。",
            "结知丹扆恩厖鸿，金貂赤舄华吾宗。",
            "尊荣安寿仁之功，从教绿鬓宜方瞳。",
            "义方垂教惭倥侗，青毡欲使扬祖风。",
            "勉策驽驾追逸踪，它年乐事来迎逢。",
            "燕山嘉誉难独隆，宴堂清晓祥云浓，槐庭昼永阴重重。",
            "千岁风月谁与同，敬祝王母偕僊翁。"
        ],
        "notes": "",
        "id": "2b9585deb25f010eed44e91caeaf9f97"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "元日到湖上",
        "preface": "",
        "paragraphs": [
            "勋业须年少，栖迟祇自怜。",
            "若为车阨首，未试翼垂天。",
            "拭目看新历，伤心惜去年。",
            "湖山一舒啸，春信满梅边。"
        ],
        "notes": "",
        "id": "9620d3c5fafb1dd4ed7dda6297772a7b"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "次德茂沌中韵",
        "preface": "",
        "paragraphs": [
            "沌路随江转，疎篱匝岸斜。",
            "寄身千万里，慰眼两三家。",
            "老矣思为圃，归欤学种瓜。",
            "遥知荷锄倦，一酌散腰麻。"
        ],
        "notes": "",
        "id": "da0953db7271d1be42d7906697efd6a2"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "挽高宗皇帝章四首  其一",
        "preface": "",
        "paragraphs": [
            "大业高千古，斯文炳六经。",
            "无刑深帝泽，不战寿生灵。",
            "神圣非殂落，乾坤有晦冥。",
            "难名是天德，刻画谩丹青。"
        ],
        "notes": "",
        "id": "9d1cf3502114da1834d250cafb8d0c67"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "挽高宗皇帝章四首  其二",
        "preface": "",
        "paragraphs": [
            "致治勤三纪，怡神寿九龄。",
            "玉巵传汉殿，宝册焕尧庭。",
            "庆事方频举，哀歌讵忍听。",
            "万邦惟戴舜，亿载奉慈宁。"
        ],
        "notes": "",
        "id": "9b8fe04a8de2fc4a2491c36fa7ffe35e"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "挽高宗皇帝章四首  其三",
        "preface": "",
        "paragraphs": [
            "历数千龄在，讴歌四海归。",
            "地雄元帅府，天授上皇衣。",
            "洗甲乾坤净，投戈日月挥。",
            "成功有如此，今古独巍巍。"
        ],
        "notes": "",
        "id": "0125f8e44ee1b729f87a19dc40958de1"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "挽高宗皇帝章四首  其四",
        "preface": "",
        "paragraphs": [
            "江右龙飞后，临安日晕时。",
            "煌煌周礼乐，肃肃汉威仪。",
            "鱼水君臣会，耕桑父子嬉。",
            "谁欤老文学，重述中兴碑。"
        ],
        "notes": "",
        "id": "352ee130aba9e99b979a32d354353472"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "悼外姑安康郡太夫人章氏  其一",
        "preface": "",
        "paragraphs": [
            "有美夫人德，家齐周召来。",
            "义襟赒梓里，孝养备兰陔。",
            "爵视三槐贵，年登九袠开。",
            "追荣知未艾，卿月近公台。"
        ],
        "notes": "",
        "id": "5a5f6cedfc628658ee5570001540c368"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "悼外姑安康郡太夫人章氏  其二",
        "preface": "",
        "paragraphs": [
            "鸡犬相闻地，湖山百里间。",
            "自怜同子姓，无复恃慈颜。",
            "薤露声徒切，灵輀去不还。",
            "拟为临穴恸，哀泪已潸潸。"
        ],
        "notes": "",
        "id": "1dc0031bb45c84253cc9ddce754d739d"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "悼倪尚书  其一",
        "preface": "",
        "paragraphs": [
            "历事三朝久，清居一世尊。",
            "心惟在王室，手不炙权门。",
            "横浦流风好，香山逸兴存。",
            "经纶未渠展，此意向谁论。"
        ],
        "notes": "",
        "id": "b17e3ee283e32f66c49fee9d1d3f31cf"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "悼倪尚书  其二",
        "preface": "",
        "paragraphs": [
            "旧草扬庭制，旋高曳履声。",
            "胸襟忠愤切，官职去留轻。",
            "定力鳌为动，浮言蜮自鸣。",
            "太玄从白首，性地转分明。"
        ],
        "notes": "",
        "id": "101fcbdfaaba6c5664df2f55e362e3cf"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "悼倪尚书  其三",
        "preface": "",
        "paragraphs": [
            "入馆论心旧，同朝托契长。",
            "鲈乡各归去，鸥水久相忘。",
            "正喜山中隠，俄传橘里藏。",
            "遗铭最奇绝，读罢泪淋浪。"
        ],
        "notes": "",
        "id": "5692d63982715f7a79b5ddf00d464852"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "长沙鹿鸣宴送诸进士",
        "preface": "",
        "paragraphs": [
            "楚材从古擅豪雄，况是长沙世著忠。",
            "鸣鹿三章新得句，抟鹏万里稳摩空。",
            "科名直寄文词表，事业相期气节中。",
            "畎亩平时忧国念，盍将长策沃宸衷。"
        ],
        "notes": "",
        "id": "272365adab1426d8e1ecd9926ca73a96"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "上皇太子寿  其一",
        "preface": "",
        "paragraphs": [
            "嘉辰鸡戟瑞烟高，苍震丕承九庙祧。",
            "潮驾天吴彰海润，气涵云汉毓金昭。",
            "分阴资善时稽古，辨色含元日侍朝。",
            "欲识斯心仁寿处，谟参圣父五兵销。"
        ],
        "notes": "",
        "id": "02bef24674ca4217859be20683a402b9"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "上皇太子寿  其二",
        "preface": "",
        "paragraphs": [
            "南极秋中夜有辉，经旬先与玉衡齐。",
            "祥开游震天方眷，德懋元良日自跻。",
            "风爽铜声谐户御，月明银镂湿宫题。",
            "遥知侍宴欢鱼藻，曾忝宾筵漫舞醯。"
        ],
        "notes": "",
        "id": "92777c842318e35f3105902961f1d3f7"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "为乐提刑寿二首  其一",
        "preface": "",
        "paragraphs": [
            "千里潇湘秋气清，使星高并寿星明。",
            "云槎端向银河上，仙桂真从璧月生。",
            "好善优优乐正子，腾光焰焰李长庚。",
            "会看初度称觞后，径驾锋车入帝城。"
        ],
        "notes": "",
        "id": "926e4e6f1010b1e7e5f60900a2a9d0ad"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "为乐提刑寿二首  其二",
        "preface": "",
        "paragraphs": [
            "绣衣持斧按蛮荆，三见门弧喜气盈。",
            "孟子能令棠粟发，不疑更使汉刑平。",
            "好将两手摩铜狄，长对三秋正玉衡。",
            "闻道中宵思贾傅，江湖未可老鳣鲸。"
        ],
        "notes": "",
        "id": "f97a9391012bd91b45768ad82cf8674c"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "为运使蔡国博寿二首  其一",
        "preface": "",
        "paragraphs": [
            "橘颗围僊饱紫芝，菊潭酿酒拍金巵。",
            "九秋沆砀成功日，六辔光华初度时。",
            "试问江湖劳漕挽，何如朝夕密论思。",
            "预知来岁生朝后，更著宫袍拜赤墀。"
        ],
        "notes": "",
        "id": "fe6eacbf457ece18867243ead6b1f3d6"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "为运使蔡国博寿二首  其二",
        "preface": "",
        "paragraphs": [
            "西山南浦气葱葱，夜拥长庚粲碧空。",
            "惠露昔沾江汉表，使星今照斗牛中。",
            "晚粳已喜霜前熟，宿麦应从雨后丰。",
            "十一州人还得饱，绣衣寿斚与民同。"
        ],
        "notes": "",
        "id": "968149361f8a3a1d0a301d3aea3a9ed2"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "古林邱",
        "preface": "",
        "paragraphs": [
            "支筇来访古林邱，转尽山腰俯碧流。",
            "峭壁千寻悬石磴，苍崖百尺护龙湫。",
            "行人迹断烟常暝，过鸟声闲意更幽。",
            "小憩已销尘俗虑，溪山奇绝是兹游。"
        ],
        "notes": "",
        "id": "ec0e9fa3cb2c3de4ba837d54c4322968"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "晚晴",
        "preface": "",
        "paragraphs": [
            "雨断风回忽报晴，山颠初日挂铜钲。",
            "云烟藏迹千峰翠，草木增华两眼明。",
            "桑野枝空蚕杼歇，溪泉溜急水车鸣。",
            "鸟啼花笑浑如喜，此去山斋只一程。"
        ],
        "notes": "",
        "id": "15b4dfdf543e00da6c1aa12823270a8c"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "沈氏书堂",
        "preface": "",
        "paragraphs": [
            "东山风景压东吴，更筑书堂映碧梧。",
            "詹尹诗存家有宝，齐斋记外更无图。",
            "洗除纨袴为缃帙，扫荡膏粱入泽臞。",
            "早晚归舟行霅上，青灯深夜听伊吾。"
        ],
        "notes": "",
        "id": "fde860614384629e8388822bb28f8197"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "五日子刻立春",
        "preface": "",
        "paragraphs": [
            "客中春到不知春，庭草青青入眼新。",
            "对酒可无人作伴，照书却有雪为隣。",
            "雕盘玉笋传生菜，宝胜金花锡近臣。",
            "我已栖迟宁事事，有谁曾为叹长贫。"
        ],
        "notes": "",
        "id": "83bdaa2106aa6114407fa43ea60b96da"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "次德茂用惟直南楼韵",
        "preface": "",
        "paragraphs": [
            "眼明仍见大江浮，贪看青山倚柂楼。",
            "落日鸡豚秋保社，轻风苹蓼晚汀洲。",
            "长征倦马思夷路，不下惊鸥避急流。",
            "亦有琅玕何所赠，漫歌平子侧身愁。"
        ],
        "notes": "",
        "id": "f6da5b1dc979b2c643d75ce37a0c58b1"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "山行后观及通鉴五代之际成败得丧废兴之迹因为感慨用前韵",
        "preface": "",
        "paragraphs": [
            "溪山适兴且闲行，绿藓苍苔任点裳。",
            "看镜已侵双鬓碧，忧时每觉寸心伤。",
            "驰名扰扰终安用，浩饮陶陶计亦长。",
            "千古英雄谁可问，累累邱陇水茫茫。"
        ],
        "notes": "",
        "id": "187565a6f726849c9d2b5b90b27b8e23"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "次韵呈与叔兄",
        "preface": "",
        "paragraphs": [
            "野塘古岸饱经行，风雨尘埃笑满裳。",
            "尊酒清江君意厚，片帆千里客怀伤。",
            "出门求益谋何拙，扫几观书味更长。",
            "归去飞篷试回首，一川烟水正微茫。"
        ],
        "notes": "",
        "id": "61ffae91247c1e8d1739d37d7835fab0"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "次韵高仲贻赠别",
        "preface": "",
        "paragraphs": [
            "金椀轻抛入钓船，夜寒侵被不成眠。",
            "近传奏疏三千牍，今见新诗十二篇。",
            "故国音书凭过鴈，江城烽火照晴天。",
            "移舟铁瓮城边去，信与名山旧有缘。"
        ],
        "notes": "",
        "id": "c405b118490b03afe3756e73031a20dc"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "月夜登吴江垂虹",
        "preface": "",
        "paragraphs": [
            "平湖万顷天无风，试上垂虹月满空。",
            "豁目直穷烟障外，诸峰浑出有无中。",
            "混同天地纤尘绝，倒影星辰万象雄。",
            "却笑三山游汗漫，恍然身世到蓬宫。"
        ],
        "notes": "",
        "id": "2d095ed26593a42d0b4949f3fc1e5542"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "为师席李上舍去智寿四首  其一",
        "preface": "",
        "paragraphs": [
            "当时骑气拥函关，奕代清才擅谪仙。",
            "鼻祖婵嫣有余庆，至今名世更生贤。"
        ],
        "notes": "",
        "id": "a35d28a0321610f38bfa2015b39616ed"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "为师席李上舍去智寿四首  其二",
        "preface": "",
        "paragraphs": [
            "屡将大手占伦魁，槐市英声早四驰。",
            "肯与鳣鲂争尺水，鹍鹏行矣化天池。"
        ],
        "notes": "",
        "id": "686812a928f928fa299450ff0bef8b68"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "为师席李上舍去智寿四首  其三",
        "preface": "",
        "paragraphs": [
            "道义须知耐岁寒，论心还喜臭如兰。",
            "龙鳞幸许同攀附，乞与春风借羽翰。"
        ],
        "notes": "",
        "id": "bd5d75f19a7d2bbc129a3972b54bea52"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "为师席李上舍去智寿四首  其四",
        "preface": "",
        "paragraphs": [
            "美景良辰幸与同，瓣香聊以祝南丰。",
            "它年妙斡洪钧手，尽纳群生寿域中。"
        ],
        "notes": "",
        "id": "6ee9cfa23cad9af017fef90f0b205348"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "夜坐",
        "preface": "",
        "paragraphs": [
            "深山五月清无暑，露气漙空午夜寒。",
            "草际鸣蛩更强聒，满怀秋思寄毫端。"
        ],
        "notes": "",
        "id": "0f58c062be7e4ec092edc7b3473e27c8"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "次与叔兄山行韵",
        "preface": "",
        "paragraphs": [
            "阴云冻合不成飞，行李留连岁律迟。",
            "山色宜晴更宜雪，别来应有忆山诗。"
        ],
        "notes": "",
        "id": "31ca1fa8a2b4dd6a60fc56c0ad8a53c1"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "与进叔弟策杖山行遣马还孙氏",
        "preface": "",
        "paragraphs": [
            "掣电追风古见称，驽材空负渥洼名。",
            "何如手植青藜杖，云屦风裾自在行。"
        ],
        "notes": "",
        "id": "78851b45db86774a3810a93451e9aaa9"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "登寺中萧疎极甚不见一僧独坐云堂数刻口占",
        "preface": "",
        "paragraphs": [
            "萧条古寺僧何处，痴坐方床午漏长。",
            "怪我溪山惯来往，不惟鱼鸟解相忘。"
        ],
        "notes": "",
        "id": "0bd48edd7c4d3625ed8d764ae3681aea"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "张岩拙轩窑寺用壁韵",
        "preface": "",
        "paragraphs": [
            "几阵凉风清不尽，一天秋色渺无边。",
            "僧房好处闲窗牖，把定山椒紫翠烟。"
        ],
        "notes": "",
        "id": "3cea676ea7a580e62f266b60a4283eaa"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "别吴荆溪  其一",
        "preface": "",
        "paragraphs": [
            "八载江湖甫召还，深言应又忤天颜。",
            "九重不见饥民色，只看先生两鬓间。"
        ],
        "notes": "",
        "id": "851f33f56022038068d64583132d1589"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "别吴荆溪  其二",
        "preface": "",
        "paragraphs": [
            "去年灵麓未空寒，一客南归不足叹。",
            "学子今翻辞使旆，归来只得片碑看。"
        ],
        "notes": "",
        "id": "8dc670073981b92204db2e824e6b920f"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "别吴荆溪  其三",
        "preface": "",
        "paragraphs": [
            "家数文章有路寻，云韶殊世不殊音。",
            "小生不幸生来晚，才识先生识水心。"
        ],
        "notes": "",
        "id": "a4a15f27cee1589aea71d84d142f4462"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "金鳗井",
        "preface": "",
        "paragraphs": [
            "鳗井由来岁月深，泓澄一镜绝尘侵。",
            "要观变化神功妙，会见翻为旱岁霖。"
        ],
        "notes": "",
        "id": "c36bbb1628ac206352ea5c952e7dca0f"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "开化寺前古木数株叶密阴繁极可爱系舟其下赋此",
        "preface": "",
        "paragraphs": [
            "古木苍然几岁周，摩空老干荫溪流。",
            "举头未见征帆下，来向清阴系小舟。"
        ],
        "notes": "",
        "id": "7a10301b3d3cb33ad98fd9ad86f56ba1"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "忆环谷古梅  其一",
        "preface": "",
        "paragraphs": [
            "百花头上春光到，雪压霜欺意更奇。",
            "岁岁倚栏相望处，水边竹外最南枝。"
        ],
        "notes": "",
        "id": "05a1687134909284627ba62e2e61131a"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "忆环谷古梅  其二",
        "preface": "",
        "paragraphs": [
            "故园一别换年华，客里看花更忆花。",
            "昨夜西窗无限月，伴人春瘦一枝斜。"
        ],
        "notes": "",
        "id": "b7cdedf81d92a7e468389e8b6498209a"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "小山游翠峰寺携枕席寄宿僧堂僧甚多而不与人相接戏成",
        "preface": "",
        "paragraphs": [
            "痴坐禅关日亭午，静看博山香一缕。",
            "欲知世上炎与凉，三扣金僊三不语。"
        ],
        "notes": "",
        "id": "962693f7e544f37aa4fea5b7723b39d8"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "欲至浙江送子寔闻潮早不果行小诗寄别",
        "preface": "",
        "paragraphs": [
            "尊酒清江欲语离，事多八九苦参差。",
            "飞潮更卷征帆急，尽作西窗去后思。"
        ],
        "notes": "",
        "id": "027dac1dc6a73f86f619989dbe409994"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "闻和叔抚琴",
        "preface": "",
        "paragraphs": [
            "蓐收传令待残更，斗转参横露气清。",
            "谁弄瑶池三尺玉，怪来万壑动秋声。"
        ],
        "notes": "",
        "id": "190451eb3fe5d20c3003418a4f1d9695"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "皇帝合春帖子  其一",
        "preface": "",
        "paragraphs": [
            "芳意传梅信，东风到柳边。",
            "王春在除夜，明日是新年。"
        ],
        "notes": "",
        "id": "72de288f66b0e89444662bf840b2ab32"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "皇帝合春帖子  其二",
        "preface": "",
        "paragraphs": [
            "彩胜黄金缕，青丝白玉盘。",
            "内家迎淑节，先奉太皇欢。"
        ],
        "notes": "",
        "id": "6172ef1f97aa57518af963b32ab7702f"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "皇帝合春帖子  其三",
        "preface": "",
        "paragraphs": [
            "迟明鱼钥九门开，警跸声清绕殿雷。",
            "穆穆天颜应有喜，捷书新自北边来。"
        ],
        "notes": "",
        "id": "f4e43e3011ce0dc08b90e2eb00af12b5"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "皇帝合春帖子  其四",
        "preface": "",
        "paragraphs": [
            "沈沈广殿靡遑安，玉食丁宁减太官。",
            "野宿貔貅三万灶，重裘应轸铁衣寒。"
        ],
        "notes": "",
        "id": "bbb5b56f9f789924e92b8f977e70bd16"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "寿成惠圣慈祐太皇太后合春帖子  其一",
        "preface": "",
        "paragraphs": [
            "一德坤元厚，三朝母道尊。",
            "含饴供乐事，戏彩见重孙。"
        ],
        "notes": "",
        "id": "5bb5046e8cff18efd68813f360b880a9"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "寿成惠圣慈祐太皇太后合春帖子  其二",
        "preface": "",
        "paragraphs": [
            "北内风光别，僊家日月闲。",
            "紫皇天下养，金母住人间。"
        ],
        "notes": "",
        "id": "067efaf2a112cc515df8bb9f437be5a7"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "寿成惠圣慈祐太皇太后合春帖子  其三",
        "preface": "",
        "paragraphs": [
            "柳色侵宫瓦，花阴覆绮疏。",
            "鹊炉烟馥郁，賸阅妙乘书。"
        ],
        "notes": "",
        "id": "e0e8f9e4d209c307746904643acdf136"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "寿成惠圣慈祐太皇太后合春帖子  其四",
        "preface": "",
        "paragraphs": [
            "银旛点缀鬭宫嫔，小字横斜篆缕新。",
            "岁岁词臣供帖子，从今便数八千春。"
        ],
        "notes": "",
        "id": "314ae2a80681888d111f693c48d910cd"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "寿成惠圣慈祐太皇太后合春帖子  其五",
        "preface": "",
        "paragraphs": [
            "文孙亲上万年巵，姒妇严粧五翟衣。",
            "不用都人须数跸，内庭跬步即重闱。"
        ],
        "notes": "",
        "id": "a82d4b77815de17c0c8e50f2e44bfe97"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "寿成惠圣慈祐太皇太后合春帖子  其六",
        "preface": "",
        "paragraphs": [
            "刁斗辕门五夜深，思齐文母正关心。",
            "身临大练无他费，汤沐先捐钜万金。"
        ],
        "notes": "",
        "id": "43adace7834d43cbd2486de04be99cc7"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "皇帝合端午帖子  其一",
        "preface": "",
        "paragraphs": [
            "五日天中候，南风物阜时。",
            "三边宽大诏，亿载太平期。"
        ],
        "notes": "",
        "id": "c23fdd13b0e8bb213bc23256f3bbdbe9"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "皇帝合端午帖子  其二",
        "preface": "",
        "paragraphs": [
            "御服齐官献，生衣暴室供。",
            "金箱初进入，一一耀黄封。"
        ],
        "notes": "",
        "id": "7c1c54f550132cee26376234bfb19d08"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "皇帝合端午帖子  其三",
        "preface": "",
        "paragraphs": [
            "日毂亭午，金徒缓报衙。",
            "迩英催晚讲，分赐壑源茶。"
        ],
        "notes": "",
        "id": "a1393ee860b49cea9e7fdc84ca162616"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "皇帝合端午帖子  其四",
        "preface": "",
        "paragraphs": [
            "灵开玉垒静无尘，圣泽新覃雨露匀。",
            "束缚仇头藏武库，枭羹不用赐群臣。"
        ],
        "notes": "",
        "id": "3875c1b0c9a3e434998db721bfa44eb7"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "皇帝合端午帖子  其五",
        "preface": "",
        "paragraphs": [
            "远人新有约和书，并塞狼烟指日无。",
            "圣主忧民轸宵旰，宫中犹绾辟兵𦈡。"
        ],
        "notes": "",
        "id": "15d8fd51ad772bb9e17ae725815a6002"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "寿成惠圣慈祐太皇太后合端午帖子  其一",
        "preface": "",
        "paragraphs": [
            "清禁传呼近，红云拥紫皇。",
            "菖花浮九酝，请祝寿无疆。"
        ],
        "notes": "",
        "id": "edec2a9d87b377009a62408d67e4b146"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "寿成惠圣慈祐太皇太后合端午帖子  其二",
        "preface": "",
        "paragraphs": [
            "边头传吉语，井络报平安。",
            "今岁端辰别，慈颜一笑欢。"
        ],
        "notes": "",
        "id": "ec4b2ccc33e95449dcdf8c2b21f2c095"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "寿成惠圣慈祐太皇太后合端午帖子  其三",
        "preface": "",
        "paragraphs": [
            "彩缕新缠臂，灵符稳插钗。",
            "承平多旧事，闲教小宫娃。"
        ],
        "notes": "",
        "id": "fb47e8d2b8fcd95f2421ff1b3adba3dd"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "寿成惠圣慈祐太皇太后合端午帖子  其四",
        "preface": "",
        "paragraphs": [
            "双人翠艾垂朱户，三角琼糜护箬衣。",
            "闻道内家行乐秘，先将节物奉重闱。"
        ],
        "notes": "",
        "id": "0218784378f706a2642b8604dfee68af"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "寿成惠圣慈祐太皇太后合端午帖子  其五",
        "preface": "",
        "paragraphs": [
            "深宫永日镇长闲，心静多繙蘂笈篇。",
            "侍女身留香案侧，旋燔金餠炷炉烟。"
        ],
        "notes": "",
        "id": "6c46c0bacff1a82708eecc4f29530d9f"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "寿成惠圣慈祐太皇太后合端午帖子  其六",
        "preface": "",
        "paragraphs": [
            "人间无处避炎蒸，身在瑶台最上层。",
            "学士大书金字帖，宫中巧篆绛绡缯。"
        ],
        "notes": "",
        "id": "dccad893efffad60ba4efa3a5111e4f8"
    },
    {
        "author": "卫泾",
        "dynasty": "宋",
        "type": "诗",
        "rhythmic": "",
        "title": "游淀湖",
        "preface": "",
        "paragraphs": [
            "疎星残月尚朦胧，闲趁烟波一棹风。",
            "始觉舟移杨柳岸，直疑身到水晶宫。",
            "鸟鸦天际墨千点，白鹭滩头玉一丛。",
            "欵乃一声回首处，西山横在有无中。"
        ],
        "notes": "",
        "id": "f2937a7e6ab6ad2f5f56c07c0ec996c7"
    }
]