[
    {
        "author": "蔡冠卿",
        "dynasty": "宋",
        "type": "诗",
        "rhythmic": "",
        "title": "云门寺",
        "preface": "",
        "paragraphs": [
            "忆昔云门月正明，烦襟消尽觉神清。",
            "林泉自濯尘埃事，松桧静含风雨声。",
            "山鬼听经藏户牖，野猿偷果堕檐楹。",
            "几年京洛缁尘满，何日临流一濯缨。"
        ],
        "notes": "",
        "id": "c0753fa50923c4257c9ec6ab0bbfa4e8"
    },
    {
        "author": "蔡冠卿",
        "dynasty": "宋",
        "type": "诗",
        "rhythmic": "",
        "title": "送灵岩",
        "preface": "",
        "paragraphs": [
            "僧读儒书举世稀，惟师精学出尘机。",
            "上都香火安禅久，东国林泉徇众归。",
            "道在莫从形相索，身闲都觉利名非。",
            "灵岩到日秋应晚，还写新诗遍翠微。"
        ],
        "notes": "",
        "id": "11b9fd2ccb8fcf0d6b0c890a46256320"
    }
]