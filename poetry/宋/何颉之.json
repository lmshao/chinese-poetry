[
    {
        "author": "何颉之",
        "dynasty": "宋",
        "type": "诗",
        "rhythmic": "",
        "title": "和韩子苍游赤壁",
        "preface": "",
        "paragraphs": [
            "儿时宗伯寄吾州，讽诵高文至白头。",
            "二赋人间真吐凤，五年溪上不惊鸥。",
            "蟹尝见水人犹怒，鹘有危巢孰敢留。",
            "珍重使君寻故迹，西风怅望古城楼。"
        ],
        "notes": "",
        "id": "2ce9c9a565f15522ed03ca21c71728c0"
    },
    {
        "author": "何颉之",
        "dynasty": "宋",
        "type": "诗",
        "rhythmic": "",
        "title": "观李伯时题阎立本西域图",
        "preface": "",
        "paragraphs": [
            "穷荒未信子年欺，自笑山林老一枝。",
            "海上尝思龟壳卷，天涯欲化鸟工窥。",
            "丹青阎令如曾到，风俗张骞旧独知。",
            "公喜著书尤博雅，山经暇日补残遗。"
        ],
        "notes": "",
        "id": "3a2ffba55f1b1a5810fc44b4df573365"
    },
    {
        "author": "何颉之",
        "dynasty": "宋",
        "type": "诗",
        "rhythmic": "",
        "title": "黄绵袄绝句",
        "preface": "",
        "paragraphs": [
            "范叔绵袍暖一身，大裘只盖洛阳人。",
            "九州四海黄绵袄，谁似天公赐予均。"
        ],
        "notes": "",
        "id": "9cb7877d62fc2e17c49eeb0ab1374c55"
    },
    {
        "author": "何颉之",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "长安古碑用乐石，虿尾银钩擅精密。",
            "缺讹横道已足哀，况复镌裁代砖甓。",
            "有如天吴及紫凤，颠倒在衣吁可惜。"
        ],
        "notes": "",
        "id": "c737a7666a567c750735bd6f5a233790"
    },
    {
        "author": "何颉之",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "秋水因君话河伯，接篱持酒对山公。"
        ],
        "notes": "",
        "id": "c3bb9c0e418f72ff25783f309e48d129"
    },
    {
        "author": "何颉之",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "碧树高岩底。"
        ],
        "notes": "",
        "id": "b7e597aea5acdc8e60ff99abfed5f5a1"
    },
    {
        "author": "何颉之",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "晓风熏麝馥，秋露染鹅黄。"
        ],
        "notes": "",
        "id": "59486fed5563d8c248941690205a908c"
    },
    {
        "author": "何颉之",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "身到瀛洲须命好，官称庾氏莫言卑。"
        ],
        "notes": "",
        "id": "d8eb517e4cc125217fff6e1ee58902f6"
    }
]