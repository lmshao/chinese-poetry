[
    {
        "author": "僧某",
        "dynasty": "宋",
        "type": "诗",
        "rhythmic": "",
        "title": "偈  其一",
        "preface": "",
        "paragraphs": [
            "荏苒光阴岁月寒，禅家赢得共盘桓。",
            "个中消息无人会，愿闻提唱祖师关。"
        ],
        "notes": "",
        "id": "89f6329cc5f3c334f98a60283da6b45b"
    },
    {
        "author": "僧某",
        "dynasty": "宋",
        "type": "诗",
        "rhythmic": "",
        "title": "偈  其二",
        "preface": "",
        "paragraphs": [
            "弥勒真弥勒，分身千百亿。",
            "时时示世人，世人俱不识。"
        ],
        "notes": "",
        "id": "35b365fae9ef54733761ae79df9e07ce"
    },
    {
        "author": "僧某",
        "dynasty": "宋",
        "type": "诗",
        "rhythmic": "",
        "title": "问怀秀禅师",
        "preface": "",
        "paragraphs": [
            "昔日沩山水牯牛，自从放去绝踪由。",
            "今朝幸遇师登座，未审时人何处求。"
        ],
        "notes": "",
        "id": "1ecbd688cbd535ac063275b66dc537eb"
    },
    {
        "author": "僧某",
        "dynasty": "宋",
        "type": "诗",
        "rhythmic": "",
        "title": "以偈问文准禅师",
        "preface": "",
        "paragraphs": [
            "寒食因悲郭外春，墅田无处不伤神。",
            "林间垒垒添新冢，半是去年来哭人。"
        ],
        "notes": "",
        "id": "e81d6f7fd236d1bbf749abbe5b826561"
    },
    {
        "author": "僧某",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "因山见水，见水忘山。",
            "山水俱忘，理归何所。"
        ],
        "notes": "",
        "id": "552d32b4c45374718f1628df3437c2aa"
    },
    {
        "author": "僧某",
        "dynasty": "宋",
        "type": "诗",
        "rhythmic": "",
        "title": "以偈问清远禅师",
        "preface": "",
        "paragraphs": [
            "劫火威音前，别是一壶天。",
            "御楼前射猎，不是刈荒田。"
        ],
        "notes": "",
        "id": "b39b9499eba98fdb8d467e9c65953228"
    },
    {
        "author": "僧某",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "一水吞空远，三峰峭壁危。",
            "猊台重拂拭，共喜主人归。"
        ],
        "notes": "",
        "id": "3db9930c2499d4f3af63690f83af54e2"
    },
    {
        "author": "僧某",
        "dynasty": "宋",
        "type": "诗",
        "rhythmic": "",
        "title": "解夏小参问无准禅师",
        "preface": "",
        "paragraphs": [
            "选佛场开日，丛林气象新。",
            "心空及第者，毕竟是何人。"
        ],
        "notes": "",
        "id": "a2c186213178d01312cab802d81ecc1b"
    }
]