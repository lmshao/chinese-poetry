[
    {
        "author": "唐皞",
        "dynasty": "宋",
        "type": "诗",
        "rhythmic": "",
        "title": "题安阳山翠微寺",
        "preface": "",
        "paragraphs": [
            "平地巍然起一峰，历山西畔隔湖东。",
            "势侵云汉千寻直，影落烟村四面同。",
            "龙窟正当螺髻顶，僧居端在画图中。",
            "邦人不独资观赏，旱岁为霖更有功。"
        ],
        "notes": "",
        "id": "2d30b02eb1f3bd0cf29a5ab901c49536"
    },
    {
        "author": "唐皞",
        "dynasty": "宋",
        "type": "诗",
        "rhythmic": "",
        "title": "上方",
        "preface": "",
        "paragraphs": [
            "佛龛经阁等岩㠂，地在高中此最高。",
            "日出四楹浮宝气，云开百里见秋毫。",
            "登临暂得心机静，徙倚翻嫌目力劳。",
            "况是雄飞先上者，强挥吟笔继诗豪。"
        ],
        "notes": "",
        "id": "541bd165feeeea1030cba506533a9d3b"
    }
]