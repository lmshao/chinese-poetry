[
    {
        "author": "罗一龙",
        "dynasty": "宋",
        "type": "诗",
        "rhythmic": "",
        "title": "挽故知容州朝请陶公五首  其一",
        "preface": "",
        "paragraphs": [
            "古貌如公更古心，宦情终浅道情深。",
            "区区饱煖何曾计，一字廉称值万金。"
        ],
        "notes": "",
        "id": "b2335f01d95fd5c7bec3afec40902b20"
    },
    {
        "author": "罗一龙",
        "dynasty": "宋",
        "type": "诗",
        "rhythmic": "",
        "title": "挽故知容州朝请陶公五首  其二",
        "preface": "",
        "paragraphs": [
            "幕府当年誉四驰，诸公每恨识之迟。",
            "长材若肯为时用，世上何官不可为。"
        ],
        "notes": "",
        "id": "d6a80474643b4922a42ac0aad145a71f"
    },
    {
        "author": "罗一龙",
        "dynasty": "宋",
        "type": "诗",
        "rhythmic": "",
        "title": "挽故知容州朝请陶公五首  其三",
        "preface": "",
        "paragraphs": [
            "尽说休官靖节贤，几人真个隠林泉。",
            "如今却有云仍在，牢在平塘十五年。"
        ],
        "notes": "",
        "id": "f83b1f29ee4ea5c35e845ceeead17889"
    },
    {
        "author": "罗一龙",
        "dynasty": "宋",
        "type": "诗",
        "rhythmic": "",
        "title": "挽故知容州朝请陶公五首  其四",
        "preface": "",
        "paragraphs": [
            "剖竹公符墨未干，先生雅意只青山。",
            "潇然纸帐梅花梦，不到清香画戟间。"
        ],
        "notes": "",
        "id": "83b62ca87ed3aa84bb75c57518365e7e"
    },
    {
        "author": "罗一龙",
        "dynasty": "宋",
        "type": "诗",
        "rhythmic": "",
        "title": "挽故知容州朝请陶公五首  其五",
        "preface": "",
        "paragraphs": [
            "平生心事辱相知，矻矻逢人说项斯。",
            "可恨襄阳失庞老，朔风吹泪送灵轜。"
        ],
        "notes": "",
        "id": "5ac3997b55cb94eafc2858aaa6f9a9e0"
    }
]