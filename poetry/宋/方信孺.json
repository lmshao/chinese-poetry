[
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "番山",
        "preface": "",
        "paragraphs": [
            "城根片石久糢糊，图记应须考国初。",
            "欲识番山真面目，至今东北号清虚。"
        ],
        "notes": "",
        "id": "9888337899b2ce518135b18246164cd3"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "禺山",
        "preface": "",
        "paragraphs": [
            "禺山何事作番山，空有陂陀迹已漫。",
            "今日升堂听丝竹，沉香不见旧阑干。"
        ],
        "notes": "",
        "id": "a0ddba044395f5212bbac9f7ab9132b9"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "任嚣城",
        "preface": "",
        "paragraphs": [
            "五星自是汉家符，忍死任嚣亦太愚。",
            "今日朝台犹百尺，荒城不记旧规模。"
        ],
        "notes": "",
        "id": "84c9503ca8ae7e54d16df29d829b53a5"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "三城",
        "preface": "",
        "paragraphs": [
            "三城不断鬰相望，千里长江势渺茫。",
            "蛮獠传闻亦胆破，从知岭外有金汤。"
        ],
        "notes": "",
        "id": "2211f7a94241e3bb757b1a250b888a4d"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "清海军楼",
        "preface": "",
        "paragraphs": [
            "睥睨旁围百尺楼，翚飞缥缈接云浮。",
            "鲸波不动海山碧，弹压东南十四州。"
        ],
        "notes": "",
        "id": "aa3766f0be478475869e9be9d515d011"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "五仙观",
        "preface": "",
        "paragraphs": [
            "蹁跹天上五仙人，羊驾何年到海滨。",
            "晋汉相传半无有，观中遗石自轮囷。"
        ],
        "notes": "",
        "id": "6385f338543b879f5ba8c0b202532782"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "广平堂",
        "preface": "",
        "paragraphs": [
            "撤茅易瓦利无穷，盍种甘棠比召公。",
            "大手断碑何处觅，典型犹见此堂中。"
        ],
        "notes": "",
        "id": "ae65fb3bf54a1406852e6f2160c7a09c"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "石屏堂",
        "preface": "",
        "paragraphs": [
            "月峡旁通玉液池，彩舟争胜出宫闺。",
            "荒台今日人相问，野草无言日自西。"
        ],
        "notes": "",
        "id": "cd81e63895e5cb1d33f4420a61e31a57"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "十贤祠",
        "preface": "",
        "paragraphs": [
            "晋唐相望已千年，香火如今数十贤。",
            "不见古人空再拜，祠堂西去有贪泉。"
        ],
        "notes": "",
        "id": "a0e92dbcf1b507f0a66f84e86f7beb71"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "铁柱",
        "preface": "",
        "paragraphs": [
            "崔嵬十二峙干和，五柱何如马伏波。",
            "败堑颓垣今日见，想曾荆棘汉铜驼。"
        ],
        "notes": "",
        "id": "0bb3f3bb9a3e7e10a8624802e24e4c39"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "药洲",
        "preface": "",
        "paragraphs": [
            "沙邱遗臭茂陵空，何物能成九转功。",
            "地下刘郎犹有媿，驾言聊作葛仙翁。"
        ],
        "notes": "",
        "id": "730de180bb52fd206156e72a501e4a44"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "九曜石",
        "preface": "",
        "paragraphs": [
            "九峰参立倚空明，好事传闻应列星。",
            "运石早知能赎罪，上书何必待缇萦。"
        ],
        "notes": "",
        "id": "6db5add542043b244c8c8e79a79e34ee"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "越楼",
        "preface": "",
        "paragraphs": [
            "真珠市拥碧扶阑，十万人家着眼看。",
            "独恨登临最高处，举头犹不见长安。"
        ],
        "notes": "",
        "id": "456df0d2c6b812e3a4f9b157f3c00276"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "南濠",
        "preface": "",
        "paragraphs": [
            "经营犹记旧歌谣，来往舟人趁海潮。",
            "风物眼前何所似，扬州二十四红桥。"
        ],
        "notes": "",
        "id": "b2e1aec83f9ecb640993020d7d57d295"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "法性寺",
        "preface": "",
        "paragraphs": [
            "金碧参差兜率天，曾煎诃子试新泉。",
            "荒园废宅无人问，门外桃花却是禅。"
        ],
        "notes": "",
        "id": "09452368a392260a938757d1ce20103c"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "风幡堂",
        "preface": "",
        "paragraphs": [
            "碓头一语便投机，若说风幡是落迟。",
            "今日堂中容百众，不知那个可传衣。"
        ],
        "notes": "",
        "id": "42d0e73086c5a501cd25c3f0b541d26c"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "笔授轩",
        "preface": "",
        "paragraphs": [
            "制止遗踪底处寻，相传笔授此丛林。",
            "毗卢四万八千卷，正要墨池如许深。"
        ],
        "notes": "",
        "id": "4ab5710eda8c581722baa4cb995464d1"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "菩提树",
        "preface": "",
        "paragraphs": [
            "庭前双树尚依然，何处犹参无树禅。",
            "一自老卢归去后，年年长结万灯缘。"
        ],
        "notes": "",
        "id": "5cb55819bb84e3e51a2e2941bfc61202"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "任嚣墓",
        "preface": "",
        "paragraphs": [
            "枯坟曾阅几兴亡，行客徘徊古道傍。",
            "茅屋一间无处觅，可怜不似楚昭王。"
        ],
        "notes": "",
        "id": "a257d25c8c6bbe11428c2a0505135a5e"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "浄慧寺千佛塔",
        "preface": "",
        "paragraphs": [
            "九井神光射斗牛，天开宝级镇南州。",
            "客船江上东西路，常识嶙峋云外浮。"
        ],
        "notes": "",
        "id": "9d5d8bf22562d2deeb04075e625a9029"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "众妙堂",
        "preface": "",
        "paragraphs": [
            "妙处常存道岂高，个中得意自陶陶。",
            "空堂寂寞丰碑在，观里何人复种桃。"
        ],
        "notes": "",
        "id": "166429850520295cb0330ebb9d39c5d0"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "刘氏铜像",
        "preface": "",
        "paragraphs": [
            "霸业凄凉一炬休，铸金为像亦狂谋。",
            "五湖但说鸱夷子，千古谁知恩赦侯。"
        ],
        "notes": "",
        "id": "7dd6036cf2ea1dd481e88380bc2ef33c"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "刘氏双阙",
        "preface": "",
        "paragraphs": [
            "双阙岧峣即是碑，天荒初破此娥眉。",
            "行人来往手加额，解说当年旌表时。"
        ],
        "notes": "",
        "id": "b71c8f0a62f1bf086be85ce1fb6e1838"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "番塔",
        "preface": "",
        "paragraphs": [
            "半天缥缈认飞翚，一柱轮囷几十围。",
            "绝顶五更铃共语，金鸡风转片帆归。"
        ],
        "notes": "",
        "id": "e3e010f9fffe1fcbb44c4b242a15c9d2"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "海山楼",
        "preface": "",
        "paragraphs": [
            "海山雨过月明时，自是南州一段奇。",
            "尘土只今无着处，可怜谁与更题诗。"
        ],
        "notes": "",
        "id": "cc496aa1d0fd8777da02a7855e6ab0f7"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "越井冈",
        "preface": "",
        "paragraphs": [
            "万山衮衮尽东来，高处犹存百尺台。",
            "回首旧时张乐地，一杯重与酹苍苔。"
        ],
        "notes": "",
        "id": "f4668ceee4ce500484b9444b6c6599c7"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "越台井",
        "preface": "",
        "paragraphs": [
            "古甃寒潮百尺清，伪王题品老佗营。",
            "渴来不饮盗泉水，特地翻为达磨名。"
        ],
        "notes": "",
        "id": "2ec1cf01aaf3ddfd49995e00fdef319e"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "西竺山广果寺",
        "preface": "",
        "paragraphs": [
            "小桥横绝两峰环，白日松风为掩关。",
            "天半楼台矗金碧，直疑海上普陀山。"
        ],
        "notes": "",
        "id": "19f535231b30882bcae3d20bf73ede37"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "东七寺",
        "preface": "",
        "paragraphs": [
            "慈度天王更觉华，苍龙东角梵王家。",
            "普慈化乐成尘土，兴圣犹兼觉性夸。"
        ],
        "notes": "",
        "id": "65f0691fbb8560534a2a4b3afdc4cb5f"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "西七寺",
        "preface": "",
        "paragraphs": [
            "文殊千佛显真乘，水月光中见定林。",
            "昭瑞当时连集福，咸池今日应奎参。"
        ],
        "notes": "",
        "id": "783340c4bef821cc04aaaccb3aed3081"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "南七寺",
        "preface": "",
        "paragraphs": [
            "井轸南宫焕宝光，千秋古胜并延祥。",
            "祗今两寺无名字，地藏旁联四实方。"
        ],
        "notes": "",
        "id": "852539edeca27e606c2341302f6d1e05"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "北七寺",
        "preface": "",
        "paragraphs": [
            "国清尊胜北山隅，证果报恩同一区。",
            "地藏荒芜并报国，尚余悟性斗牛墟。"
        ],
        "notes": "",
        "id": "14323ef598e8c8527a6f4b3cfd147c7b"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "浮邱山",
        "preface": "",
        "paragraphs": [
            "碧海何年已变田，空传双舄旧时仙。",
            "乘风欲挹浮邱袖，同访朱明别洞天。"
        ],
        "notes": "",
        "id": "2484503fb7723ac1ee9821619880776b"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "珊瑚井",
        "preface": "",
        "paragraphs": [
            "可怪仙翁亦世情，珊瑚还许致殷勤。",
            "波神不是赵佗客，即是前身石季伦。"
        ],
        "notes": "",
        "id": "fb6bb4466b26e591e2ee76c26afcfea4"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "朝汉台",
        "preface": "",
        "paragraphs": [
            "倔强难除结尚椎，筑台北望欲何为。",
            "大夫自载千金橐，谁念韩侯十万师。"
        ],
        "notes": "",
        "id": "2e1cd7f4d46405ba9c419c2fde15e058"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "刘氏郊坛",
        "preface": "",
        "paragraphs": [
            "一德由来可享天，东邻牛祭亦徒然。",
            "荒凉到处游麋鹿，谁识郊坛八面圆。"
        ],
        "notes": "",
        "id": "7467c37de2efcc2242d37534c4e658f5"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "刘王花坞",
        "preface": "",
        "paragraphs": [
            "绿阴到处小舟藏，浅水漂红五里香。",
            "不见芳华旧亭苑，桃花应解笑刘郎。"
        ],
        "notes": "",
        "id": "d7832801edd75c6014097bbb4f5769d7"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "蕃人冢",
        "preface": "",
        "paragraphs": [
            "鲸波仅免葬吞舟，狐死犹能效首邱。",
            "目断苍茫三万里，千金虽在此生休。"
        ],
        "notes": "",
        "id": "adf52be0c01ae50e0864e36a4454a8ac"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "花田",
        "preface": "",
        "paragraphs": [
            "千年玉骨掩尘沙，空有余妍賸此花。",
            "何似原头美人草，樽前犹作舞腰斜。"
        ],
        "notes": "",
        "id": "8e307726e775d38637da1381d72c3d35"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "石门",
        "preface": "",
        "paragraphs": [
            "吕嘉积石浪相传，双阙天开尚宛然。",
            "成败古来俱一梦，千秋何似老楼船。"
        ],
        "notes": "",
        "id": "3edf973c27eee0c7115de948fcce56d7"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "贪泉",
        "preface": "",
        "paragraphs": [
            "泉本无贪人自清，何须一酌始忘情。",
            "回车胜母君知否，见说曾参亦好名。"
        ],
        "notes": "",
        "id": "9dfe3239698f8c737e35251e477f7f9c"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "沉香浦",
        "preface": "",
        "paragraphs": [
            "一饮千金事已非，那容更载此香归。",
            "若教到此方投去，早落人间第二机。"
        ],
        "notes": "",
        "id": "131ae100be2cdaa9d3b582f6f0ab1e93"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "鉴空阁",
        "preface": "",
        "paragraphs": [
            "右带灵洲左石门，何年飞阁倚晴云。",
            "南游不用看图画，曾向坡仙句里闻。"
        ],
        "notes": "",
        "id": "9122012e9c07380dc5b91991ba2ae26b"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "灵洲",
        "preface": "",
        "paragraphs": [
            "东南佳气盛衣冠，楼阁翚飞缥缈间。",
            "疑是落星湾上见，更须题作小金山。"
        ],
        "notes": "",
        "id": "721fe1f3b4d5adbc751554053fd69438"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "甘溪",
        "preface": "",
        "paragraphs": [
            "甘溪依约旧城东，陵谷迁移一梦中。",
            "春尽踏青人不见，桄榔老大木棉红。"
        ],
        "notes": "",
        "id": "9e69d57077a2ddac966d28c9e02330af"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "马蛟山",
        "preface": "",
        "paragraphs": [
            "耆老相传亦可嗟，深山大泽自龙蛇。",
            "老蛟变化初何怪，天马从来产渥洼。"
        ],
        "notes": "",
        "id": "d9996349a89fa3336baefe3950b883fc"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "雷洞",
        "preface": "",
        "paragraphs": [
            "疑冢峥嵘此不封，麒麟仿佛是山中。",
            "后人未识藏雷穴，踏破苍苔古甃空。"
        ],
        "notes": "",
        "id": "b9d89291e198579a4dca8b473f293afb"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "蒲涧",
        "preface": "",
        "paragraphs": [
            "拔宅谁能辨有无，涧边空记旧丹炉。",
            "世间自是多凡骨，何处犹寻九节蒲。"
        ],
        "notes": "",
        "id": "664895dea3676deb6dc8e37f805bd992"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "滴水岩",
        "preface": "",
        "paragraphs": [
            "天半飞涛六月寒，苍崖壁立互回环。",
            "从今好事能题品，列作南中第一山。"
        ],
        "notes": "",
        "id": "b4589e17e42e3fda3d2c1fd2023dcf2b"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "菖蒲观觉真寺",
        "preface": "",
        "paragraphs": [
            "千载仙居已渺茫，道山佛屋自相望。",
            "春花秋草年年事，却作游人歌舞场。"
        ],
        "notes": "",
        "id": "0835472962f54744f0cab264001c1958"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "流杯池",
        "preface": "",
        "paragraphs": [
            "坳石天然印曲流，飞觞寂寞几春秋。",
            "山阴千古夸陈迹，此地何人记旧游。"
        ],
        "notes": "",
        "id": "4a3e81356c71fc0beaddbf989c361c48"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "葛仙翁炼丹石",
        "preface": "",
        "paragraphs": [
            "见说刀圭已解仙，宁须丹灶半人间。",
            "葛翁本是求勾漏，何意南来访此山。"
        ],
        "notes": "",
        "id": "5e3bd45094572e5b889168cc7bf2aa2c"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "鲍姑井",
        "preface": "",
        "paragraphs": [
            "为觅丹砂到海滨，空山废井已生尘。",
            "不将一滴苏焦槁，神艾虚传解活人。"
        ],
        "notes": "",
        "id": "f0af21be3477906e39aff0b3bc93c360"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "悬钟",
        "preface": "",
        "paragraphs": [
            "绝壁初无路可通，何人特地铸金钟。",
            "神仙底处应难诘，弹落余声和涧松。"
        ],
        "notes": "",
        "id": "5f84f272bf9b6f679b2b5d3a73117cb8"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "赵佗疑冢",
        "preface": "",
        "paragraphs": [
            "漫说曹瞒七十余，老佗疑冢更模糊。",
            "不知禹葬会稽处，也有累累如许无。"
        ],
        "notes": "",
        "id": "37087f50a90b322027e699ec5c6eed83"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "宝象峰胜因寺",
        "preface": "",
        "paragraphs": [
            "鸿蒙谁辟此山川，龙象新开二十年。",
            "最恨东坡早仙去，只教蒲涧入诗篇。"
        ],
        "notes": "",
        "id": "266e4575b3a31195ed7bddbf74775535"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "虎跑泉",
        "preface": "",
        "paragraphs": [
            "破寺高僧夜不眠，一声猛虎月明天。",
            "起来难觅新蹄迹，半滴空余石罅泉。"
        ],
        "notes": "",
        "id": "64020cc70700321078e523204062597e"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "动石",
        "preface": "",
        "paragraphs": [
            "山中块石老僧言，一叱应知转法轮。",
            "元是世人心自动，请将消息问风幡。"
        ],
        "notes": "",
        "id": "ac55f23e2999cea35014ed61a874c937"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "白云洞",
        "preface": "",
        "paragraphs": [
            "金刹凭陵尺五天，胜游何必羡登仙。",
            "安期想见身千亿，汗漫人间若个边。"
        ],
        "notes": "",
        "id": "8154e0a619cb71e94556cbbd841497cf"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "三教殿",
        "preface": "",
        "paragraphs": [
            "大道茫茫鼎峙分，个中谁为破重籓。",
            "须知问礼当时地，不必西方两足尊。"
        ],
        "notes": "",
        "id": "202fc55032d59c92502bf058dc912edf"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "鹤舒台",
        "preface": "",
        "paragraphs": [
            "危台老石寄层巅，鹤驾逢迎不记年。",
            "今日归来应一笑，山川城郭故依然。"
        ],
        "notes": "",
        "id": "7a284c76fd0508ed9cf3b9417392baa0"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "大小水帘洞",
        "preface": "",
        "paragraphs": [
            "碧涧东西春水添，四时疏雨落晴檐。",
            "珠宫贝阙无寻处，空见重重排玉帘。"
        ],
        "notes": "",
        "id": "57e5a1c607926d3d9f6711c90bf934ee"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "虎头岩",
        "preface": "",
        "paragraphs": [
            "绝壁空岩踞虎头，鸟飞不渡野猿愁。",
            "人间有此真奇境，便好乘风访十洲。"
        ],
        "notes": "",
        "id": "f082406d86bb078b087255519a7184da"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "景泰山七仙寺",
        "preface": "",
        "paragraphs": [
            "老衲诛茅昔小留，七仙阴为护岩幽。",
            "不将石履呈奇怪，安得西归好话头。"
        ],
        "notes": "",
        "id": "0be4ca73ecfec6ae14ba96a5a6691e07"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "卓锡泉",
        "preface": "",
        "paragraphs": [
            "泉源无处不流通，隠显何关卓锡功。",
            "欲识海潮连地脉，祗今双蟹出泉中。"
        ],
        "notes": "",
        "id": "9811b508e2e90fc079c3d3bdf17f2d0b"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "顺庵",
        "preface": "",
        "paragraphs": [
            "词人自结一间茅，天上宸奎舞瘦蛟。",
            "见说鬼神犹卫护，瑞光前夜起山坳。"
        ],
        "notes": "",
        "id": "28088685e53ab052ba3ab0a964e89b04"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "陵山",
        "preface": "",
        "paragraphs": [
            "龟趺无处问行踪，惆怅连江荔子红。",
            "铁铸崔嵬真大错，骊山铜柱久成空。"
        ],
        "notes": "",
        "id": "a6f0dc1d1253022524638dd0723e3542"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "马鞍山",
        "preface": "",
        "paragraphs": [
            "堑山堙谷浪为谋，余力犹穷岭外洲。",
            "见说揭竿从垅上，祖龙当日漫东游。"
        ],
        "notes": "",
        "id": "30add2d37511e6382f1e6682fc53af6b"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "琵琶洲",
        "preface": "",
        "paragraphs": [
            "髣髴琵琶海上洲，年年常与水沉浮。",
            "客船昨夜西风起，应有江头商妇愁。"
        ],
        "notes": "",
        "id": "393d8947e995e9403df1a02cb7468de0"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "相对冈",
        "preface": "",
        "paragraphs": [
            "海门高并两峰寒，大艑轻帆自往还。",
            "安得百灵移一岛，却教尘世看三山。"
        ],
        "notes": "",
        "id": "91c8eb812713677ab1d8cf5e651f69e1"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "南海庙",
        "preface": "",
        "paragraphs": [
            "官阙参差海上开，吐吞波浪起风雷。",
            "英灵万古无宗社，奚丑区区何足摧。"
        ],
        "notes": "",
        "id": "ff8cfab30ea60c4eda34c943e726377d"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "浴日亭",
        "preface": "",
        "paragraphs": [
            "亭倚蓬莱几许高，下临无地有惊涛。",
            "坡仙想得江山助，八语端为天下豪。"
        ],
        "notes": "",
        "id": "c8650bfbf98acd56481fde38fe13498a"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "铜鼓",
        "preface": "",
        "paragraphs": [
            "石鼓嵯峨尚有文，旧题铜鼓更无人。",
            "宝钗寂寞蛮花老，空和楚歌迎送神。"
        ],
        "notes": "",
        "id": "e4872ae4198efe83fd5b63b5568ce742"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "波罗蜜果",
        "preface": "",
        "paragraphs": [
            "累累圆实大于瓜，想见移根博望槎。",
            "三百余篇谁识此，世间宁复有张华。"
        ],
        "notes": "",
        "id": "f35738ab9a04e7fc766bc52323a7c647"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "王登洲",
        "preface": "",
        "paragraphs": [
            "四渎初分有物尸，天开地辟共为期。",
            "齐东野语真堪笑，请诵昌黎十丈碑。"
        ],
        "notes": "",
        "id": "b5bffa5eb273e0e2ec47175caf4c553c"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "灵化寺",
        "preface": "",
        "paragraphs": [
            "黄木湾前一亩宫，庙灵规地古来雄。",
            "江头不见风雷恶，多谢禅师受戒功。"
        ],
        "notes": "",
        "id": "d745c115343e606db29f6e91a1d3f279"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "走珠石",
        "preface": "",
        "paragraphs": [
            "底事明珠解去来，当时合浦已堪猜。",
            "贾胡不省何年事，老石江头空绿苔。"
        ],
        "notes": "",
        "id": "d361eb245cebdd8ce41c1a48d70d83db"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "卢循河南故城",
        "preface": "",
        "paragraphs": [
            "蛙据方州妄自尊，沈郎百万若云屯。",
            "归舟无路寻巢穴，空有卢亭旧子孙。"
        ],
        "notes": "",
        "id": "ea8518799a8b8521231623346c683f07"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "大通寺",
        "preface": "",
        "paragraphs": [
            "老木槎牙欲擘云，门前流水我知津。",
            "过江一雨如盆泻，竞礼真如不动身。"
        ],
        "notes": "",
        "id": "3cdd97f21b9e1334ba4a125a27f803e0"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "抱旗山",
        "preface": "",
        "paragraphs": [
            "面势翩翩天外山，彩旗常在翠云间。",
            "太平官府无公事，尽好高牙相对闲。"
        ],
        "notes": "",
        "id": "effa69e4381bc21a3e7da4a159cd95d6"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "花山寺",
        "preface": "",
        "paragraphs": [
            "万花春老正红酣，不是丛林优钵昙。",
            "山下女郎来问讯，未饶萱草解宜男。"
        ],
        "notes": "",
        "id": "ac36bf15f281821bf2cf24b01bcff78d"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "黄巢矶",
        "preface": "",
        "paragraphs": [
            "天下纵横辙迹环，舳舻不许度前湾。",
            "江神少为摧凶焰，要使留金六祖山。"
        ],
        "notes": "",
        "id": "c590dde5a4758f0360d32dab1391dddb"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "金芝岩",
        "preface": "",
        "paragraphs": [
            "碧落三洲天下奇，仙城谁复识金芝。",
            "可怜隔断黄茅路，不得骚人赋一诗。"
        ],
        "notes": "",
        "id": "472531ed0c9471f6daf7570cf09339cc"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "清远峡",
        "preface": "",
        "paragraphs": [
            "昆仑截竹事空传，不见春潮送客船。",
            "只似蜀江江上路，两山中峡手巾天。"
        ],
        "notes": "",
        "id": "c7c9bd8e946f2980d790e8df14802a6d"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "峡山广庆寺",
        "preface": "",
        "paragraphs": [
            "韦郎故地久萧条，只有泉声响夜潮。",
            "行客往来回首地，玉环无处觅娇娆。"
        ],
        "notes": "",
        "id": "157127d5fa173028a2315221c90024eb"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "飞来殿",
        "preface": "",
        "paragraphs": [
            "嵯峨古殿记飞来，千古传闻亦怪哉。",
            "龙象渐随尘土化，却疑神物欲飞回。"
        ],
        "notes": "",
        "id": "51581a6fe48a2cd21878d6e758d859c5"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "达磨石",
        "preface": "",
        "paragraphs": [
            "葱岭初无一字传，名山到处即为禅。",
            "只今石上留公案，面壁何须更九年。"
        ],
        "notes": "",
        "id": "da11449af7df5ec6a3b87ef0ff4bde4b"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "钓台",
        "preface": "",
        "paragraphs": [
            "钓得神鱼金作鳞，废台百尺漫嶙峋。",
            "丝纶不入非熊梦，当日何人老渭滨。"
        ],
        "notes": "",
        "id": "470fe88f84eb2b3ec1d7aca277e1dd13"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "和光洞",
        "preface": "",
        "paragraphs": [
            "和光深洞隠昌期，门锁烟萝不可窥。",
            "欲问榴花好消息，只今难问旧题诗。"
        ],
        "notes": "",
        "id": "20e845a4c180ecbfbf6b0d6cf012b3d8"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "沉犀潭",
        "preface": "",
        "paragraphs": [
            "西来异兽路应迷，金锁何年落此溪。",
            "不比李侯心似水，归舟自掷石门西。"
        ],
        "notes": "",
        "id": "24a1a3ebea2feac2dd5334f65109edd9"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "龙磨角石",
        "preface": "",
        "paragraphs": [
            "旧说神龙水底蟠，何年电掣与雷奔。",
            "至今舟子相呼唤，犹指江边石上痕。"
        ],
        "notes": "",
        "id": "98a74bf7ae3e148e140b9e9e32c18b55"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "老人松",
        "preface": "",
        "paragraphs": [
            "上古轮囷说寿樗，何人玉斧㔉霜腴。",
            "有知定见非凡物，盍作堂堂五大夫。"
        ],
        "notes": "",
        "id": "a0a7d92889a24975c0ed03d98e5ab25b"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "资福寺罗汉阁",
        "preface": "",
        "paragraphs": [
            "千柱依然跨宝坊，庭前柏子久荒凉。",
            "明珠白璧无人识，頼有斯文万丈光。"
        ],
        "notes": "",
        "id": "3c35d4e4b2c07f339a1545ee98d1dfa8"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "凤皇台",
        "preface": "",
        "paragraphs": [
            "凤去台空岁月更，百年陈迹埽榛荆。",
            "清时已庆三登瑞，盍向朝阳更一鸣。"
        ],
        "notes": "",
        "id": "9d40ce5911b43bef8e7c55977bca6002"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "会仙观",
        "preface": "",
        "paragraphs": [
            "绰约长眉海上仙，久餐云母学长年。",
            "山中丹井今无恙，为吊南充谢自然。"
        ],
        "notes": "",
        "id": "c6b9b0f1c3d9bcd455dcf759a1ec9633"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "龙窟",
        "preface": "",
        "paragraphs": [
            "变化灵踪亦可疑，玲珑数穴似仇池。",
            "沧溟咫尺不归去，安得神龙如许痴。"
        ],
        "notes": "",
        "id": "0df8c31b032e9dbb271ffb968c875fc6"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "金牛山",
        "preface": "",
        "paragraphs": [
            "金牛去后久凄凉，好景乾坤亦秘藏。",
            "沧海无穷月无尽，从今收拾入诗囊。"
        ],
        "notes": "",
        "id": "21b3abb8c21221dcd56495d374e327a9"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "仙涌山",
        "preface": "",
        "paragraphs": [
            "龙伯何年钓巨鳌，两峰漂荡入洪涛。",
            "人间灵迹无寻处，仙涌罗浮相对高。"
        ],
        "notes": "",
        "id": "e58503b7bb19d1dfbef93cffeb9cd347"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "媚川都",
        "preface": "",
        "paragraphs": [
            "漭漭愁云吊媚川，蚌胎光彩夜连天。",
            "幽魂水底犹相泣，恨不生逢开宝年。"
        ],
        "notes": "",
        "id": "b7ad92450be8ccf0be9e88fa69fdde40"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "刘氏山",
        "preface": "",
        "paragraphs": [
            "一径萦纡夹粉墙，向来台馆化僧房。",
            "周遭老木依然在，曾见刘家伪帝王。"
        ],
        "notes": "",
        "id": "dc55f6ab88642365e3a033b86dfe9bd6"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "虞山",
        "preface": "",
        "paragraphs": [
            "西风搅桂树，落日明枫林。",
            "游子怀归期，予悲渺登临。",
            "虞山一何高，湘水一何深。",
            "英皇仅枯冢，寂寞薰兮琴。",
            "我欲奏古曲，俗耳更哇淫。",
            "古器不可见，聊作相思吟。",
            "相思长相思，相思无古今。",
            "一歌众鸟听，再歌万籁喑。",
            "推手君勿歌，有酒且孤斟。",
            "落落此时意，寥寥千载心。",
            "五弦毋庸绝，四海谁知音。"
        ],
        "notes": "",
        "id": "9ac23cfb9a27f22a5df0c3a4b0862f2b"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "龙隠岩",
        "preface": "",
        "paragraphs": [
            "石门元不锁，岩屋本无基。",
            "九夏花犹在，千年树倒垂。",
            "僧闲方定起，客到每归迟。",
            "甚欲眠莲叶，沿崖读断碑。"
        ],
        "notes": "",
        "id": "718e166bc9bd8c4e251ff80d127aa272"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "漓山云崖轩",
        "preface": "",
        "paragraphs": [
            "不用穷探费杖藜，隠然林壑挟城陴。",
            "曾遵月洞千岩上，更著云崖一段奇。",
            "拂拭轩窗容俎豆，发挥泉石借声诗。",
            "瞿昙颇似知人意，已约梅花带雪移。"
        ],
        "notes": "",
        "id": "cbecb418a3db88d97c1c92d9acd54213"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "西山凿池种白莲作",
        "preface": "",
        "paragraphs": [
            "池开新白遍天涯，未许东风擅一家。",
            "苍桂丛中苍桂树，碧莲峰里碧莲花。",
            "波光分破湖千顷，云影斜飞水一漥。",
            "待著栏干横浅绿，浮萍开处见鱼虾。"
        ],
        "notes": "",
        "id": "924f6310eebbf2ca82d339e39cd40632"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "咏西山海棠",
        "preface": "",
        "paragraphs": [
            "真珠几颗最深红，点缀偏方造化工。",
            "好事何年移蜀种，美人清晓出吴宫。",
            "妖娆能得几时赏，零落才消一夜风。",
            "自有生香人不识，绣衾全覆锦熏笼。"
        ],
        "notes": "",
        "id": "e59bf151319a0f206dbc3206601f5835"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "清秀山",
        "preface": "",
        "paragraphs": [
            "寻徧洞天三十六，苍灵独闭此岩扉。",
            "旋除野草开新径，遮莫寒藤刺客衣。",
            "岁月偶同题壁字，烟霞似不放人归。",
            "把茅欲作开山主，已落瞿昙第二机。"
        ],
        "notes": "",
        "id": "31813afcf8c02cfbc4117dd3b20b9745"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "还珠洞",
        "preface": "",
        "paragraphs": [
            "归舟多载小江春，重访东岩旧屐痕。",
            "插水峭崖犹有路，垂天怪石本无根。",
            "金华仙伯真知己，薏苡将军足断魂。",
            "安得北山公可作，倩渠移取向家园。"
        ],
        "notes": "",
        "id": "8509796d8948a00d28b37ba2d61d9f03"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "题龙隠岩  其一",
        "preface": "",
        "paragraphs": [
            "爱山那惜走千回，生怕前驱后骑催。",
            "石上参差鳞甲动，眼中在处画图开。",
            "骖鸾未办乘风去，浮鹢何妨载雨来。",
            "人事百年俱变灭，祇应题字不尘埃。"
        ],
        "notes": "",
        "id": "cf53b940d899e301ef13ab670586d58a"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "题龙隠岩  其二",
        "preface": "",
        "paragraphs": [
            "雨脚初收鱼尾霞，满溪流水半溪花。",
            "寻源曾识武陵洞，泛宅如浮苕水家。",
            "但得嵌空元有路，何如峭绝不容车。",
            "道人辛苦经云水，成塔从来是劫沙。"
        ],
        "notes": "",
        "id": "279c8a91ac3e3387b1998e6ba0e84c8b"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "庆远龙隠洞",
        "preface": "",
        "paragraphs": [
            "南山山北北山南，一洞中分路口三。",
            "飞鹤叫云声自远，懒龙悭雨睡方酣。",
            "襄公淡墨留苍壁，太史高风拂翠岚。",
            "百尺岩前清绝处，道人先我著茅庵。"
        ],
        "notes": "",
        "id": "c3253c1a4e732d4cf7ca086c4f65bf8f"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "龙隠岩",
        "preface": "",
        "paragraphs": [
            "曾榜武夷九曲，何如桂岭七星。",
            "水石小容螭隠，烟云长带龙腥。"
        ],
        "notes": "",
        "id": "eb32ebe56da7d4d6f9f21d5cf652a46b"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "题龙隠岩",
        "preface": "",
        "paragraphs": [
            "春波饱微渌，斗柄函空明。",
            "方舟贯岩腹，鹅鹳相酬鸣。",
            "仰窥穹窿顶，宛转百怪呈。",
            "仅余鳞甲碎，不见头角狞。",
            "下闯清泠渊，演迤万顷澄。",
            "但同鱼鸟参，勿遣蛟龙惊。",
            "抉苔抚奇篆，倚棹看题名。",
            "三将标殊勋，自与山不倾。",
            "谁欤赘小筑，正恐山灵嗔。",
            "南涧更幽绝，仙佛依峥嵘。",
            "太虚可为室，岂复资栾楹。",
            "乳泉助茗椀，中有冰雪清。",
            "何须骖鸾去，此即白玉京。",
            "鼎来不速客，抱琴忽逢迎。",
            "爱此无弦曲，岩溜同一声。",
            "为君洗尘耳，唤我诗魂醒。",
            "祗愁白衣至，好句亡繇成。"
        ],
        "notes": "",
        "id": "bc3f2b455d6c33755dd195849982d402"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "题万岁寺",
        "preface": "",
        "paragraphs": [
            "磊磊洞庭石，渺渺苍梧云。",
            "客行离骚国，长歌酹湘君。",
            "湘君不可见，古庙藏江氛。",
            "空坛颇亡恙，谁为真将军。"
        ],
        "notes": "",
        "id": "39923ad9bf7d6de0320b6837393da6f9"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "凌丹亭",
        "preface": "",
        "paragraphs": [
            "风驭来三峡，云章下九天。",
            "名山开窟宅，飞宇纳光躔。",
            "未见烟霞约，聊将岁月镌。",
            "神游谁复识，空诵白云篇。"
        ],
        "notes": "",
        "id": "b1da330be284b4cdb7aecd0ad7a4429b"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "题学宫壁",
        "preface": "",
        "paragraphs": [
            "淮水原同泗水流，东家便是孔家丘。",
            "千年源委诗书泽，一日风雷变化秋。",
            "劫火不能移突兀，子衿正合勉藏修。",
            "相魁自昔称吴蔡，衣钵相传未肯休。"
        ],
        "notes": "",
        "id": "f3c22d1d50cb54bfb012e6ca30484e63"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "赠写真求赞者  其一",
        "preface": "",
        "paragraphs": [
            "向□瓦砾怜□□，颇欲丹青结胜缘。",
            "大似欠渠佳句在，不妨时复系渔船。",
            "城东秀山不知数，城西新湖政自佳。",
            "一春车马欠行迹，万斛尘埃装我□。"
        ],
        "notes": "",
        "id": "bba9972d5b8b9d7eb0ff25a5892f0219"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "赠写真求赞者  其二",
        "preface": "",
        "paragraphs": [
            "行乐顿因人事懒，坐忘常觉世缘轻。",
            "琴清临水容鱼听，篁暖当筵学凤鸣。",
            "便道登僊岂欺我，芙蓉花绕桂林城。"
        ],
        "notes": "",
        "id": "27f6f96e8c34489f324d743c89f51490"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "赠写真求赞者  其三",
        "preface": "",
        "paragraphs": [
            "十年红紫□，容易怨春园。",
            "不向瓶中见，还从檐上看。"
        ],
        "notes": "",
        "id": "dd0578e3456c5aeba692c139f5b3d97d"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "义宁华岩洞和纯阳真人  其一",
        "preface": "",
        "paragraphs": [
            "岩前绿水无人渡，洞里碧桃花正开。",
            "东望蓬瀛三万里，等闲飞去等闲来。"
        ],
        "notes": "",
        "id": "cf323cdb8217b7dac9557c3fd13e7d67"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "义宁华岩洞和纯阳真人  其二",
        "preface": "",
        "paragraphs": [
            "跨鹤曾来不记年，洞中流水绿依然。",
            "紫箫吹彻无人见，万里西风月满天。"
        ],
        "notes": "",
        "id": "46dafd61cc78f6518fd1ea41fa38e07d"
    }
]