[
    {
        "author": "晁咏之",
        "dynasty": "宋",
        "type": "诗",
        "rhythmic": "",
        "title": "初行山",
        "preface": "",
        "paragraphs": [
            "霭霭初蒸云，落落欲坠石。",
            "山深多晚花，照水自红碧。",
            "渔艇入烟小，松竹凌烟直。",
            "西风漾碧波，扁舟恣崎侧。",
            "客从北方来，苦遭世俗迫。",
            "登临虽夙愿，山川多未识。",
            "浩荡涉寒流，跻攀并苍壁。",
            "扪萝窥发道，踏迳穷人迹。",
            "清泉洗尘心，山鸟惯幽客。",
            "逸兴良未已，日下千崖赤。",
            "十载孙承公，好具登山屐。"
        ],
        "notes": "",
        "id": "992ca5c097f4fd394adc728c9b9a9344"
    },
    {
        "author": "晁咏之",
        "dynasty": "宋",
        "type": "诗",
        "rhythmic": "",
        "title": "见降羌感事",
        "preface": "",
        "paragraphs": [
            "沙场尺箠致羌浑，玉陛朝趋雨露恩。",
            "自笑百年家凤阙，一生肠断国西门。"
        ],
        "notes": "",
        "id": "b21eb4cc85c0a1d26462732cd0c3e7be"
    },
    {
        "author": "晁咏之",
        "dynasty": "宋",
        "type": "诗",
        "rhythmic": "",
        "title": "寿星寺",
        "preface": "",
        "paragraphs": [
            "石磴插青云，禅宫入渺冥。",
            "归云侵客座，流水乱松声。",
            "天近月逾白，竹多山更青。",
            "从来丘壑志，不独付孙登。"
        ],
        "notes": "",
        "id": "bfb3b9f95a11b684a739db335cb2315e"
    },
    {
        "author": "晁咏之",
        "dynasty": "宋",
        "type": "诗",
        "rhythmic": "",
        "title": "杭州思归",
        "preface": "",
        "paragraphs": [
            "丘壑情无尽，田园兴有余。",
            "何当厌泽国，不奈忆君庐。",
            "庭户草应长，江山木已疏。",
            "何时整归棹，八月洞庭湖。"
        ],
        "notes": "",
        "id": "7be117f193f45a1108a7fb0352bd3b6b"
    },
    {
        "author": "晁咏之",
        "dynasty": "宋",
        "type": "诗",
        "rhythmic": "",
        "title": "木香花",
        "preface": "",
        "paragraphs": [
            "朱帘高槛俯幽芳，露浥烟霏玉褪粧。",
            "月冷素娥偏有态，夜寒青女不禁香。",
            "从教春事年年晚，要使诗人日日狂。",
            "替取秋兰纫佩好，忍随风雨受凄凉。"
        ],
        "notes": "",
        "id": "048ed50b34c428276b6ff67d2905a128"
    },
    {
        "author": "晁咏之",
        "dynasty": "宋",
        "type": "诗",
        "rhythmic": "",
        "title": "戏葛试官",
        "preface": "",
        "paragraphs": [
            "没兴主司逢葛八，贤弟被黜兄荐发。",
            "细思堪惜又堪嫌，一壁有眼半壁瞎。"
        ],
        "notes": "",
        "id": "c7f866b7934a40b736782482a1612ff9"
    },
    {
        "author": "晁咏之",
        "dynasty": "宋",
        "type": "诗",
        "rhythmic": "",
        "title": "题韦偃双松老僧图",
        "preface": "",
        "paragraphs": [
            "两松鬰苍苍，夭矫发奇峭。",
            "翛然龙蛇姿，势欲排岩峤。",
            "老禅犹会心，默坐观万窍。",
            "我亦发深省，倚槛一长啸。",
            "此兴含千古，孰谓韦偃少。"
        ],
        "notes": "",
        "id": "16d5679f5c7774dae9c7e6b28af89d5e"
    },
    {
        "author": "晁咏之",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "当时鸡犬皆霄汉，自是刘郎不得仙。"
        ],
        "notes": "",
        "id": "e43e62418f9d776d5417b32c024d8efc"
    },
    {
        "author": "晁咏之",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "伤心有恨关存殁，袖手无人问姓名。"
        ],
        "notes": "",
        "id": "62b27990a729c379d2642413d7fc654c"
    },
    {
        "author": "晁咏之",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "旌旗太一三山外，车马长杨五柞中。",
            "柳外雕鞍公子醉，水边纨扇丽人行。"
        ],
        "notes": "",
        "id": "c1f9b953c73d798cfa8174b8587add5b"
    },
    {
        "author": "晁咏之",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "唤得梅蕊要同韵，羞杀梨花不解香。"
        ],
        "notes": "",
        "id": "f0259447b9fc2212bb89a7a9bb7a0f4f"
    }
]