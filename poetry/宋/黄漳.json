[
    {
        "author": "黄漳",
        "dynasty": "宋",
        "type": "诗",
        "rhythmic": "",
        "title": "曹山寺",
        "preface": "",
        "paragraphs": [
            "晚宿曹山寺，僧房半劫灰。",
            "参差惟古柏，潦倒有寒梅。",
            "行役经年迈，劳形觉鬓颓。",
            "闲情原不减，空忆菊花杯。"
        ],
        "notes": "",
        "id": "f2459cb20b8d7bb95dff96e3ae0b5dfb"
    },
    {
        "author": "黄漳",
        "dynasty": "宋",
        "type": "诗",
        "rhythmic": "",
        "title": "卓望山",
        "preface": "",
        "paragraphs": [
            "簿领纷迷日不闲，偶因佳节一登山。",
            "风飘木叶雁初到，霜度岩篱菊渐班。",
            "与客不妨长送酒，对时聊尔暂开颜。",
            "凭栏万顷黄云熟，犹恐民生尚苦艰。"
        ],
        "notes": "",
        "id": "88561bb5035e40822300fb2be0de5b7a"
    },
    {
        "author": "黄漳",
        "dynasty": "宋",
        "type": "诗",
        "rhythmic": "",
        "title": "凤山",
        "preface": "",
        "paragraphs": [
            "凤山之岭高岧峣，上有仙人吹洞箫。",
            "俯瞰众流浩无际，纵观万壑亦来朝。",
            "衣冠幸际承明日，壶矢况逢拔俗标。",
            "长啸一声海天阔，凌风毛髪故萧萧。"
        ],
        "notes": "",
        "id": "a9fb561f721448034fff2cc90fa31ba2"
    }
]