[
    {
        "author": "罗适",
        "dynasty": "宋",
        "type": "诗",
        "rhythmic": "",
        "title": "试笔",
        "preface": "",
        "paragraphs": [
            "金门秃笔积如山，黄阁磨煤夜不干。",
            "试借荐贤书稿看，应无一字及孤寒。"
        ],
        "notes": "",
        "id": "47518ae48e8879981b3d5b0dca5e4952"
    },
    {
        "author": "罗适",
        "dynasty": "宋",
        "type": "诗",
        "rhythmic": "",
        "title": "巢父亭",
        "preface": "",
        "paragraphs": [
            "泊然巢一枝，常静不待息。",
            "天地存遗井，聊以见清德。",
            "窥者在尔心，凿者在尔力。",
            "何为病夏畦，俯仰无惭色。"
        ],
        "notes": "",
        "id": "293ea2335e58eadc41ba67d79bb7a35e"
    },
    {
        "author": "罗适",
        "dynasty": "宋",
        "type": "诗",
        "rhythmic": "",
        "title": "寄题池亭兼赠吕道正二首  其一",
        "preface": "",
        "paragraphs": [
            "太一仙人天上来，口传丹诀养真胎。",
            "赤城道士谁堪论，白发先生或姓回。"
        ],
        "notes": "",
        "id": "fa92b324dfbde2c134639b98062490d7"
    },
    {
        "author": "罗适",
        "dynasty": "宋",
        "type": "诗",
        "rhythmic": "",
        "title": "寄题池亭兼赠吕道正二首  其二",
        "preface": "",
        "paragraphs": [
            "窗外方塘几亩莲，花开料亦似常年。",
            "先生菡萏香中坐，应有人呼作水仙。"
        ],
        "notes": "",
        "id": "690777c4b205d1af1ece50079b5f46f4"
    },
    {
        "author": "罗适",
        "dynasty": "宋",
        "type": "诗",
        "rhythmic": "",
        "title": "游碧照庵",
        "preface": "",
        "paragraphs": [
            "长松青似染，高杉翠欲滴。",
            "余阴入轩来，满座瑠璃色。",
            "达人无六尘，静见照中碧。",
            "庵内一炉香，万缘自然息。"
        ],
        "notes": "",
        "id": "0ca7291e1cd94a0e23fdf96cc97c0430"
    },
    {
        "author": "罗适",
        "dynasty": "宋",
        "type": "诗",
        "rhythmic": "",
        "title": "崇教寺筠轩",
        "preface": "",
        "paragraphs": [
            "夜忆清轩上，都忘居会稽。",
            "秋声先在竹，月色最宜溪。",
            "银汉簷前直，玉绳天外低。",
            "何人倚栏槛，为听下庄鸡。"
        ],
        "notes": "",
        "id": "edd500f999d05dbf52c856432a56c6b7"
    },
    {
        "author": "罗适",
        "dynasty": "宋",
        "type": "诗",
        "rhythmic": "",
        "title": "石桥",
        "preface": "",
        "paragraphs": [
            "传得栴檀相甚奇，绀容光彻照须弥。",
            "桥头尊者来瞻礼，应忆灵山听法时。"
        ],
        "notes": "",
        "id": "f7acc68a76c2254c15bde3f12057dd74"
    },
    {
        "author": "罗适",
        "dynasty": "宋",
        "type": "诗",
        "rhythmic": "",
        "title": "石梁",
        "preface": "",
        "paragraphs": [
            "飞瀑断岩路，天然石似梁。",
            "始知融结日，便作圣贤乡。",
            "水静鱼龙乐，山灵草木香。",
            "茶花本余事，留迹示诸方。"
        ],
        "notes": "",
        "id": "f65fc2157931bb4a2f27fb62e62e2cf9"
    },
    {
        "author": "罗适",
        "dynasty": "宋",
        "type": "诗",
        "rhythmic": "",
        "title": "题万年妙莲阁",
        "preface": "",
        "paragraphs": [
            "华顶西边天姥东，妙莲开阁对群峰。",
            "清含银汉三千界，香透金庭第八重。",
            "画栋有声啼海燕，澄波无影睡天龙。",
            "夜深讲罢何人见，云在青天月在松。"
        ],
        "notes": "",
        "id": "24be58e239eef91772029e7c570ff356"
    },
    {
        "author": "罗适",
        "dynasty": "宋",
        "type": "诗",
        "rhythmic": "",
        "title": "游天台桐柏观二首  其一",
        "preface": "",
        "paragraphs": [
            "欲访琳宫入翠微，满山烟雨正梅时。",
            "神仙事秘人难问，造化功深世莫知。",
            "海近应通三岛信，年多空见八分碑。",
            "身中龙虎吞天地，谁肯留心继炼师。"
        ],
        "notes": "",
        "id": "8af402b12972cf0038ce2eb018843374"
    },
    {
        "author": "罗适",
        "dynasty": "宋",
        "type": "诗",
        "rhythmic": "",
        "title": "游天台桐柏观二首  其二",
        "preface": "",
        "paragraphs": [
            "金庭福地竟如何，当日山前异事多。",
            "子晋高风传世表，仙翁遗迹在岩阿。",
            "三清路远须由学，九转功成岂怕魔。",
            "我有玉符真诀在，黄衣谁肯远相过。"
        ],
        "notes": "",
        "id": "09deebabfd25cbe725e363cd04918dc5"
    },
    {
        "author": "罗适",
        "dynasty": "宋",
        "type": "诗",
        "rhythmic": "",
        "title": "忆梁王寺过远桥寄昉师",
        "preface": "",
        "paragraphs": [
            "长忆溪桥避暑时，天风六月袭人肌。",
            "水随地脉来无尽，云过山头去不知。",
            "拂面稚松应偃盖，当年游子已庞眉。",
            "凭师莫动溪边石，留待东归题好诗。"
        ],
        "notes": "",
        "id": "355a7ef0e6a98f7f2fdc3b6a60d57be6"
    },
    {
        "author": "罗适",
        "dynasty": "宋",
        "type": "诗",
        "rhythmic": "",
        "title": "题天台茅桥",
        "preface": "",
        "paragraphs": [
            "京城湿墨遗相知，心绕天台四散飞。",
            "记得小田桥上月，五更河露湿人衣。"
        ],
        "notes": "",
        "id": "d6423f532fa69582414d2591e40b42c3"
    },
    {
        "author": "罗适",
        "dynasty": "宋",
        "type": "诗",
        "rhythmic": "",
        "title": "题慈云院",
        "preface": "",
        "paragraphs": [
            "七十有余岁，不曾游此山。",
            "因寻白云路，深入翠微间。",
            "晓涧烟霞合，春岩草木斑。",
            "谁灰心地火，占取一生闲。"
        ],
        "notes": "",
        "id": "29c869819d14e1759334a0fe96e49bb2"
    },
    {
        "author": "罗适",
        "dynasty": "宋",
        "type": "诗",
        "rhythmic": "",
        "title": "题天柱山",
        "preface": "",
        "paragraphs": [
            "孤峰插太清，天柱此垂名。",
            "造化功成后，乾坤頼不倾。",
            "夜星千栱小，秋汉一梁横。",
            "欲问登临处，重梯四面生。"
        ],
        "notes": "",
        "id": "fa245c4a1254e0e22b8642781d38dfcd"
    },
    {
        "author": "罗适",
        "dynasty": "宋",
        "type": "诗",
        "rhythmic": "",
        "title": "题瑞相院",
        "preface": "",
        "paragraphs": [
            "招提临古道，窣堵压孤山。",
            "十里梅花树，都来一望间。"
        ],
        "notes": "",
        "id": "e9143e53f452db6fd3fb624851c22822"
    },
    {
        "author": "罗适",
        "dynasty": "宋",
        "type": "诗",
        "rhythmic": "",
        "title": "题潘几道杲亭",
        "preface": "",
        "paragraphs": [
            "行尽城西路，为君登杲亭。",
            "无云生碧落，看日出沧溟。",
            "逐影成何事，负暄全我形。",
            "交情长在目，隔岸数峰青。"
        ],
        "notes": "",
        "id": "65a553a4bc80df1b4135afe39bbb8323"
    },
    {
        "author": "罗适",
        "dynasty": "宋",
        "type": "诗",
        "rhythmic": "",
        "title": "慈母石",
        "preface": "",
        "paragraphs": [
            "叠石江头峻如壁，舟人指云慈母石。",
            "慈母名兮不可闻，巉岩坑压秋江碧。",
            "我闻慈母石，启我父母思。",
            "人有父母谁不思，我思父母偏伤悲。",
            "忆昔生我童稚时，家贫日逐图生资。",
            "父母衣我宁自寒，父母食我宁自饥。",
            "拾薪为我代灯烛，鬻衣为我买诗书。",
            "朝夕劝我苦勤读，戒我弗作庸常儿。",
            "嗟哉我生命多疾，父母提携延岁日。",
            "忽朝卧病一呻吟，父母咿哑面如漆。",
            "有时为我祝神祇，愿我早著蓝袍归。",
            "此时我心常感发，愿如夫子言无违。",
            "嗟哉我生命多蹇，少年不第第已晚。",
            "况兼父母未死时，食不饱兮衣不暖。",
            "今朝身为一命仕，薄俸聊堪奉甘旨。",
            "双亲已逝掩荒丘，薄俸翻将饱妻子。",
            "有时举筯食新鲜，默默不知双泪涟。",
            "拭泪空将酒杯奠，酒杯不到阴容前。",
            "慈母石，世稀有，汝在江头天地久。",
            "我思父母不得食，此恨当同汝不朽。",
            "呜呼罔极恩难报，于今頼有移忠孝。",
            "行当竭力事明君，庶可扬名酬二亲。"
        ],
        "notes": "",
        "id": "39de5a4529fd5a07ceb09fe46c9d409e"
    },
    {
        "author": "罗适",
        "dynasty": "宋",
        "type": "诗",
        "rhythmic": "",
        "title": "送致政太师文潞公",
        "preface": "",
        "paragraphs": [
            "曾将故老较量看，五福如公信是难。",
            "潞国封来多有岁，太师以上更无官。",
            "应留妙算安神器，必得人才荐将坛。",
            "他日宋家青史上，始终臣节雪霜寒。"
        ],
        "notes": "",
        "id": "ab9897887a1acf88b27ffd6706270e6e"
    },
    {
        "author": "罗适",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "具州阴德即仙资。"
        ],
        "notes": "",
        "id": "ad2b51b9999d181268b778428c9dbae0"
    }
]