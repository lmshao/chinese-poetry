[
    {
        "author": "赵孟淳",
        "dynasty": "宋",
        "type": "诗",
        "rhythmic": "",
        "title": "谷",
        "preface": "",
        "paragraphs": [
            "农夫怨，农夫怨，此怨非是怨年荒，此怨翻因年谷贱。",
            "终年辛苦不少懈，及到秋成拟偿债。",
            "谁知斛粟不百钱，利尚不偿本仍在。",
            "秋来露冷刈获时，早是朝来债又催。",
            "况兼荒政输官急，不管农夫垂泪泣。",
            "君王明哲洞无遗，此怨君王知不知。"
        ],
        "notes": "",
        "id": "5fb6ebced7fd933c38061a64855d4ed0"
    },
    {
        "author": "赵孟淳",
        "dynasty": "宋",
        "type": "诗",
        "rhythmic": "",
        "title": "题高尚书夜山图二首  其一",
        "preface": "",
        "paragraphs": [
            "月底江山如昼好，楼中几席与秋清。",
            "剡藤不到高人手，一段风流可得成。"
        ],
        "notes": "",
        "id": "35599341f55d661b03c5f43c1bb9fb66"
    },
    {
        "author": "赵孟淳",
        "dynasty": "宋",
        "type": "诗",
        "rhythmic": "",
        "title": "题高尚书夜山图二首  其二",
        "preface": "",
        "paragraphs": [
            "江行山立月盘桓，有客无言楼上看。",
            "清兴肯随城漏尽，夜深风露恐高寒。"
        ],
        "notes": "",
        "id": "7c3e4c50e8b0d364ef3d7463abfd82eb"
    },
    {
        "author": "赵孟淳",
        "dynasty": "宋",
        "type": "诗",
        "rhythmic": "",
        "title": "题桃",
        "preface": "",
        "paragraphs": [
            "滴粉挼酥晕几重，风前红雨一枝浓。",
            "世间是色皆为妄，除却夭桃单种松。"
        ],
        "notes": "",
        "id": "0df65c8f28af67d7aa5a8cc82842f2c0"
    },
    {
        "author": "赵孟淳",
        "dynasty": "宋",
        "type": "诗",
        "rhythmic": "",
        "title": "题梅",
        "preface": "",
        "paragraphs": [
            "雪意垂垂浸碧虚，香生一缕上琴书。",
            "何须百万西湖宅，遇有梅花便可居。"
        ],
        "notes": "",
        "id": "1ea0be2101276dd8799f71bd3879aef7"
    },
    {
        "author": "赵孟淳",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "落花遇雨扫不去，败草经春刬又生。"
        ],
        "notes": "",
        "id": "0a06fe53a88ed9c897d4442b2e0df068"
    }
]