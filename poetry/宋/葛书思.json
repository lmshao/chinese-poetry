[
    {
        "author": "葛书思",
        "dynasty": "宋",
        "type": "诗",
        "rhythmic": "",
        "title": "喜子胜仲登第",
        "preface": "",
        "paragraphs": [
            "广场笔阵数千人，喜汝穿杨箭镞亲。",
            "庆绪绵长时幸会，文科兴复事还新。",
            "昔年继榜熙宁岁，今偶同科绍圣春。",
            "从此莫教书种断，孙曾应复值昌辰。"
        ],
        "notes": "",
        "id": "620d41c83d07e058be11ba7cffc74cd7"
    },
    {
        "author": "葛书思",
        "dynasty": "宋",
        "type": "诗",
        "rhythmic": "",
        "title": "宿悟空院",
        "preface": "",
        "paragraphs": [
            "高枕僧房夜漏深，经窗俄见月华侵。",
            "抗尘走俗成何事，问道参禅徒在心。",
            "智镜直须真里照，机锋莫向句中寻。",
            "悟空不见悟空者，漫对寒灯拥鼻吟。"
        ],
        "notes": "",
        "id": "4ab407edc368c7486d0e4b2087074cc0"
    },
    {
        "author": "葛书思",
        "dynasty": "宋",
        "type": "诗",
        "rhythmic": "",
        "title": "宿广福寺",
        "preface": "",
        "paragraphs": [
            "我非山中人，暂借山中宿。",
            "灵风散微阴，片月出乔木。",
            "蕙帐栖夕香，古井汲寒渌。",
            "名缁多夙契，延坐同茗粥。",
            "况与静者俱，缮性久已熟。",
            "清词丽陶谢，玄谈干身毒。",
            "所愧形迹拘，无由寄高躅。",
            "钟声殷江岛，露气霭林麓。",
            "良遇惬素怀，徘徊至天旭。"
        ],
        "notes": "",
        "id": "e910b4419602cc8b267a57bbfb0c605b"
    }
]