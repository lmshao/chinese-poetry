[
    {
        "author": "王纶",
        "dynasty": "宋",
        "type": "诗",
        "rhythmic": "",
        "title": "题义门胡氏华林书院",
        "preface": "",
        "paragraphs": [
            "华林幽胜地，胡氏旧门闾。",
            "四远来名士，一家常义居。",
            "素风殊不坠，儒业未曾虚。",
            "何日谐寻访，琴棋万卷书。"
        ],
        "notes": "",
        "id": "f3f3787d1546e3062753894d3b4f7039"
    },
    {
        "author": "王纶",
        "dynasty": "宋",
        "type": "诗",
        "rhythmic": "",
        "title": "秦邮晚泊",
        "preface": "",
        "paragraphs": [
            "水宿风餐第几程，落帆刚趁晚霞明。",
            "村醪小饮不成醉，明月推篷初欲生。",
            "自愧菲才膺闲命，谁能高卧闭柴荆。",
            "茫茫家国偏多感，静听渔榔断续声。"
        ],
        "notes": "",
        "id": "3cda8461a19bd5364356bc4aba34a755"
    }
]