[
    {
        "author": "释法一",
        "dynasty": "宋",
        "type": "诗",
        "rhythmic": "",
        "title": "偈三首  其一",
        "preface": "",
        "paragraphs": [
            "衲僧正法眼，照破铁围山。",
            "四方幷八面，尖角更团𪢮。",
            "双椎轰法鼓，一击透玄关。",
            "乾坤收不得，留与后人看。"
        ],
        "notes": "",
        "id": "da03ee2682a3d00f106e478ea90dcb60"
    },
    {
        "author": "释法一",
        "dynasty": "宋",
        "type": "诗",
        "rhythmic": "",
        "title": "偈三首  其二",
        "preface": "",
        "paragraphs": [
            "仰面不见天，低头不见地。",
            "古剑髑髅前，大海波涛沸。"
        ],
        "notes": "",
        "id": "e916a53de91e08025bd8079aff861c2d"
    },
    {
        "author": "释法一",
        "dynasty": "宋",
        "type": "诗",
        "rhythmic": "",
        "title": "偈三首  其三",
        "preface": "",
        "paragraphs": [
            "今年七十五，归作庵中主。",
            "珍重观世音，泥蛇吞石虎。"
        ],
        "notes": "",
        "id": "15f44193c5da0ce363bb4a9b07e06f48"
    },
    {
        "author": "释法一",
        "dynasty": "宋",
        "type": "诗",
        "rhythmic": "",
        "title": "颂古二首  其一",
        "preface": "",
        "paragraphs": [
            "世尊只眼通三界，外道双眸贯五天。",
            "华意正浓桃脸笑，春光不在柳梢边。"
        ],
        "notes": "",
        "id": "2d13ca3d25763a4070533c0f845e7f27"
    },
    {
        "author": "释法一",
        "dynasty": "宋",
        "type": "诗",
        "rhythmic": "",
        "title": "颂古二首  其二",
        "preface": "",
        "paragraphs": [
            "背触人难会，凭君子细看。",
            "片云才出洞，遮却面前山。"
        ],
        "notes": "",
        "id": "d47f44ca7fd6b690b26c3b4fcd9e919e"
    }
]