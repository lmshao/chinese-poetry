[
    {
        "author": "章桂发",
        "dynasty": "宋",
        "type": "诗",
        "rhythmic": "",
        "title": "游栖真洞归舟带月泊市桥  其一",
        "preface": "",
        "paragraphs": [
            "携手清苕去，高枫丹叶森。",
            "渔樵九锁外，风雨一窗深。",
            "索酒贪山月，添衣怯洞阴。",
            "凤归天柱晓，楼阁有鸣琴。"
        ],
        "notes": "",
        "id": "014d0acf735a3e04fa7b21b14f088f27"
    },
    {
        "author": "章桂发",
        "dynasty": "宋",
        "type": "诗",
        "rhythmic": "",
        "title": "游栖真洞归舟带月泊市桥  其二",
        "preface": "",
        "paragraphs": [
            "山岚来夹案，泉急自穿渠。",
            "密记东阳诀，高题上帝居。",
            "牙儿藏宝箧，山子走篮舆。",
            "曲折玑衡转，溪坳可结庐。"
        ],
        "notes": "",
        "id": "c823447b291dec2d46daaefb31bb293b"
    }
]