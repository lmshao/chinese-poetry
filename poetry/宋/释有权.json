[
    {
        "author": "释有权",
        "dynasty": "宋",
        "type": "诗",
        "rhythmic": "",
        "title": "偈三首  其一",
        "preface": "",
        "paragraphs": [
            "黑漆昆仑把钓竿，古帆高挂下惊湍。",
            "芦花影里弄明月，引得盲龟上钓船。"
        ],
        "notes": "",
        "id": "c8fb475bb1d6bed9cd53beea3786597a"
    },
    {
        "author": "释有权",
        "dynasty": "宋",
        "type": "诗",
        "rhythmic": "",
        "title": "偈三首  其二",
        "preface": "",
        "paragraphs": [
            "今朝结却布袋口，明眼衲僧莫乱走。",
            "心行灭处解翻身，喷嚏也成师子吼。",
            "旃檀林，任驰骤。",
            "剔起眉毛顶上生，剜肉成疮露家丑。"
        ],
        "notes": "",
        "id": "969f8620b0b8e49f7cdcad5f50e527ee"
    },
    {
        "author": "释有权",
        "dynasty": "宋",
        "type": "诗",
        "rhythmic": "",
        "title": "偈三首  其三",
        "preface": "",
        "paragraphs": [
            "禅禅，无党无偏。",
            "迷时千里隔，悟在口皮边。"
        ],
        "notes": "",
        "id": "a3821e02a71e223bc6c1c2f3c780bb04"
    },
    {
        "author": "释有权",
        "dynasty": "宋",
        "type": "诗",
        "rhythmic": "",
        "title": "颂古十一首  其一",
        "preface": "",
        "paragraphs": [
            "石上栽花分外奇，枝头春色暗芳菲。",
            "馨香徧界无人嗅，一任狂风取次吹。"
        ],
        "notes": "",
        "id": "98153ac52708acc9078ca622144b705c"
    },
    {
        "author": "释有权",
        "dynasty": "宋",
        "type": "诗",
        "rhythmic": "",
        "title": "颂古十一首  其二",
        "preface": "",
        "paragraphs": [
            "秀才觅火和烟得，长沙卖石著云饶。",
            "欲知千佛居何土，赢得诗禅价转高。"
        ],
        "notes": "",
        "id": "4bd4811edd8eb84774e9a78d1fb60ff1"
    },
    {
        "author": "释有权",
        "dynasty": "宋",
        "type": "诗",
        "rhythmic": "",
        "title": "颂古十一首  其三",
        "preface": "",
        "paragraphs": [
            "衣锦还乡人尽见，长时富贵许谁知。",
            "无言童子呵呵笑，赢得风光满面归。"
        ],
        "notes": "",
        "id": "5afa0cc67f236549b76cbd616aa1c6b3"
    },
    {
        "author": "释有权",
        "dynasty": "宋",
        "type": "诗",
        "rhythmic": "",
        "title": "颂古十一首  其四",
        "preface": "",
        "paragraphs": [
            "潋潋滟滟水光浮，不见孤帆不见舟。",
            "斜阳欲落未落处，尽是离人今古愁。"
        ],
        "notes": "",
        "id": "4f382f4deea5aa56524fee6ef02f5e05"
    },
    {
        "author": "释有权",
        "dynasty": "宋",
        "type": "诗",
        "rhythmic": "",
        "title": "颂古十一首  其五",
        "preface": "",
        "paragraphs": [
            "万钧之弩射何人，箭未离弦已丧身。",
            "带累盲龟失浮木，欲来火里透金尘。"
        ],
        "notes": "",
        "id": "c6fee1ef2974ac142dc1b87d79da1925"
    },
    {
        "author": "释有权",
        "dynasty": "宋",
        "type": "诗",
        "rhythmic": "",
        "title": "颂古十一首  其六",
        "preface": "",
        "paragraphs": [
            "我手何似佛手，二八恰恰十九。",
            "年尾算到年头，家内一钱无有。"
        ],
        "notes": "",
        "id": "38f2cd8bc1f20817d5377ca8ee2287ac"
    },
    {
        "author": "释有权",
        "dynasty": "宋",
        "type": "诗",
        "rhythmic": "",
        "title": "颂古十一首  其七",
        "preface": "",
        "paragraphs": [
            "我脚何似馿脚，踏著赵州略彴。",
            "惊得迦叶皱眉，文殊却打无著。"
        ],
        "notes": "",
        "id": "49ef44802e94fe7f7413a283abd122f2"
    },
    {
        "author": "释有权",
        "dynasty": "宋",
        "type": "诗",
        "rhythmic": "",
        "title": "颂古十一首  其八",
        "preface": "",
        "paragraphs": [
            "人人有个生缘，男儿气宇冲天。",
            "若是争田竞地，我即唤死如眠。"
        ],
        "notes": "",
        "id": "831ba8f5627cf58399ddc501837239a6"
    },
    {
        "author": "释有权",
        "dynasty": "宋",
        "type": "诗",
        "rhythmic": "",
        "title": "颂古十一首  其九",
        "preface": "",
        "paragraphs": [
            "佛手馿脚生缘，浩浩丛林盛传。",
            "直饶一穿穿却，未免十万八千。"
        ],
        "notes": "",
        "id": "f085f91b555296c9123ba6864227d90a"
    },
    {
        "author": "释有权",
        "dynasty": "宋",
        "type": "诗",
        "rhythmic": "",
        "title": "颂古十一首  其一○",
        "preface": "",
        "paragraphs": [
            "揭大夔鼓噪红尘，徧地刀鎗解出身。",
            "结角罗纹随处入，银山铁壁是通津。"
        ],
        "notes": "",
        "id": "5f0dcef37b612fb3981b59fd09d125e7"
    },
    {
        "author": "释有权",
        "dynasty": "宋",
        "type": "诗",
        "rhythmic": "",
        "title": "颂古十一首  其一一",
        "preface": "",
        "paragraphs": [
            "黑云当午蔽清虚，白雨翻空失画图。",
            "雨过云收山色净，赵州东壁挂葫芦。"
        ],
        "notes": "",
        "id": "fa1b5c763553ad515b3639883f1fa76a"
    }
]