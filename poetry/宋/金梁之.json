[
    {
        "author": "金梁之",
        "dynasty": "宋",
        "type": "诗",
        "rhythmic": "",
        "title": "答郡守赵师夔",
        "preface": "",
        "paragraphs": [
            "王侯门户懒开颜，斗酒千钱一笑间。",
            "无雪可欺青桧老，有天难管白云闲。",
            "丹霄作客曾骑鹤，紫府为家不买山。",
            "京口相逢又相别，只琴孤剑几时还。"
        ],
        "notes": "",
        "id": "0dac1896daff64924d76fa1d031f964d"
    },
    {
        "author": "金梁之",
        "dynasty": "宋",
        "type": "诗",
        "rhythmic": "",
        "title": "郡侯雪天开宴即席以填字韵索诗",
        "preface": "",
        "paragraphs": [
            "昨夜嫦娥弄玉纤，也应掐月作花钿。",
            "为嫌梅影太清瘦，几片飞来疎处填。"
        ],
        "notes": "",
        "id": "3dfb58e5935efadf962dac50451ccbc7"
    },
    {
        "author": "金梁之",
        "dynasty": "宋",
        "type": "诗",
        "rhythmic": "",
        "title": "赠郡士张梦锡赴南宫试",
        "preface": "",
        "paragraphs": [
            "秧针刺水麦锋齐，漠漠平沙白鹭飞。",
            "尽道春光已归去，清香犹有野蔷薇。"
        ],
        "notes": "",
        "id": "8a05693a67ae94d59ed72b6feef824ca"
    },
    {
        "author": "金梁之",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "寄语月溪朱逸士，他年同赏水仙花。"
        ],
        "notes": "",
        "id": "d523f2b02fd7ffa8903550148893e2e7"
    }
]