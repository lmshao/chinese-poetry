[
    {
        "author": "李左史",
        "dynasty": "宋",
        "type": "诗",
        "rhythmic": "",
        "title": "三姑石",
        "preface": "",
        "paragraphs": [
            "风舞芳林鬓脚垂，朝云行雨湿仙衣。",
            "不知当日缘何事，化石山头更不归。"
        ],
        "notes": "",
        "id": "f070bc26ec81b37d5024eef5496e4b07"
    },
    {
        "author": "李左史",
        "dynasty": "宋",
        "type": "诗",
        "rhythmic": "",
        "title": "大隠屏",
        "preface": "",
        "paragraphs": [
            "高峰崛起翠云屏，何事呼为大隠名。",
            "自是市朝人不到，非关洞户锁峥嵘。"
        ],
        "notes": "",
        "id": "511d9d9b8003af82af3ab77160ed1942"
    },
    {
        "author": "李左史",
        "dynasty": "宋",
        "type": "诗",
        "rhythmic": "",
        "title": "幔亭峰",
        "preface": "",
        "paragraphs": [
            "更无裀幕空中举，时有笙竽静处闻。",
            "猿鸟哀啼千嶂月，松篁寒锁一溪云。"
        ],
        "notes": "",
        "id": "8d6911be7d917d2c041978dde45016bb"
    },
    {
        "author": "李左史",
        "dynasty": "宋",
        "type": "诗",
        "rhythmic": "",
        "title": "天柱峰",
        "preface": "",
        "paragraphs": [
            "巉巉千丈插烟空，始见天南一柱峰。",
            "绝顶雾开擎日月，半岩云暝噫雷风。"
        ],
        "notes": "",
        "id": "753c499a3f2a4f438daa15a7e890439c"
    },
    {
        "author": "李左史",
        "dynasty": "宋",
        "type": "诗",
        "rhythmic": "",
        "title": "仙迹岩",
        "preface": "",
        "paragraphs": [
            "当时天姥立溪边，石上遗踪见宛然。",
            "笑杀茂陵缑氏迹，只凭方士口中传。"
        ],
        "notes": "",
        "id": "3c834485402c3945ca3b134dbb9d80bd"
    },
    {
        "author": "李左史",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "溪流玉雪三三曲，山锁烟霞六六峰。"
        ],
        "notes": "",
        "id": "e996d39e9e1279f417b6a8eb1518bb2d"
    },
    {
        "author": "李左史",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "刘公隠后今谁继，张湛仙来不记年。"
        ],
        "notes": "",
        "id": "3204d561a86257c3238b5c0dff2b6f80"
    }
]