[
    {
        "author": "周兑",
        "dynasty": "宋",
        "type": "诗",
        "rhythmic": "",
        "title": "石姥山",
        "preface": "",
        "paragraphs": [
            "石貌苍颜迥不殊，天工偶尔赋形躯。",
            "顽然本是无情物，应误行人指望夫。"
        ],
        "notes": "",
        "id": "a3bf74ce60e15d5dfd44d2595a33c191"
    },
    {
        "author": "周兑",
        "dynasty": "宋",
        "type": "诗",
        "rhythmic": "",
        "title": "雨涌泉",
        "preface": "",
        "paragraphs": [
            "杨岐山下出灵泉，与海相通亘古传。",
            "汹涌便知天欲雨，为言阴石不须鞭。"
        ],
        "notes": "",
        "id": "117be8f22ab270f464c7ebff64759a36"
    },
    {
        "author": "周兑",
        "dynasty": "宋",
        "type": "诗",
        "rhythmic": "",
        "title": "题毛仙山",
        "preface": "",
        "paragraphs": [
            "仙翁辟谷绿毛生，假向人间作姓称。",
            "应与桐君为伴侣，丹成白日共飞升。"
        ],
        "notes": "",
        "id": "04288dedf716a1b2f6c908ed01d6fc5f"
    },
    {
        "author": "周兑",
        "dynasty": "宋",
        "type": "诗",
        "rhythmic": "",
        "title": "罗汉影",
        "preface": "",
        "paragraphs": [
            "法身无著本来空，应供随缘处处同。",
            "偶向石间留个影，一轮秋日碧潭中。"
        ],
        "notes": "",
        "id": "9f667343819e4b055c9001d856f20c65"
    },
    {
        "author": "周兑",
        "dynasty": "宋",
        "type": "诗",
        "rhythmic": "",
        "title": "葛仙坛",
        "preface": "",
        "paragraphs": [
            "稚川不恋晋衣冠，勾漏仙成九转丹。",
            "剩得数行风雨竹，人间珍重扫空坛。"
        ],
        "notes": "",
        "id": "103f6f35b5bdf21a3a90acad6fe72054"
    },
    {
        "author": "周兑",
        "dynasty": "宋",
        "type": "诗",
        "rhythmic": "",
        "title": "九房石",
        "preface": "",
        "paragraphs": [
            "巍巍古殿峙中央，匼匝屏风列九房。",
            "莫惜冥搜访仙迹，其间恐有紫金林。"
        ],
        "notes": "",
        "id": "bfb65b9ca04127dbb9ccacf6dc8e06b5"
    }
]