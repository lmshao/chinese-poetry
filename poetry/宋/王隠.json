[
    {
        "author": "王隠",
        "dynasty": "宋",
        "type": "诗",
        "rhythmic": "",
        "title": "谢竹堂先生见过",
        "preface": "",
        "paragraphs": [
            "学稼古寺侧，结庐高柳阴。",
            "音书故交绝，岁月杜门深。",
            "新雪添衰鬓，寒灰死壮心。",
            "西州贤别驾，连日肯相寻。"
        ],
        "notes": "",
        "id": "e7898ee03899ab842c640d3798ad74c0"
    },
    {
        "author": "王隠",
        "dynasty": "宋",
        "type": "诗",
        "rhythmic": "",
        "title": "次韵之秋日雨后韵",
        "preface": "",
        "paragraphs": [
            "洺州秋雨后，幽胜可供闲。",
            "白首留他县，归心绕故山。",
            "野泉来竹底，危磴入云间。",
            "尚记登高会，重岩细菊斑。"
        ],
        "notes": "",
        "id": "f36c0dc6e9d684c9d69efff250f75971"
    }
]