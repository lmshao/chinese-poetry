[
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其一",
        "preface": "",
        "paragraphs": [
            "瑞日曈眬散晓红，乾元万国珮丁东。",
            "紫宸北使班才退，百辟同趋德寿宫。"
        ],
        "notes": "",
        "id": "97c7cc70e94c70a742513ce9b222ee7a"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其二",
        "preface": "",
        "paragraphs": [
            "元宵时雨赏宫梅，恭请光尧寿圣来。",
            "醉里君王扶上辇，銮舆半仗点灯回。"
        ],
        "notes": "",
        "id": "b273025eaf39a586ce830690a7ba5d66"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其三",
        "preface": "",
        "paragraphs": [
            "柳枝挟雨握新绿，桃蕊含风破小红。",
            "天上春光偏得早，嵯峩宫殿五云中。"
        ],
        "notes": "",
        "id": "7ec83af11444ce3c97385c02d6f150cc"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其四",
        "preface": "",
        "paragraphs": [
            "春风淡淡水淙淙，携伴寻芳过小杠。",
            "恼杀野塘闲送目，鸳鸯无数各双双。"
        ],
        "notes": "",
        "id": "16e89812550c8414f08c2568452f22d5"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其五",
        "preface": "",
        "paragraphs": [
            "溶溶太液碧波翻，云外楼台日月闲。",
            "春到汉宫三十六，为分和气到人间。"
        ],
        "notes": "",
        "id": "2dbcb150548c74ddab551ce58d63f2f0"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其六",
        "preface": "",
        "paragraphs": [
            "晓窗生白已鶑啼，啼在宫花第几枝。",
            "烟断兽炉香未绝，曲房朱户梦回时。"
        ],
        "notes": "",
        "id": "0da6d97320be9e8074782bbbd9ab2607"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其七",
        "preface": "",
        "paragraphs": [
            "剪剪轻风二月天，柳丝飘飏倍堪怜。",
            "静凭雕槛浑无事，细数穿花燕影偏。"
        ],
        "notes": "",
        "id": "78985c0372a58d0b9f42702c748e586e"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其八",
        "preface": "",
        "paragraphs": [
            "一帘小雨怯春寒，禁御深沉白昼闲。",
            "满地落花红不扫，黄鹂枝上语绵蛮。"
        ],
        "notes": "",
        "id": "d29a583972fa537242d3bd5ade2b7231"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其九",
        "preface": "",
        "paragraphs": [
            "上林花木正芳菲，内里争传御制词。",
            "春赋新翻入宫调，美人群唱捧瑶巵。"
        ],
        "notes": "",
        "id": "209944d2b1cd84ab7cfca3139c94f47e"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其一○",
        "preface": "",
        "paragraphs": [
            "海棠花里奏琵琶，沉碧池边醉九霞。",
            "禁御融融春日静，五云深护帝王家。"
        ],
        "notes": "",
        "id": "4333fadb5cbfe9d8580d26aed3d0ab90"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其一一",
        "preface": "",
        "paragraphs": [
            "后院深沉景物幽，奇花名竹弄春柔。",
            "翠华经岁无游幸，多少亭台废不修。"
        ],
        "notes": "",
        "id": "0bfd0c198cb1499886546b7d544da484"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其一二",
        "preface": "",
        "paragraphs": [
            "天申圣节礼非常，躬率群臣上寿觞。",
            "天子捧盘仍再拜，侍中宣达近龙床。"
        ],
        "notes": "",
        "id": "c84e4190e5adef7210036a404cbcddbb"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其一三",
        "preface": "",
        "paragraphs": [
            "水殿钩帘四面风，荷花簇锦照人红。",
            "吾皇一曲薰弦罢，万俗泠泠解愠中。"
        ],
        "notes": "",
        "id": "ab29bc7d88bc73462e29a8f1dd8fae1f"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其一四",
        "preface": "",
        "paragraphs": [
            "绕堤翠柳忘忧草，夹岸红葵安石榴。",
            "御水一沟清彻底，晚凉时泛小龙舟。"
        ],
        "notes": "",
        "id": "4eb23e3e22e7a6b0c8b09a9bff8a2a3a"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其一五",
        "preface": "",
        "paragraphs": [
            "薰风宫殿日长时，静运天机一局棋。",
            "国手人人饶处著，须知圣算出新奇。"
        ],
        "notes": "",
        "id": "5dd09a616a5f2b500882e10556047c04"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其一六",
        "preface": "",
        "paragraphs": [
            "宫殿钩帘看水晶，时当三伏炽炎蒸。",
            "翰林学士知谁直，今日传宣与赐冰。"
        ],
        "notes": "",
        "id": "b76f0029bdc0264914308c32331787d9"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其一七",
        "preface": "",
        "paragraphs": [
            "云影低涵柏子池，秋声轻度万年枝。",
            "要知玉宇凉多少，正在观书乙夜时。"
        ],
        "notes": "",
        "id": "81f4a79d9067c5d35cb543c247814f2f"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其一八",
        "preface": "",
        "paragraphs": [
            "琐窗宫漏滴铜壶，午梦惊回落井梧。",
            "风递乐声来玉宇，日移花影上金铺。"
        ],
        "notes": "",
        "id": "e79b9c47891230ca59ad6b1bef82a9a4"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其一九",
        "preface": "",
        "paragraphs": [
            "银烛瑶觥竞上元，□□午月正当轩。",
            "棚头忽唤歌新曲，宛转余音出紫垣。"
        ],
        "notes": "",
        "id": "3acc2f32981577745bf956d0f72f7fa4"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其二○",
        "preface": "",
        "paragraphs": [
            "迎春燕子尾纤纤，拂柳穿花掠翠簷。",
            "闻道蕊官三十六，美人争为卷珠帘。"
        ],
        "notes": "",
        "id": "9991305094eeae5e123d2ea546352c7f"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其二一",
        "preface": "",
        "paragraphs": [
            "落絮蒙蒙立夏天，楼前槐树影初圆。",
            "传闻紫殿深深处，别有薰风入舜弦。"
        ],
        "notes": "",
        "id": "4f750e913a39fa3f686f36fecfb318f2"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其二二",
        "preface": "",
        "paragraphs": [
            "紫禁仙舆诘旦来，旌旗遥倚望春台。",
            "不知庭霰今朝下，疑是林花昨夜开。"
        ],
        "notes": "",
        "id": "cd5b3e1888734482fa3a3a9b5c109324"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其二三",
        "preface": "",
        "paragraphs": [
            "凉生水殿乐声游，钓得金鳞上御钩。",
            "圣德至仁元不杀，指挥皆放小池头。"
        ],
        "notes": "",
        "id": "44a8f6dcd517a25a2fa6f0a53aaac56c"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其二四",
        "preface": "",
        "paragraphs": [
            "凉秋结束鬭炎新，宣入毬场尚未明。",
            "一朵红云黄盖底，千官下马起居声。"
        ],
        "notes": "",
        "id": "666485c7110f305f5c40a3f7d7cfb77a"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其二五",
        "preface": "",
        "paragraphs": [
            "秋高风动角弓鸣，臂徤常嫌斗力轻。",
            "玉陛才传看御箭，中心双中谢恩声。"
        ],
        "notes": "",
        "id": "bd81c6e0d4c0c95dfbcd1041bb8bb34d"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其二六",
        "preface": "",
        "paragraphs": [
            "思贤梦寝过商宗，右武崇儒帝道隆。",
            "总览权纲求治理，群臣臧否疏屏风。"
        ],
        "notes": "",
        "id": "72c9f15b3c6c94f5139f4aad94a17c87"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其二七",
        "preface": "",
        "paragraphs": [
            "用人论理见宸衷，赏罚刑威合至公。",
            "天下监司二千石，姓名都在御屏中。"
        ],
        "notes": "",
        "id": "0f20d0cfdb03100da27f662a456b5b16"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其二八",
        "preface": "",
        "paragraphs": [
            "家传笔法学光尧，圣草真行说两朝。",
            "天纵自然成一体，谩夸虎步与龙跳。"
        ],
        "notes": "",
        "id": "ba7e1e5fe39cd3817496e4f7c11b7308"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其二九",
        "preface": "",
        "paragraphs": [
            "泛索坤宁日一羊，自从正位控辞章。",
            "好生躬俭超千古，风化宫嫔只淡粧。"
        ],
        "notes": "",
        "id": "676cf51119d737197df4fae2b0641ce1"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其三○",
        "preface": "",
        "paragraphs": [
            "兰径香销玉辇踪，梨花不肯负春风。",
            "绿窗深锁无人见，自碾朱砂养守宫。"
        ],
        "notes": "",
        "id": "4d8c12a7c93c34ed5236bcaaee09bbb8"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其三一",
        "preface": "",
        "paragraphs": [
            "缺月流光入绮疏，金壶传箭梦回初。",
            "秦台彩凤无消息，桂影空闲十二除。"
        ],
        "notes": "",
        "id": "66bed2724e39ef4f8d75ba4f80e085fb"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其三二",
        "preface": "",
        "paragraphs": [
            "辇路青苔雨后深，铜鱼双钥昼沉沉。",
            "词臣还有相如在，不得当时买赋金。"
        ],
        "notes": "",
        "id": "12b7283c9a95251ae8859c3474b8145e"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其三三",
        "preface": "",
        "paragraphs": [
            "击鞠由来岂作嬉，不忘鞍马是神机。",
            "牵缰绝尾施新巧，背打星毬一点飞。"
        ],
        "notes": "",
        "id": "b6cd9c27cae0c9c72153c2bfaec5c7b5"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其三四",
        "preface": "",
        "paragraphs": [
            "黄鸟惊眠曙色开，慵梳鬟髻意徘徊。",
            "君王早御延英殿，频唤宫人上直来。"
        ],
        "notes": "",
        "id": "83d9016162ca9636e4b3712aef5618f4"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其三五",
        "preface": "",
        "paragraphs": [
            "宫槐映日翠阴浓，薄暑应难到九重。",
            "节近赐衣争试巧，彩丝新样起盘龙。"
        ],
        "notes": "",
        "id": "ec8276b75fc6b2a7c16300699a87fe81"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其三六",
        "preface": "",
        "paragraphs": [
            "角黍冰盘饾饤装，酒阑昌歜泛瑶觞。",
            "近臣夸赐金书扇，御侍争传佩带香。"
        ],
        "notes": "",
        "id": "ebcdfe85e4a957287d71684e39ea5eff"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其三七",
        "preface": "",
        "paragraphs": [
            "忽地君王喜气浓，秋千高挂百花丛。",
            "阿谁能逞翻飞态，便得称雄女队中。"
        ],
        "notes": "",
        "id": "47fc2d048cb2656d4dbfcec680a4e8c7"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其三八",
        "preface": "",
        "paragraphs": [
            "新翻歌谱甚能奇，宣索蕊官入管吹。",
            "按拍未谐争共笑，含羞无语自凝思。"
        ],
        "notes": "",
        "id": "e9c94bd9aa37e3a9c311bdf8f2ad4d8d"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其三九",
        "preface": "",
        "paragraphs": [
            "一朵榴花插鬓鸦，君王长得笑时夸。",
            "内家衫子新番出，浅色新裁艾虎纱。"
        ],
        "notes": "",
        "id": "852487e6662bc7eac6d3e69e2b4f9bb6"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其四○",
        "preface": "",
        "paragraphs": [
            "夭桃穉柳恣春妍，镇日呼群嬉水边。",
            "忽地上棚宣进入，祗承未惯怕争前。"
        ],
        "notes": "",
        "id": "f0b27e80f1772c600d5aa67f63750f38"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其四一",
        "preface": "",
        "paragraphs": [
            "帘幙深深四面垂，清和天气漏声迟。",
            "宫中阁里催缫茧，要趁亲蚕作五丝。"
        ],
        "notes": "",
        "id": "62853f540f7499ec26e3bd140f8b9436"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其四二",
        "preface": "",
        "paragraphs": [
            "岁岁蚕忙麦熟时，密令中使视郊圻。",
            "归来奏罢天颜悦，喜阜吾民鼓玉徽。"
        ],
        "notes": "",
        "id": "7bdd7e7b3776d9920f34a89bee3b9581"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其四三",
        "preface": "",
        "paragraphs": [
            "内园昨夜报花开，中外喧传玉辇来。",
            "遥望红粧撩乱处，人人争献万年杯。"
        ],
        "notes": "",
        "id": "0a1d9c63db40cf32920d901958ad45ad"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其四四",
        "preface": "",
        "paragraphs": [
            "阿姊携侬近紫薇，蕊官承宠鬭芳菲。",
            "绣帏独自裁新锦，怕见花间双蝶飞。"
        ],
        "notes": "",
        "id": "39d81d016888fd696b14646832ab8c3e"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其四五",
        "preface": "",
        "paragraphs": [
            "好花开遍玉栏杆，挈伴拖桡浅水滩。",
            "但笑红霞映池面，不知娇面早先丹。"
        ],
        "notes": "",
        "id": "0f8ac6f6fa11fa602e68d9284918be06"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其四六",
        "preface": "",
        "paragraphs": [
            "小小宫娥近水居，雕楣绣额映清渠。",
            "忽然携伴凭低槛，好是双莲出水初。"
        ],
        "notes": "",
        "id": "bd67c8e42eb1fa6acd53b3bcb94617b5"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其四七",
        "preface": "",
        "paragraphs": [
            "日日寻春不见春，弓鞋踏破小除芸。",
            "棚头宣入红粧队，春在金樽已十分。"
        ],
        "notes": "",
        "id": "319d9f2a58c7c8a50fc55e7b0127c2a6"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其四八",
        "preface": "",
        "paragraphs": [
            "海棠移向小窗栽，高叠盆山合复开。",
            "将见红葩鬭新艳，君王应为探花来。"
        ],
        "notes": "",
        "id": "23f01ae186b264bfd19152b2f49d4dcd"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其四九",
        "preface": "",
        "paragraphs": [
            "遥夜焚香礼□□，桂花丛里展文茵。",
            "长空月浸星河影，鹦鹉惊寒频唤人。"
        ],
        "notes": "",
        "id": "6e75373d3b44bcbf7a898b60fe77962f"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其五○",
        "preface": "",
        "paragraphs": [
            "小样龙盘集翠毬，金羁缓控五花骝。",
            "绣旗高处钧天奏，御棒先过第一筹。"
        ],
        "notes": "",
        "id": "4c7c8ea1fbff30d203bf8eb8a3b15888"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "题朱锐雪景册",
        "preface": "",
        "paragraphs": [
            "雪吹醉面不知寒，信脚千山与万山。",
            "天甃琼阶三十里，更飞柳絮与君看。"
        ],
        "notes": "",
        "id": "7533bc5eab6eb9c636d90a8503624fb8"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "题菊花册",
        "preface": "",
        "paragraphs": [
            "莫惜朝来准酒钱，渊明身即是花仙。",
            "重阳满满杯中泛，一缕黄金是一年。"
        ],
        "notes": "",
        "id": "c9c2dc512a13bc07a9534add673601fb"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "寄语重门休上钥，夜潮留向月中看。"
        ],
        "notes": "",
        "id": "76eac26796fe3ad6743c9bddb13af4e3"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "线撚依依绿，金垂袅袅黄。"
        ],
        "notes": "",
        "id": "168af7e7f5e50bd6c534bf69fc4f274a"
    }
]