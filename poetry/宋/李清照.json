[
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "打马赋诗",
        "preface": "",
        "paragraphs": [
            "佛貍定见卯年死，贵贱纷纷尚流徙。",
            "满眼骅骝杂𫘧駬，时危安得真致此。",
            "老矣谁能致千里，但愿相将过淮水。"
        ],
        "notes": "",
        "id": "4735cae6d40097c2ab4f974be2c0e833"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "和张文潜浯溪中兴颂二首  其一",
        "preface": "",
        "paragraphs": [
            "五十年功如电扫，华清花柳咸阳草。",
            "五坊供奉鬬鸡儿，酒肉堆中不知老。",
            "胡兵忽自天上来，逆胡亦是奸雄才。",
            "勤政楼前走胡马，珠翠踏尽香尘埃。",
            "何为出战辄披靡，传置荔枝多马死。",
            "尧功舜德本如天，安用区区纪文字。",
            "著碑铭德真陋哉，乃令神鬼磨山崖。",
            "子仪光弼不自猜，天心悔祸人心开。",
            "夏商有鉴当深戒，简策汗青今具在。",
            "君不见当时张说最多机，虽生已被姚崇卖。"
        ],
        "notes": "",
        "id": "8426a7d2ab2dac04c260605fa84331bd"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "和张文潜浯溪中兴颂二首  其二",
        "preface": "",
        "paragraphs": [
            "君不见惊人废兴传天宝，中兴碑上今生草。",
            "不知负国有奸雄，但说成功尊国老。",
            "谁令妃子天上来，虢秦韩国皆天才。",
            "花桑羯鼓玉方响，春风不敢生尘埃。",
            "姓名谁复知安史，健儿猛将安眠死。",
            "去天尺五抱瓮峰，峰头凿出开元字。",
            "时移势去真可哀，奸人心丑深如崖。",
            "西蜀万里尚能反，南内一闭何时开。",
            "可怜孝德如天大，反使将军称好在。",
            "呜呼奴辈乃不能道辅国用事张后尊，乃能念春荠长安作斤卖。"
        ],
        "notes": "",
        "id": "6a845033895150cae6b22e08b3dffe30"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "上韩公枢密  其一",
        "preface": "",
        "paragraphs": [
            "三年夏六月，天子视朝久。",
            "凝旒望南云，垂衣思北狩。",
            "如闻帝若曰，岳牧与群后。",
            "贤宁无半千，运已遇阳九。",
            "勿勒燕然铭，勿种金城柳。",
            "岂无纯孝臣，识此霜露悲。",
            "何必羹舍肉，便可车载脂。",
            "土地非所惜，玉帛如尘泥。",
            "谁当可将命，币厚词益卑。",
            "四岳佥曰俞，臣下帝所知。",
            "中朝第一人，春官有昌黎。",
            "身为百夫特，行足万人师。",
            "嘉祐与建中，为政有臯夔。",
            "匈奴畏王商，吐蕃尊子仪。",
            "夷狄已破胆，将命公所宜。",
            "公拜手稽首，受命白玉墀。",
            "曰臣敢辞难，此亦何等时。",
            "家人安足谋，妻子不必辞。",
            "愿奉天地灵，愿奉宗庙威。",
            "径持紫泥诏，直入黄龙城。",
            "单于定稽颡，侍子当来迎。",
            "仁君方恃信，狂生休请缨。",
            "或取犬马血，与结天日盟。",
            "胡公清德人所难，谋同德协心志安。",
            "脱衣已被汉恩暖，离歌不道易水寒。",
            "皇天久阴后土湿，雨势未回风劳急。",
            "车声辚辚马萧萧，壮士懦夫俱感泣。",
            "闾阎嫠妇亦何知，沥血投书干记室。",
            "夷虏从来性虎狼，不虞预备庸何伤。",
            "衷甲昔时闻楚幕，乘城前日记平凉。",
            "葵丘践土非荒城，勿轻谈士弃儒生。",
            "露布词成马犹倚，崤函关出鸡未鸣。",
            "巧匠何曾弃樗栎，刍荛之言或有益。",
            "不乞隋珠与和璧，只乞乡关新信息。",
            "灵光虽在应萧萧，草中翁仲今何若。",
            "遣氓岂尚种桑麻，残虏如闻保城郭。",
            "嫠家父祖生齐鲁，位下名高人比数。",
            "当时稷下纵谈时，犹记人挥汗成雨。",
            "子孙南渡今几年，飘流遂与流人伍。",
            "欲将血泪寄山河，去洒东山一抔土。"
        ],
        "notes": "",
        "id": "f55dc96b4c371e37a63e952d0f9ce9b8"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "上韩公枢密  其二",
        "preface": "",
        "paragraphs": [
            "想见皇华过二京，壶浆夹道万人迎。",
            "连昌宫里桃应在，华萼楼头鹊定惊。",
            "但说帝心怜赤子，须知天意念苍生。",
            "圣君大信明如日，长乱何须在屡盟。"
        ],
        "notes": "",
        "id": "2b2ed9b42efcc990c1bdbd7a3425ee33"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "婺州八咏楼",
        "preface": "",
        "paragraphs": [
            "千古风流八咏楼，江山留与后人愁。",
            "水通南国三千里，气压江城十四州。"
        ],
        "notes": "",
        "id": "3f5f6355a0805ee6209fc7d078a92277"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "端午帖子 皇帝阁",
        "preface": "",
        "paragraphs": [
            "日月尧天大，璇玑舜历长。",
            "侧闻行殿帐，多集上书囊。"
        ],
        "notes": "",
        "id": "a1fa2bbef747ca2d88c6ebcde7590a3d"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "端午帖子 皇后阁",
        "preface": "",
        "paragraphs": [
            "意帖初宜夏，金驹已过蚕。",
            "至尊千万寿，行见百斯男。"
        ],
        "notes": "",
        "id": "b377e6fa85db6e11091dd7199b92e92d"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "端午帖子 夫人阁",
        "preface": "",
        "paragraphs": [
            "三宫催解粽，妆罢未天明。",
            "便面天题字，歌头御赐名。"
        ],
        "notes": "",
        "id": "53671836caefc3090e8c205e23bd1620"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "十五年前花月底，相从曾赋赏花诗。",
            "今看花月浑相似，安得情怀似往时。"
        ],
        "notes": "",
        "id": "a532b77a5a60d67494bb8f739e3389f8"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "春帖子 皇帝阁",
        "preface": "",
        "paragraphs": [
            "莫进黄金簟，新除玉局床。",
            "春风送庭燎，不复用沈香。"
        ],
        "notes": "",
        "id": "3976ecfe4437105f31542d1a0bccaa3f"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "春帖子 贵妃阁",
        "preface": "",
        "paragraphs": [
            "金环半后礼，钩弋比昭阳。",
            "春生百子帐，喜入万年觞。"
        ],
        "notes": "",
        "id": "01484693c1a2a3d9f5d144a6e3da1173"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "夏日绝句",
        "preface": "",
        "paragraphs": [
            "生当为人杰，死亦作鬼雄。",
            "至今思项羽，不肯过江东。"
        ],
        "notes": "",
        "id": "2c418beafead0d8f0e211e0fb29ba5d0"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "分得知字韵",
        "preface": "",
        "paragraphs": [
            "学诗三十年，缄口不求知。",
            "谁遣好奇士，相逢说项斯。"
        ],
        "notes": "",
        "id": "7cd79dfa29a12bdf9981b8b216ada6ea"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "晓梦",
        "preface": "",
        "paragraphs": [
            "晓梦随疏钟，飘然蹑云霞。",
            "因缘安期生，邂逅萼绿华。",
            "秋风正无赖，吹尽玉井花。",
            "共看藕如船，同食枣如瓜。",
            "翩翩坐上客，意妙语亦佳。",
            "嘲辞鬬诡辨，活火分新茶。",
            "虽非助帝功，其乐莫可涯。",
            "人生能如此，何必归故家。",
            "起来敛衣坐，掩耳厌喧哗。",
            "心知不可见，念念犹咨嗟。"
        ],
        "notes": "",
        "id": "c1ca054fddf6968927afb7fdacfd2dc3"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "春残",
        "preface": "",
        "paragraphs": [
            "春残何事苦思乡，病里梳头恨最长。",
            "梁燕语多终日在，蔷薇风细一帘香。"
        ],
        "notes": "",
        "id": "37b1c6aff2658f4a01c20f489cc0db1c"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "感怀",
        "preface": "",
        "paragraphs": [
            "寒窗败几无书史，公路可怜竟至此。",
            "青州从事孔方君，终日纷纷喜生事。",
            "作诗谢绝聊闭门，燕寝凝香有佳思。",
            "静中我乃得知交，乌有先生子虚子。"
        ],
        "notes": "",
        "id": "8be989b39670b110e08aa1bf1bd6377f"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "钓台",
        "preface": "",
        "paragraphs": [
            "巨舰只缘因利往，扁舟亦是为名来。",
            "往来有愧先生德，特地通宵过钓台。"
        ],
        "notes": "",
        "id": "7c245ddec5a7705a9585e8a73106c4c7"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "南渡衣冠欠王导，北来消息少刘琨。"
        ],
        "notes": "",
        "id": "d5f47c7e8aeffaa413b6350a71a3538f"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "南游尚觉怯吴江冷，北狩应悲易水寒。"
        ],
        "notes": "",
        "id": "db51515904d3b36552bc198de0689727"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "何况人间父子情。"
        ],
        "notes": "",
        "id": "51a0f769180c9f081ac539ecc280f6c8"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "炙手可热心可寒。"
        ],
        "notes": "",
        "id": "ade6a88f9ab1557ed4940343f7757e25"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "露花倒影柳三变，桂子飘香张九成。"
        ],
        "notes": "",
        "id": "73565ec864467b52cd0cf8ebde0857c7"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "两汉本继绍，新室如赘疣。"
        ],
        "notes": "",
        "id": "752efbe7f904235cb1cd832d988cf586"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "所以嵇中散，至死薄殷周。"
        ],
        "notes": "",
        "id": "57fa40d51918bb74df898391cba7ea47"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "诗情如夜鹊，三遶未能安。"
        ],
        "notes": "",
        "id": "01a31f1c00ea63ff9b1fa11f389cf700"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "少陵也自可怜人，更待来年试春草。"
        ],
        "notes": "",
        "id": "e49ac47301e58fc663a10b2f9ff0b18a"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "句  其一○",
        "preface": "",
        "paragraphs": [
            "犹将歌扇向人遮。"
        ],
        "notes": "",
        "id": "ed09c268864a9a631490f638e253868a"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "句  其一一",
        "preface": "",
        "paragraphs": [
            "水晶山枕象牙床。"
        ],
        "notes": "",
        "id": "bdc4d8ad4f8fbd276a61d2bc418580a9"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "句  其一二",
        "preface": "",
        "paragraphs": [
            "彩云易散月长亏。"
        ],
        "notes": "",
        "id": "ef61d8d22ccb8a0243bc7872295be059"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "句  其一三",
        "preface": "",
        "paragraphs": [
            "几多深恨断人肠。"
        ],
        "notes": "",
        "id": "46f61fb9864a7d7a09f556e3944e2623"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "句  其一四",
        "preface": "",
        "paragraphs": [
            "罗衣消尽恁时香。"
        ],
        "notes": "",
        "id": "fc410ec5e4e0bb21118887f4b2e71ea6"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "句  其一五",
        "preface": "",
        "paragraphs": [
            "闲愁也似月明多。"
        ],
        "notes": "",
        "id": "a0461642582c6ba5d90a6ed4b9706188"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "句  其一六",
        "preface": "",
        "paragraphs": [
            "直送凄凉到画屏。"
        ],
        "notes": "",
        "id": "0174fe50acdec88e4052defdddccbf5a"
    }
]