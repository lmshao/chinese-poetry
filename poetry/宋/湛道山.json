[
    {
        "author": "湛道山",
        "dynasty": "宋",
        "type": "诗",
        "rhythmic": "",
        "title": "海棠",
        "preface": "",
        "paragraphs": [
            "深院无人春日长，游蜂来往燕飞忙。",
            "海棠娇甚成羞涩，凭仗东风催晓粧。"
        ],
        "notes": "",
        "id": "068ff0e84c9a5176b1ed714770ab1344"
    },
    {
        "author": "湛道山",
        "dynasty": "宋",
        "type": "诗",
        "rhythmic": "",
        "title": "荷花",
        "preface": "",
        "paragraphs": [
            "涌金门外凉生早，无数荷花鬬娇好。",
            "自怜贫病不出门，无奈心情被花恼。",
            "夜来一雨愁思浓，晚看玉露垂庭草。",
            "便须扶杖买兰舟，莫待红粧被霜老。"
        ],
        "notes": "",
        "id": "68d1c233d9a6c1d9ccc1fbeddd8fe69f"
    },
    {
        "author": "湛道山",
        "dynasty": "宋",
        "type": "诗",
        "rhythmic": "",
        "title": "荼䕷  其一",
        "preface": "",
        "paragraphs": [
            "雨后溪流半没沙，粉墙卖酒是谁家。",
            "客中不觉春深浅，开了荼䕷一架花。"
        ],
        "notes": "",
        "id": "b65eab2a1873cf891092fe3ff507fd7a"
    },
    {
        "author": "湛道山",
        "dynasty": "宋",
        "type": "诗",
        "rhythmic": "",
        "title": "荼䕷  其二",
        "preface": "",
        "paragraphs": [
            "一春多雨少晴光，眼底青春去意忙。",
            "已恨点衣红作阵，才怜满架雪生香。"
        ],
        "notes": "",
        "id": "153ce7209009e876abf7bd92d2bc43e3"
    },
    {
        "author": "湛道山",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "一奁碧玉烟开晓，十里红云风作秋。"
        ],
        "notes": "",
        "id": "a3a17663f6a32be387c4f38618cd09f4"
    },
    {
        "author": "湛道山",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "想得东篱黄已徧，到家及取未凋零。"
        ],
        "notes": "",
        "id": "d7704fab629526174d01bd6f67738c97"
    },
    {
        "author": "湛道山",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "含雨数峰分水墨，著霜千树半丹青。"
        ],
        "notes": "",
        "id": "979604f7d87aece829b063b7eb362894"
    }
]