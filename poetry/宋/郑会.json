[
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "梅花",
        "preface": "",
        "paragraphs": [
            "江梅欲雪树槎牙，雪片飘零梅片斜。",
            "半有和风到窗纸，不知是雪是梅花。"
        ],
        "notes": "",
        "id": "71b3d940cabc44ec10c2d940725e3450"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "杨柳",
        "preface": "",
        "paragraphs": [
            "忆别东湖两度春，西湖柳眼又新新。",
            "想因一样湖边柳，一样春风一样青。"
        ],
        "notes": "",
        "id": "18ae24f74755b1f273075df185518495"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "题邸间壁",
        "preface": "",
        "paragraphs": [
            "酴釄香梦怯春寒，翠掩重帘燕子闲。",
            "敲断玉钗红烛冷，计程应说到常山。"
        ],
        "notes": "",
        "id": "0ff3a39ebe165400f8d89d192f73980f"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "游金精山",
        "preface": "",
        "paragraphs": [
            "春风栈阁晓云寒，中有潺潺一玉湾。",
            "白石寨盘青石磴，藓花犹带汉时斑。"
        ],
        "notes": "",
        "id": "dc9c95898c00a7ab63907b0240bcb71f"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "简颉监酒",
        "preface": "",
        "paragraphs": [
            "小立西风翠袖垂，淡黄蛱蝶□高低。",
            "重门不锁秋香冷，何处人家有木犀。"
        ],
        "notes": "",
        "id": "bc419674cba47721f0d4dbdb96a3b9fb"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "谢送酒",
        "preface": "",
        "paragraphs": [
            "刺豹朝淋血，烹龙莫泣脂。",
            "分君新瓮盎，及我旧鸱夷。",
            "竹叶供浮蚁，春风入朶颐。",
            "扶衰拜嘉惠，时复一中之。"
        ],
        "notes": "",
        "id": "1cb5077c4cdbc38f72b2f58cbdee9b46"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "怀宣州李司法",
        "preface": "",
        "paragraphs": [
            "忆着宣城郡，能诗李法曹。",
            "秋今已过半，梦亦罕相遭。",
            "风叶乱无数，雨萤飞不高。",
            "独来窗下坐，灯影照离骚。"
        ],
        "notes": "",
        "id": "a85276869a3d23ae6c9cd94330c4fbb3"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "寒夜怀郑泽民",
        "preface": "",
        "paragraphs": [
            "布袍寒旋整，图事少曾谐。",
            "挈屋来游浙，修弓欲渡淮。",
            "家贫迟遣妹，母老苦为怀。",
            "深夜青灯坐，思君命亦乖。"
        ],
        "notes": "",
        "id": "9bda8d95f4ce583d7cacd7c57665a414"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "寄江西友人",
        "preface": "",
        "paragraphs": [
            "浮云浄尽倚栏干，西望南楼未得还。",
            "怕有旧人相借问，为梅移屋近孤山。"
        ],
        "notes": "",
        "id": "92d15e4e99fba08fa5bbbba3ab28d841"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "寄栖贤涣上人",
        "preface": "",
        "paragraphs": [
            "栖贤桥下水流沙，开了菖蒲几度花。",
            "想得老师无别事，乱云晴日补袈裟。"
        ],
        "notes": "",
        "id": "eb526ba14131ab0e43e85536322f3e80"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "寄熊秋堂",
        "preface": "",
        "paragraphs": [
            "醉踏青山忆旧游，两年流落古杭州。",
            "梦随云影忽东去，石上藓花无限秋。"
        ],
        "notes": "",
        "id": "d65b01f07454ee7c5f465fd5a033d44b"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "寄焦莹中在南康",
        "preface": "",
        "paragraphs": [
            "冬青花落麦登秋，几度相思欲买舟。",
            "近日客来因问讯，又闻触热过池州。"
        ],
        "notes": "",
        "id": "17e2d3b88b96cc18c8cd8542a917c940"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "酬余判院",
        "preface": "",
        "paragraphs": [
            "新篇如许好，欲和费沉思。",
            "相聚不为浅，能吟独未知。",
            "柳含春细细，梅待雪迟迟。",
            "重碧沽官酒，今当与说诗。"
        ],
        "notes": "",
        "id": "b291acce832cc82a74b3007bf394c17e"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "答田耕叟",
        "preface": "",
        "paragraphs": [
            "五字推敲苦，君来尉所思。",
            "眼虽如旧识，心即要相知。",
            "屋冷云归早，窗深月过迟。",
            "过从无百步，清话绻论语。"
        ],
        "notes": "",
        "id": "c03d6e7de66be99d646c2faf69f6dc07"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "闻黄叔敏双陆因寄",
        "preface": "",
        "paragraphs": [
            "水晶帘动影傞傞，白玉棋盘金字窠。",
            "赢得阿谁花十八，日长深院笑声多。"
        ],
        "notes": "",
        "id": "058518186ccff9e4a6c58a8571c8ad0d"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "橘修乡事",
        "preface": "",
        "paragraphs": [
            "压囊红溜滴真珠，配食江南赤鲤鱼。",
            "今日钱塘江上客，自怜吾亦爱吾庐。"
        ],
        "notes": "",
        "id": "fafcbfe06f89cf8916d20d3230626419"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "衢州道中",
        "preface": "",
        "paragraphs": [
            "生色蔷薇插鬓斜，闲随女伴摘新茶。",
            "回头见客低头笑，却拾残花贴面花。"
        ],
        "notes": "",
        "id": "682588b2d8af7cb01ac963bedea142eb"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "宁都县道中",
        "preface": "",
        "paragraphs": [
            "绿水桥头小钓车，数椽败屋柱槎牙。",
            "年年贼火无人住，风落棠梨几片花。"
        ],
        "notes": "",
        "id": "8705ad5e11cd251b94da0aab96f3818a"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "瑞金县道中",
        "preface": "",
        "paragraphs": [
            "野水深深小迳斜，旧时闻是富人家。",
            "乱余田地浑无主，近有流移来种麻。"
        ],
        "notes": "",
        "id": "7836102a00ad8ac20be4d436f7a6ec59"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "九日奉新道中",
        "preface": "",
        "paragraphs": [
            "嫩寒猎猎酒旗斜，古路西风欲暮鸦。",
            "何处飞来双蛱蝶，也知篱落有黄花。"
        ],
        "notes": "",
        "id": "98101244f398e0f9a55ecf2383a20254"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "与国军道上",
        "preface": "",
        "paragraphs": [
            "时节近清明，云官未放晴。",
            "落花春绪懒，飞絮客情轻。",
            "新上谁家冢，深林宿处程。",
            "相看一巵酒，为尔暂忘情。"
        ],
        "notes": "",
        "id": "a66ed8a012f104b69b33c0c52e5941bd"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "湖桥用朱申之韵",
        "preface": "",
        "paragraphs": [
            "小倚湖桥数暝鸦，竹篱深闭阿谁家。",
            "爱渠一架酴醿白，甚欲敲门觅数花。"
        ],
        "notes": "",
        "id": "c037e84fc82723e4b8501fc82d032f09"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "富阳江岸",
        "preface": "",
        "paragraphs": [
            "江行吾所爱，不敢厌长途。",
            "薄日生花影，轻风老麦须。",
            "晚潮人趁渡，春旆客寻酤。",
            "却望青山远，青山有鹧鸪。"
        ],
        "notes": "",
        "id": "cbf1c24e6a4af369a5fb5fcb7ace1fd4"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "夏日吴园",
        "preface": "",
        "paragraphs": [
            "斫藕敲瓜酒面凉，片云如墨不成章。",
            "东风忽遣雨西去，相对两乌行夕阳。"
        ],
        "notes": "",
        "id": "e4e92b092b3b9d53132c42746d9ab174"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "黄叔敏许惠水栀子",
        "preface": "",
        "paragraphs": [
            "八觚台子浄无尘，六尺屏风一欠伸。",
            "忽忆西家水栀子，多时愁杀读骚人。"
        ],
        "notes": "",
        "id": "4d423a0f2c386b26c4ed3f067eaa2f6e"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "陈舍人送蒲萄",
        "preface": "",
        "paragraphs": [
            "黑玉之柈白玉棱，龙须马乳剪寒藤。",
            "自怜有母今尘土，持到黄泉唤不譍。"
        ],
        "notes": "",
        "id": "506d1bfdef49de780b078cb3d617d1ff"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "定斋",
        "preface": "",
        "paragraphs": [
            "乱叶不停风衮衮，狂澜既倒浪滔滔。",
            "碧潭深处无人见，归尽浮云月正高。"
        ],
        "notes": "",
        "id": "c951aa90d10275ccf9277f16f35216f7"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "竹月亭",
        "preface": "",
        "paragraphs": [
            "小栏干上夕阳红，古树根头雪未融。",
            "落尽梅花人易老，主张杨柳是春风。"
        ],
        "notes": "",
        "id": "a85cc1286bb8bc951c03cd2b2b0bb576"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "西湖客舍",
        "preface": "",
        "paragraphs": [
            "数日秋风早，单衣补未圆。",
            "长贫身事缺，多病主人怜。",
            "卖药僧归寺，看山客借船。",
            "推窗正烟雨，坐看白鸥眠。"
        ],
        "notes": "",
        "id": "0ffd19f01bcaccdd3d2d32239e00aa18"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "分宁县斋",
        "preface": "",
        "paragraphs": [
            "日高窗下枕书眠，带得吟情到梦边。",
            "过鸟触翻枝上雪，飞鸦惊破树头烟。",
            "百年世事聊供笑，千里乡心最可怜。",
            "亦有门前数竿竹，短琴横膝不须弦。"
        ],
        "notes": "",
        "id": "38b7e14944f443dfda621aa71bea7ed7"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "南浦亭",
        "preface": "",
        "paragraphs": [
            "山含落日暮光紫，鴈带冰雪归影单。",
            "柳岸一舟人不渡，芦花风战晚来寒。"
        ],
        "notes": "",
        "id": "e617242841a85f1c8eddf556e443816c"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "豫章客楼",
        "preface": "",
        "paragraphs": [
            "荠菜花开雨未晴，章江烟柳正愁人。",
            "无钱可买东风醉，自写唐诗过一春。"
        ],
        "notes": "",
        "id": "f1036a671915b0cdb8e9a7549cb7588f"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "胡氏书房",
        "preface": "",
        "paragraphs": [
            "腊尽山中不见梅，闭门高枕梦瑶台。",
            "午窗晴日蜂喧纸，忽有麻溪道士来。"
        ],
        "notes": "",
        "id": "df329df1c91d59849bb062764ec9b844"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "题岘坡书院",
        "preface": "",
        "paragraphs": [
            "羊公碑字晋苔昏，中有襄人古泪痕。",
            "忆作风烟涨尘土，自今日月照乾坤。",
            "维瓯有客伤前哲，以岘名坡续后昆。",
            "且莫掀窗看凫白，为君王洗汉江浑。"
        ],
        "notes": "",
        "id": "e2e7d8beb6f85a3e574fb35c877fc885"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "一室",
        "preface": "",
        "paragraphs": [
            "坐眠惟一室，贫与病相依。",
            "风急夜沽酒，月明秋捣衣。",
            "异乡身是寄，久客事俱非。",
            "忽忽谁可语，满庭黄叶飞。"
        ],
        "notes": "",
        "id": "5b0ed2bdc79c2df5b702d28dbeaabf2f"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "吉州寓舍",
        "preface": "",
        "paragraphs": [
            "处世例营营，好山长自青。",
            "鹊毛秋净洁，鸽影夜竛竮。",
            "无客谈时事，听人讲佛经。",
            "虽然非所好，亦足尉飘零。"
        ],
        "notes": "",
        "id": "0c65324219b7eb4e3328a01e25721092"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "斋中独坐",
        "preface": "",
        "paragraphs": [
            "香杀柑花麝不如，晚窗重理读残书。",
            "饥乌只道无人在，偷觑盆池一个鱼。"
        ],
        "notes": "",
        "id": "bf059ae4f3a889cbbe792c9dc1305c1b"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "宝藏寺雨中",
        "preface": "",
        "paragraphs": [
            "秋城雨气白纷纷，不见青山只见云。",
            "古寺半欹僧去尽，乱鸦飞上五王坟。"
        ],
        "notes": "",
        "id": "e91f44da1809c6e7f4bc255072494a72"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "刘寺",
        "preface": "",
        "paragraphs": [
            "绍兴妃子寺，步步白云深。",
            "丛冢荒难认，寒泉清到今。",
            "山高松有子，石老树无心。",
            "寺主疎相见，如闻亦解吟。"
        ],
        "notes": "",
        "id": "bd94657b1bbbf715e5dde51e9f28c60f"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "拟行行重行行",
        "preface": "",
        "paragraphs": [
            "行行重行行，忆君行路难。",
            "十步九萦折，一峰千巑岏。",
            "空山叫猿猱，老石藏㺥虦。",
            "美人隔千里，西游何当还。",
            "鬓发日已老，带眼日已宽。",
            "孤灯照残梦，雨滴芭蕉寒。",
            "所思不可见，悒悒清夜阑。"
        ],
        "notes": "",
        "id": "9922cdd957de7864a5b20df10ecb07fb"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "续潘探花捣衣曲",
        "preface": "",
        "paragraphs": [
            "白石砧，秋沉沉。",
            "家家捣衣灯下补，惟有妾家心最苦。",
            "妾初嫁来能几时，良人从军今不归。",
            "去时杨花未飞絮，欲着春衫裁白苎。",
            "秋来暑尽白苎寒，远征未必便可还。",
            "宫裘止是赐上将，良人犹在行伍间。",
            "捣衣捣衣寄将去，闻道分兵又西戍。",
            "茫茫莎草生寒尘，沙场不见愁杀人。",
            "堂前阿姑老，得君早归好。",
            "捣衣捣衣空断魂，因□上有双泪痕。",
            "边功未成君着力，妾身孤单君莫忆。"
        ],
        "notes": "",
        "id": "1868f7fbef12a5a37677b7891c33d90b"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "天庆观寻裘司直碑",
        "preface": "",
        "paragraphs": [
            "长廊钟鼓静无哗，白发高人自煮茶。",
            "可惜断碑无觅处，石坛微雨落松花。"
        ],
        "notes": "",
        "id": "77aaa7295521b688b92d9ef3b22095e0"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "送程岘坡过扬州",
        "preface": "",
        "paragraphs": [
            "轻衫湿雨过淮东，鹤背功名酒一中。",
            "歇马不须寻古事，隋家陵树正秋风。"
        ],
        "notes": "",
        "id": "9318f8885a4e83c0209ef8b8f0b4db1c"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "送孔炳先归宜春",
        "preface": "",
        "paragraphs": [
            "微吟五个字，客路惜年华。",
            "人世谁无别，子行吾忆家。",
            "湿云生竹菌，晴雪噤梅花。",
            "明日烟波远，孤舟自煮茶。"
        ],
        "notes": "",
        "id": "6bd0da3b92f1f4e481e42b05804a7e45"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "送金松槜归永嘉",
        "preface": "",
        "paragraphs": [
            "可惜西风早，无因得放迟。",
            "吹将客归去，空有梦相随。",
            "旧舍松根在，新坊酒价低。",
            "倘行天竺路，须为访留题。"
        ],
        "notes": "",
        "id": "6380b93ffcf98bb2fca839fac0946ffe"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "寿苏友橘  其一",
        "preface": "",
        "paragraphs": [
            "一春湖上看花枝，看到青青杏子肥。",
            "家在江南身在浙，年年生日未曾归。"
        ],
        "notes": "",
        "id": "cc297447f55c840843987086d89700c7"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "寿苏友橘  其二",
        "preface": "",
        "paragraphs": [
            "人谁安逸浪中鱼，事费经营网上蛛。",
            "记得去年生日酒，去年无此白髭须。"
        ],
        "notes": "",
        "id": "ca60c9d9eed8d2ffbf3fb00e6bba3129"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "寿苏友橘  其三",
        "preface": "",
        "paragraphs": [
            "金轮王寿三千岁，铜狄人生五百年。",
            "兹事不须皆援古，无灾无难即神仙。"
        ],
        "notes": "",
        "id": "6992582bce73f40f661cbe85c85f1465"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "梅雪堂",
        "preface": "",
        "paragraphs": [
            "素心甘澹泊，秉节性贞固。",
            "开堂抚垂云，徘徊阅嘉树。",
            "孤根倚绝壁，清光更囘互。",
            "生平铁石肠，不受纤尘污。",
            "愿结岁寒盟，相依共迟暮。"
        ],
        "notes": "",
        "id": "003d7508873994f22adeeaa516521f1d"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "将抵家遇雨",
        "preface": "",
        "paragraphs": [
            "遄车偏值雨连天，疲马难支又上船。",
            "树杪鸦兵催急棹，渡头渔火锁寒烟。",
            "论心知己期将近，念子慈亲望久悬。",
            "自笑归装无一物，就中强半是诗篇。"
        ],
        "notes": "",
        "id": "c3907000e196657240ca7706591ecc95"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "白衣寺",
        "preface": "",
        "paragraphs": [
            "白衣古寺瞰江流，隔断红尘不记秋。",
            "深羡老僧心入定，禅房花木四时幽。"
        ],
        "notes": "",
        "id": "a644d4f4b885ca33cafb0a927778dde3"
    },
    {
        "author": "郑会",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "君未知人穷相事。"
        ],
        "notes": "",
        "id": "ca44a8428351d154e572a250825689e3"
    }
]