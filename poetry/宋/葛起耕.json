[
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "春怀",
        "preface": "",
        "paragraphs": [
            "过了花朝日渐迟，相将又是禁烟时。",
            "寒留柳叶凄迷处，春在梨花寂寞枝。",
            "牛角横书孤壮志，鹿门采药误幽期。",
            "自怜白发成何事，说与啼鶑未必知。"
        ],
        "notes": "",
        "id": "a9f9025d0522a32f04c0284cbe782d17"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "姑苏怀古",
        "preface": "",
        "paragraphs": [
            "阖闾城下水连天，故国凄凉思惘然。",
            "堤柳数行垂舞带，砌苔几叠晕歌钿。",
            "了无麋鹿游台下，祇有凫鹥戏水边。",
            "往事如今销歇尽，断霞残照锁寒烟。"
        ],
        "notes": "",
        "id": "78f77284794a6f261b1fe547628b130f"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "记梦",
        "preface": "",
        "paragraphs": [
            "绮寮缥缈敞虚明，鹄峙鸾停护碧城。",
            "珠蕊一枝春共瘦，玉环双珮月同明。",
            "曾题洛赋缄新意，却拊湘弦寄远情。",
            "十二阑干风细细，觉来依约记棋声。"
        ],
        "notes": "",
        "id": "84a023a912473e500efc48005d50ef5f"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "湖天霜晓",
        "preface": "",
        "paragraphs": [
            "十里平湖浸晓光，玉鸾飞舞镜中央。",
            "也知青女催梳掠，淡拂铅华试靓妆。"
        ],
        "notes": "",
        "id": "ced0bafdebbed4c9246cba7bef4be0ef"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "暮春杂兴  其一",
        "preface": "",
        "paragraphs": [
            "画阑目断楚云西，芳草连天客思迷。",
            "家在江南烟雨里，落花时节杜鹃啼。"
        ],
        "notes": "",
        "id": "686982c9ea3f4c240b33c1d5ef882938"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "暮春杂兴  其二",
        "preface": "",
        "paragraphs": [
            "紫椹累累缀碧桑，林塘雨过绿生香。",
            "荆扉昼掩苍苔寂，留得芸签伴日长。"
        ],
        "notes": "",
        "id": "d48329319d47a6228af907024a81b60a"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "暮春杂兴  其三",
        "preface": "",
        "paragraphs": [
            "闭门花落又春深，白纻歌残对晚斟。",
            "惆怅年来心绪恶，一庭烟草绿沉沉。"
        ],
        "notes": "",
        "id": "76b4880d9cfd3dbd17f94d8597db81ad"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "暮春杂兴  其四",
        "preface": "",
        "paragraphs": [
            "兰杜初芳湘水春，鹧鸪啼处草如茵。",
            "双鱼不寄衡皋信，空有灯花入梦频。"
        ],
        "notes": "",
        "id": "399161365931af5033b3f72f7a9c3e3d"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "暮春杂兴  其五",
        "preface": "",
        "paragraphs": [
            "燕子声中日正长，读残书卷乱堆床。",
            "梦回却爱西窗寂，闲看松花带夕阳。"
        ],
        "notes": "",
        "id": "215d9f8e0c56c53146ebc9216559b735"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "雨中梦故山",
        "preface": "",
        "paragraphs": [
            "冥冥细雨湿江城，掩映书窗翳复明。",
            "倦客一杯愁顿减，故乡千里梦初成。",
            "金华洞口羊惊起，石佛山头鹿伴行。",
            "何日东归溪上路，一犁春渌带云耕。"
        ],
        "notes": "",
        "id": "b31fc29655ab6de90b1e9007c0ff89b8"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "疏櫺",
        "preface": "",
        "paragraphs": [
            "寒意沁疏櫺，闲阶草尚青。",
            "市朝人自醉，泉石我常醒。",
            "桂写月标格，兰传秋典刑。",
            "何妨为老伴，相与两忘形。"
        ],
        "notes": "",
        "id": "09cd78ea8726be9e99a7eccf1984c6a1"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "初春感旧",
        "preface": "",
        "paragraphs": [
            "又是春生杜若洲，凭栏回首总关愁。",
            "云横楚峡萦新梦，月泛吴波忆旧游。",
            "立马醉题花外驿，闻鶑笑倚柳边楼。",
            "如今万事经心懒，祇合长歌拟四休。"
        ],
        "notes": "",
        "id": "2dca610d68c85c59bf38efac8d241ef3"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "檄雪",
        "preface": "",
        "paragraphs": [
            "银阙书飞急羽忙，料应滕六奏虚皇。",
            "要将阆苑蓬壶水，幻作琼林玉树芳。",
            "风约云边停鹤驭，冰清月际舞霓裳。",
            "凤箫莫品凄凉调，催老梅花枉断肠。"
        ],
        "notes": "",
        "id": "93a1b829f5078e87cb2c11163c674359"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "和芦洲刘子泉秋怀",
        "preface": "",
        "paragraphs": [
            "雨送秋归雁带霜，凝情无处寄诗狂。",
            "一庭莎草蛩吟老，万里梅花鹤梦长。",
            "德谊可逾钟鼎贵，圣贤不死简编香。",
            "迩来世道添悲梗，不但摧车是太行。"
        ],
        "notes": "",
        "id": "d45aeef21ea8ee71018c39f5ffe0cf14"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "赠燕",
        "preface": "",
        "paragraphs": [
            "镇日双栖向画梁，有时飞去为谁忙。",
            "得泥趁暖添芹垒，掠水因风贴柳塘。",
            "语重唤回芳草梦，舞轻时罥落花香。",
            "五陵年少伤春恨，书系红丝拟寄将。"
        ],
        "notes": "",
        "id": "235332022e686974d2149b10c022e030"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "次子泉韵  其一",
        "preface": "",
        "paragraphs": [
            "一声𫛸鴂又春休，风簸榆钱满地流。",
            "燕子不知花落尽，等闲飞过柳边楼。"
        ],
        "notes": "",
        "id": "487f4b0ab883108215f9052ac242410f"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "次子泉韵  其二",
        "preface": "",
        "paragraphs": [
            "月转庭花玉一阑，宝钗不卸待郎看。",
            "丁香拟结相思梦，无柰东风作社寒。"
        ],
        "notes": "",
        "id": "28ddd5f2216a4797efbf23a23f52d854"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "东归",
        "preface": "",
        "paragraphs": [
            "游倦归来似长卿，弊庐事事费经营。",
            "扫除尘土虚堂洁，拂拭窗櫺旧纸明。",
            "径菊已荒唯草长，井花少汲觉苔生。",
            "寒衣未办西风急，不奈邻家机杼鸣。"
        ],
        "notes": "",
        "id": "9efdd7fb9d20794b8f6d6e511cac399e"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "除夕",
        "preface": "",
        "paragraphs": [
            "爆竹传声又岁除，流年不驻隙中驹。",
            "屠苏未用斟春酒，馎饦先教促晓厨。",
            "彩绚户庭更鬰垒，欢传院落竞樗蒲。",
            "老来乐事关心懒，吟对梅花撚断须。"
        ],
        "notes": "",
        "id": "7be42be631a0644f2db30ed60e0a7e15"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "秋寓都城次赵君瑞韵",
        "preface": "",
        "paragraphs": [
            "催破橙香荐蟹黄，快斟新酒润诗肠。",
            "雁拖暝色横秋水，鸦带寒声噪夕阳。",
            "万事莫如花下醉，百年浑似梦中狂。",
            "登高休负湖山约，约买扁舟载艳妆。"
        ],
        "notes": "",
        "id": "0c7bf5ccae35fb1a118fe7109cbc2286"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "次刘野泉韵",
        "preface": "",
        "paragraphs": [
            "自笑生随雁影浮，几经楚尾与吴头。",
            "塞楼角送关山月，湘驿砧敲岳麓秋。",
            "岁月森轮如走坂，功名求剑记行舟。",
            "即今安得如渑酒，与汝同浇万古愁。"
        ],
        "notes": "",
        "id": "82522ac05d4d9dd48eb2c62621c417a3"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "安分",
        "preface": "",
        "paragraphs": [
            "凄烟澹霭锁林霏，又是秋光欲莫时。",
            "苹叶江湖风剪剪，桂花庭院雨丝丝。",
            "世情冷暖杯中酒，人事输赢局上棋。",
            "安分得闲闲最好，不须身外强寻思。"
        ],
        "notes": "",
        "id": "76546bfd9e90b69caae2eea98a13f88e"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "览镜",
        "preface": "",
        "paragraphs": [
            "览镜羞看鬓点霜，若云勋业更堪伤。",
            "已甘身向山中老，安得名留海内香。",
            "雅志拟联高士传，倦游慵入少年场。",
            "长吟酒醒凭阑处，更听秋碪答暮螀。"
        ],
        "notes": "",
        "id": "f48929b38f753fc8b9b638c14dd92d7e"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "赠乌龙山圆上人",
        "preface": "",
        "paragraphs": [
            "笑把儒冠换墨衣，深思富贵有危机。",
            "参他龙象知今是，还了鸳鸯悟昨非。",
            "开钵展单随所寓，打包持锡去如飞。",
            "有人若问西来意，正要高谈为发挥。"
        ],
        "notes": "",
        "id": "9283b91181edf3b27bd879879ec48fb5"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "支颐",
        "preface": "",
        "paragraphs": [
            "气数推移有盛衰，老观此理独支颐。",
            "阅人云木能千载，过眼风花只片时。",
            "名利场中棋变幻，是非窠里浪倾危。",
            "到头输与山中叟，乐在耕锄别不知。"
        ],
        "notes": "",
        "id": "b06fd8c9e1b29c0092c754bd7d094f90"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "泪",
        "preface": "",
        "paragraphs": [
            "谁奏琵琶妬客欢，啼珠泣玉使心酸。",
            "感时多向英雄洒，怨别还从粉黛弹。",
            "每听巴猿愁滴袂，莫烧汉蜡恐堆盘。",
            "阳关一曲君休唱，唱罢人间行路难。"
        ],
        "notes": "",
        "id": "4e5bb498df2cb6eeedf886af08beb0d6"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "小隠",
        "preface": "",
        "paragraphs": [
            "小隠山林习已成，市朝声利让渠争。",
            "是非每向静中见，悔吝多从动处生。",
            "且约苍官陪竹友，共邀欢伯访梅兄。",
            "岁寒心事期相守，一瞬枯荣任变更。"
        ],
        "notes": "",
        "id": "a689bc8ee534ce1a73305b0ee3f55b41"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "秋夜",
        "preface": "",
        "paragraphs": [
            "城笳吹下暮云边，萤照书帷夜未眠。",
            "游子不堪征袖薄，西风懒诵捣衣篇。"
        ],
        "notes": "",
        "id": "51ea83e99fd9ab1e390672d6874d0998"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "楼上",
        "preface": "",
        "paragraphs": [
            "楼上何人奏玉箫，数声和月伴春宵。",
            "断肠唤起江南梦，愁绝寒梅酒半销。"
        ],
        "notes": "",
        "id": "0522f04ed9db837f1411424f27cf7915"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "宫词",
        "preface": "",
        "paragraphs": [
            "银漏疏风透玉屏，碧梧枝上雨三更。",
            "依稀似写华清恨，云冷香销梦不成。"
        ],
        "notes": "",
        "id": "86be6430c57a6318468ce252dd0d99ea"
    }
]