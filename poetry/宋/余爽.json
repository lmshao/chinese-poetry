[
    {
        "author": "余爽",
        "dynasty": "宋",
        "type": "诗",
        "rhythmic": "",
        "title": "石桥  其一",
        "preface": "",
        "paragraphs": [
            "云藏钟鼓雾埋林，龙护山花雀散金。",
            "知道有人桥外住，青崖遮断不教寻。"
        ],
        "notes": "",
        "id": "1bf22c4b896091a2fd873debb4d91829"
    },
    {
        "author": "余爽",
        "dynasty": "宋",
        "type": "诗",
        "rhythmic": "",
        "title": "石桥  其二",
        "preface": "",
        "paragraphs": [
            "苍崖清涧竹婵娟，紫阁丹楼磴道连。",
            "我是梦中曾到此，故将香火记他年。"
        ],
        "notes": "",
        "id": "8af857c9e57743b9d254b5a0e27179c3"
    },
    {
        "author": "余爽",
        "dynasty": "宋",
        "type": "诗",
        "rhythmic": "",
        "title": "桐柏崇道观",
        "preface": "",
        "paragraphs": [
            "乘风御云气，来访真人家。",
            "玉阙散朝景，琼台焕晨霞。",
            "高临太元天，下眄赤水涯。",
            "阴魄位霜采，阳精发丹华。",
            "桐君奉玄书，姥女弄绛纱。",
            "祥虹混五色，神芝秀三葩。",
            "煌煌王母居，飘飘紫皇车。",
            "飙轮动无迹，风马去亦赊。",
            "矫首揖浮丘，蹑屐追皇娲。",
            "珠宫俯台斗，石梁碍流槎。",
            "操持却日鞭，跨踏食月蛙。",
            "龙旗拂烟雾，鹤袂策云斜。",
            "清都隠虚无，金庭鬰嵯峨。",
            "横霄杂美气，空界流浩波。",
            "囊籥劳吹嘘，吐纳烦羲和。",
            "倏尔度灰劫，超然绝尘罗。",
            "灵箫步何徐，玉斧鬓已皤。",
            "飞驾逐凤吹，斑𬴊奏鸾歌。",
            "宁留饭青精，幸我栽胡麻。",
            "交梨莹肝胆，火枣醒齿牙。",
            "咽潄华池津，咀嚼碧柰花。",
            "有待越三井，思虑无由邪。"
        ],
        "notes": "",
        "id": "9a0b09974943365c1e490f8042eb7871"
    },
    {
        "author": "余爽",
        "dynasty": "宋",
        "type": "诗",
        "rhythmic": "",
        "title": "玉京洞  其一",
        "preface": "",
        "paragraphs": [
            "羽驾归来洞已扃，洞门深锁读残经。",
            "琼台一觉仙都梦，不觉松根长茯苓。"
        ],
        "notes": "",
        "id": "8620b2312a7d20ff73a1a51c4ea92ea9"
    },
    {
        "author": "余爽",
        "dynasty": "宋",
        "type": "诗",
        "rhythmic": "",
        "title": "玉京洞  其二",
        "preface": "",
        "paragraphs": [
            "东临沧海宴群仙，误入桃源小洞天。",
            "一局残棋销几刻，老龙鳞甲已苍然。"
        ],
        "notes": "",
        "id": "e6e597ae3ea019a0d8351cd9508c5e1e"
    },
    {
        "author": "余爽",
        "dynasty": "宋",
        "type": "诗",
        "rhythmic": "",
        "title": "玉京洞  其三",
        "preface": "",
        "paragraphs": [
            "半山松柏散天声，芝盖当年憩赤城。",
            "我是上皇芸阁吏，玉京应有旧题名。"
        ],
        "notes": "",
        "id": "0562d0b7b8559591e7e3b2038210d7c9"
    },
    {
        "author": "余爽",
        "dynasty": "宋",
        "type": "诗",
        "rhythmic": "",
        "title": "福圣观  其一",
        "preface": "",
        "paragraphs": [
            "九峰回合抱琼田，石蘂云英潄瀑泉。",
            "闻说丹成从此路，玉虹芝驾上青天。"
        ],
        "notes": "",
        "id": "b795311da33d6fc099ad1187fc051d12"
    },
    {
        "author": "余爽",
        "dynasty": "宋",
        "type": "诗",
        "rhythmic": "",
        "title": "福圣观  其二",
        "preface": "",
        "paragraphs": [
            "紫府金庭太帝宫，露坛苍桧响天风。",
            "上清神虎何年见，云锦空传两玉童。"
        ],
        "notes": "",
        "id": "d2d98b0c4172d70f4e7e82e2100d2090"
    },
    {
        "author": "余爽",
        "dynasty": "宋",
        "type": "诗",
        "rhythmic": "",
        "title": "福圣观  其三",
        "preface": "",
        "paragraphs": [
            "子晋鸾飞侍帝班，吹台今在碧云闲。",
            "高秋白月霜风夜，时有笙箫赴洛还。"
        ],
        "notes": "",
        "id": "28b7e791f3cbbb02935fa93114fb0ce7"
    }
]