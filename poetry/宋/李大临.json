[
    {
        "author": "李大临",
        "dynasty": "宋",
        "type": "诗",
        "rhythmic": "",
        "title": "西园辨兰亭和韵",
        "preface": "",
        "paragraphs": [
            "沙石香丛叶叶青，却因声误得蝉名。",
            "骚人佩处唯荆渚，识者知来徧蜀城。",
            "消得作亭滋九畹，便当入室异群英。",
            "非逢至鉴分明说，汩没人间过此生。"
        ],
        "notes": "",
        "id": "9090031e9cffe612ea23087730c907d4"
    },
    {
        "author": "李大临",
        "dynasty": "宋",
        "type": "诗",
        "rhythmic": "",
        "title": "送张职方出守高安",
        "preface": "",
        "paragraphs": [
            "白首为郎舍，清朝剖使符。",
            "一麾荣父子，千里接江湖。"
        ],
        "notes": "",
        "id": "cdbbb2a7eeb2e158388cc3202ebaa83e"
    },
    {
        "author": "李大临",
        "dynasty": "宋",
        "type": "诗",
        "rhythmic": "",
        "title": "题招提院静照堂",
        "preface": "",
        "paragraphs": [
            "地胜堂新构，僧闲昼杜门。",
            "山林谁乐静，城市亦非喧。",
            "客到空弹指，风来不动幡。",
            "祗应常宴坐，对镜一无言。"
        ],
        "notes": "",
        "id": "83dccc6c9d0aae2ece63f9bf218be0c4"
    },
    {
        "author": "李大临",
        "dynasty": "宋",
        "type": "诗",
        "rhythmic": "",
        "title": "谒濂溪周虞部",
        "preface": "",
        "paragraphs": [
            "帘前翠霭逼庐山，门掩寒流尽日闲。",
            "我亦忘机澹荣利，喜君高躅到松关。"
        ],
        "notes": "",
        "id": "9b85761e39362c2dd55805593d400252"
    }
]