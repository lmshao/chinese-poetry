[
    {
        "author": "柯芝",
        "dynasty": "宋",
        "type": "诗",
        "rhythmic": "",
        "title": "余髪",
        "preface": "",
        "paragraphs": [
            "余髪萧萧白垂领，十年守拙门庭冷。",
            "来频沙鸟颇相识，起晚邻鸡已三请。",
            "形骸拄树岂复好，心绪如蓬不能整。",
            "平生几緉空馺𩣯，老去一杯先酩酊。",
            "俗言祇虞方凿迕，人事但惬幽居屏。",
            "赋形不必尽刍狗，处坎何堪共蛙黾。",
            "若为苴履曾足芥，幸不柳衫真欲瘿。",
            "一声樵响何处来，独立看云发深省。"
        ],
        "notes": "",
        "id": "2f46137bdde3ac6f1347abf51b68b34d"
    },
    {
        "author": "柯芝",
        "dynasty": "宋",
        "type": "诗",
        "rhythmic": "",
        "title": "耳耳",
        "preface": "",
        "paragraphs": [
            "耳耳非佳语，陆陆难为颜。",
            "我生胡不淑，多戚长鲜欢。",
            "摇落复已绿，春风满江干。",
            "最灵起予兴，欲言骨肉酸。",
            "园桑摧为薪，桃李亦半残。",
            "翘荛企晴燠，九室十更寒。",
            "飞钱如美色，乃入贵者阑。",
            "丘闾有谷卖，穷櫩朝无𫗴。",
            "不售信蹙隠，徒手良抱叹。",
            "宛转愒余息，沟壑分寸间。",
            "吾辈正不免，遑暇恤彼{疒众}。"
        ],
        "notes": "",
        "id": "d9fc045931458dc2fb0ba254d3003b85"
    },
    {
        "author": "柯芝",
        "dynasty": "宋",
        "type": "诗",
        "rhythmic": "",
        "title": "横江",
        "preface": "",
        "paragraphs": [
            "横江一片碧，携鹤上渔船。",
            "收纶不成下，却抱钓竿眠。"
        ],
        "notes": "",
        "id": "4b5b431bd4c552b6d77090e8b06f2f75"
    }
]