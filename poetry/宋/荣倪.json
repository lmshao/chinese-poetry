[
    {
        "author": "荣倪",
        "dynasty": "宋",
        "type": "诗",
        "rhythmic": "",
        "title": "答苏后湖",
        "preface": "",
        "paragraphs": [
            "草庐卜筑小如巢，翠竹离离槛外交。",
            "邻米乞来分鹤饱，医书编就借僧钞。",
            "经年闭户穷幽讨，晴日携筇出近郊。",
            "为问练湖高隐地，可容杯水泛堂坳。"
        ],
        "notes": "",
        "id": "1f7247e4d482932b62a8dfcbcfa2749f"
    },
    {
        "author": "荣倪",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "多谢喧喧雀，时来破寂寥。"
        ],
        "notes": "",
        "id": "c28ea1fd17cd2f4395bcb08278998e00"
    }
]