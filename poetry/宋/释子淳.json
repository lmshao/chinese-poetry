[
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "偈二十二首  其一",
        "preface": "",
        "paragraphs": [
            "骊珠未剖价难酬，灼烁寒光映碧流。",
            "罔象未能知去处，更凭子细说端由。"
        ],
        "notes": "",
        "id": "291823789861cf6fba45eb9690fd0e9f"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "偈二十二首  其二",
        "preface": "",
        "paragraphs": [
            "萧索茅庵草乱埋，柴扉日午尚慵开。",
            "冥然独坐枯眼上，孰谓殊恩云外来。"
        ],
        "notes": "",
        "id": "5f7f9927915797b9d3431b2ddbbd1f08"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "偈二十二首  其三",
        "preface": "",
        "paragraphs": [
            "危峦萧洒古禅宫，信步重归趣无穷。",
            "风卷白云天界净，一轮红日正当空。"
        ],
        "notes": "",
        "id": "0bd6d9497f4c7c528bef1cb75cb8ff29"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "偈二十二首  其四",
        "preface": "",
        "paragraphs": [
            "晓风吹散碧天云，日上长空景象分。",
            "寂照含虚无内外，当明一句若为论。"
        ],
        "notes": "",
        "id": "6596720e7c5f87f78976c6961f4cf367"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "偈二十二首  其五",
        "preface": "",
        "paragraphs": [
            "山上今冬少阴雪，晴和天气如春月。",
            "斯辰又喜一阳生，梅根占得先开发。"
        ],
        "notes": "",
        "id": "238ec4c2a4762d3f1e0b65ae0134a06b"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "偈二十二首  其六",
        "preface": "",
        "paragraphs": [
            "屈指忻逢腊月八，释迦成道是斯辰。",
            "二千我后追先事，重把香汤浴净身。"
        ],
        "notes": "",
        "id": "d9f4e1c7abe41ed999c92a49e827a6e9"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "偈二十二首  其七",
        "preface": "",
        "paragraphs": [
            "三德齐敷结净缘，十方僧宝世良田。",
            "愿将此日无为福，上祝皇图亿万年。"
        ],
        "notes": "",
        "id": "a62e620592152e1d27867364315dcd09"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "偈二十二首  其八",
        "preface": "",
        "paragraphs": [
            "佛祖从来不奈伊，满头明月去还归。",
            "虽然六户无亲识，今古何曾更间违。"
        ],
        "notes": "",
        "id": "d4d086b65a62fb41ce82c2800bb86907"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "偈二十二首  其九",
        "preface": "",
        "paragraphs": [
            "静极光通本妙圆，嘶风玉马过重关。",
            "回途不落威音世，妙用全彰化外看。"
        ],
        "notes": "",
        "id": "005e793ff70ca5f29406ff3cbc3f72ae"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "偈二十二首  其一○",
        "preface": "",
        "paragraphs": [
            "大洪有个无影杖，虎踞龙蟠孰敢向。",
            "有时横按坐虚堂，临济德山还胆丧。"
        ],
        "notes": "",
        "id": "bc0b24875dd25b0447ff1747f5465a79"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "偈二十二首  其一一",
        "preface": "",
        "paragraphs": [
            "三月安居已半过，虚明心地又如何。",
            "有求宛然成机巧，无作方能不较多。",
            "炉里寒灰香旖旎，岩前枯木叶婆娑。",
            "白头人在千峰上，妙唱新丰一曲歌。"
        ],
        "notes": "",
        "id": "64eb5d3d3cbff637e14072660c1d490a"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "偈二十二首  其一二",
        "preface": "",
        "paragraphs": [
            "大洪拂子，非有名，非无名，七费前前本混成。",
            "非有相，非无相，渊而无下高无上。",
            "若论阴阳未兆时，卷舒俱在光明藏。"
        ],
        "notes": "",
        "id": "869512551bd3772179618d47e7282224"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "偈二十二首  其一三",
        "preface": "",
        "paragraphs": [
            "碧玉界中无变异，虚明地上有虽微。",
            "妙圆一句如何说，隐显含融岂间违。"
        ],
        "notes": "",
        "id": "be85b46aba3d7d6cdca51f0935e4f750"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "偈二十二首  其一四",
        "preface": "",
        "paragraphs": [
            "少林九年垂一语，流布诸方多赚举。",
            "大洪今日老婆心，未免分明细说与。"
        ],
        "notes": "",
        "id": "e294615096ed5fa6abbf3174f108bf71"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "偈二十二首  其一五",
        "preface": "",
        "paragraphs": [
            "金佛不度炉，妙相圆明会也无。",
            "泥佛不度水，落落圆音美复美。",
            "木佛不度火，萧萧古殿无关锁。",
            "是须撒手直归家，莫向半途空懡㦬。"
        ],
        "notes": "",
        "id": "7db1c6b1292a68f817262a346782853a"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "偈二十二首  其一六",
        "preface": "",
        "paragraphs": [
            "七佛前前旷路赊，碧琉璃界锁蟾华。",
            "披衣出户更犹永，撒手还家日未斜。"
        ],
        "notes": "",
        "id": "b71df8216fd0d2ba24c92e90588e6e4a"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "偈二十二首  其一七",
        "preface": "",
        "paragraphs": [
            "杓柄笊篱权在手，放行把住非窼臼。",
            "二时斋粥在精专，自利重他功不朽。"
        ],
        "notes": "",
        "id": "439281432d9041a33c00b88b452687ef"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "偈二十二首  其一八",
        "preface": "",
        "paragraphs": [
            "湛然无变异，虚彻有灵通。",
            "妙尽功忘处，咸归寂照中。"
        ],
        "notes": "",
        "id": "48302acd7a857e0f4886d999d0d46d2a"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "偈二十二首  其一九",
        "preface": "",
        "paragraphs": [
            "残冬凛冽寒，滴水便成团。",
            "翻忆少林祖，齐腰立雪难。",
            "或谓将心与汝安，觅心不见一毫端。",
            "廓然记得来时路，顿觉壶中景象宽。",
            "琉璃光里一般般，午夜依依月正圆。",
            "最先三子得皮肉，末后一人得髓还。"
        ],
        "notes": "",
        "id": "2cfdc03ad8bf60f46d3bea2fde68fbcc"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "偈二十二首  其二○",
        "preface": "",
        "paragraphs": [
            "远观同半月，近看却如钩。",
            "若是知音者，思惟暗点头。"
        ],
        "notes": "",
        "id": "c7e1c93b4dae187c231022c0cc427f3d"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "偈二十二首  其二一",
        "preface": "",
        "paragraphs": [
            "大地雪漫漫，临行一句难。",
            "泥牛沉巨浸，玉马火中寒。"
        ],
        "notes": "",
        "id": "192869c7a24bcef2151afc8d3977a275"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "偈二十二首  其二二",
        "preface": "",
        "paragraphs": [
            "出家儿，无休暇，终日忙忙空搆架。",
            "临行一著太区区，眼见耳闻争不怕。",
            "百骸狼藉撒奚了，普请般柴用烧化。"
        ],
        "notes": "",
        "id": "b8041f133e0fdab1a008b883aa9a81d8"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "丹霞开山天然禅师",
        "preface": "",
        "paragraphs": [
            "丹山月冷，祖室穴清。",
            "瞻之仰之，千载扬名。",
            "古佛不存檀佛像，寒岩曾许铁牛耕。"
        ],
        "notes": "",
        "id": "2ca1d04e1efcd28be3a1a3915cb70114"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "丹霞第二代无学禅师",
        "preface": "",
        "paragraphs": [
            "皎月流辉，景澄寒水。",
            "万有齐彰，太虚廓尔。",
            "禅版曾酬上上机，当锋未荐西来旨。"
        ],
        "notes": "",
        "id": "ca4464a1219ce8e7c568ab306aad2676"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "丹霞第三代安禅师",
        "preface": "",
        "paragraphs": [
            "龙准高不高，虎颐短不短。",
            "半夜昆仑儿，两手扶银椀。"
        ],
        "notes": "",
        "id": "ad56ce64672b9ad2e544ec7a1bad464e"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "丹霞第四代勋禅师",
        "preface": "",
        "paragraphs": [
            "寒风凛凛，古貌堂堂。",
            "俱卢日午，瞻部夜央。",
            "声前一句兮从尔商量。"
        ],
        "notes": "",
        "id": "f322f45ab2a2a2e8528e74a5c8f28867"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "净因和尚",
        "preface": "",
        "paragraphs": [
            "即真非真，是假非假。",
            "语路未陈，言满天下。",
            "骊龙海卧彩云深，黑漆昆仑骑玉马。"
        ],
        "notes": "",
        "id": "b7200b1390d62de7155e805d49a05e57"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "般阳老人",
        "preface": "",
        "paragraphs": [
            "昔年颜似玉，今日鬓如霜。",
            "不挂金襕服，还衣白㲲裳。",
            "彩凤夜栖无影树，晓天云绽露斜阳。"
        ],
        "notes": "",
        "id": "0082ba6bdfa97fc132f16641a541bbaf"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "禅人写师真求赞  其一",
        "preface": "",
        "paragraphs": [
            "咄这枯槁形容，平生太煞揭斗。",
            "电光石火之机，两舌一还无口。",
            "真截根源不肯谈，爱引禅徒荒艸走。"
        ],
        "notes": "",
        "id": "a36743a2c31c1ff9ec39ff82797d7dd1"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "禅人写师真求赞  其二",
        "preface": "",
        "paragraphs": [
            "真非真，伪非伪，圆眼横眉，丑唇平鼻，图画自难。",
            "同思量，何处是月笼松顶兮鹤梦初醒，雪覆芦花兮鹭寒不睡。"
        ],
        "notes": "",
        "id": "e07e4c97d78e10c05ca212cdd5221ce7"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "禅人写师真求赞  其三",
        "preface": "",
        "paragraphs": [
            "写出寄形，眉目分明。",
            "直饶全似，祇得八成。",
            "闻名兮不如见面，见面兮不如闻名。",
            "霜天月满兮难寻老兔，海门潮落兮不觅长鲸。"
        ],
        "notes": "",
        "id": "1da605f842117518a025c3318320940d"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "五位  其一",
        "preface": "",
        "paragraphs": [
            "正中偏，宝殿烟笼月色前。",
            "井底燃灯天未晓，暗中谁辨往来源。"
        ],
        "notes": "",
        "id": "0718e5fceed3a532602cca88d4df1e07"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "五位  其二",
        "preface": "",
        "paragraphs": [
            "偏中正，嫫母临妆羞照镜。",
            "三更玉户不挑灯，混融非露当年影。"
        ],
        "notes": "",
        "id": "67c993dc6bc02b6074b5a3c19c1215dd"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "五位  其三",
        "preface": "",
        "paragraphs": [
            "正中来，运步红炉徧九垓。",
            "宝月夜光随处静，披云终不露纤埃。"
        ],
        "notes": "",
        "id": "2c796429292f74dc78c052dfb84fa6a1"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "五位  其四",
        "preface": "",
        "paragraphs": [
            "偏中至，大用无私何拟议。",
            "当锋那肯落今时，他来自有超伦志。"
        ],
        "notes": "",
        "id": "65a2efe48b1c47db240c788da567065e"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "五位  其五",
        "preface": "",
        "paragraphs": [
            "兼中到，及尽有无真个妙。",
            "披毛戴角火中行，纵横不落今时道。"
        ],
        "notes": "",
        "id": "5b8687de68ccdc8b99a2fc7b1e613415"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "又  其一",
        "preface": "",
        "paragraphs": [
            "正中偏，宝月光凝海底天。",
            "何事渔舟难满载，流辉争肯透波澜。"
        ],
        "notes": "",
        "id": "92eeea64e81cf316bd50a1961496cabe"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "又  其二",
        "preface": "",
        "paragraphs": [
            "偏中正，水云深锁渔家境。",
            "一派长法极目清，日照筠竿那露影。"
        ],
        "notes": "",
        "id": "0cbd3e1fdbea10aeb10432ddf3f5a941"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "又  其三",
        "preface": "",
        "paragraphs": [
            "正中来，一叶轻舟泛远滩。",
            "锦鳞不触香钩饵，何得丝纶更犯膻。"
        ],
        "notes": "",
        "id": "e28ad6728edb2ea461140e25fdbb03f3"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "又  其四",
        "preface": "",
        "paragraphs": [
            "偏中至，收丝却返芦花里。",
            "高欹龟枕恣情眠，长江信任波涛起。"
        ],
        "notes": "",
        "id": "ebd864ea4ea0d22230c0d55b50296bc7"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "又  其五",
        "preface": "",
        "paragraphs": [
            "兼中到，更阑六宅无音耗。",
            "纵横泽国路优游，樵人举步应难造。"
        ],
        "notes": "",
        "id": "0e1b0874ac4da59a6f386a6723880143"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "闲居",
        "preface": "",
        "paragraphs": [
            "回途玉马休相伴，背角泥牛莫下鞭。",
            "多谢乾坤垂覆载，闲云芳艸姿情眠。"
        ],
        "notes": "",
        "id": "0816fbab2cf30663ea510521df0e81c4"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "自宗",
        "preface": "",
        "paragraphs": [
            "空劫自己无依守，佛祖从来难启口。",
            "九年面壁太多端，那堪更强分妍丑。"
        ],
        "notes": "",
        "id": "e1072c8298cd5541a75469b6e46241c6"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "钓者",
        "preface": "",
        "paragraphs": [
            "海际烟收欲暮天，扁舟轻泛出芦湾。",
            "丝纶夜掷清波里，晓得金鳞不犯竿。"
        ],
        "notes": "",
        "id": "1ebb5b4664d8af894e8087858f49b185"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "送升上人驰法嗣书",
        "preface": "",
        "paragraphs": [
            "飞花暖日轻相送，烈焰须凭作者通。",
            "觌面不劳伸语路，丹山千里事同风。"
        ],
        "notes": "",
        "id": "708eed861fcd89a0e7c862d272c724e2"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "送法弟应首座",
        "preface": "",
        "paragraphs": [
            "落叶纷纷万卉凋，云衣轻卷下岧峣。",
            "他年花萼动日，灵树无根暗长苗。"
        ],
        "notes": "",
        "id": "e42dfe0f1c54fa3361ada925ccc590f4"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "送静上人",
        "preface": "",
        "paragraphs": [
            "本自圆成不在言，泥牛耕破劫初田。",
            "夜来风月霜威重，天晓昆仑戴雪还。"
        ],
        "notes": "",
        "id": "3ecbafb99713abda0b83e6000f5b73f8"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "酬寂道人",
        "preface": "",
        "paragraphs": [
            "言前无句拟何伸，妙语玄谈眼里尘。",
            "一邑毗耶金粟众，想应翻笑住山人。"
        ],
        "notes": "",
        "id": "c7380b4dc2c1fa91cfa7f0085163e306"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "无缝塔",
        "preface": "",
        "paragraphs": [
            "月皎渔舟瑞气旋，芦花深处夜涛寒。",
            "可怜无限垂丝者，随例忙忙失钓竿。"
        ],
        "notes": "",
        "id": "93470864548b30f7640e2fa4e22b9df3"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "赵州婆子勘破话",
        "preface": "",
        "paragraphs": [
            "木人岭上歌，石女溪边舞。",
            "明月共同途，无私照今古。"
        ],
        "notes": "",
        "id": "ae1c26ba01820fb6bd0a6a305aad01ef"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "和净因老师渔父词  其一",
        "preface": "",
        "paragraphs": [
            "四海无家何拘碍，垂丝坐对烟云霭。",
            "水急风和舟行快，严霜届莲裳，箨笠和烟戴。"
        ],
        "notes": "",
        "id": "23bc5acebc4001f4597443c3e73c3110"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "和净因老师渔父词  其二",
        "preface": "",
        "paragraphs": [
            "洪鳞每自藏深派，今朝钓得真奇怪。",
            "鼓棹惊波桑田改，三灾坏，恁时方称生涯在。"
        ],
        "notes": "",
        "id": "22f3f9aa9eeaf9c2b71f090740298c38"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "和净因老师渔父词  其三",
        "preface": "",
        "paragraphs": [
            "潦倒渔翁一无解，苍苍雪鬓知何载。",
            "短棹轻舟泛沧海，抛钩在，碧波深处全无阂。"
        ],
        "notes": "",
        "id": "79335785ab6038887882c46d530107ab"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "和净因老师渔父词  其四",
        "preface": "",
        "paragraphs": [
            "锦鳞吞饵浮丝摆，樵父两岸皆怜爱。",
            "直透龙门头角改，谁能怪，为霖方显灵通大。"
        ],
        "notes": "",
        "id": "135bc0947bf7b8ead69953822357c30c"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "送升长老住大乘",
        "preface": "",
        "paragraphs": [
            "皎月流辉千嶂冷，泥牛徐步出云烟。",
            "玄徒若问西来意，直指胞胎未具前。"
        ],
        "notes": "",
        "id": "47eb0d46c8cd11301e67dc97500c0b65"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "送蒲君锡赴湖南提刑",
        "preface": "",
        "paragraphs": [
            "携笻挥汗别文星，匝地清风耸百城。",
            "佛祖位中留不住，琉璃殿上绿苔生。"
        ],
        "notes": "",
        "id": "85d389364d1206124358cef19285ca9f"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "送庞婆",
        "preface": "",
        "paragraphs": [
            "刹刹西来意，尘尘古佛心。",
            "眉毛为道侣，鼻孔作知音。",
            "借问牛头何处去，衔花幽鸟杳难寻。"
        ],
        "notes": "",
        "id": "ba68c320d6945281adb7e488fb3e6515"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "送汲助教医博",
        "preface": "",
        "paragraphs": [
            "未到毗耶城，不识维摩病。",
            "有客兮良医，妙术通神圣。",
            "金针针起髑髅吟，龇曲千年谁与并。"
        ],
        "notes": "",
        "id": "33a768316a698845d530ed30d87bdc45"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "酬刘书记朝奉二首  其一",
        "preface": "",
        "paragraphs": [
            "生涯得力句，尽被维摩说。",
            "空劫一壶天，泥牛耕破月。"
        ],
        "notes": "",
        "id": "e3718a5574b3f4cd65cf973e27600dae"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "酬刘书记朝奉二首  其二",
        "preface": "",
        "paragraphs": [
            "应现宰官人不识，栖心祖域道情腴。",
            "不怜金印大如斗，自贵衣中无价珠。"
        ],
        "notes": "",
        "id": "a351237daeef36fd36a85dad56f6f238"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "送俊化主回乡丐簟",
        "preface": "",
        "paragraphs": [
            "昔年百丈曾轻卷，今日重归故国求。",
            "顿使云堂三伏里，哭天忽尔变清秋。"
        ],
        "notes": "",
        "id": "91a93596ef79a905cf8ae5cc54eed9b9"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "酬满上人",
        "preface": "",
        "paragraphs": [
            "勿谓无言为妙，面壁何尝不道。",
            "翻思金色头陀，却把刹竿推倒。"
        ],
        "notes": "",
        "id": "d9004d21303054a568ea1ae14ecf359e"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "渔父子送齐明二化士  其一",
        "preface": "",
        "paragraphs": [
            "凛凛严风彻骨寒，扁舟轻泛碧波澜。",
            "金线直，玉钩端，锦鳞无限，踊跃上瑯玕。"
        ],
        "notes": "",
        "id": "2846ab22ee3707e1b0f492c15785acd7"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "渔父子送齐明二化士  其二",
        "preface": "",
        "paragraphs": [
            "渔父从来性本宽，满船钓得未为欢。",
            "收丝了，望层峦，举头方觉天际晓星残。"
        ],
        "notes": "",
        "id": "5a63b0a85f96c40907e699ee56b1caab"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "谢安抚张学士惠茸毡",
        "preface": "",
        "paragraphs": [
            "虚室更深冷不眠，翛翛孤坐几经年。",
            "昨宵又觉还耽睡，元是新铺白玉毡。"
        ],
        "notes": "",
        "id": "0b415de3bcc44e1ad7322c94644420cd"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "冬日寄住庵僧",
        "preface": "",
        "paragraphs": [
            "落叶积莓苔，柴扉半不开。",
            "幽林云密覆，花鸟恨空来。"
        ],
        "notes": "",
        "id": "f8b0272f95973825dd91aafb394a4312"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "送王汝弼宣教",
        "preface": "",
        "paragraphs": [
            "平生活计都消尽，锥地殊无付子孙。",
            "撒手便辞青嶂去，翛然却返白云村。"
        ],
        "notes": "",
        "id": "4c8d023e8ed7f8178c4e59552ee33e47"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "送化工",
        "preface": "",
        "paragraphs": [
            "春云不世情，滋泽兴还普。",
            "从龙向海飞，散作人间雨。",
            "幽洞无门任卷舒，悠悠莫忘青山父。"
        ],
        "notes": "",
        "id": "9a5369b2fcc261f2fe3f00024b8299b5"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "渔父词五首  其一",
        "preface": "",
        "paragraphs": [
            "鹤髪渔翁岁莫论，桑田几变尔常存。",
            "红蓼岸，荻花村，水月虚明两不痕。"
        ],
        "notes": "",
        "id": "5fb5dbed7db4433afa8da0b5251700d1"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "渔父词五首  其二",
        "preface": "",
        "paragraphs": [
            "举目谁亲无可攀，翛然独对水云闲。",
            "山色里，浪花间，妙体堂堂不露颜。"
        ],
        "notes": "",
        "id": "28b3d2020ca59fe69b7cc11ba96f8048"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "渔父词五首  其三",
        "preface": "",
        "paragraphs": [
            "青虚为钓复为钩，断索篮儿没底舟。",
            "随放荡，任横流，玉浪堆中得自由。"
        ],
        "notes": "",
        "id": "a8485626c1950787a4e55b93cde4f02c"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "渔父词五首  其四",
        "preface": "",
        "paragraphs": [
            "轻泛兰舟入海涯，抛钩掷线莫迟疑。",
            "骊龙子，巨鼇儿，不犯清波钓得伊。"
        ],
        "notes": "",
        "id": "eb1a74b93fd0b77c064a16f689f5ccac"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "渔父词五首  其五",
        "preface": "",
        "paragraphs": [
            "钓尽江湖晓色分，数声羌笛韵凌云。",
            "波浩渺，雾氛氲，鼓棹回舟望海垠。"
        ],
        "notes": "",
        "id": "3e1d5da55bdf2a923d01f990451d8f12"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "和无尽居士牧牛颂",
        "preface": "",
        "paragraphs": [
            "头角峥嵘未兆前，乱云深处任安眠。",
            "不随芳艸遥山去，何用芒童更著鞭。"
        ],
        "notes": "",
        "id": "0378037ba7a7b4b6b37c998cb010ef4f"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "因禅人发明以颂示之",
        "preface": "",
        "paragraphs": [
            "水阔云深古路赊，五湖禅侣共同家。",
            "夜来喜得真消息，无影林中杇木花。"
        ],
        "notes": "",
        "id": "29dab975596c7f954378e133d49c60b6"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "寄度兄道友",
        "preface": "",
        "paragraphs": [
            "寂照含虚未兆身，翛然那与物为邻。",
            "任经风月霜威重，枯木花芳不犯春。"
        ],
        "notes": "",
        "id": "21118eb3e176547268553c9ea6d6059e"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "默曜堂访预监寺不遇",
        "preface": "",
        "paragraphs": [
            "昔年摩竭令，今日孰知恩。",
            "句外潜心体，言前密意论。",
            "松风清宇宙，桂月曜乾坤。",
            "出户虽无往，争如静掩门。"
        ],
        "notes": "",
        "id": "467b7ae6fc35151b17a09bd6fbd861b9"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "静上人病以偈贻之",
        "preface": "",
        "paragraphs": [
            "火风地水合为身，犹若晴空一点尘。",
            "借问病从可处起，祇应谁是病中人。"
        ],
        "notes": "",
        "id": "e6cc4a19c1c998fafec4e9c95dcd79b0"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "退居后以二偈示预环二禅者  其一",
        "preface": "",
        "paragraphs": [
            "十年同此振网维，万种誵讹悉共知。",
            "今日脱然无一事，坐观明月照琉璃。"
        ],
        "notes": "",
        "id": "8af6e81d45ca3fe82c5629f95f4b495c"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "退居后以二偈示预环二禅者  其二",
        "preface": "",
        "paragraphs": [
            "水最为清月最圆，月光含水水涵天。",
            "混融不落威音世，到此如何语正偏。"
        ],
        "notes": "",
        "id": "9e8ffd83c9cfa9d20e83a7a0370f9c0f"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "送环知客归省亲",
        "preface": "",
        "paragraphs": [
            "清风明月秋光半，环禅别我云南归。",
            "当堂子母相逢日，妙圆孰敢分离微。",
            "咦，拨转吾家向上机，回头触处生光辉。"
        ],
        "notes": "",
        "id": "67b5466c03cbdd63bf1a25ff431a3f5e"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "送觉上人",
        "preface": "",
        "paragraphs": [
            "异类潜行未兆前，昂藏头角耸摩天。",
            "回途莫守寒岸草，耕破威音那畔田。"
        ],
        "notes": "",
        "id": "48a232277a373534bc3522c597ed0048"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "谢王宣教见访",
        "preface": "",
        "paragraphs": [
            "柴扉常对白云开，玉凤衔花去又回。",
            "不学东林远沽酒，渊明多谢入山来。"
        ],
        "notes": "",
        "id": "e1046a38e62a589dff60e6e5257c1f90"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "喜吴云叟公裕垂访",
        "preface": "",
        "paragraphs": [
            "山路春风桃李香，延陵长者贲岸房。",
            "行行廓尔忘途辙，步步翛然合道场。",
            "妙净宗乘松宿鹤，虚明田地月含霜。",
            "相逢相见有何事，共语毗卢顶后光。"
        ],
        "notes": "",
        "id": "4cffcf7ea4d9962dc01b31eb54323444"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "送止维那作丐",
        "preface": "",
        "paragraphs": [
            "常思止禅者，返本如婴儿。",
            "一念万年去，春秋都不知。",
            "斫倒寒岩无影树，回头焰里再抽枝。",
            "春老别吾入郦去，缘生会有归山咦。",
            "净榻相看坐，清风起四维。"
        ],
        "notes": "",
        "id": "4861177b6a316de43add74a031febfd4"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "和正可知藏适轩",
        "preface": "",
        "paragraphs": [
            "适轩新开非华饰，为爱清凉消暑湿。",
            "景象千般何处来，尘埃一点应难入。",
            "蒲团禅版静沉沉，松韵竹风常龚龚。",
            "香断炉寒坐夜深，苔墀月满无人立。"
        ],
        "notes": "",
        "id": "cdf91b5ddb1ebeb4b5d1a1356c10f585"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "谢蒙城善友惠米",
        "preface": "",
        "paragraphs": [
            "客到蒙城有信归，殷勤惠米助晨炊。",
            "老僧钵满慵相唤，长者恩深祇自知。",
            "粒粒圆成难著会，明明嚼碎更何疑。",
            "赵州遗语诚非谬，一饱元来忘百饥。"
        ],
        "notes": "",
        "id": "1f7526430d914b74af09bd70a48ffb5d"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "任善友求颂",
        "preface": "",
        "paragraphs": [
            "差别道难通，应须识自宗。",
            "无根枯树子，月夜影重重。"
        ],
        "notes": "",
        "id": "0d28d9620809bb90e242a8bc9cd25bee"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "丹霞誧法弟新建暖堂以颂庆之",
        "preface": "",
        "paragraphs": [
            "暖堂新构侵云表，桂月松风常满抱。",
            "玉烛光中静应时，言前妙唱般阳道。"
        ],
        "notes": "",
        "id": "156bcc785be673cdb9414f9a9f156507"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "山居五首  其一",
        "preface": "",
        "paragraphs": [
            "林麓结茅庐，翛然称所居。",
            "松风惊破梦，涧冰静涵虚。",
            "春老花犹媚，秋残叶未疏。",
            "良宵无限意，东岭月生初。"
        ],
        "notes": "",
        "id": "eccb48bfbce448dd769abdd779c01176"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "山居五首  其二",
        "preface": "",
        "paragraphs": [
            "祇这一闲田，古今无变迁。",
            "泥牛耕不尽，宝月镇长圆。",
            "岩桂和烟翠，溪花含露鲜。",
            "甘藏青嶂里，懒更谒时贤。"
        ],
        "notes": "",
        "id": "e6472a8e6d8f49efd69e55cf0cc8dfd7"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "山居五首  其三",
        "preface": "",
        "paragraphs": [
            "家近乱山根，日高懒启门。",
            "樵歌云外唱，胡曲句前论。",
            "路僻无人到，庭荒有藓痕。",
            "萧萧岩石畔，祇么老烟村。"
        ],
        "notes": "",
        "id": "9d0906281e929dd07693d5d21229ea6d"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "山居五首  其四",
        "preface": "",
        "paragraphs": [
            "兀坐镇长行，孰人知此情。",
            "竹风轻有韵，岩溜细无声。",
            "岌岌三山秀，依依片月明。",
            "门前枯树子，孤鹤梦难成。"
        ],
        "notes": "",
        "id": "aeae99f1d9a124e46478cb34c0d0a44d"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "山居五首  其五",
        "preface": "",
        "paragraphs": [
            "不恋白云关，家山撒手还。",
            "玉炉香旖旎，石磵水潺湲。",
            "庭树烟笼合，窗轩雨洒斑。",
            "经行及坐卧，常在寂寥间。"
        ],
        "notes": "",
        "id": "fd844c81d5a0348375f3af415085adf3"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "寄随守向大夫三首  其一",
        "preface": "",
        "paragraphs": [
            "岁寒木欲老林坰，兹沐恩光入翠层。",
            "再整丝纶垂钓手，随缘涢水且腾腾。"
        ],
        "notes": "",
        "id": "0feb8ccba3b6283d4082e95007f58490"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "寄随守向大夫三首  其二",
        "preface": "",
        "paragraphs": [
            "道同曾未隔毫端，相别相逢会者难。",
            "偶此又蒙清照及，松风桂月袭人寒。"
        ],
        "notes": "",
        "id": "97deb7d6cb0b5556adb089384d227aed"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "寄随守向大夫三首  其三",
        "preface": "",
        "paragraphs": [
            "无弦琴上有希声，此遇知音作证明。",
            "不犯指端弹一曲，碧琉璃界月三更。"
        ],
        "notes": "",
        "id": "ff9c23535572665c7325376f7753a4a0"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "送吴公裕",
        "preface": "",
        "paragraphs": [
            "天气暄妍三月春，青山垂访白头人。",
            "威仪雍肃披儒雅，语论清泠洗渴尘。",
            "道合圆常无异路，心空及第自通津。",
            "相逢相别休怀念，千里同风德及邻。"
        ],
        "notes": "",
        "id": "e2750383bc9062e026f49de852e39ae3"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "蠲上人求颂",
        "preface": "",
        "paragraphs": [
            "一九逢春信，梅花破雪开。",
            "个中如会得，千里不空来。"
        ],
        "notes": "",
        "id": "f704d2f57950cdb02b48fa432f9697f0"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "和张居士",
        "preface": "",
        "paragraphs": [
            "默讷虚明履趣深，蟾蜍推月照天心。",
            "松风未作寒林静，一弄无弦琴上音。"
        ],
        "notes": "",
        "id": "3b4d775111a61f35fbd8c9426589fbfa"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "和张伯威见寄",
        "preface": "",
        "paragraphs": [
            "今日重来坐暖霞，故人笑谓老年华。",
            "劫空别有壶春在，云对青山兴莫涯。"
        ],
        "notes": "",
        "id": "a32f4ebf99bc704de11bf72929c3f786"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "和章阳叔见寄二首  其一",
        "preface": "",
        "paragraphs": [
            "休将水乳试鹅王，妙识醇醨别有方。",
            "本地不消春气力，灵枝劫外有余芳。"
        ],
        "notes": "",
        "id": "cc671048ce686b19122df397242dace1"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "和章阳叔见寄二首  其二",
        "preface": "",
        "paragraphs": [
            "师旷离娄不我徒，昭然罔象得玄珠。",
            "心萌口拟成途辙，底事圆明异有无。"
        ],
        "notes": "",
        "id": "6e0feca83ec3d9e943034709172b8213"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "酬时于叔",
        "preface": "",
        "paragraphs": [
            "妙句灵然溢目寒，幽微旨趣曾还难。",
            "相逢更问无弦曲，风入松梢不在弹。"
        ],
        "notes": "",
        "id": "f08e9775b5a10267a55a1df281cf41f1"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "偈五首  其一",
        "preface": "",
        "paragraphs": [
            "乾坤之内，宇宙之间。",
            "要有一宝，秘在形山。"
        ],
        "notes": "",
        "id": "1e7c602fe6d47946e55afb0842de34a4"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "偈五首  其二",
        "preface": "",
        "paragraphs": [
            "我宗有语句，金刀剪不开。",
            "深深玄妙旨，玉女夜怀胎。"
        ],
        "notes": "",
        "id": "4c8a534560cd1cb0c140d8023387fd40"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "偈五首  其三",
        "preface": "",
        "paragraphs": [
            "亭亭日午犹亏半，寂寂三更尚未圆。",
            "六户不曾知暖意，往来常在三更前。"
        ],
        "notes": "",
        "id": "633e10a4331897806aef1370b985a65e"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "偈五首  其四",
        "preface": "",
        "paragraphs": [
            "宝月流辉，澄潭布影。",
            "水无蘸月之意，月无分照之心。",
            "水月两忘，方可称断。"
        ],
        "notes": "",
        "id": "642e8c8a079469da0f35605e5c97dea2"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "偈五首  其五",
        "preface": "",
        "paragraphs": [
            "日照孤峰翠，月临溪水寒。",
            "祖师玄妙诀，莫向寸心安。"
        ],
        "notes": "",
        "id": "db7bb5ba3c150ccbae3bc612e09daf09"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其一",
        "preface": "",
        "paragraphs": [
            "妙相圆明不可亲，奴儿婢子自殷勤。",
            "指天指地称尊大，也是传言送语人。"
        ],
        "notes": "",
        "id": "24a21462b143c7cdbf95f8e2d8985633"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其二",
        "preface": "",
        "paragraphs": [
            "相好巍巍大丈夫，一生无智恰如愚。",
            "从来佛祖犹难望，地狱天堂岂可拘。"
        ],
        "notes": "",
        "id": "7d9656fc07990ff8ece689d575924622"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其三",
        "preface": "",
        "paragraphs": [
            "卓尔难将正眼窥，回超今古类难齐。",
            "苔封古殿无人侍，月锁苍梧凤不栖。"
        ],
        "notes": "",
        "id": "c1bb6cbea6f374475e50151eeb36a5a3"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其四",
        "preface": "",
        "paragraphs": [
            "木人来问青霄路，石女年尊似不闻。",
            "携手相将归故国，暮山岌岌锁重云。"
        ],
        "notes": "",
        "id": "45fa0f75b615fe1ef963ef860c07c0e1"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其五",
        "preface": "",
        "paragraphs": [
            "玄微及尽本翛然，若谓渠闲万八千。",
            "月印澄江鱼不见，钓人何必更抛筌。"
        ],
        "notes": "",
        "id": "0599351db3ebb6c6b0d11dfcaf23f04d"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其六",
        "preface": "",
        "paragraphs": [
            "垂手还他作者机，寻常语里布鎗旗。",
            "重询拟进归方丈，一句分明更不疑。"
        ],
        "notes": "",
        "id": "1a80bae47c83b3ec1982526ef4a65afb"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其七",
        "preface": "",
        "paragraphs": [
            "白云深处路难通，拟问踪由已涉功。",
            "挂角羚羊无影迹，从容还落正偏中。"
        ],
        "notes": "",
        "id": "61a1450013510c4d3eca5dd0ede2319c"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其八",
        "preface": "",
        "paragraphs": [
            "饥冷嫩草遥山去，渴饮寒泉曲涧回。",
            "放荡不耕空劫地，暮天何用牧歌催。"
        ],
        "notes": "",
        "id": "8f916c2c8e2055aecec932ebab7ac4b6"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其九",
        "preface": "",
        "paragraphs": [
            "王鞭高举击金门，引出珊瑚价莫论。",
            "回古轮王全意气，不彰宝印自然尊。"
        ],
        "notes": "",
        "id": "ba1cec0163b3c0b875f320ece7e6a8b0"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其一○",
        "preface": "",
        "paragraphs": [
            "偶尔垂言借问伊，知音争使落今时。",
            "胡笳不犯宫商曲，玉笛横时劫外吹。"
        ],
        "notes": "",
        "id": "f75fec8757648587b0eb3dd16c6882a4"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其一一",
        "preface": "",
        "paragraphs": [
            "烧香人静杳无声，苔满丹墀皓月明。",
            "入户当堂慵正坐，出门尤懒下阶行。"
        ],
        "notes": "",
        "id": "7f3a23b0e25797006557bc0568b88972"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其一二",
        "preface": "",
        "paragraphs": [
            "白云槛外思悠哉，密密金刀剪不开。",
            "幽洞不拘金锁意，纵横无系去还来。"
        ],
        "notes": "",
        "id": "b0d56dd5e973b6b34be8b4d7aad29680"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其一三",
        "preface": "",
        "paragraphs": [
            "家山归到莫因循，竭力寅昏奉二亲。",
            "机尽功忘恩义断，便成不孝阐提人。"
        ],
        "notes": "",
        "id": "ac74de82d6986f496b2e02f8c548ac64"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其一四",
        "preface": "",
        "paragraphs": [
            "从来父子不相离，石女何劳更问伊。",
            "昨夜寒岩无影木，白云深处露横枝。"
        ],
        "notes": "",
        "id": "57ff27666dbf2b8926ef10d07cacdad8"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其一五",
        "preface": "",
        "paragraphs": [
            "古路翛然倚太虚，行玄犹是涉崎岖。",
            "不登鸟道虽为妙，点捡将来已触途。"
        ],
        "notes": "",
        "id": "9073cba1e4aa7013d16ea14a0d179d64"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其一六",
        "preface": "",
        "paragraphs": [
            "镬汤炉炭几何般，地狱三途未苦酸。",
            "须信新丰亲切语，袈裟之下莫颟顸。"
        ],
        "notes": "",
        "id": "19e6bfadcd1e1bbb2db0ea481e56e9b4"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其一七",
        "preface": "",
        "paragraphs": [
            "平地无端凿陷坑，木桥拈起使人行。",
            "沉沉寒水如何渡，月夜金鸡报五更。"
        ],
        "notes": "",
        "id": "36138e34a9e59ed636f1c2dec51210e5"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其一八",
        "preface": "",
        "paragraphs": [
            "本地灵明无一物，几人认得黄金骨。",
            "扶锹肩上便行时，大辩从来还若讷。"
        ],
        "notes": "",
        "id": "0e94a4dead35c5bac6fcd2b6179fb51a"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其一九",
        "preface": "",
        "paragraphs": [
            "当机一句玉珊珊，内外玲珑溢目寒。",
            "无漏国中曾不住，月华影里见应难。"
        ],
        "notes": "",
        "id": "3fc090ecd15a51e2c56917dc98160266"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其二○",
        "preface": "",
        "paragraphs": [
            "蚌含明月珠生腹，龙拥深云雨洒空。",
            "莫向平田翻巨浪，直须点点尽朝东。"
        ],
        "notes": "",
        "id": "bc5acd0048eae6e24fd73129ee4f3ccb"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其二一",
        "preface": "",
        "paragraphs": [
            "威音那畔不能行，撒手还家懒问程。",
            "寝殿无人空寂寂，满窗唯有月虚明。"
        ],
        "notes": "",
        "id": "46c78d56ca7c6fcaaf1bd9a3fbad5a81"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其二二",
        "preface": "",
        "paragraphs": [
            "归家岂坐碧云床，出户不行青草地。",
            "南北东西本自由，渠无向背那回避。"
        ],
        "notes": "",
        "id": "8d94fb46e171033751680e7b34b81aae"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其二三",
        "preface": "",
        "paragraphs": [
            "淘金岂假披沙得，不触波澜犹费力。",
            "露柱三更忽放光，此时未审何人识。"
        ],
        "notes": "",
        "id": "6d036192ee437e3329069a8daf3dd64d"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其二四",
        "preface": "",
        "paragraphs": [
            "群花未发梅先拆，万木凋零柏转奇。",
            "云淡不彰节月影，烟轻那露引风枝。"
        ],
        "notes": "",
        "id": "499a85952c9a0414158dbc013f3f289b"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其二五",
        "preface": "",
        "paragraphs": [
            "岩脱虽有云千顷，户内殊无半夜灯。",
            "极目危峦今古秀，暮天斜照碧层层。"
        ],
        "notes": "",
        "id": "d09ea3aa8e0e13a3f6fed114b6cf7d31"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其二六",
        "preface": "",
        "paragraphs": [
            "这般消息不寻常，蟾桂枝枝布远香。",
            "昨夜姮娥呈巧妙，眼睛直上绣鸳鸯。"
        ],
        "notes": "",
        "id": "52fd9346f736982ba2fd40c3175e2795"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其二七",
        "preface": "",
        "paragraphs": [
            "拾得疏慵非觉晓，寒山懒惰不知归。",
            "声前一句圆音美，物外三山片月辉。"
        ],
        "notes": "",
        "id": "4af1dc6b85f46aa4e9680c24af43e475"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其二八",
        "preface": "",
        "paragraphs": [
            "海底龙吟云雨润，林中虎啸谷风清。",
            "莫言满路生荆棘，况是家贫少送迎。"
        ],
        "notes": "",
        "id": "bc2a893ef04162595e2a07a357ffaada"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其二九",
        "preface": "",
        "paragraphs": [
            "太平乡国路空赊，归兴悠悠思莫涯。",
            "撒手到家何所有，琉璃宝殿锁蟾华。"
        ],
        "notes": "",
        "id": "3a9e83a816682c55d360499b7e5bbb50"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其三○",
        "preface": "",
        "paragraphs": [
            "月筛松影高低树，日照池心上下天。",
            "赫赫炎空非卓午，团团秋夜不知圆。"
        ],
        "notes": "",
        "id": "48214dda8cb40e25da353f90900624e0"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其三一",
        "preface": "",
        "paragraphs": [
            "妙峰孤顶偏肥腻，天产灵苗不触地。",
            "翠叶无风常自摇，清香那逐春光媚。"
        ],
        "notes": "",
        "id": "0aa1c8ca4aede86461b1e57fdaed462c"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其三二",
        "preface": "",
        "paragraphs": [
            "叉手须知已隔津，更重进步转漂沦。",
            "顽铜若作黄金货，祇可瞒他无眼人。"
        ],
        "notes": "",
        "id": "4b0b0accdf7bd1d708e3dfab0ccf4c05"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其三三",
        "preface": "",
        "paragraphs": [
            "父子相逢眼倍明，灵苗丛里坦然行。",
            "个中若为金毛子，已是盐梅触大羹。"
        ],
        "notes": "",
        "id": "f5149248a0523fd43714876efdc31467"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其三四",
        "preface": "",
        "paragraphs": [
            "一片灵明本妙圆，个中非正亦非偏。",
            "宝峰瑞草无根蒂，不待春功色自鲜。"
        ],
        "notes": "",
        "id": "3d3f4a6a3f1f08d693d511709ec6d80d"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其三五",
        "preface": "",
        "paragraphs": [
            "曹溪源派古之今，意识徒将渡浅深。",
            "好是昔人游戏处，虽然入井不曾沉。"
        ],
        "notes": "",
        "id": "6cf52fcafded019b6593ec9145c56bbb"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其三六",
        "preface": "",
        "paragraphs": [
            "前后三三不失宗，迥迢千圣数难穷。",
            "金刚脑后全轩露，叠叠青山锁翠空。"
        ],
        "notes": "",
        "id": "fb4d0e7e21e0d23fba5e74f70f7bd780"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其三七",
        "preface": "",
        "paragraphs": [
            "少林续焰事堪可，腊夜梅开雪后枝。",
            "黄蘗昔年曾有语，大唐国里没禅师。"
        ],
        "notes": "",
        "id": "cc5f7d3abe1687cc687690ebb476d36d"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其三八",
        "preface": "",
        "paragraphs": [
            "带角披毛异类身，寒灰枯木眼中尘。",
            "虽然未曾先师意，争奈临行一著亲。"
        ],
        "notes": "",
        "id": "a437c7240857cbfa2ae53b77b0791d5c"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其三九",
        "preface": "",
        "paragraphs": [
            "多是从人学得来，一生空把口胡开。",
            "欲穷此片虚明地，七佛前前总不该。"
        ],
        "notes": "",
        "id": "5659df2a6121e35d565b921f04115b90"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其四○",
        "preface": "",
        "paragraphs": [
            "虽然答尽深深意，争奈投机句未亲。",
            "欲曾本来无垢的，更须入水见长人。"
        ],
        "notes": "",
        "id": "a2676b58c4d318e37ec8871fe46ca9fd"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其四一",
        "preface": "",
        "paragraphs": [
            "寂光影里现全身，贵异天然迥出伦。",
            "家富儿奴偏得力，夜分灯火照西邻。"
        ],
        "notes": "",
        "id": "36ff701ed326472b7b26f3455e18b915"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其四二",
        "preface": "",
        "paragraphs": [
            "海底泥牛耕白月，云中木马骤清风。",
            "胡僧懒捧西干钵，半夜乘舟过海东。"
        ],
        "notes": "",
        "id": "ec81b6ed055f8851aa11581bd2d01507"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其四三",
        "preface": "",
        "paragraphs": [
            "芳草漫漫岂变秋，牧童白牯恣优游。",
            "异中有路人难见，却谓骑牛不识牛。"
        ],
        "notes": "",
        "id": "8a3cb21486e49bdc77925c00b21d4dc8"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其四四",
        "preface": "",
        "paragraphs": [
            "月沉碧海龙非隐，雾锁苍梧凤不知。",
            "劫外森森无影木，垂阴自有未萌枝。"
        ],
        "notes": "",
        "id": "0de9170459d9f4f120091744cda9a66d"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其四五",
        "preface": "",
        "paragraphs": [
            "依依半月沉寒水，耿耿三星落碧巑。",
            "昔日云岩曾漏泄，金轮王子宝花冠。"
        ],
        "notes": "",
        "id": "38c85e8358963d16d7f355305e7d9f00"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其四六",
        "preface": "",
        "paragraphs": [
            "身光炽盛相巍巍，妙手如何彩绘伊。",
            "休问僧繇吴道士，志公佗日不能知。"
        ],
        "notes": "",
        "id": "4b4b6d1599c679dfb8bdf0607262b938"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其四七",
        "preface": "",
        "paragraphs": [
            "腥臊红烂不堪亲，触动轻轻血污身。",
            "何事杳无人著价，为伊非是世间珍。"
        ],
        "notes": "",
        "id": "45fa2ec447908b2f24061a7b5d06211f"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其四八",
        "preface": "",
        "paragraphs": [
            "家家门掩蟾蜍月，处处莺啼杨柳风。",
            "若谓纵横无变异，犹如掷剑拟虚空。"
        ],
        "notes": "",
        "id": "63108df4bf84a25461b59717b5f5c52a"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其四九",
        "preface": "",
        "paragraphs": [
            "月中玉兔夜怀胎，日里金乌朝抱卵。",
            "黑漆昆仑踏雪行，转身打破琉璃椀。"
        ],
        "notes": "",
        "id": "ce5cc6305781f8b03f9d81e42ddbd1cb"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其五○",
        "preface": "",
        "paragraphs": [
            "寒月依依上远峰，平湖万顷练光封。",
            "渔歌惊起沙洲鹭，飞入芦花不见踪。"
        ],
        "notes": "",
        "id": "66527fba0cf57a07a17cb09442480886"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其五一",
        "preface": "",
        "paragraphs": [
            "清风吹动钓鱼船，鼓起澄波浪拍天。",
            "堪笑锦鳞争戏水，到头俱被钓丝牵。"
        ],
        "notes": "",
        "id": "1a36b23730822437fad9db2bc2e00fc1"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其五二",
        "preface": "",
        "paragraphs": [
            "京师出大黄，熟处最难忘。",
            "道吾常作舞，元是谢三郎。"
        ],
        "notes": "",
        "id": "473ab4aafd0157aaec5cc31d5f11eac5"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其五三",
        "preface": "",
        "paragraphs": [
            "沧海无风波浪平，烟收水色虚含月。",
            "寒光一带望何穷，谁辨个中龙退骨。"
        ],
        "notes": "",
        "id": "624b5fdce817def6ac2ef2ddc28dda31"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其五四",
        "preface": "",
        "paragraphs": [
            "门头户尾事千差，了尽犹来未到家。",
            "明月堂前无影木，严凝雪夜正开花。"
        ],
        "notes": "",
        "id": "fb9ad01d268b394016717505caa8b868"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其五五",
        "preface": "",
        "paragraphs": [
            "长江澄澈即蟾华，满目清光未是家。",
            "借问渔舟何处去，夜深依旧宿芦花。"
        ],
        "notes": "",
        "id": "0ab520fffe4d1cab6f1879539e5d4ffd"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其五六",
        "preface": "",
        "paragraphs": [
            "声前一句口如眉，佛祖从来总不知。",
            "昨夜昆仑闲说梦，白头生得黑头儿。"
        ],
        "notes": "",
        "id": "8ff44435ab7116243dd2a05001e90080"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其五七",
        "preface": "",
        "paragraphs": [
            "色自色兮声自声，新莺啼处柳烟轻。",
            "门门有路通京国，三岛斜横海月明。"
        ],
        "notes": "",
        "id": "20356ca73661ecf9b770f24c03ec0f7e"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其五八",
        "preface": "",
        "paragraphs": [
            "九重深密视听难，玉殿琼楼宿雾攒。",
            "燮理尽归臣相事，轮王不戴宝花冠。"
        ],
        "notes": "",
        "id": "d06f2c072b4c02489419ce3ae598861a"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其五九",
        "preface": "",
        "paragraphs": [
            "盲聋瘖痖迥天真，眼似眉毛道始邻。",
            "昨夜东君潜布令，黄莺啼处绿杨春。"
        ],
        "notes": "",
        "id": "f304bcfefb0831d59a0f6faa7ce7e2b2"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其六○",
        "preface": "",
        "paragraphs": [
            "三番白纸问寒暄，千里同风月满船。",
            "夺得高标全用处，盘蛇口内打秋千。"
        ],
        "notes": "",
        "id": "4301cb4d0a3cd003386d79d3651cb471"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其六一",
        "preface": "",
        "paragraphs": [
            "宝杖亲携挂翠缨，徘徊常遶玉阶行。",
            "转身就父无标的，拈却花冠不得名。"
        ],
        "notes": "",
        "id": "5fc112ee21108f11cbbe014014528c4c"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其六二",
        "preface": "",
        "paragraphs": [
            "昆冈片玉火中润，碧落孤蟾水底圆。",
            "一念翛然无异色，任从沧海变桑田。"
        ],
        "notes": "",
        "id": "c640f5aa0ae55c3a9ef0a629491f4b09"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其六三",
        "preface": "",
        "paragraphs": [
            "金乌玉兔两交驰，照破威音未兆时。",
            "若谓青霄别在路，木人依旧皴双眉。"
        ],
        "notes": "",
        "id": "0058a6a7d51459b8e2567221b57dcf78"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其六四",
        "preface": "",
        "paragraphs": [
            "瑞霭祥烟锁玉楼，妙年王子恣优游。",
            "琉璃殿上骑金马，明月堂前辊绣毬。"
        ],
        "notes": "",
        "id": "1847dc8e5634a7c621cd0700534960bd"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其六五",
        "preface": "",
        "paragraphs": [
            "白头童子智尤长，半夜三更渡渺茫。",
            "任运往来无间断，不消船艇与浮囊。"
        ],
        "notes": "",
        "id": "da53df1427dba6fca20678061bba4532"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其六六",
        "preface": "",
        "paragraphs": [
            "秘殿重围晓尚寒，丹墀苔润未排班。",
            "宝香凤烛烟云合，寂寂帘垂不露颜。"
        ],
        "notes": "",
        "id": "91826517ab306ccf2152121e9390d409"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其六七",
        "preface": "",
        "paragraphs": [
            "故国清平久有年，白头犹自恋生缘。",
            "牧童却解忘功业，懒放牛儿不把鞭。"
        ],
        "notes": "",
        "id": "1df68a377c735f2772395a9e8c884c30"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其六八",
        "preface": "",
        "paragraphs": [
            "曹溪古路绿苔生，车马登临已涉程。",
            "野老痿羸兼跛挈，手携玉杖夜深行。"
        ],
        "notes": "",
        "id": "b1fe291496d2a1d275ef4819119a519d"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其六九",
        "preface": "",
        "paragraphs": [
            "四十九年成露布，五千余轴尽言诠。",
            "妙明一句威音外，折角泥牛雪里眠。"
        ],
        "notes": "",
        "id": "94370ce79f0f93b46b7bd1bd5260f5fc"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其七○",
        "preface": "",
        "paragraphs": [
            "乾坤尽是黄金国，万有全彰净妙身。",
            "玉女背风无巧拙，灵苗花秀不知春。"
        ],
        "notes": "",
        "id": "6b1c1af63c2eff79e4bd903418e56e3d"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其七一",
        "preface": "",
        "paragraphs": [
            "一念萧萧不记年，皮肤脱落自完全。",
            "长天夜夜清如镜，万里无云孤月圆。"
        ],
        "notes": "",
        "id": "b4aaa34417bfb49baa62605b04f17268"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其七二",
        "preface": "",
        "paragraphs": [
            "日午烟凝山突兀，夜央天淡月婵娟。",
            "混然寂照寒宵永，明暗圆融未兆前。"
        ],
        "notes": "",
        "id": "b2a5dd0206f929b43d4b1f06009ebed3"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其七三",
        "preface": "",
        "paragraphs": [
            "法尔非修本十成，平常酬答最分明。",
            "端然指出长安道，无奈游人不肯行。"
        ],
        "notes": "",
        "id": "8a6b0dc2bf0c04955e14fbf33b07f40e"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其七四",
        "preface": "",
        "paragraphs": [
            "无相光中未兆身，清虚渺邈岂为邻。",
            "一轮明月当轩照，玉殿萧萧不见人。"
        ],
        "notes": "",
        "id": "d8875abb5e90eedee910266b93ccf824"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其七五",
        "preface": "",
        "paragraphs": [
            "虚堂寂寂夜深寒，携得瑶琴月下弹。",
            "不是知音徒侧耳，悲风流水岂相干。"
        ],
        "notes": "",
        "id": "cb60a74b2b170c80320ac0973d58371e"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其七六",
        "preface": "",
        "paragraphs": [
            "祖代家风没一文，清贫中更是清贫。",
            "著衣吃饭随丰俭，物物头角用最亲。"
        ],
        "notes": "",
        "id": "53ffe4281ef23b46e7bf6caecfc7ecb7"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其七七",
        "preface": "",
        "paragraphs": [
            "三脚灵龟荒径走，一枝瑞草乱峰垂。",
            "昆冈含玉山先润，凉兔怀胎月未知。"
        ],
        "notes": "",
        "id": "7591b1a02234c87e84cbb9dcfe1dfe79"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其七八",
        "preface": "",
        "paragraphs": [
            "出门徧界无知己，入户盈眸不见亲。",
            "虚室夜寒何所有，碧天明月颇为邻。"
        ],
        "notes": "",
        "id": "c9bd9b096230eb7bec4bd29a7c1c29b6"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其七九",
        "preface": "",
        "paragraphs": [
            "一点灵明六不收，照然何用更凝眸。",
            "个中消息人难委，独有虚空暗点头。"
        ],
        "notes": "",
        "id": "31dcffe008703ebe783c6698b038aa58"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其八○",
        "preface": "",
        "paragraphs": [
            "体妙探玄尽涉程，争如野老异中行。",
            "功忘日月平怀稳，免事君王宠辱惊。"
        ],
        "notes": "",
        "id": "21f9d342369cd2ef2cb1f6c99d4b846e"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其八一",
        "preface": "",
        "paragraphs": [
            "夜明帘外月朦胧，骑象翻身击宝钟。",
            "洪韵上腾三界外，聋夫何事睡犹浓。"
        ],
        "notes": "",
        "id": "04965e622d77aaad0d2bb1a398dde631"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其八二",
        "preface": "",
        "paragraphs": [
            "白藕未萌非隐的，红花出水不当阳。",
            "游人莫用传消息，自有清风透远香。"
        ],
        "notes": "",
        "id": "32c1c2116c5cf52ba35f8458589c01de"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其八三",
        "preface": "",
        "paragraphs": [
            "这边那畔总难逢，一句无私不处中。",
            "红日暮沉西嶂外，空留孤影照溪东。"
        ],
        "notes": "",
        "id": "b170a347ff75d29fdb474383acdcd40c"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其八四",
        "preface": "",
        "paragraphs": [
            "妙湛圆明第一机，降生成道涅槃时。",
            "迦维摩竭双林树，认著元来不是伊。"
        ],
        "notes": "",
        "id": "baaf68bbdb3589caad48a219107a3f26"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其八五",
        "preface": "",
        "paragraphs": [
            "妙体堂堂相好全，青霄独步蹑金莲。",
            "千华台上犹慵坐，弊垢襕衫岂肯穿。"
        ],
        "notes": "",
        "id": "08286c8a52a34e584d38dda73d112f37"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其八六",
        "preface": "",
        "paragraphs": [
            "瑞艸丛中懒欲眠，徐行处处迥翛然。",
            "披毛戴角人难识，为报芒童不用鞭。"
        ],
        "notes": "",
        "id": "3c8feb697c35cf3dfde45eb162e98877"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其八七",
        "preface": "",
        "paragraphs": [
            "一句相酬难取则，轮王不化阎浮国。",
            "无边刹海浪痕平，独驾泥牛耕月色。"
        ],
        "notes": "",
        "id": "1a97df417e231ce203c72fe8390e2edc"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其八八",
        "preface": "",
        "paragraphs": [
            "妙圆无相劫前人，随类权分百亿身。",
            "月夜御楼才报晓，平明六国尽逢春。"
        ],
        "notes": "",
        "id": "b83ef3301550dcb12076496950202a86"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其八九",
        "preface": "",
        "paragraphs": [
            "虚空为鼓须弥槌，击者虽多听者稀。",
            "半夜髑髅惊破梦，港头明月不思归。"
        ],
        "notes": "",
        "id": "5a6075cadf63911f356f2d4b774f20bc"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其九○",
        "preface": "",
        "paragraphs": [
            "灵山会上言虽普，少室峰前句未形。",
            "瑞草蒙茸含月秀，寒松蓊鬰出云青。"
        ],
        "notes": "",
        "id": "72adfeac6ffe25c4a8194a58fec9020d"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其九一",
        "preface": "",
        "paragraphs": [
            "劫火洞然无相宅，金门不睹玉楼家。",
            "宝天云淡银河冷，浩浩波澜岂动沙。"
        ],
        "notes": "",
        "id": "a84b513e49ff17d6f80ee5b2ca759aa7"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其九二",
        "preface": "",
        "paragraphs": [
            "不挂唇皮一句奇，少林冷坐最慈悲。",
            "须知此道非传授，立雪神光已强为。"
        ],
        "notes": "",
        "id": "9cf2b2a3de46fd8d8f4a77eb450b2b20"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其九三",
        "preface": "",
        "paragraphs": [
            "荆山美玉何须辨，赤水玄珠不用拈。",
            "罔象无心黄帝重，卞和有智楚王嫌。"
        ],
        "notes": "",
        "id": "5ca38357e55f25550a2c9ae7eaebc10e"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其九四",
        "preface": "",
        "paragraphs": [
            "珊瑚枝上玉花开，风递清香遍九垓。",
            "勿谓乾坤成委曲，韶阳亲见睦州来。"
        ],
        "notes": "",
        "id": "e3750602f9b85c81a994e2d9b338d709"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其九五",
        "preface": "",
        "paragraphs": [
            "水澄月满道人愁，妙尽无依类莫收。",
            "劫外正偏兼带路，不萌枝上辨春秋。"
        ],
        "notes": "",
        "id": "1fb79bffeb2b9081b4705f051dcf6422"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其九六",
        "preface": "",
        "paragraphs": [
            "六国清平贺圣年，珠帘高卷月明前。",
            "金轮那肯当堂坐，不用丹墀击静鞭。"
        ],
        "notes": "",
        "id": "c3c624a8e05ca8be316c3ef729aa87af"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其九七",
        "preface": "",
        "paragraphs": [
            "等闲应问岂安排，一句全提隐显该。",
            "薄雾依依笼古径，孤峰终不露崔嵬。"
        ],
        "notes": "",
        "id": "79fd06129e6a11b46953af0368182f33"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其九八",
        "preface": "",
        "paragraphs": [
            "星流水国夜然灯，月印江天明似镜。",
            "隐显无私位不该，依稀拟动成偏正。"
        ],
        "notes": "",
        "id": "0a51e92c7372660ff0f48a3a316f66a4"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其九九",
        "preface": "",
        "paragraphs": [
            "道合平常绝异端，行人何必历艰难。",
            "从今莫信孙膑卜，龟壳无灵不用钻。"
        ],
        "notes": "",
        "id": "f17adbcb81f83fbd1756ef52916e1480"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其一○○",
        "preface": "",
        "paragraphs": [
            "此树不从天地生，登山涉水承渠力。",
            "如今掷向乱峰前，免致丛林为轨则。"
        ],
        "notes": "",
        "id": "c07293f18e4fd6abe6a4cb1b1004113e"
    },
    {
        "author": "释子淳",
        "dynasty": "宋",
        "type": "诗",
        "rhythmic": "",
        "title": "颂古一○一首  其一○一",
        "preface": "",
        "paragraphs": [
            "灵然不涉古来今，三界都卢一点心。",
            "槛外桃花春蝶舞，门前杨柳晓莺吟。"
        ],
        "notes": "",
        "id": "32891a368d492bd278d6c34ec4b9fda4"
    }
]