[
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其一",
        "preface": "",
        "paragraphs": [
            "大道只在目前，要且目前难覩。",
            "欲识大道真体，不离声色言语。"
        ],
        "notes": "",
        "id": "a60ab9f1228057af5ef07f300261ea61"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其二",
        "preface": "",
        "paragraphs": [
            "九年面壁，坏却东土儿孙。",
            "只履西归，钝置黄面老子。"
        ],
        "notes": "",
        "id": "67e4a370ef854117e1d660eddfef1a14"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其三",
        "preface": "",
        "paragraphs": [
            "黄蘗老婆，大愚饶舌。",
            "佛法无多子，正眼瞎馿灭。",
            "妙严突出拄杖，三人证龟成鼈。",
            "拄杖子，善甄别。",
            "硬却脊梁，莫教漏泄。",
            "观音菩萨将钱买胡餠，放下却是一块生铁。"
        ],
        "notes": "",
        "id": "eb42231843af8699efd983ac054e0471"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其四",
        "preface": "",
        "paragraphs": [
            "大丈夫，须猛烈。",
            "打破从前伎俩，直下斩钉截铁。",
            "拈却佛祖机，拔却系馿橛。",
            "岂不见睦州为人太亲切，拶得云门脚折。",
            "后来儿孙不辨端倪，却向推门处辨别。",
            "若也恁么参禅，馿年未得休歇。",
            "妙严不惜眉毛，与你当头拈出。",
            "南赡部洲人，常在北鬰单越。"
        ],
        "notes": "",
        "id": "99b6ba5a82c6d4a5ffcec937ab342f81"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其五",
        "preface": "",
        "paragraphs": [
            "簸箕有唇，米跳不出，天下衲僧赤肐𩪸。",
            "更须拨转上头关，十方世界黑似漆。"
        ],
        "notes": "",
        "id": "9e11934ebc038d0fb15ec3ba3e2e8c61"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其六",
        "preface": "",
        "paragraphs": [
            "百草头上，罢却干戈。",
            "万仞峰前，纵横游戏。",
            "暗嗟鲁祖面壁，一味祇贪瞌睡。",
            "翻笑睦州见僧，与我提一桶水。"
        ],
        "notes": "",
        "id": "17c8a7ce46375b349e2027816f1c5847"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其七",
        "preface": "",
        "paragraphs": [
            "九九九，释迦老子不知有。",
            "翻转面皮，伸出毛手，握金刚锤碎窠臼。",
            "突出无位真人，一一面南看北斗。"
        ],
        "notes": "",
        "id": "6fe0d9a57a0c69b1399370e48d8c026c"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其八",
        "preface": "",
        "paragraphs": [
            "千溪水冷，万壑云寒。",
            "无位真人干屎橛，金刚宝劒破牢关。",
            "多年历日最灵验，百尺竿头子细看。",
            "瞎却眼，哑却口，无孔铁锤成队走。"
        ],
        "notes": "",
        "id": "1974dc599c8017ee1bd54d7c34f41e3e"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其九",
        "preface": "",
        "paragraphs": [
            "云门露，猛如虎。",
            "达磨师，不是祖。",
            "岂不见盐官老须弥为槌，虚空为鼓。",
            "又不见禾山老解打鼓。",
            "休莽卤，甜瓜彻蒂甜，苦瓠连根苦。"
        ],
        "notes": "",
        "id": "80cc5fbf754b70b0d1685d00a3d904b4"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其一○",
        "preface": "",
        "paragraphs": [
            "少室峰前，漆桶话堕。",
            "曹溪路上，赚杀阇梨。"
        ],
        "notes": "",
        "id": "c8aa4163e0beda927ce266c039d0eeaf"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其一一",
        "preface": "",
        "paragraphs": [
            "德章老瞎秃，从来没滋味。",
            "拈得口，失却鼻。",
            "三更二点唱巴歌，无端惊起梵王睡。"
        ],
        "notes": "",
        "id": "e14e95e29b73e506d9cc3d5e2f1917e5"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其一二",
        "preface": "",
        "paragraphs": [
            "虚空为鼓，须弥为槌。",
            "要打便打，莫问是谁。"
        ],
        "notes": "",
        "id": "5a6075cadf63911f356f2d4b774f20bc"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其一三",
        "preface": "",
        "paragraphs": [
            "始从鹿野苑，终至跋提河。",
            "用尽自己心，笑破他人口。"
        ],
        "notes": "",
        "id": "038e618fd32bd3ae791ec2cb09074c23"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其一四",
        "preface": "",
        "paragraphs": [
            "文殊据虎头，山僧取虎尾。",
            "中间诸菩萨，随列生欢喜。"
        ],
        "notes": "",
        "id": "73e5462915f8395235d7fdf0dbcdd0b9"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其一五",
        "preface": "",
        "paragraphs": [
            "蜻蜓许是好蜻蜓，飞来飞去不曾停。",
            "被我捉来摘却两边翼，恰似一枚大铁钉。"
        ],
        "notes": "",
        "id": "d3cdc2b0380e61dfa005156fc041767b"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其一六",
        "preface": "",
        "paragraphs": [
            "药山道头，云岩知尾。",
            "虽然头尾相称，要且不知羞耻。"
        ],
        "notes": "",
        "id": "4913c0912756c50653b4c427374a540c"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其一七",
        "preface": "",
        "paragraphs": [
            "天清地宁，时康道泰。",
            "摩醯正眼洞明，肘后灵符光彩。"
        ],
        "notes": "",
        "id": "8d5a26bc566aecd65b56de7942791dd9"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其一八",
        "preface": "",
        "paragraphs": [
            "现成公案，百匝千重。",
            "峻如崄崖，平如镜面。",
            "执之失度，必入邪路。",
            "放之自然，体无去住。"
        ],
        "notes": "",
        "id": "9666854971c8afc416f641d86b259037"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其一九",
        "preface": "",
        "paragraphs": [
            "雪子落纷纷，乌盆变白盆。",
            "忽然日头出，依旧是乌盆。"
        ],
        "notes": "",
        "id": "8c4c0fb6f4f18e66c236cdf58a5cffda"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其二○",
        "preface": "",
        "paragraphs": [
            "若作一句商量，吃粥吃饭阿谁不会。",
            "不作一句商量，屎坑里虫子笑杀阇梨。"
        ],
        "notes": "",
        "id": "d5d92753c6585df3d0c630dd5b3f05dc"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其二一",
        "preface": "",
        "paragraphs": [
            "跛脚云门言打杀，达之居士示全身。",
            "当阳出格无多子，报佛深恩只两人。"
        ],
        "notes": "",
        "id": "97ab4429fbe47f2c50de903326b6f684"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其二二",
        "preface": "",
        "paragraphs": [
            "去时冒雨连宵去，回来带水又拖泥。",
            "自怪一生无定力，寻常多被业风吹。"
        ],
        "notes": "",
        "id": "2fe6887ec62e277a102674a8ef063269"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其二三",
        "preface": "",
        "paragraphs": [
            "心自本来心，本心非有法。",
            "有法有本心，非心非本法。"
        ],
        "notes": "",
        "id": "eac2af543a41d57e69a3ec14ab41105a"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其二四",
        "preface": "",
        "paragraphs": [
            "五月五日端午节，好事当阳难掩塞。",
            "归宗突出拄杖头，闲神野鬼俱消灭。",
            "俱消灭，砌下寒泉忽倒流，岭上白云不敢白。"
        ],
        "notes": "",
        "id": "19885aa58f1f84e6dd36814b2d34e37f"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其二五",
        "preface": "",
        "paragraphs": [
            "弥勒真弥勒，分身千百亿。",
            "时时示时人，时人俱不识。"
        ],
        "notes": "",
        "id": "35b365fae9ef54733761ae79df9e07ce"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其二六",
        "preface": "",
        "paragraphs": [
            "佛祖正印，衲僧藞苴。",
            "有眼如盲，有口如哑。",
            "更问如何，可知礼也。"
        ],
        "notes": "",
        "id": "c26d1bc6c60cb143a3a23bcc13d0e6b4"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其二七",
        "preface": "",
        "paragraphs": [
            "苦苦，苦中苦，乐中苦，谁道黄金如粪土。",
            "象骨老师曾辊毬，秘魔扠下捉老鼠。"
        ],
        "notes": "",
        "id": "721b6fdea136ec93f5f6ac36afc63274"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其二八",
        "preface": "",
        "paragraphs": [
            "大道无方所，从容寰海间。",
            "几思归隠处，安乐在庐山。"
        ],
        "notes": "",
        "id": "f65809913924fc710d7af1f6214b3b08"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其二九",
        "preface": "",
        "paragraphs": [
            "黄面老人干屎橛，参随一火烂泥团。",
            "心肝肠胃皆条直，蔬饭茶花照胆寒。",
            "佛法虽然未梦见，神通却许入云端。",
            "应须痛念归宗寺，时复持盂下翠峦。"
        ],
        "notes": "",
        "id": "186dce2a73870a9d7ff7a857c814f8b6"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其三○",
        "preface": "",
        "paragraphs": [
            "识得橙子，周匝有余。",
            "识得橙子，天地悬殊。",
            "若向周匝有余处会，理上偏枯。",
            "若向天地悬殊处会，事上偏枯。"
        ],
        "notes": "",
        "id": "3831ba801648e54a913830d46559e025"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其三一",
        "preface": "",
        "paragraphs": [
            "金锡罢游留靠壁，草鞋干晒待秋风。",
            "且那长夏深思省，看是平生有底功。",
            "真实行藏宜保惜，虚头伎俩疾销镕。",
            "老僧岂是多饶舌，要与诸人气味同。"
        ],
        "notes": "",
        "id": "58d056762c958d99fbd17412c9c15009"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其三二",
        "preface": "",
        "paragraphs": [
            "古来为法老尊宿，荷众曾无有倦时。",
            "况是年来衰落甚，动为多与行相违。",
            "应须痛念平生事，著意披襟善护持。",
            "颗粒果能无渗漏，少林初不隔毫厘。"
        ],
        "notes": "",
        "id": "8bfcaabf879e0a5cbc50a85c76550924"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其三三",
        "preface": "",
        "paragraphs": [
            "西天四七，唐土二三。",
            "尽向者里钉桩摇橹，新东林为你诸人解缆放船。",
            "未说超宗异目，若得齐眉共瞩。",
            "亦可明窗下安排，未免栏腮掴出。"
        ],
        "notes": "",
        "id": "074e5df715c4258a4768a10ac5ac496b"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其三四",
        "preface": "",
        "paragraphs": [
            "心佛及众生，笑而还复喜。",
            "笑喜本无根，缁素诚有旨。",
            "千古万古人，几个识道理。",
            "道理深，何处寻。",
            "海枯终见底，人死不知心。"
        ],
        "notes": "",
        "id": "dbb366c768b9dca15696fc290ecc2d01"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其三五",
        "preface": "",
        "paragraphs": [
            "云门不负者僧来问，未免落在陷阱中。",
            "是你诸人若向者里会得，许你高步毗卢顶。"
        ],
        "notes": "",
        "id": "139873501b0afdc997b6591230ac310f"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其三六",
        "preface": "",
        "paragraphs": [
            "一呼善来，须发自落。",
            "积累既多，无处安著。",
            "普请大众，把火烧却。"
        ],
        "notes": "",
        "id": "31c9533eb9e6e0bbbc0e5d5cd8fae2d2"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其三七",
        "preface": "",
        "paragraphs": [
            "元正启祚，更无回互。",
            "万物咸新，截铁斩钉。",
            "应时纳祜，跳出窠臼。",
            "孟春犹寒，言端语端。",
            "知事头首，各各希有。",
            "云堂大众，雍容郑重。"
        ],
        "notes": "",
        "id": "dc39cbeee56130eee45c885b84c30be5"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其三八",
        "preface": "",
        "paragraphs": [
            "世人住处我不住，世人行处我不行。",
            "不是与人难共住，大都缁素要分明。"
        ],
        "notes": "",
        "id": "5a87788843566c4c6b1dfde15f06c9cb"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其三九",
        "preface": "",
        "paragraphs": [
            "思是闻之本，闻是思之用。",
            "青原白家三盏酒，吃了犹道未沾唇。"
        ],
        "notes": "",
        "id": "e2c5c656f78b7acd9343bf278b396548"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其四○",
        "preface": "",
        "paragraphs": [
            "道远乎哉，触事而真，善因招恶果。",
            "圣远乎哉，体之即神，刻粪作旃檀。"
        ],
        "notes": "",
        "id": "999506fbf2931df76ec6f767239a2021"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其四一",
        "preface": "",
        "paragraphs": [
            "赵州吃茶，我也怕他。",
            "若非债主，便是冤家。",
            "倚墙靠壁成群队，不知谁解辨龙蛇。"
        ],
        "notes": "",
        "id": "67a0f8df763bd2954c12ede6716e7275"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其四二",
        "preface": "",
        "paragraphs": [
            "天上无双日，阎浮一至尊。",
            "万年松不老，圣寿等乾坤。"
        ],
        "notes": "",
        "id": "1e8fc00de43bae59b59de8f310c0ec96"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其四三",
        "preface": "",
        "paragraphs": [
            "去年无此雪，今年有此雪。",
            "人皆怨此雪，不见元宵灯与月。",
            "莫怨雪，自是时人无辨别。",
            "堪辨别，一片清光倚寥泬。"
        ],
        "notes": "",
        "id": "01ba3710bcc6a4c83944f080e9ae43c5"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其四四",
        "preface": "",
        "paragraphs": [
            "一茎两茎斜，其意毒如蛇。",
            "三茎四茎曲，无疑入地狱。",
            "言下若知非，心空及第归。",
            "堪笑蒋山老，无端入荒草。"
        ],
        "notes": "",
        "id": "c03f0a5b78705b0c84ede2fdba3b0647"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其四五",
        "preface": "",
        "paragraphs": [
            "一二三四五，五四三二一。",
            "从头点检来，笑杀维摩诘。",
            "带累李胡子，喷水髭须湿。",
            "洒浄已周圆，次念波罗蜜。",
            "蒋山恁么道，千古谁人识。",
            "识不识，何处觅，堪与丛林为轨则。"
        ],
        "notes": "",
        "id": "499ef289b0baf559fa8916e2406311c2"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其四六",
        "preface": "",
        "paragraphs": [
            "泥多佛大，水长船高。",
            "直饶说得道理分明，也须亲到一遭。"
        ],
        "notes": "",
        "id": "356f8ae26f4ba5e74b682809d04b938b"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其四七",
        "preface": "",
        "paragraphs": [
            "千说万说，不如亲见。",
            "把手共行，略通一线。",
            "打破漆桶，何曾见面。",
            "阿耨多罗三藐三菩提，也是灵验。",
            "蒋山恁么做颂，馿年也未梦见。"
        ],
        "notes": "",
        "id": "bc9633ae1d35e4726665d2d5e8f78101"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其四八",
        "preface": "",
        "paragraphs": [
            "金佛不度炉，木佛不度火。",
            "泥佛不度水，真佛屋里坐。",
            "万牛挽不回，千个与万个。",
            "好事积如山，祇缘轻放过。",
            "不放过今日，钟山甘话堕。"
        ],
        "notes": "",
        "id": "7db1c6b1292a68f817262a346782853a"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其四九",
        "preface": "",
        "paragraphs": [
            "师子吼，无畏说，百兽闻之皆脑裂。",
            "香象奔波失却威，龙天寂听生欣悦。"
        ],
        "notes": "",
        "id": "7bb2b02c9569b9f3ba783d99597f85d9"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其五○",
        "preface": "",
        "paragraphs": [
            "千年田，八百主。",
            "甜瓜彻蒂甜，苦瓠连根苦。",
            "君不见禾山解打鼓，又不见采菊东篱下，千山万山叠叠高门户。",
            "又不见光孝僧堂六七间，日日普请搬泥土。",
            "又不见临济主中宾宾中主，二三四七面相覩。",
            "报禅流莫莽卤闻，普请欢喜搀先去。",
            "去去实不去，途中好善为。",
            "来来实不来，路上莫亏危。",
            "又不见主中主，个个衲僧气如虎。"
        ],
        "notes": "",
        "id": "12c6ef61b65b1ef046f0c86f6bcd1dee"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其五一",
        "preface": "",
        "paragraphs": [
            "去年十一月，笑别下钟阜。",
            "今年九月中，行见朝天路。",
            "去住既无心，动静非取与。",
            "平生安乐法，此意同谁语。",
            "四明昔尝到，诸刹皆可数。",
            "山川气象雄，麟凤栖迟处。",
            "今思昔日游，岁月二纪许。",
            "岂谓临晚景，侯伯重相顾。",
            "开缄读来书，丁宁见毫楮。",
            "姑苏二千石，眼高照天宇。",
            "我昔昧平生，今见开心腑。",
            "欣然乐与行，方鸣集众鼓。",
            "先师未了底，今日应须去。"
        ],
        "notes": "",
        "id": "317173b01457b6158820968a7ad82955"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其五二",
        "preface": "",
        "paragraphs": [
            "禅禅，更不相煎。",
            "坐底自坐，眠底自眠。",
            "大家安乐，无法可传。",
            "禅禅，曹洞五位，临济三玄。",
            "大年三十夜，脚踏地，头顶天。",
            "禅禅，不直半文钱。",
            "海枯终见底，人死脚皮穿。"
        ],
        "notes": "",
        "id": "b680816aa384ddf289b74458527aedc6"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其五三",
        "preface": "",
        "paragraphs": [
            "四月初八佛生日，天下丛林皆浴佛。",
            "佛身充满太虚空，何处更有虚空觅。",
            "见前僧俗等金躯，长短方圆皆显赫。",
            "放光动地二六时，从本至今无间隔。",
            "今有檀越女弟子，刘氏同男王承直。",
            "旷大劫来植善根，所行真实如菩萨。",
            "当知功德福无涯，回向癸未诞生日。",
            "唯愿岁君向此诚，诸天星曜同昭格。",
            "资持刘氏从此去，寿同赵州百二十。",
            "更祈不尽大功勋，保男察判官崇极。",
            "子子孙孙福禄昌，无量福田咸并集。",
            "此月十四往临安，龙天当护为般挈。",
            "三江九堰聪明神，稽首归依助英杰。",
            "全家既达九重城，母子忻懽仰天力。"
        ],
        "notes": "",
        "id": "f90df1d93a1dd36ff260ad47d7fc23c4"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其五四",
        "preface": "",
        "paragraphs": [
            "一棒一条痕，一掴一手血。",
            "临济老瞎馿，至今犹未瞥。",
            "须弥顶上浪拍天，大洋海水无一滴。",
            "伟哉本色人，顶门亚三只。",
            "辨龙蛇百草头，擒虎兕一毫力。",
            "穿大地人鼻孔，坐断衲僧摇舌。"
        ],
        "notes": "",
        "id": "89b784cb3a3b3161805f92c584efb06b"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其五五",
        "preface": "",
        "paragraphs": [
            "五月五日端午节，天童为汝开真诀。",
            "驱释迦，逐弥勒。",
            "佛病祖病毛病顿清凉，魍魉邪神俱殄灭。",
            "相从唯喜本色人，非我同流谁与别。",
            "拄杖子，非列挈。",
            "公心一字更无说，千古万古休饶舌。"
        ],
        "notes": "",
        "id": "19885aa58f1f84e6dd36814b2d34e37f"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈颂六十首  其五六",
        "preface": "",
        "paragraphs": [
            "青萝夤缘直上寒松之顶，白云澹泞出没太虚之中。",
            "狗子尾巴书梵字，野狐窟宅梵王宫。"
        ],
        "notes": "",
        "id": "885c9408a184746bfdbb6ad9ef9251c6"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "颂古十首  其一",
        "preface": "",
        "paragraphs": [
            "草木无端拈出来，更加注脚放痴呆。",
            "西天此土谁知己，夜半优昙火里开。"
        ],
        "notes": "",
        "id": "c431bb7d333a0d18b357ac295b46739b"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "颂古十首  其二",
        "preface": "",
        "paragraphs": [
            "金色头陀忽破颜，看来也是管窥斑。",
            "当时若得回头早，免见儿孙堕黑山。"
        ],
        "notes": "",
        "id": "f3a32aec4cd8389b1ba96e067b314f98"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "颂古十首  其三",
        "preface": "",
        "paragraphs": [
            "出得出不得，满面是埃尘。",
            "愁人莫向愁人说，说向愁人愁杀人。"
        ],
        "notes": "",
        "id": "5a68d9a7d993b5c791fe70fd54228e9f"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "颂古十首  其四",
        "preface": "",
        "paragraphs": [
            "凿开荒径造浮图，往复商量价不孤。",
            "无限落华随水去，夕阳春色满江湖。"
        ],
        "notes": "",
        "id": "8acda6d1b7b23b9fff712482e5b1dc07"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "颂古十首  其五",
        "preface": "",
        "paragraphs": [
            "急水滩头下钓时，锦鳞红尾尚迟疑。",
            "蓦然跳出洪波里，攫雾拏云宇宙低。"
        ],
        "notes": "",
        "id": "17ce37f880f9926f38448e13bdad38d9"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "颂古十首  其六",
        "preface": "",
        "paragraphs": [
            "大海波涛涌，千江水逆流。",
            "龙王宫殿里，不见一人游。"
        ],
        "notes": "",
        "id": "1d7552dc58522caf98a1a5090a77cc49"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "颂古十首  其七",
        "preface": "",
        "paragraphs": [
            "背众吃油糍，对人夸好手。",
            "潦倒不识羞，抵死扬家丑。"
        ],
        "notes": "",
        "id": "5aa4eae477b5270baf89526e33bf598d"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "颂古十首  其八",
        "preface": "",
        "paragraphs": [
            "故园春色在枝头，恼乱春风卒未休。",
            "无事晚来江上望，三三两两钓鱼舟。"
        ],
        "notes": "",
        "id": "ce4b22aaa78a46c2d7551ca39defd409"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "颂古十首  其九",
        "preface": "",
        "paragraphs": [
            "丹霞寒烧木佛，院主因祸得福。",
            "可怜杜撰巡官，祇管胡卜乱卜。"
        ],
        "notes": "",
        "id": "a20f301a0b13544281ac5e64376e333a"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "颂古十首  其一○",
        "preface": "",
        "paragraphs": [
            "苦瓠连根苦，甜瓜彻蒂甜。",
            "两般滋味恶，中后入黄泉。"
        ],
        "notes": "",
        "id": "4b1c2177b074557c3420583225488ed3"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "赞睦州和尚",
        "preface": "",
        "paragraphs": [
            "稽首金容癞狗师，一生快活没人知。",
            "平田浅草翻身处，合水和泥换步时。",
            "垂手未施三寸刃，破关先下顶门槌。",
            "寥寥万古谁堪对，唯有嘉禾跛脚儿。"
        ],
        "notes": "",
        "id": "d2fa154336414a74aa39151f07d441e2"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "严教授画临济请赞",
        "preface": "",
        "paragraphs": [
            "喝下忽雷惊，声前休领略。",
            "当锋啮镞时，蹉过第一著。",
            "不在壁立处，岂向平地泊。",
            "野水白连天，秋空飞一鹗。"
        ],
        "notes": "",
        "id": "fcd86fc5cf54da52aefbb89a6e4bfc80"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "满禅人画临济像请赞",
        "preface": "",
        "paragraphs": [
            "临济秃，无眼目，讨便宜兮不知足。",
            "高悬羊头卖狗肉，秤头斤两惜如玉。",
            "胸中更有一般毒，天下无人敢轻触。"
        ],
        "notes": "",
        "id": "7525307521872ec12ab3b8db295a9f72"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "卞禅人画布袋和尚求赞",
        "preface": "",
        "paragraphs": [
            "人谓是弥勒，且喜没交涉。",
            "拖个破布袋，到处纳败阙。",
            "祇有一味长，子细为君说。",
            "是什么，干屎橛。"
        ],
        "notes": "",
        "id": "54d3eed6690ecf48d3cf95160a07c570"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "赞三将军",
        "preface": "",
        "paragraphs": [
            "家在归宗寺后山，洞中春色异人间。",
            "祇因亲受灵山记，长与归宗把要关。"
        ],
        "notes": "",
        "id": "c845ff169084056852defa9885eccce8"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "赞大慧禅师",
        "preface": "",
        "paragraphs": [
            "人天之师，佛祖榜样。",
            "顶𩕳一著，匙挑不上。",
            "俾临济价增十倍，起圆悟更无伎俩。",
            "小姪如此赞扬，老胡决定有望。",
            "三十年后脱空话行，也是一番性懆起谤。"
        ],
        "notes": "",
        "id": "44408e193166c8148413fb07fffcc764"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "赞虎丘先师",
        "preface": "",
        "paragraphs": [
            "老汉从来无禅，一味心中含毒。",
            "此毒时复现前，浑家大小不穆。",
            "异口同音呪诅，至今活陷地狱。",
            "一名临济正宗，一名丛林瞎秃。"
        ],
        "notes": "",
        "id": "7425a3936654be413cf81b902cdf5d7b"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "赞佛眼叔祖雪堂和尚侍立",
        "preface": "",
        "paragraphs": [
            "正法眼藏，瞎馿边灭。",
            "父行子随，了无途辙。",
            "老禅已是错针锥，添得应庵乱饶舌。"
        ],
        "notes": "",
        "id": "6c1d618ca9bb79b562c9c5088f631064"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "赞此庵元和尚二首  其一",
        "preface": "",
        "paragraphs": [
            "佛祖生冤家，人天不喜见。",
            "忒杀聱头，却通一线。",
            "劈胸拳下破牢关，大用机轮辘辘转。"
        ],
        "notes": "",
        "id": "844dc2b6a4613f52d6ce6b8e749fc5ca"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "赞此庵元和尚二首  其二",
        "preface": "",
        "paragraphs": [
            "十分画得相似，祇有一处誵讹。",
            "佛祖检点不出，从教平地干戈。"
        ],
        "notes": "",
        "id": "9d4d703e82e7a5275afd0b22545b7406"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "赞李知府朝议",
        "preface": "",
        "paragraphs": [
            "人言公死，我言公在。",
            "在在在何处，清风动天籁。"
        ],
        "notes": "",
        "id": "6ba76627bca9cf4c3967470d7f5797ab"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "赞程宗古承务",
        "preface": "",
        "paragraphs": [
            "庞居士悟心于马驹言下，裴相国得大用于黄蘗棒头。",
            "虽相去数百年间，其金声玉振联环不断。",
            "彼时有此二大老光明烜赫，此时有宗古先生仁义礼信。",
            "根于心而能以此心确然履践，佛祖大解脱门诚不让耳。",
            "白云山月未足为齐，寒桧青松堪同大节。"
        ],
        "notes": "",
        "id": "336ee3c4f96ff5712d326c8694a2ab98"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "乌巨山逵长老命立首座持师顶相请赞",
        "preface": "",
        "paragraphs": [
            "烟林风姿，山岳气宇。",
            "坐看春回，行无伴侣。",
            "不图成佛，岂欲作祖。",
            "一句掀翻，万机罔措。",
            "更提柱杖，击涂毒鼓。",
            "立禅持归，分付乌巨。"
        ],
        "notes": "",
        "id": "8f80cf84ec4db1554c6f75abefc3ee98"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "积善普长老请赞",
        "preface": "",
        "paragraphs": [
            "天台南，石桥北，观音寺里有弥勒。",
            "顶门瞎却摩醯眼，肘后风雷轰霹雳。"
        ],
        "notes": "",
        "id": "f5bd846c333c0230ecc3e76fd6ce7ecd"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "表微首座请赞",
        "preface": "",
        "paragraphs": [
            "左捺膝，右握拳。",
            "槌瞎正法眼，打破葛藤禅。",
            "奋迅西河爪距，踢出杨岐金圈。",
            "祇凭个一著，今古有人传。"
        ],
        "notes": "",
        "id": "6c64fad019c97c143b9e0cc016c95e65"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "禅人写真请赞  其一",
        "preface": "",
        "paragraphs": [
            "形枯岂是持斋叟，貌古还非入定僧。",
            "马又不成馿不是，当头一著得人憎。"
        ],
        "notes": "",
        "id": "7fa1f201b4f86aedb35dfaf6e13c6de5"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "禅人写真请赞  其二",
        "preface": "",
        "paragraphs": [
            "法中之魔，僧中之贼。",
            "盗佛祖宝刀，断衲僧命脉。",
            "贫穷者示之无价宝珠，富贵者令之破家散宅。",
            "不是平地上干戈，且非孤峻处标格。"
        ],
        "notes": "",
        "id": "9711cffa90bc4e1342ee5a1c86ed82ac"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "禅人写真请赞  其三",
        "preface": "",
        "paragraphs": [
            "者汉初无罪过，祇是头匾眼大。",
            "虽然肚里醒醒，开口便先话堕。",
            "如斯出世为人，恰似大虫看水磨。"
        ],
        "notes": "",
        "id": "3397306a189057fe6d9b939e0ce559c0"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "禅人写真请赞  其四",
        "preface": "",
        "paragraphs": [
            "竖拂拄拂，全机出没。",
            "一喝耳聋三日，丛林至今狼藉。",
            "屈屈，且道是马祖屈，百丈屈，归宗屈。",
            "宗一侍者，但恁么拈出。"
        ],
        "notes": "",
        "id": "b455a3bf904f9da1e463145a571113ca"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "禅人写真请赞  其五",
        "preface": "",
        "paragraphs": [
            "鲁祖偏工面壁，秘魔动便擎杈。",
            "唯有归宗长老，一味撒土撒沙。",
            "三个上牢漆桶，不知那个堪夸。",
            "诸方检点得出，也是勾贼破家。"
        ],
        "notes": "",
        "id": "d34569d1346c55bab3d8b8c9c7c02bec"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "禅人写真请赞  其六",
        "preface": "",
        "paragraphs": [
            "波涛千尺冷飕飕，谁向沧溟泛逆流。",
            "唯有渠侬谙水脉，卷舒出没任遨游。"
        ],
        "notes": "",
        "id": "c7e8a9911493507400f98738c25e9470"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "禅人写真请赞  其七",
        "preface": "",
        "paragraphs": [
            "九年面壁成迂曲，三顿亲承愈见赊。",
            "并荡那伽大机手，不知谁可继生涯。"
        ],
        "notes": "",
        "id": "6c34f843752e9a8e4fab8e49cda51e7f"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "禅人写真请赞  其八",
        "preface": "",
        "paragraphs": [
            "拭眼堂前，临济正令。",
            "且行一半，拈佛祖病。"
        ],
        "notes": "",
        "id": "1086f117df0e54bc8a2f26c7f85cd13f"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "禅人写真请赞  其九",
        "preface": "",
        "paragraphs": [
            "江上青山千万叠，水边茅屋两三间。",
            "朝来无限扁舟过，何似渠侬把钓竿。"
        ],
        "notes": "",
        "id": "431591296c26705f76dece070e3830f9"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "禅人写真请赞  其一○",
        "preface": "",
        "paragraphs": [
            "茅屋紫霄下，良田石镜边。",
            "此生随分过，不用买山钱。",
            "这般恶比丘，何人敢近傍。",
            "恣焚三毒火，力起无根谤。",
            "破除少室窠巢，并荡衲僧见障。",
            "闻者见者攒眉，应是无人瞻仰。"
        ],
        "notes": "",
        "id": "8f1932f000f64c2d0dec1f7ebf1d5229"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "禅人写真请赞  其一一",
        "preface": "",
        "paragraphs": [
            "身心一如，身外无余。",
            "不愿成佛，亦非凡夫。",
            "甘作上牢漆桶，无心计较锱铢。",
            "万古银山铁壁，更没者也之乎。",
            "是则活埋老僧，不是则打杀昙慧。",
            "暗透两重牢关，烈焰不藏蚊蚋。"
        ],
        "notes": "",
        "id": "347dc0b3d1a1c98ec0c3dac3e3322616"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "禅人写真请赞  其一二",
        "preface": "",
        "paragraphs": [
            "元是黄梅村里僧，生来自笑百无能。",
            "一瓶一钵随缘住，孰谓而今继祖灯。"
        ],
        "notes": "",
        "id": "2d15f7d8b29b6f044575ec70a9c7b44b"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "平江虞祖道写顶相求赞",
        "preface": "",
        "paragraphs": [
            "枯松下，盘陀上，独坐大方，横按拄杖。",
            "谓是应庵，无恁相状。",
            "谓非应庵，谁肯归向。",
            "分付祖道，试自定当。"
        ],
        "notes": "",
        "id": "990c0681d0b0c758074cb55f1c19f6eb"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "徐伯寿求赞",
        "preface": "",
        "paragraphs": [
            "大海波涛阔，千峰气象雄。",
            "当头俱坐断，直下展家风。",
            "一喝分宾主，三玄辨正宗。",
            "其余都莫问，今古有盲聋。"
        ],
        "notes": "",
        "id": "2fef158be6f7550ccc6568ed7362eb48"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "如道人求赞",
        "preface": "",
        "paragraphs": [
            "江上青山叠叠来，屋头松竹手亲栽。",
            "柴门尽日无人到，时见窗前云作堆。"
        ],
        "notes": "",
        "id": "a460e60c77472362348a52360bdb9619"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "莲道人自写像求赞",
        "preface": "",
        "paragraphs": [
            "凌行婆，莲道者。",
            "一个患聋，一个患哑。",
            "聋者善听，哑者能话。",
            "堪笑堪悲，可知礼也。"
        ],
        "notes": "",
        "id": "2f4fce8765d190415bdc49b4b066fe22"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "吉彬老二姪女绣普贤菩萨求赞",
        "preface": "",
        "paragraphs": [
            "吴门吉彬老，寿年可及百。",
            "骨目清且癯，施为有标格。",
            "行步快如风，谈笑气不乏。",
            "穷之无他术，一味好佛法。",
            "每亲善知识，言下究生杀。",
            "家有二姪女，贞姿迥超拔。",
            "自幼不茹荤，晨昏常燕默。",
            "从容定中起，痛念十使结。",
            "显尘劫大愿，运针发五色。",
            "幻普贤妙身，应现四菩萨。",
            "等十方虚空，皎若揭日月。",
            "大哉白象王，群狐悉弥灭。",
            "当知妙殊胜，岂在别处设。",
            "若从自己求，犹如病作热。",
            "如是名正观，不尔是邪说。"
        ],
        "notes": "",
        "id": "a715ff8326d5ab4ca8fa0fa087627102"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "和宫使李侍郎颂送入莞山庵",
        "preface": "",
        "paragraphs": [
            "此山已是胜天台，峰顶寥寥正眼开。",
            "无限水云难凑泊，却容扫地相公来。"
        ],
        "notes": "",
        "id": "6ce2cdaab875ba9c43ada898bd4ba92c"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "题陈参议中大大隠图",
        "preface": "",
        "paragraphs": [
            "荷锄居士隠云庄，竹屋茅堂瞰小江。",
            "祇这逍遥是知己，人间天上更无双。"
        ],
        "notes": "",
        "id": "6317db152a202ac9e3e964cd57175c93"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "和李参政颂示鉴禅者",
        "preface": "",
        "paragraphs": [
            "清源居士顶门著，从本已来自寥廓。",
            "更透吾家向上关，活鱍鱍地难收捉。",
            "风尘草动鉴来端，临机八面初无作。",
            "才起分毫取与心，即被邪师笼罩却。"
        ],
        "notes": "",
        "id": "64f5d79167ede221763889e7abb0f2fc"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "赠别俗兄",
        "preface": "",
        "paragraphs": [
            "此行安忍泛轻舟，无奈官差不自由。",
            "痛望老人修浄业，莫教容易度春秋。"
        ],
        "notes": "",
        "id": "1559b4a32262ef38eca11a8809c9be58"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "题刘民用居士藏六庵  其一",
        "preface": "",
        "paragraphs": [
            "西溪缚屋称幽居，坐对松窗与世疏。",
            "到眼青山千万叠，此生安乐更无如。"
        ],
        "notes": "",
        "id": "efae193938f4590ee2be7f023dc65f63"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "题刘民用居士藏六庵  其二",
        "preface": "",
        "paragraphs": [
            "虚空正体没边涯，藏六如何盖覆伊。",
            "要听少林无孔笛，从来多是逆风吹。"
        ],
        "notes": "",
        "id": "fcbd61fe15ff1689f2f64c2b1e29b3c9"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "辞此庵和尚塔",
        "preface": "",
        "paragraphs": [
            "道韵如山重，冰怀有纪纲。",
            "一拳成活业，千古更无双。",
            "松竹森森老，云山叠叠长。",
            "洛阳无限意，对此一炉香。"
        ],
        "notes": "",
        "id": "d3eef9e26d4e8501ed344d01662b057a"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "示智道者",
        "preface": "",
        "paragraphs": [
            "少室门庭冷似灰，长年不见一人来。",
            "汝今若解知惭愧，那取工夫到一回。"
        ],
        "notes": "",
        "id": "5dec936e09355fc72fb4f010be589bba"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "赠成主簿",
        "preface": "",
        "paragraphs": [
            "同是崇宁癸未生，公为官长我为僧。",
            "大家履践通天路，共踏毗卢顶上行。"
        ],
        "notes": "",
        "id": "6ac7e0324b4619b102800c6277df6db7"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "禅人之梅阳",
        "preface": "",
        "paragraphs": [
            "此行不惮三千里，况是江天欲雪时。",
            "问道身心如不昧，梅阳老子已先知。"
        ],
        "notes": "",
        "id": "53fead03641c73b9c7066b16621fa8cc"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "与铸钟道者",
        "preface": "",
        "paragraphs": [
            "野店小桥外，黄昏欲雪时。",
            "一声谁侧耳，千古唤愚痴。"
        ],
        "notes": "",
        "id": "292e9256152a0471014f5420a60ae58c"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "德彬修双阳塔求颂",
        "preface": "",
        "paragraphs": [
            "九层塔耸青霄外，七佛灵踪在上方。",
            "山冷云寒当午夜，唯闻仙乐散天香。"
        ],
        "notes": "",
        "id": "2bb84b748c349728ffc7a911f798dfb4"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "送僧化席",
        "preface": "",
        "paragraphs": [
            "穷心何必在三椽，直透归宗一味禅。",
            "翻忆当年曾卷起，无端又展与人眠。"
        ],
        "notes": "",
        "id": "44946727b30d1729081f5025aeec43df"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "吴必东请小参后说偈",
        "preface": "",
        "paragraphs": [
            "百草头边千圣眼，一毫端上万重关。",
            "更无佛法并玄妙，堪与知音共往还。"
        ],
        "notes": "",
        "id": "b85c82d5ad2d646058d7a309b4cbebed"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "送六人禅者随宏长老住大智",
        "preface": "",
        "paragraphs": [
            "大智荒凉久，中兴六上人。",
            "机前施远略，句下要通津。",
            "事理无兼带，偏圆有主宾。",
            "风云今际会，弹指一番新。"
        ],
        "notes": "",
        "id": "db9ee8da36a07a2f716cff3b1c9d14b4"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "赠悟上人造华严塔",
        "preface": "",
        "paragraphs": [
            "山前马廐普光殿，门外牛栏正觉场。",
            "五十三人同日葬，善财走得脚生疮。"
        ],
        "notes": "",
        "id": "a352e29d1b40b459e148e2e42474b3c7"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "术人求颂",
        "preface": "",
        "paragraphs": [
            "造化付谁手，君来聊解颜。",
            "欲游天上路，先破鬼门关。",
            "祸福行藏内，高低方寸间。",
            "毫芒差错处，过犯重如山。"
        ],
        "notes": "",
        "id": "b61926f5920c443f537d1999a400ec90"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "行者求颂",
        "preface": "",
        "paragraphs": [
            "了身不若了心休，了得心时身不愁。",
            "若也身心俱了了，神仙何必更封侯。"
        ],
        "notes": "",
        "id": "0decf98209d5b99014e201f17e6354fe"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "观道人求颂",
        "preface": "",
        "paragraphs": [
            "学佛从来境界多，不能降伏便成魔。",
            "降魔能用无心法，六贼倾城尽倒戈。"
        ],
        "notes": "",
        "id": "45f505f9e142098b475651b826103ea8"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "题仲逸宣教三境图",
        "preface": "",
        "paragraphs": [
            "太清之云，镜中之尘。",
            "从无住本，廓应如春。",
            "妙玄不动，示现无垠。",
            "三世普入，孰妄孰真。",
            "现成公案，岂费精神。",
            "当头一著，坐断要津。"
        ],
        "notes": "",
        "id": "e0c77297f65453390b66a0f94f5e3bc4"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "莞山浄明庵小参示众",
        "preface": "",
        "paragraphs": [
            "三十三州七十僧，馿腮马颔得人憎。",
            "诸方若具罗笼手，今日无因到浄明。"
        ],
        "notes": "",
        "id": "331d9446ec7dc28c688046c8ffdcdd26"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "题永宁小轩",
        "preface": "",
        "paragraphs": [
            "我行重到清凉地，小室轩窗分外明。",
            "不是山家占春色，大都物理自舒情。"
        ],
        "notes": "",
        "id": "735ce000147d84a73a75064f1197333a"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "赠晦叔秀才二首  其一",
        "preface": "",
        "paragraphs": [
            "处世从教眼似眉，自然心地绝支离。",
            "翻身更透龙门浪，头角峥嵘宇宙低。"
        ],
        "notes": "",
        "id": "f320e67f274869f0d92e24e1635ff8b3"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "赠晦叔秀才二首  其二",
        "preface": "",
        "paragraphs": [
            "少室岩前路不遥，毫芒才拟便迢迢。",
            "西湖湖上晚来看，小艇轻风落画桡。"
        ],
        "notes": "",
        "id": "a1b8292d687a4fd0a773efba019160b3"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "西蜀祖正道者还乡求颂",
        "preface": "",
        "paragraphs": [
            "西川五十四军州，几个男儿会点头。",
            "透得剑门关子过，不风流处也风流。"
        ],
        "notes": "",
        "id": "bc733123adcce340efb015cc870563b6"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "夜宿解田偶成",
        "preface": "",
        "paragraphs": [
            "夜宿西山居士家，围炉相对话生涯。",
            "从来无一丝头许，自是劳生眼里花。"
        ],
        "notes": "",
        "id": "6e9d786511a0f2c9e2d215226f2dd7ba"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "送宏监寺开海田",
        "preface": "",
        "paragraphs": [
            "轩昂气宇要争先，及早乘时痛著鞭。",
            "翻转江皋千顷浪，灵苗从此秀桑田。"
        ],
        "notes": "",
        "id": "77237e8529efdbf1ce71bd9393158a9a"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "送珣禅还乡",
        "preface": "",
        "paragraphs": [
            "极目澄澄水照空，白苹红蓼战西风。",
            "三千里外深深意，铁券谁将累祖翁。"
        ],
        "notes": "",
        "id": "0815cf8273694b292168e6b101651ad1"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "送祥禅人二首  其一",
        "preface": "",
        "paragraphs": [
            "子是慈明家畔人，直须超卓要惊群。",
            "腾身快入洪波里，始见曹源正脉分。"
        ],
        "notes": "",
        "id": "3f03d664f7e9e89e4a184c46ed497103"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "送祥禅人二首  其二",
        "preface": "",
        "paragraphs": [
            "浊港江头送别时，碧云秋水淡依依。",
            "莫嫌老拙疏慵甚，它日重来扣竹扉。"
        ],
        "notes": "",
        "id": "59cdfa1874290973a8bf6c33c83427dc"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "谢杨善才道友惠数珠",
        "preface": "",
        "paragraphs": [
            "南询初不失程途，收得金刚脑后珠。",
            "两手持来亲献我，光明烱烱破昏衢。"
        ],
        "notes": "",
        "id": "93d64eb98dd92921464ac12a03b04929"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "胡氏妙圆求颂",
        "preface": "",
        "paragraphs": [
            "八年伏枕今安乐，安乐常思病苦时。",
            "苦乐本来真实义，要须猛省力扶持。"
        ],
        "notes": "",
        "id": "7b598669f4a86c1639c0398951e12287"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "送杰侍者还乡",
        "preface": "",
        "paragraphs": [
            "大彻投机句，当阳廓顶门。",
            "相从今四载，征诘洞无痕。",
            "虽未付钵袋，气宇吞乾坤。",
            "却把正法眼，唤作破沙盆。",
            "此行将省觐，切忌便垛根。",
            "吾有末后著，待归要汝遵。"
        ],
        "notes": "",
        "id": "1f105751b0bf460eba4c283589d4df04"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "为南书记下火",
        "preface": "",
        "paragraphs": [
            "东湖莞岭及归宗，烨烨腾辉炉鞴中。",
            "铁眼铜睛烹不破，衲僧巴鼻好流通。"
        ],
        "notes": "",
        "id": "fd0e5d7694b7689dfeff14801e3647d2"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "五百力士揭石义，万仞崖头撒手行。",
            "十方世界一团铁，虚空背上白毛生。"
        ],
        "notes": "",
        "id": "38906a8559b4a995943c1d50974730ec"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "偶作",
        "preface": "",
        "paragraphs": [
            "黄檗堂前行正令，天童今日验疏亲。",
            "老来拄杖思分付，未见当年吃棒人。"
        ],
        "notes": "",
        "id": "4666684b4f95f39b1d342512608863ee"
    },
    {
        "author": "释昙华",
        "dynasty": "宋",
        "type": "诗",
        "rhythmic": "",
        "title": "颂古",
        "preface": "",
        "paragraphs": [
            "居士倒地，灵照扶起。",
            "乞儿伎俩，讨甚巴鼻。"
        ],
        "notes": "",
        "id": "aa155dd828b8c747f59c1b8c855abae6"
    }
]