[
    {
        "author": "赵希迈",
        "dynasty": "宋",
        "type": "诗",
        "rhythmic": "",
        "title": "酬陈校书见寄",
        "preface": "",
        "paragraphs": [
            "日长松院静，孤坐对残编。",
            "雨久波平岸，山高烧接天。",
            "春酲茶可解，诗病药难痊。",
            "独喜君清政，南中客共传。"
        ],
        "notes": "",
        "id": "4b38a8c345eabc77abff48afe144ff4f"
    },
    {
        "author": "赵希迈",
        "dynasty": "宋",
        "type": "诗",
        "rhythmic": "",
        "title": "白鹤关",
        "preface": "",
        "paragraphs": [
            "危亭石作关，假道一跻攀。",
            "白鹤何年去，青松尽日闲。",
            "坐时闻远水，望处小他山。",
            "衲子云衣厚，寒犹宿此间。"
        ],
        "notes": "",
        "id": "5a27b8018aef8c528f9c18ad737d7934"
    },
    {
        "author": "赵希迈",
        "dynasty": "宋",
        "type": "诗",
        "rhythmic": "",
        "title": "赠刘隠居",
        "preface": "",
        "paragraphs": [
            "幽居杂岭云，清过晋时人。",
            "学苦常如病，家和不见贫。",
            "雪消崖溜急，春近烧痕新。",
            "寒烛半明灭，通宵语意真。"
        ],
        "notes": "",
        "id": "dc7f1827606b6757093293c60e59d9b4"
    },
    {
        "author": "赵希迈",
        "dynasty": "宋",
        "type": "诗",
        "rhythmic": "",
        "title": "昆湖夜归",
        "preface": "",
        "paragraphs": [
            "渡湖归古县，一望水程赊。",
            "月正帆无影，风横浪有花。",
            "寒更知戍屋，野火是渔家。",
            "拟待春洲暖，重来采荻芽。"
        ],
        "notes": "",
        "id": "d8de2edd9777a4c729a78e5fecc0d162"
    },
    {
        "author": "赵希迈",
        "dynasty": "宋",
        "type": "诗",
        "rhythmic": "",
        "title": "山县",
        "preface": "",
        "paragraphs": [
            "山县浑如野客家，游蜂数点趁朝衙。",
            "簿书押了无公事，小吏呼来扫落花。"
        ],
        "notes": "",
        "id": "cad9ba9b230fec5655957e9513447428"
    },
    {
        "author": "赵希迈",
        "dynasty": "宋",
        "type": "诗",
        "rhythmic": "",
        "title": "五斗",
        "preface": "",
        "paragraphs": [
            "五斗驱将五岭来，萧萧老屋枕岩隈。",
            "风高松子和钗落，地暖梅花带叶开。",
            "短鬓吟边从似雪，壮心客里渐成灰。",
            "官身纵使多尘事，亦许偷闲踏径苔。"
        ],
        "notes": "",
        "id": "02efbd32bdb7394bae958215cac75061"
    },
    {
        "author": "赵希迈",
        "dynasty": "宋",
        "type": "诗",
        "rhythmic": "",
        "title": "携家",
        "preface": "",
        "paragraphs": [
            "携家经月尚羁程，随处风光似有情。",
            "一石峭从平地起，数禽飞入半天鸣。",
            "春生草树洲添绿，船载诗人水倍清。",
            "晚泊别无消遣处，自酤村酒对花倾。"
        ],
        "notes": "",
        "id": "3883d5dc618671e9a42c71bab74a9d48"
    },
    {
        "author": "赵希迈",
        "dynasty": "宋",
        "type": "诗",
        "rhythmic": "",
        "title": "梧梅渡",
        "preface": "",
        "paragraphs": [
            "鬰鬰栖凤枝，青青止渴林。",
            "两树交江𣸣，敷为十亩阴。",
            "朱光灿万宇，唤渡人烦襟。",
            "一憇爽乌匼，方知树德心。",
            "嘉哉建安子，繁衍征在今。"
        ],
        "notes": "",
        "id": "3cc35ec576ab089115391c696e9aa5ad"
    },
    {
        "author": "赵希迈",
        "dynasty": "宋",
        "type": "诗",
        "rhythmic": "",
        "title": "王生山水歌",
        "preface": "",
        "paragraphs": [
            "范宽山头李成树，百年二老皆仙去。",
            "如今尺素留人间，纵有千金无博处。",
            "后人笔底工一家，声价随可喧中华。",
            "王君二妙聚一手，参以吟思游天涯。",
            "万里江山才数幅，东抹西涂意先足。",
            "苍梢癞石相参差，风雨烟云在覊束。",
            "近时目贱耳反真，画图重旧不重新。",
            "名家翰墨未必贵，尘渍赝本翻为珍。",
            "君提健笔来海外，山若玉簪江为带。",
            "朝昏变态焉可穷，笔未铺张心已会。",
            "岭南游者多诗人，见君作画应怜君。",
            "求我新诗写君画，终使李范声名分。"
        ],
        "notes": "",
        "id": "e11d06fadfad5ba13fc5b0010a093849"
    },
    {
        "author": "赵希迈",
        "dynasty": "宋",
        "type": "诗",
        "rhythmic": "",
        "title": "琴川精舍寄城中友人",
        "preface": "",
        "paragraphs": [
            "客来僧已去，古屋静萧萧。",
            "敲石引松火，对花悬酒瓢。",
            "窗櫺寒背日，柱础润通潮。",
            "君肯过幽寂，水程才隔宵。"
        ],
        "notes": "",
        "id": "24323507dfa5dbcd05fd12f03d9f46d1"
    },
    {
        "author": "赵希迈",
        "dynasty": "宋",
        "type": "诗",
        "rhythmic": "",
        "title": "吴中中秋怀瓜庐诸友",
        "preface": "",
        "paragraphs": [
            "凉分一半秋，此夜客吴州。",
            "无侣共明月，唤僧同倚楼。",
            "天虚云气尽，风静桂香浮。",
            "遥忆前年醉，狂吟沧海头。"
        ],
        "notes": "",
        "id": "83de6647d1c50c66a8b10dda54a4fa64"
    },
    {
        "author": "赵希迈",
        "dynasty": "宋",
        "type": "诗",
        "rhythmic": "",
        "title": "小泊毗陵西郊即事",
        "preface": "",
        "paragraphs": [
            "腊尽客萧萧，系船当远郊。",
            "冻苔龟曝日，古树鹊营巢。",
            "野老扫寒屋，骚人寄午庖。",
            "不知何所见，能索近诗抄。"
        ],
        "notes": "",
        "id": "ee681f8efca1da3f96f3fc6742140be7"
    },
    {
        "author": "赵希迈",
        "dynasty": "宋",
        "type": "诗",
        "rhythmic": "",
        "title": "新夏",
        "preface": "",
        "paragraphs": [
            "四月寒犹在，日高常掩扉。",
            "纵收风外絮，难暖客中衣。",
            "新竹笋多瘦，残梢花最肥。",
            "有情双燕子，能认旧巢归。"
        ],
        "notes": "",
        "id": "545ad760d50ac1d2c892f5241a302c4f"
    },
    {
        "author": "赵希迈",
        "dynasty": "宋",
        "type": "诗",
        "rhythmic": "",
        "title": "小桃源",
        "preface": "",
        "paragraphs": [
            "乱崖悬怪木，地胜绝纤尘。",
            "曾有升仙者，宁无避世人。",
            "湍流因过雨，啼鸟但如春。",
            "谁种桃千树，荒碑记不真。"
        ],
        "notes": "",
        "id": "abd17d38f1d9e0b7aff1e2dcdb7070c9"
    },
    {
        "author": "赵希迈",
        "dynasty": "宋",
        "type": "诗",
        "rhythmic": "",
        "title": "宿溪村书斋",
        "preface": "",
        "paragraphs": [
            "故人能下榻，为喜客相过。",
            "不住夜泉滴，常疑春雨多。",
            "风来琴自响，冰合砚难磨。",
            "明日还分袂，覊吟谁共哦。"
        ],
        "notes": "",
        "id": "1820a36750123ac7245efc4d15896474"
    },
    {
        "author": "赵希迈",
        "dynasty": "宋",
        "type": "诗",
        "rhythmic": "",
        "title": "南台徐灵晖徐灵渊皆有作",
        "preface": "",
        "paragraphs": [
            "山峭石台平，天低可摘星。",
            "岸回分水势，城缺见州形。",
            "晓树来孤鹤，春吟忆二灵。",
            "客行贪访古，柳下一舟停。"
        ],
        "notes": "",
        "id": "e0801919d2f2dc9e575546c2f9d25859"
    },
    {
        "author": "赵希迈",
        "dynasty": "宋",
        "type": "诗",
        "rhythmic": "",
        "title": "慧力寺",
        "preface": "",
        "paragraphs": [
            "出郭无多路，萦回入翠微。",
            "水边寒艇泊，松下老僧归。",
            "藏古神抄供，亭幽客掩扉。",
            "自来还自咏，不觉到斜晖。"
        ],
        "notes": "",
        "id": "fdb3aeb52eec06a8d79811cd0e90fd95"
    },
    {
        "author": "赵希迈",
        "dynasty": "宋",
        "type": "诗",
        "rhythmic": "",
        "title": "赠沈兢",
        "preface": "",
        "paragraphs": [
            "僦居初不恶，门巷接溪湾。",
            "有谱曾评菊，无钱可买山。",
            "吟驱生计拙，愁积鬓毛斑。",
            "远示诸名作，闲题驲寄还。"
        ],
        "notes": "",
        "id": "81b30e9103bffee4cf20a6fb9341a47e"
    },
    {
        "author": "赵希迈",
        "dynasty": "宋",
        "type": "诗",
        "rhythmic": "",
        "title": "黄姚滩",
        "preface": "",
        "paragraphs": [
            "数客同吟棹，覊怀得少宽。",
            "山晴平眺远，滩涩溯流难。",
            "饥鹊窥茶鼎，游鱼识钓竿。",
            "天南风土别，晚岁未全寒。"
        ],
        "notes": "",
        "id": "a2a6aaa181c8791bce91b1dd618c7448"
    },
    {
        "author": "赵希迈",
        "dynasty": "宋",
        "type": "诗",
        "rhythmic": "",
        "title": "潇湘寺",
        "preface": "",
        "paragraphs": [
            "古刹枕潇湘，闲吟步墅廊。",
            "藓封岩石老，松落井泉香。",
            "采蜜蜂归晚，赴斋雀亦忙。",
            "主僧同里社，十岁已离乡。"
        ],
        "notes": "",
        "id": "bb77f59fb8e3e2a2bd9b16e1307a0bbd"
    },
    {
        "author": "赵希迈",
        "dynasty": "宋",
        "type": "诗",
        "rhythmic": "",
        "title": "次昭城",
        "preface": "",
        "paragraphs": [
            "郡小人烟密，来游契所闻。",
            "城因山势筑，江向庙头分。",
            "冻苇声如雨，春泉气似云。",
            "梅公堂上酒，客里易成醺。"
        ],
        "notes": "",
        "id": "ac45e95f7eeab1ea001e2181beed10c6"
    },
    {
        "author": "赵希迈",
        "dynasty": "宋",
        "type": "诗",
        "rhythmic": "",
        "title": "夜分",
        "preface": "",
        "paragraphs": [
            "夜分天籁寂，谁与共襟期。",
            "童子醉眠处，老夫吟苦时。",
            "云黏苍藓石，月挂老松枝。",
            "一鹤来何处，相从立水湄。"
        ],
        "notes": "",
        "id": "33ebe9159e8e2d2ca1f3e63f83123fd2"
    },
    {
        "author": "赵希迈",
        "dynasty": "宋",
        "type": "诗",
        "rhythmic": "",
        "title": "深村",
        "preface": "",
        "paragraphs": [
            "道傍无驿舍，投宿向深村。",
            "闲唤邻翁语，翛然古意存。",
            "半篱花隔水，数亩竹当门。",
            "传说冈头树，时留虎爪痕。"
        ],
        "notes": "",
        "id": "dbe031f2e535db87206c06e15ddf817f"
    },
    {
        "author": "赵希迈",
        "dynasty": "宋",
        "type": "诗",
        "rhythmic": "",
        "title": "芜",
        "preface": "",
        "paragraphs": [
            "数间吟屋就，谢尔肯相依。",
            "巢稳迎人语，身轻掠水飞。",
            "漂流皆是客，来去两忘机。",
            "何事抛珠箔，欣然恋竹扉。"
        ],
        "notes": "",
        "id": "da0ed52bb9446ee5fb87d1a1a0dd57e6"
    },
    {
        "author": "赵希迈",
        "dynasty": "宋",
        "type": "诗",
        "rhythmic": "",
        "title": "蛙",
        "preface": "",
        "paragraphs": [
            "闲池草色青，蝌蚪自滋生。",
            "尚觉窥天小，何因妬月明。",
            "通宵成乐部，过雨杂棋声。",
            "静者心无役，从君取意鸣。"
        ],
        "notes": "",
        "id": "31c5f788b814682ce13f2af83e1852fe"
    },
    {
        "author": "赵希迈",
        "dynasty": "宋",
        "type": "诗",
        "rhythmic": "",
        "title": "晚立池上",
        "preface": "",
        "paragraphs": [
            "身与沙鸥一样闲，每来池上独凭阑。",
            "药苗得雨侵苔绿，楮实逢秋似荔丹。",
            "酒欠好怀狂饮少，诗因多病苦思难。",
            "虚廊日晚人稀到，风约蜻蜓泊钓竿。"
        ],
        "notes": "",
        "id": "9b746eff4279ce73e3e4a5faf3f699a8"
    },
    {
        "author": "赵希迈",
        "dynasty": "宋",
        "type": "诗",
        "rhythmic": "",
        "title": "雪夜吟竹屋因约友人明日登楚台",
        "preface": "",
        "paragraphs": [
            "只许吟踪向此来，迳无吟屐损苍苔。",
            "雪明霜树清于月，人涤茶瓯瘦似梅。",
            "古瓦旋磨成砚璞，腐桐新琢作琴材。",
            "晓晴不管寒侵骨，儗看湘山上楚台。"
        ],
        "notes": "",
        "id": "91c832feda56ab95cfe34a4f8c7d2e8a"
    },
    {
        "author": "赵希迈",
        "dynasty": "宋",
        "type": "诗",
        "rhythmic": "",
        "title": "汀畔",
        "preface": "",
        "paragraphs": [
            "墅梅汀畔客帆过，岁晚天南气候和。",
            "江合湘漓流水急，山藏洞壑吐云多。",
            "村家酿酒连醅浊，小吏抄诗觉字讹。",
            "几点白鸥清似画，对人飞下泊寒莎。"
        ],
        "notes": "",
        "id": "27c8f75f21b6659e0183a1698648acf3"
    },
    {
        "author": "赵希迈",
        "dynasty": "宋",
        "type": "诗",
        "rhythmic": "",
        "title": "偶得",
        "preface": "",
        "paragraphs": [
            "村邑萧条廨屋低，茆墙缺处补荆篱。",
            "市添人语当墟日，田卷车筒漫种时。",
            "公事偶无封印早，小胥习懒赴衙迟。",
            "闲行摸索街头石，寻得前朝一片碑。"
        ],
        "notes": "",
        "id": "4cc041a83c49b36fbcf21fa421ab640f"
    },
    {
        "author": "赵希迈",
        "dynasty": "宋",
        "type": "诗",
        "rhythmic": "",
        "title": "岁杪",
        "preface": "",
        "paragraphs": [
            "岁杪携家客桂林，乡山万里楚云深。",
            "瓮留腊水供春酿，梅著寒花伴晚吟。",
            "自笑老来贫不减，谁怜鬓底雪相侵。",
            "俸钱用处清无敌，半打崖碑半买琴。"
        ],
        "notes": "",
        "id": "efad3a2b6119f49e2c0c5c9e4225b76f"
    },
    {
        "author": "赵希迈",
        "dynasty": "宋",
        "type": "诗",
        "rhythmic": "",
        "title": "到贵州",
        "preface": "",
        "paragraphs": [
            "涉历长亭复短亭，兼旬方抵贵州城。",
            "江从白鹭飞边转，云在青山缺处生。",
            "家务每因官事废，诗篇多向客途成。",
            "耕桑尽自无荣辱，却悔当年事短檠。"
        ],
        "notes": "",
        "id": "e4f1acafd963c4840dd0a57029012cc2"
    },
    {
        "author": "赵希迈",
        "dynasty": "宋",
        "type": "诗",
        "rhythmic": "",
        "title": "渔人",
        "preface": "",
        "paragraphs": [
            "问利问名总不知，生涯付与一轮丝。",
            "四时风月俱还我，万顷烟波说向谁。",
            "霁后短蓑和笠晒，醉来长笛倚篷吹。",
            "此怀惟有诗人识，除却诗人只楚词。"
        ],
        "notes": "",
        "id": "5ca583b30f8b1dde5592687371fbde01"
    },
    {
        "author": "赵希迈",
        "dynasty": "宋",
        "type": "诗",
        "rhythmic": "",
        "title": "万顷田",
        "preface": "",
        "paragraphs": [
            "万顷平田一望中，独乘瘦马当吟筇。",
            "天连浊雾无非海，地少严寒不类冬。",
            "刺竹满林生似猬，古榕临水卧如龙。",
            "村家米贱新醅熟，犹及停鞭问老农。"
        ],
        "notes": "",
        "id": "0f53cb93db5968f56b5c467f71ccadda"
    },
    {
        "author": "赵希迈",
        "dynasty": "宋",
        "type": "诗",
        "rhythmic": "",
        "title": "秋风",
        "preface": "",
        "paragraphs": [
            "纵使秋风满道间，炎州且任客衣单。",
            "马行峻岭如云度，鹭立枯楂似画看。",
            "问尽地名犹跋涉，忽收家信喜平安。",
            "渡头沽得茅柴酒，尽可吟边作醉颜。"
        ],
        "notes": "",
        "id": "227e65e84fba7ebe80c68ccf77beda2e"
    },
    {
        "author": "赵希迈",
        "dynasty": "宋",
        "type": "诗",
        "rhythmic": "",
        "title": "真娘墓",
        "preface": "",
        "paragraphs": [
            "松林际晚鹤飞回，一片荒碑卧草莱。",
            "颜色不随尘土化，涧边犹有野棠开。"
        ],
        "notes": "",
        "id": "7a6194555f76d534100c116fc642590d"
    },
    {
        "author": "赵希迈",
        "dynasty": "宋",
        "type": "诗",
        "rhythmic": "",
        "title": "老叟",
        "preface": "",
        "paragraphs": [
            "鬓发如霜心未灰，尚营活计待将来。",
            "岭头尽日敲松子，犹向山园空处栽。"
        ],
        "notes": "",
        "id": "a5789e2457f379f6e463c218e96b5343"
    },
    {
        "author": "赵希迈",
        "dynasty": "宋",
        "type": "诗",
        "rhythmic": "",
        "title": "书山人居",
        "preface": "",
        "paragraphs": [
            "溪叟山居不计年，半欹茅屋倚云边。",
            "竹沟旋引高源水，灌得门前数亩田。"
        ],
        "notes": "",
        "id": "03378548b1723562ebe1d4f0bf153dea"
    },
    {
        "author": "赵希迈",
        "dynasty": "宋",
        "type": "诗",
        "rhythmic": "",
        "title": "山寺看桃",
        "preface": "",
        "paragraphs": [
            "无数桃花傍水栽，水边新架佛亭台。",
            "不因桥畔僧相接，只道玄都观里来。"
        ],
        "notes": "",
        "id": "f66de111e27ce371917fa76551327559"
    },
    {
        "author": "赵希迈",
        "dynasty": "宋",
        "type": "诗",
        "rhythmic": "",
        "title": "亦文斋竹",
        "preface": "",
        "paragraphs": [
            "疏竹墙边笋渐添，况逢数日雨廉纤。",
            "粉梢一夜抛寒箨，便有清阴拂短檐。"
        ],
        "notes": "",
        "id": "c12fe5b3fb94f232e7661c1ef3ffc574"
    },
    {
        "author": "赵希迈",
        "dynasty": "宋",
        "type": "诗",
        "rhythmic": "",
        "title": "涌金汤",
        "preface": "",
        "paragraphs": [
            "官与民间一样贫，空流江水净如银。",
            "谁将山里闲田地，唤作黄金误世人。"
        ],
        "notes": "",
        "id": "4ca05ed3477aeebfe2365ac486be7ecf"
    },
    {
        "author": "赵希迈",
        "dynasty": "宋",
        "type": "诗",
        "rhythmic": "",
        "title": "偶得",
        "preface": "",
        "paragraphs": [
            "旧日看山古渡头，村深无马但骑牛。",
            "如今身被微官缚，欲要骑牛不自由。"
        ],
        "notes": "",
        "id": "74dd9ec8104b6e90e6335853c94f5d08"
    },
    {
        "author": "赵希迈",
        "dynasty": "宋",
        "type": "诗",
        "rhythmic": "",
        "title": "杨妃井",
        "preface": "",
        "paragraphs": [
            "妃子当年井尚存，谁栽石塔向云根。",
            "春泉不洗开元恨，空与黥儿洗字痕。"
        ],
        "notes": "",
        "id": "e35d6da51e6dc3259c60f7e27ea366cf"
    },
    {
        "author": "赵希迈",
        "dynasty": "宋",
        "type": "诗",
        "rhythmic": "",
        "title": "玉川煎茗图",
        "preface": "",
        "paragraphs": [
            "一卷残书自课儿，欹斜茅屋任风吹。",
            "阶头石鼎煎茶熟，还咏当时月蚀诗。"
        ],
        "notes": "",
        "id": "bd9ba2f767e14ed3fb190cf2bb0708f3"
    },
    {
        "author": "赵希迈",
        "dynasty": "宋",
        "type": "诗",
        "rhythmic": "",
        "title": "西风",
        "preface": "",
        "paragraphs": [
            "西风溪上雨初收，数叶新红点树头。",
            "白鹭作成秋景致，背人飞过蓼花洲。"
        ],
        "notes": "",
        "id": "dce2478c210990b12ad90ab70738a682"
    },
    {
        "author": "赵希迈",
        "dynasty": "宋",
        "type": "诗",
        "rhythmic": "",
        "title": "路转",
        "preface": "",
        "paragraphs": [
            "路转枫林积叶深，秋塘涨水绿沉沉。",
            "沙鸥却似曾相识，独立莎汀伴醉吟。"
        ],
        "notes": "",
        "id": "60c84d0edbc168b66960a8e5a4506d50"
    }
]