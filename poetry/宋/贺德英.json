[
    {
        "author": "贺德英",
        "dynasty": "宋",
        "type": "诗",
        "rhythmic": "",
        "title": "圣小儿诗",
        "preface": "",
        "paragraphs": [
            "英秀钟河岳，生来号圣儿。",
            "虽云年尚小，不待学而知。",
            "博古通今识，超群迈秀姿。",
            "浩然食牛气，非若聚鱼嬉。",
            "祖莹耽书日，甘罗入相时。",
            "看看头角长，身到凤凰池。"
        ],
        "notes": "",
        "id": "dc51822535e8a703576328ce8ef09495"
    },
    {
        "author": "贺德英",
        "dynasty": "宋",
        "type": "诗",
        "rhythmic": "",
        "title": "赋雪",
        "preface": "",
        "paragraphs": [
            "谁翦银河水，飞花出汉霾。",
            "月明人竞往，踏破水晶街。"
        ],
        "notes": "",
        "id": "a206b74e39a5f982e030ee9e0fb771fd"
    },
    {
        "author": "贺德英",
        "dynasty": "宋",
        "type": "诗",
        "rhythmic": "",
        "title": "题县厅壁",
        "preface": "",
        "paragraphs": [
            "昆明池里跃金鳞，怒目扬鬐不露身。",
            "想是龙门曾点额，至今羞见钓鼇人。"
        ],
        "notes": "",
        "id": "6debebf41357a1d48756923376edb33d"
    },
    {
        "author": "贺德英",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "易描通臂状，难写断肠声。"
        ],
        "notes": "",
        "id": "7916f4344648f031e64b2616f0233901"
    },
    {
        "author": "贺德英",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "只因错写天文表，流落人间一纪零。"
        ],
        "notes": "",
        "id": "f34b0fd5764ba92535b5ae385f3a3bff"
    }
]