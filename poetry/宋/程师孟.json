[
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "寒食游九仙乌石二山",
        "preface": "",
        "paragraphs": [
            "城中无事喜寻山，千里提封并海宽。",
            "宾客相从筵既冷，士民同出食犹寒。",
            "芳园病叶堆何限，古院闲花落几般。",
            "谁道异乡多感慨，登临迟却十年官。"
        ],
        "notes": "",
        "id": "bb6ad24b6b970844f9ad794731a57b13"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "晓登威武军鼓角楼",
        "preface": "",
        "paragraphs": [
            "百尺谯门戍万兵，黄昏初动画龙声。",
            "铜钲犹是闽王点，银秤才悬汉守更。",
            "四面僧夸金作界，半年人看玉为城。",
            "官程稍近千余里，不到侬家向此行。"
        ],
        "notes": "",
        "id": "ece03810cc5ef3304d8fafc349f5fb02"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "科漏新成",
        "preface": "",
        "paragraphs": [
            "台门新漏一声闻，从此朝昏百刻分。",
            "他日郡人思太守，也须谈及叶参军。",
            "风雨虽昏漏不移，百年应未失毫厘。",
            "须知万户千门里，正得人间吉凶时。"
        ],
        "notes": "",
        "id": "af7cb8ae5dc935d93dd7c713e15df23b"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "升山祠堂",
        "preface": "",
        "paragraphs": [
            "行处松萝深似幄，望中城郭细如棋。",
            "清泉可惜藏岩下，不作先生洗药池。"
        ],
        "notes": "",
        "id": "6dd3e753a2ee86c1d688e85a121a77f6"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "卧龙山",
        "preface": "",
        "paragraphs": [
            "闻说林泉便访寻，平田一迳上孤岑。",
            "榕阴落处宜千客，荔子生时直万金。",
            "尽放迟回官舍近，不妨闲坐石门深。",
            "四边稻熟征租了，稍惬农家出郭心。"
        ],
        "notes": "",
        "id": "c42b8bd8528ebee5ebf3926ae26dbbfb"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "静游亭",
        "preface": "",
        "paragraphs": [
            "石磴高轩榜静游，度年红叶少惊秋。",
            "使君会得山僧意，不放笙歌到上头。"
        ],
        "notes": "",
        "id": "3b28e0a719f6281ff6b8eecf3af3eb6c"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "上巳游东禅",
        "preface": "",
        "paragraphs": [
            "出城林径起苍烟，白马遗踪俗尚传。",
            "第一僧居兰若处，几番身醉荔枝前。",
            "百年骚客来题寺，三月游人作乐天。",
            "更爱堂头迎太守，路旁先坠碧云编。"
        ],
        "notes": "",
        "id": "0bf5c716664d72e0a120b582768e71d8"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "端午出游",
        "preface": "",
        "paragraphs": [
            "三山缥缈蔼蓬莱，一望青天十里平。",
            "千骑临流搴翠帷，万人拥道出重城。",
            "参差䗖𬟽横波澜，飞跃鲸鲵鬭楫轻。",
            "且醉樽前金潋滟，笙歌归道月华明。"
        ],
        "notes": "",
        "id": "3dd05828700d83bab413e94632dc8ef9"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "植槦",
        "preface": "",
        "paragraphs": [
            "三楼相望枕城隅，临去重栽木万株。",
            "试问国人行往处，不知还忆使君无。"
        ],
        "notes": "",
        "id": "2071498ba276716dc56c2f66959c2bef"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "枫桥寺",
        "preface": "",
        "paragraphs": [
            "门对云山画不如，师今一念六年居。",
            "迩来寺好尤潇洒，张继留题内翰书。"
        ],
        "notes": "",
        "id": "d9078df12ca556bc7a5cdcfca941780f"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "游枫桥偶成",
        "preface": "",
        "paragraphs": [
            "晚泊桥边寺，迎风坐一轩。",
            "好山平隔岸，流水漫过门。",
            "朱舫朝天路，青林近郭村。",
            "主人头似雪，怪我到多番。"
        ],
        "notes": "",
        "id": "1fb59161bd21e46f2fb7e30209228ece"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "入涌泉道中  其一",
        "preface": "",
        "paragraphs": [
            "小航时过越溪头，当日吴宫事可求。",
            "西子冶容来作饵，伍员忠愤反为雠。",
            "虽无别馆虹蜺带，但有荒台麋鹿游。",
            "高望太湖千万顷，夕阳依旧水东流。"
        ],
        "notes": "",
        "id": "806b5990b6306edb0a8cb5a39b145212"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "入涌泉道中  其二",
        "preface": "",
        "paragraphs": [
            "穷冬未见六花飘，春意微微动柳梢。",
            "千丈龙形蟠暮岭，一条虹影落溪桥。",
            "阊门飞跨何清泚，茂苑繁雄未寂寥。",
            "切幸早归频出郭，西山隠客不须招。"
        ],
        "notes": "",
        "id": "a29102698aa38b052320d4459c726fee"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "入涌泉道中  其三",
        "preface": "",
        "paragraphs": [
            "因省先茔到故都，不妨闲步问耕夫。",
            "水云苍莽遥连洞，田野低漥稍近湖。",
            "秋熟几家收橘柚，日生众口藉菰蒲。",
            "今朝偶得西华稻，僧饭年年出玉腴。"
        ],
        "notes": "",
        "id": "afde1ed4b2f46a2c51cb1c28bc95527e"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "入涌泉道中  其四",
        "preface": "",
        "paragraphs": [
            "道出横塘跨石梁，塘南塘北稻花香。",
            "风吹舴艋轻如驶，日照浮图峻若翔。",
            "远岸渔樵三两两，近村鹅鸭一行行。",
            "回头却指城南路，云屋朱楼气鬰苍。"
        ],
        "notes": "",
        "id": "cbfaa7645a9fbfbb542fd0dfd5391943"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "入涌泉道中  其五",
        "preface": "",
        "paragraphs": [
            "寒林已见早梅芳，尽日临流野兴长。",
            "门外牛羊人自得，篱边鸡犬盗谁防。",
            "三江夜色沧浪白，千里秋香𥝧䅉黄。",
            "借问船中何所有，橙虀鲈鲙酒先尝。"
        ],
        "notes": "",
        "id": "327d01adb73bf8b554a6407cbfa31c9b"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "入涌泉道中  其六",
        "preface": "",
        "paragraphs": [
            "舟行如叶泛长川，解水吴儿力可全。",
            "风急辄先千浪破，岸欹能把一䉡牵。",
            "湖沈日影山头画，云漏天光雨足悬。",
            "试向中流东北望，城南宝塔在门前。"
        ],
        "notes": "",
        "id": "918ffbe8354cb34484399d969336d123"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "入涌泉道中  其七",
        "preface": "",
        "paragraphs": [
            "告老清朝分自安，从今荣悴不相关。",
            "有愁方见田家乐，无事才知钓叟闲。",
            "世故要看终始后，人生未免是非间。",
            "妇坟更在公茔侧，一舸夷犹遂往还。"
        ],
        "notes": "",
        "id": "c243cf05408e0d9f1c34b686699121c1"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "入涌泉道中  其八",
        "preface": "",
        "paragraphs": [
            "谁何不欲蚤忘机，今已高年古亦稀。",
            "翠柳阴中黄鸟过，青山影里白鸥飞。",
            "新春已到无高下，故里重过有是非。",
            "人意不如毛羽意，声声犹道不如归。"
        ],
        "notes": "",
        "id": "690eab39a19dde97145b24dd1b4518ab"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "南安军",
        "preface": "",
        "paragraphs": [
            "今日平安出岭时，瘴氛犹觉润征衣。",
            "一条路入江南去，万里人从海上归。"
        ],
        "notes": "",
        "id": "46708c7e2b0bc4e8fa21783fb0650bd3"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "题共乐亭",
        "preface": "",
        "paragraphs": [
            "千门日照珍珠市，万瓦烟生碧玉城。",
            "山海是为中国藏，梯航尤见外夷情。"
        ],
        "notes": "",
        "id": "5a6259bc421d4aa76791c8db6463ea89"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "汤泉  其一",
        "preface": "",
        "paragraphs": [
            "曾看华清旧浴池，此泉何日落天涯。",
            "徘徊却想开元事，不见莲花见荔枝。"
        ],
        "notes": "",
        "id": "632441f8d50978dfffd270dcbc9ab588"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "汤泉  其二",
        "preface": "",
        "paragraphs": [
            "山半炎泉涌不停，阴阳为炭自熏蒸。",
            "天公不许杨妃见，留待年年浴众僧。"
        ],
        "notes": "",
        "id": "3572a35453f486f25c75e2c483d75fd4"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "越山亭",
        "preface": "",
        "paragraphs": [
            "江山千古仙人地，城郭三春刺史天。",
            "文士莫如今日盛，方袍更比别州偏。"
        ],
        "notes": "",
        "id": "891d061f35566bb2d343e251bc15db64"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "荔枝  其一",
        "preface": "",
        "paragraphs": [
            "水浮蓬岛通宾馆，日出扶桑照戟门。",
            "一等翠林无别水，四边惟有荔枝园。"
        ],
        "notes": "",
        "id": "4c3b30f6c0e9057cde2d172cbf61ba93"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "荔枝  其二",
        "preface": "",
        "paragraphs": [
            "重门画戟公堂峻，万瓦清烟使宅雄。",
            "草服劝耕菖叶绿，罗裙送酒荔枝红。"
        ],
        "notes": "",
        "id": "0808471c7c3f03619d2cdf5f5725a37c"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "宝严院",
        "preface": "",
        "paragraphs": [
            "路口百余松，南唐古梵宫。",
            "溪边石不断，钵里饭无穷。",
            "山态时时别，泉声处处同。",
            "元宗遗手墨，犹足耀门风。"
        ],
        "notes": "",
        "id": "0e70a78cc1ca5c5a53edc1e1f57b7cc5"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "游玉尺山寺",
        "preface": "",
        "paragraphs": [
            "永日清阴喜独来，野僧题石作吟台。",
            "无诗可比颜光禄，每忆登临却自回。"
        ],
        "notes": "",
        "id": "107ef1277a6c300bfbbaa169190ca04f"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "牛头寺",
        "preface": "",
        "paragraphs": [
            "前日闽都旧长官，穷冬从此据征鞍。",
            "牛头寺里千峰月，水口村边万石滩。",
            "竹叶尽来堂少暖，荔枝无处地多寒。",
            "明朝出境重回首，已约三山马上看。"
        ],
        "notes": "",
        "id": "76f2503a25500a73c7690cc811ac1c66"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "与伯常会宿宿猿洞",
        "preface": "",
        "paragraphs": [
            "双塔和云宿翠屏，梦魂千里到禅扃。",
            "还教画手添新意，一簇林猿伴二星。"
        ],
        "notes": "",
        "id": "53ec2b14c1dbd3725b334dc0dece90cb"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "宿猿洞和张徽韵",
        "preface": "",
        "paragraphs": [
            "更深应是枕双欹，思得臯夔事业齐。",
            "终为清时难退隠，出山甘被百禽啼。"
        ],
        "notes": "",
        "id": "d89a7eea9146ca085b4415f78309cc93"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "又会宿猿洞",
        "preface": "",
        "paragraphs": [
            "永感无心恋搢绅，十年不起卧龙身。",
            "一朝黄纸除书下，八郡衣冠尽望尘。"
        ],
        "notes": "",
        "id": "60594b31f01e2fccbd09f9dbab75330e"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "越二年正旦又会宿猿洞",
        "preface": "",
        "paragraphs": [
            "夜半春归晓始惊，鬰然佳气入山亭。",
            "千门喜庆逢元日，一座光华见使星。",
            "难得同时传寿斝，合将新句勒诗屏。",
            "渔郎莫向游人道，洞口而今尽不扃。"
        ],
        "notes": "",
        "id": "f46bb1fd07cc449d9424a67be74db2f9"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "宿猿洞饯仲谟",
        "preface": "",
        "paragraphs": [
            "洞口车轮欲去时，江山风物动光辉。",
            "不须猿鹤相惊怨，自是君王未放归。"
        ],
        "notes": "",
        "id": "dc64f09c4b8bf5c1b3d1be920bad5382"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "次韵元厚之少保留题朱伯原秘校园亭  其一",
        "preface": "",
        "paragraphs": [
            "少年为学已名家，才折丹枝病可嗟。",
            "节带冰霜凌万竹，文含风露丽于花。",
            "也怜美玉犹存璞，人恨良金未出沙。",
            "頼有隠居如谷口，直将高意抗青霞。"
        ],
        "notes": "",
        "id": "411971812e700f7c38c5ef5c09eff3e3"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "次韵元厚之少保留题朱伯原秘校园亭  其二",
        "preface": "",
        "paragraphs": [
            "君家幽寂似山家，闻者其谁不见嗟。",
            "闭户几多闲日月，扫园有限旧烟花。",
            "书窗燕坐琴横石，吟径徐行杖卓沙。",
            "壁有谢公题好句，国人方此识余霞。"
        ],
        "notes": "",
        "id": "7acf7ad9e19d324fa749b7cc0964687f"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "次韵元厚之少保留题朱伯原秘校园亭  其三",
        "preface": "",
        "paragraphs": [
            "碧瓦春城十万家，可怜夫子独堪嗟。",
            "园林犹有前朝木，完盖难寻故主花。",
            "亭瞰夕阳邻古刹，池通野水见晴沙。",
            "天然操尚无尘滓，合住蓬莱弄彩霞。"
        ],
        "notes": "",
        "id": "2207ea063c61f9dbf2d84e1ef86a9495"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "书仲谟先人功德院",
        "preface": "",
        "paragraphs": [
            "高门余庆本光山，不幸流离五代间。",
            "今日太平家可乐，郎君富贵锦衣还。"
        ],
        "notes": "",
        "id": "dd2828a90ab26eba69aa50edd32f4c16"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "送虔州通判周茂叔对移永州",
        "preface": "",
        "paragraphs": [
            "移官远过耒阳西，好景重重合尽题。",
            "永水自然胜灨水，浯溪应不让濂溪。",
            "沙头候吏瞻旗脚，境上乡人待马蹄。",
            "会是忠贤流落处，至今兰芷尚萋萋。"
        ],
        "notes": "",
        "id": "9537e0d71d63eea46579aedf3baafb5f"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "秦少游题郡中蓬莱阁次其韵",
        "preface": "",
        "paragraphs": [
            "半天钟鼓宴峥嵘，早晚阴晴景旋生。",
            "湖暖水香春载酒，月寒云白夜闻笙。",
            "金鼇破海头争出，玉鹭排烟阵自横。",
            "我是蓬莱东道主，倚栏长占日初明。"
        ],
        "notes": "",
        "id": "49d146487df76c267342bfb1dfcc3b7e"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "苍烟巷陌青榕木。"
        ],
        "notes": "",
        "id": "7db4f5a2d6ebc9427136c11975b91e1c"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "七重楼向青霄动。"
        ],
        "notes": "",
        "id": "0a9edd2c3df05a9c6a66831852688094"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "阶前玉水供千指，钵里金沂饭百年。"
        ],
        "notes": "",
        "id": "b8a7300dc69f1d26d8dcd5a5a930c8a9"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "芍药□难种。"
        ],
        "notes": "",
        "id": "50a2dc9ac76ee9e535bdc6b83d3955bc"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "城里人家半读书，学校未尝虚里巷。"
        ],
        "notes": "",
        "id": "02a783dd80722bf7fdc129611f7339e5"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "为报寻芳沽酒客，年年到此且徘徊。"
        ],
        "notes": "",
        "id": "3a4993342de7612671924fdef1146e5a"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "昨夜清溪明月里，想君灵魄未消沉。"
        ],
        "notes": "",
        "id": "0f20bb09eaca3460f72131bc35ba96cf"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "邻家不惜山中景，借与清泉作水帘。"
        ],
        "notes": "",
        "id": "733d3bd593b881bd23bdcaa61100d589"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "故国楼台千佛寺，新城歌舞万人家。"
        ],
        "notes": "",
        "id": "7dfadd3939bd761b8c4d0b6525b61a80"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "句  其一○",
        "preface": "",
        "paragraphs": [
            "高城落日龙吟角，远水浮烟蜃吐楼。"
        ],
        "notes": "",
        "id": "15adbf23f846981e553e3bfe135613a7"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "句  其一一",
        "preface": "",
        "paragraphs": [
            "欧冶池塘睛潋滟，越王山寺晓玲珑。"
        ],
        "notes": "",
        "id": "1fc8ec3da63b36a55b870f7ad3507b06"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "句  其一二",
        "preface": "",
        "paragraphs": [
            "天香世界荷花白，御果园林荔子丹。"
        ],
        "notes": "",
        "id": "3aab418302361ae89e05f974b50daba4"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "句  其一三",
        "preface": "",
        "paragraphs": [
            "海上风流荔枝国，人间潇洒菊花天。"
        ],
        "notes": "",
        "id": "94e8ff688f68050b74f9f4cdf5f70531"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "句  其一四",
        "preface": "",
        "paragraphs": [
            "行吟渐出蕉花岭，归梦应先荔子楼。"
        ],
        "notes": "",
        "id": "7f8248442036dc3cd2b4f13ae5e766da"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "句  其一五",
        "preface": "",
        "paragraphs": [
            "最爱荔枝初熟后，人间都在赤城间。"
        ],
        "notes": "",
        "id": "b6a539caf981bb0b7a3cfdd7da5aa6b7"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "句  其一六",
        "preface": "",
        "paragraphs": [
            "谁家楼台梵王宫，桐蕊桑花次第红。"
        ],
        "notes": "",
        "id": "ccf84697b03c9632713b9415988c18fc"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "句  其一七",
        "preface": "",
        "paragraphs": [
            "亭为新成号狮子，人曾旧隠作龙头。"
        ],
        "notes": "",
        "id": "93074c208f3f6222ff1c36b6584afa39"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "句  其一八",
        "preface": "",
        "paragraphs": [
            "香焚薝卜岩云院，花发莎罗海山春。"
        ],
        "notes": "",
        "id": "18d5d3f43ff60bcf735e2eb75cebc2ba"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "句  其一九",
        "preface": "",
        "paragraphs": [
            "山自昔来多积雪，寺从兴后有遗风。"
        ],
        "notes": "",
        "id": "bec9df1db2c948339e778b0f70c37395"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "句  其二○",
        "preface": "",
        "paragraphs": [
            "江山自是长生境，城郭今为极乐坊。"
        ],
        "notes": "",
        "id": "0f013d5b7bea5a5f374ad57eeeb2447e"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "句  其二一",
        "preface": "",
        "paragraphs": [
            "每日要忙须一到，夜深长是点灯来。"
        ],
        "notes": "",
        "id": "e081d1da48edcdaf65e7e1e1c85b39fb"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "句  其二二",
        "preface": "",
        "paragraphs": [
            "收得一般潇洒物，龟形人送鹤书来。"
        ],
        "notes": "",
        "id": "780005deb7f9677f90f672a361f9e412"
    },
    {
        "author": "程师孟",
        "dynasty": "宋",
        "type": "诗",
        "rhythmic": "",
        "title": "句  其二三",
        "preface": "",
        "paragraphs": [
            "珊瑚花发客疑真。"
        ],
        "notes": "",
        "id": "62065d311fa668d86735094605b9d8a6"
    }
]