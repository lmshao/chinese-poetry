[
    {
        "author": "赵思诚",
        "dynasty": "宋",
        "type": "诗",
        "rhythmic": "",
        "title": "建炎丞相成国吕忠穆公退老堂  其一",
        "preface": "",
        "paragraphs": [
            "抗章恳避公槐位，卜筑千岩紫翠间。",
            "园锁幽深似仙境，堂开华丽远尘寰。",
            "貂冠虎骑荣新宠，云阁琼台许暂闲。",
            "帷幄谋谟待元老，未容高蹈占东山。"
        ],
        "notes": "",
        "id": "3787eb3b3f3ef7e88699fd7ac03e2f2d"
    },
    {
        "author": "赵思诚",
        "dynasty": "宋",
        "type": "诗",
        "rhythmic": "",
        "title": "建炎丞相成国吕忠穆公退老堂  其二",
        "preface": "",
        "paragraphs": [
            "经济奇谋有祖风，渭川卜猎旧非熊。",
            "风云遇会千龄运，社稷扶倾万世功。",
            "偃息郊园酬雅志，咨询庙算简清衷。",
            "更须整顿乾坤了，绿野归来效晋公。"
        ],
        "notes": "",
        "id": "01b3878dbbcdf3badb2a1e8078f25e9f"
    }
]