[
    {
        "author": "张即之",
        "dynasty": "宋",
        "type": "诗",
        "rhythmic": "",
        "title": "自遣用鲁山老僧韵",
        "preface": "",
        "paragraphs": [
            "心期万未一能偿，海角连宵梦帝乡。",
            "白发易生时序短，青云难致道途长。",
            "有方却病还吞药，无事消闲只点香。",
            "谁道官居寥落甚，许多风月满诗囊。"
        ],
        "notes": "",
        "id": "ab11c1f88054eca0786895a4b25ef7a8"
    },
    {
        "author": "张即之",
        "dynasty": "宋",
        "type": "诗",
        "rhythmic": "",
        "title": "腊八日早漫成",
        "preface": "",
        "paragraphs": [
            "簿书应接一身兼，减却新诗上笔尖。",
            "媿我世无分寸补，为农忧有岁时占。",
            "客因年近思家切，人到心闲饮水甜。",
            "昨夜一番乡屋梦，寒梅香处短筇拈。"
        ],
        "notes": "",
        "id": "3d60f4f8cd2a8d5faf7f1a4182d8331d"
    },
    {
        "author": "张即之",
        "dynasty": "宋",
        "type": "诗",
        "rhythmic": "",
        "title": "怀保叔寺镛公",
        "preface": "",
        "paragraphs": [
            "华严阁上夜谈经，虎啸风生月正横。",
            "茶笋家常原有分，簪缨世路本无情。",
            "住闲石屋堪容膝，遇个诗翁便记名。"
        ],
        "notes": "",
        "id": "488f3a5d6445148f74c36d8b4e430ddd"
    },
    {
        "author": "张即之",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "十载几番闲往返，镛公为我添眼青。"
        ],
        "notes": "",
        "id": "f02068f775272a12be14e015897bcb61"
    }
]