[
    {
        "author": "释法秀",
        "dynasty": "宋",
        "type": "诗",
        "rhythmic": "",
        "title": "颂",
        "preface": "",
        "paragraphs": [
            "谁能一日三梳头，撮得根牢髻便休。",
            "大抵是他肌骨好，不施红粉也风流。"
        ],
        "notes": "",
        "id": "aa929559d4de23cd957ae69830326c4d"
    },
    {
        "author": "释法秀",
        "dynasty": "宋",
        "type": "诗",
        "rhythmic": "",
        "title": "偈四首  其一",
        "preface": "",
        "paragraphs": [
            "山僧不会巧说，大都应个时节。",
            "相唤吃椀茶汤，亦无祖师妙诀。",
            "禅人若也未相谙，踏著秤锤硬似铁。"
        ],
        "notes": "",
        "id": "13db7cc501862f7785ea626620dee3b8"
    },
    {
        "author": "释法秀",
        "dynasty": "宋",
        "type": "诗",
        "rhythmic": "",
        "title": "偈四首  其二",
        "preface": "",
        "paragraphs": [
            "秋云秋水，看山满目。",
            "这里明得，千足万足。"
        ],
        "notes": "",
        "id": "d98ad29fa57693f9d4250f81e804099d"
    },
    {
        "author": "释法秀",
        "dynasty": "宋",
        "type": "诗",
        "rhythmic": "",
        "title": "偈四首  其三",
        "preface": "",
        "paragraphs": [
            "寒雨细，朔风高。",
            "吹沙走石，拔木鸣条。"
        ],
        "notes": "",
        "id": "dc3f934c21e379b38915de647d1722bb"
    },
    {
        "author": "释法秀",
        "dynasty": "宋",
        "type": "诗",
        "rhythmic": "",
        "title": "偈四首  其四",
        "preface": "",
        "paragraphs": [
            "少林九年冷坐，却被神光觑破。",
            "如今玉石难分，祇得麻缠纸裹。"
        ],
        "notes": "",
        "id": "e75d7273ea74ca76b907d47fc354a953"
    },
    {
        "author": "释法秀",
        "dynasty": "宋",
        "type": "诗",
        "rhythmic": "",
        "title": "送僧游嘉禾",
        "preface": "",
        "paragraphs": [
            "楚天西首路，槜李记曾游。",
            "店宿灯悬梦，隄行草唤愁。",
            "玉澄湖水晓，画展囿亭秋。",
            "小艇枯杨趾，重来为系留。"
        ],
        "notes": "",
        "id": "25b8e09f838f2422434d8226cab58a7c"
    }
]