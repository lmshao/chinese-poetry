[
    {
        "author": "黄谦",
        "dynasty": "宋",
        "type": "诗",
        "rhythmic": "",
        "title": "高宗皇帝挽词  其一",
        "preface": "",
        "paragraphs": [
            "火德兴王统，天威詟犷夷。",
            "重恢周境土，复振汉威仪。",
            "显号崇瑶册，耆年庆玉巵。",
            "鼎成龙去远，扳慕不胜悲。"
        ],
        "notes": "",
        "id": "a4424228bedeb4fcb7f474ffd4c31dcb"
    },
    {
        "author": "黄谦",
        "dynasty": "宋",
        "type": "诗",
        "rhythmic": "",
        "title": "高宗皇帝挽词  其二",
        "preface": "",
        "paragraphs": [
            "整顿乾坤后，边烽久已销。",
            "和亲来北虏，温凊乐东朝。",
            "历数躬传舜，文章焕有尧。",
            "会稽天仗路，伤心彩云遥。"
        ],
        "notes": "",
        "id": "730ff5a049d0149ee308b3c8c57fc392"
    }
]