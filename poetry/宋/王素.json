[
    {
        "author": "王素",
        "dynasty": "宋",
        "type": "诗",
        "rhythmic": "",
        "title": "题真定村寺",
        "preface": "",
        "paragraphs": [
            "宽猛三年无枉理，公私兼济不欺心。",
            "如今受代朝天去，遮路人人泪满襟。"
        ],
        "notes": "",
        "id": "016254597d885ba889585ca7d162bcb7"
    },
    {
        "author": "王素",
        "dynasty": "宋",
        "type": "诗",
        "rhythmic": "",
        "title": "述梦",
        "preface": "",
        "paragraphs": [
            "似去华胥国里来，云霞深处见楼台。",
            "月光冷射鸡窗急，惊觉游仙梦一回。"
        ],
        "notes": "",
        "id": "b41a0016f0bd632da7ae7da02fd35577"
    },
    {
        "author": "王素",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "虚碧中藏白玉京，梦魂飞入黄金城。",
            "何时再步烟霄外，皓齿仙童已扫厅。"
        ],
        "notes": "",
        "id": "4c54d37050c92d106bbd485e0d003e58"
    },
    {
        "author": "王素",
        "dynasty": "宋",
        "type": "诗",
        "rhythmic": "",
        "title": "重修山河堰",
        "preface": "",
        "paragraphs": [
            "画隼精明破晓暾，恰逢寒食过江村。",
            "轻烟飞絮汉中道，白苇黄茅渭上屯。",
            "人力万工支水派，天心两邑溉川原。",
            "柳营一饱源头看，夜雨新肥拍岸痕。"
        ],
        "notes": "",
        "id": "a72e4d5c97b2ef6bc1f059206bc9e293"
    }
]