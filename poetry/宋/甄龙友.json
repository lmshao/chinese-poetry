[
    {
        "author": "甄龙友",
        "dynasty": "宋",
        "type": "诗",
        "rhythmic": "",
        "title": "挽薛艮斋  其一",
        "preface": "",
        "paragraphs": [
            "骥不由穷巷，龙曾演瑞图。",
            "衣传袁道洁，梦接邵尧夫。",
            "四十年全未，三千行岂无。",
            "飘然何太速，愁杀奠生刍。"
        ],
        "notes": "",
        "id": "02a5625afcdace51970753761104d046"
    },
    {
        "author": "甄龙友",
        "dynasty": "宋",
        "type": "诗",
        "rhythmic": "",
        "title": "挽薛艮斋  其二",
        "preface": "",
        "paragraphs": [
            "赠别文章妙，分携六见秋。",
            "真书藏相府，循吏说湖州。",
            "不作三公入，同谁八极游。",
            "朔风吹壮泪，应满藕池头。"
        ],
        "notes": "",
        "id": "7f41287efcfb0083d2c00fa73c224e50"
    },
    {
        "author": "甄龙友",
        "dynasty": "宋",
        "type": "诗",
        "rhythmic": "",
        "title": "挽薛艮斋  其三",
        "preface": "",
        "paragraphs": [
            "有子才而美，知君死不亡。",
            "刀圭徒有验，兵法岂无妨。",
            "玉树新埋没，金丹旧渺茫。",
            "魂兮来止些，极乐在西方。"
        ],
        "notes": "",
        "id": "d8c0fff69a39ddcd7bdb25056e1df834"
    },
    {
        "author": "甄龙友",
        "dynasty": "宋",
        "type": "诗",
        "rhythmic": "",
        "title": "薛氏镜山",
        "preface": "",
        "paragraphs": [
            "我生不是先，偶与前辈隔。",
            "古人犹爱水，况此千丈碧。",
            "孤圆本然明，万象纷如绎。",
            "行吟鬼破胆，坐钓风生腋。",
            "疏梅逞晨妆，漏月印金璧。",
            "奇峰列云影，平桥涨春泽。",
            "四时如劈剪，一照成虚射。",
            "缅想亭中人，屡憩泉上石。",
            "心空见了了，起觅已他适。",
            "吾诗复何言，镜镜如痕迹。"
        ],
        "notes": "",
        "id": "23428ef3c608b4437dddf5a93d7c8c60"
    },
    {
        "author": "甄龙友",
        "dynasty": "宋",
        "type": "诗",
        "rhythmic": "",
        "title": "望君山",
        "preface": "",
        "paragraphs": [
            "大洞黄庭太乙家，君山一叶泛莲花。",
            "南征客认湘灵瑟，北上人疑汉使槎。",
            "尚想飞仙游白鹤，偶于怀袖落青蛇。",
            "玉皇香案真如此，我欲晨奔到广霞。"
        ],
        "notes": "",
        "id": "31f1df42a997676ae4558d0c7fb09467"
    },
    {
        "author": "甄龙友",
        "dynasty": "宋",
        "type": "诗",
        "rhythmic": "",
        "title": "谢康侍郎送米",
        "preface": "",
        "paragraphs": [
            "折腰乡里愧陶潜，五斗黄陈饭莫嫌。",
            "一介古来难取与，先生伤惠我伤廉。"
        ],
        "notes": "",
        "id": "ef85af400c8d19fd43d197b090231e71"
    },
    {
        "author": "甄龙友",
        "dynasty": "宋",
        "type": "诗",
        "rhythmic": "",
        "title": "岳阳楼望洞庭",
        "preface": "",
        "paragraphs": [
            "风定空澄气浑然，恍如太极未分前。",
            "只因有浪知为水，若遇无云总是天。",
            "旧说君山张帝乐，新同老木识飞仙。",
            "而今大洞黄庭客，又著题诗记岁年。"
        ],
        "notes": "",
        "id": "77a103bf95da03b91372936876d6ded5"
    },
    {
        "author": "甄龙友",
        "dynasty": "宋",
        "type": "诗",
        "rhythmic": "",
        "title": "临安北山大佛头颂",
        "preface": "",
        "paragraphs": [
            "色如黄金，面如满月。",
            "尽大地人，只见一橛。"
        ],
        "notes": "",
        "id": "bbe4c507a15601ad35eba08fa946b8c7"
    }
]