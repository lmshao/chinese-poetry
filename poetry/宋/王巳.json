[
    {
        "author": "王巳",
        "dynasty": "宋",
        "type": "诗",
        "rhythmic": "",
        "title": "招六贤之歌",
        "preface": "",
        "paragraphs": [
            "矩矱兮姱美，风节兮凌厉。",
            "鹤媒兮一空，宇宙兮莫穷。",
            "六贤去兮不复返，魂漂摇兮渺何在。",
            "飞扬千里兮层冰峨峨，雄虺九首兮壶蜂繁多。",
            "挟飞仙兮同游，揖清献兮并辀。",
            "俯幽兰兮延伫，褰杜衡兮实处。",
            "援北斗兮椒浆，聊徜徉兮此堂。"
        ],
        "notes": "",
        "id": "54f4e514ca9011b25610d72fe95790bf"
    }
]