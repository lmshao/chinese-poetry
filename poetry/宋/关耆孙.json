[
    {
        "author": "关耆孙",
        "dynasty": "宋",
        "type": "诗",
        "rhythmic": "",
        "title": "送刘朝美侍郎归蜀",
        "preface": "",
        "paragraphs": [
            "清议久不作，世无公是非。",
            "祇因翻故纸，不觉蹈危机。",
            "东壁梦初断，西山蕨正肥。",
            "十年成底事，赢得载书归。"
        ],
        "notes": "",
        "id": "8499cae1d244b0629d9e6747b13b086a"
    },
    {
        "author": "关耆孙",
        "dynasty": "宋",
        "type": "诗",
        "rhythmic": "",
        "title": "游东屯",
        "preface": "",
        "paragraphs": [
            "呼船渡西瀼，策马行东屯。",
            "犹有竹下屋，依然柴作门。",
            "林深多鸟雀，山对有猱猿。",
            "世隔券尤在，堂非基自存。",
            "稼云迷旷野，屏翠随层轩。",
            "土厚疑吾里，溪清何处源。",
            "餐英金有种，饭粒玉为根。",
            "芦笋恋春渚，蕨芽蕃故园。",
            "山名窃诸葛，城榜为公孙。",
            "云雨峡前梦，琵琶山后村。",
            "留人惟野趣，隔世绝尘喧。",
            "墙度鸟飞影，泥留兔走痕。",
            "渔樵老岁月，藜苋过朝昏。",
            "槎汉我初返，梯参君暂扪。",
            "车徒今附骥，行列旧同鹓。",
            "休沐因闲日，携持访古原。",
            "摧颓一弊节，走逐双朱轓。",
            "凉飙薄巾袂，佳气浮酒樽。",
            "出游有此乐，相视而无言。",
            "则为樵夫嘲，甚于人言烦。",
            "取君古锦囊，盛我浣花番。",
            "归去待星上，随江看月翻。"
        ],
        "notes": "",
        "id": "4e27667872d33c2fd30249c98a4c026f"
    },
    {
        "author": "关耆孙",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "况此憔悴州，居人仰煮卤。",
            "煮卤数十年，余者皆贫𪧘。"
        ],
        "notes": "",
        "id": "a1ce865124020a180079379fb976b8a1"
    }
]