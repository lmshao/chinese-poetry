[
    {
        "author": "释冲邈",
        "dynasty": "宋",
        "type": "诗",
        "rhythmic": "",
        "title": "和张敏叔祠部压云轩韵",
        "preface": "",
        "paragraphs": [
            "础润藏云族，檐虚压树梢。",
            "经常逢夜讲，斋不过中庖。",
            "有井龙庆蛰，无泥燕不巢。",
            "登临增野兴，四顾尽寒郊。"
        ],
        "notes": "",
        "id": "0de23b4edeff55bae9a97d1613b3d867"
    },
    {
        "author": "释冲邈",
        "dynasty": "宋",
        "type": "诗",
        "rhythmic": "",
        "title": "翠微山居诗  其一",
        "preface": "",
        "paragraphs": [
            "山水煎茶拗柳枝，禅衣百结任风吹。",
            "看经只在明窗下，得失荣枯总不知。"
        ],
        "notes": "",
        "id": "cc4accf9c87fa5fa73363dfa342fe653"
    },
    {
        "author": "释冲邈",
        "dynasty": "宋",
        "type": "诗",
        "rhythmic": "",
        "title": "翠微山居诗  其二",
        "preface": "",
        "paragraphs": [
            "任运腾腾作老颠，何须论道复论禅。",
            "莫将闲事来相扰，妨我长伸两脚眠。"
        ],
        "notes": "",
        "id": "f98fa196961354416d117f4996f85396"
    },
    {
        "author": "释冲邈",
        "dynasty": "宋",
        "type": "诗",
        "rhythmic": "",
        "title": "翠微山居诗  其三",
        "preface": "",
        "paragraphs": [
            "闲来石上卧长松，百衲袈裟破又缝。",
            "今日不愁明日饭，生涯只在钵盂中。"
        ],
        "notes": "",
        "id": "2e5de94a4a4a352748e9a842b98e12a4"
    },
    {
        "author": "释冲邈",
        "dynasty": "宋",
        "type": "诗",
        "rhythmic": "",
        "title": "翠微山居诗  其四",
        "preface": "",
        "paragraphs": [
            "临谿草草结茅堂，静坐安然一炷香。",
            "不是息心除妄想，都缘无事可思量。"
        ],
        "notes": "",
        "id": "a8a736d818d7a89c8ef3e134be0112f4"
    },
    {
        "author": "释冲邈",
        "dynasty": "宋",
        "type": "诗",
        "rhythmic": "",
        "title": "翠微山居诗  其五",
        "preface": "",
        "paragraphs": [
            "老老山僧不下阶，双眉恰似雪分开。",
            "世人若问枯松树，我作沙弥亲见栽。"
        ],
        "notes": "",
        "id": "15ec97c5af726440a849b296a93fb854"
    },
    {
        "author": "释冲邈",
        "dynasty": "宋",
        "type": "诗",
        "rhythmic": "",
        "title": "翠微山居诗  其六",
        "preface": "",
        "paragraphs": [
            "老来欲觅人间物，须向红尘问世人。",
            "莫怪山僧无扫帚，都缘行处不生尘。"
        ],
        "notes": "",
        "id": "90b754394087ac4620906263a9f7b625"
    },
    {
        "author": "释冲邈",
        "dynasty": "宋",
        "type": "诗",
        "rhythmic": "",
        "title": "翠微山居诗  其七",
        "preface": "",
        "paragraphs": [
            "幼人空门绝是非，老来学道转精微。",
            "钵中贫富千家饭，身上寒暄一衲衣。"
        ],
        "notes": "",
        "id": "ada911fc552d4a22c0a343741f0227d4"
    },
    {
        "author": "释冲邈",
        "dynasty": "宋",
        "type": "诗",
        "rhythmic": "",
        "title": "翠微山居诗  其八",
        "preface": "",
        "paragraphs": [
            "莫向人间定是非，是非定得有何为。",
            "而今休去便休去，若欲了时无了时。"
        ],
        "notes": "",
        "id": "53e8f600d12169b1972695dd089c3cde"
    },
    {
        "author": "释冲邈",
        "dynasty": "宋",
        "type": "诗",
        "rhythmic": "",
        "title": "翠微山居诗  其九",
        "preface": "",
        "paragraphs": [
            "朝见花开满树红，暮观落叶又还空。",
            "若将花比人间事，花与人间事一同。"
        ],
        "notes": "",
        "id": "eaaeb028f7e5f655525710d2777e5ca5"
    },
    {
        "author": "释冲邈",
        "dynasty": "宋",
        "type": "诗",
        "rhythmic": "",
        "title": "翠微山居诗  其一○",
        "preface": "",
        "paragraphs": [
            "百计千般只为身，不知身是冢中尘。",
            "莫欺白发无言语，此是黄泉寄信人。"
        ],
        "notes": "",
        "id": "bc26ae7873cfa9a27e75a07135d4b584"
    },
    {
        "author": "释冲邈",
        "dynasty": "宋",
        "type": "诗",
        "rhythmic": "",
        "title": "翠微山居诗  其一一",
        "preface": "",
        "paragraphs": [
            "早灰百念卧灵山，世路无心绝往还。",
            "僧相祇宜林下看，不堪行到画堂前。"
        ],
        "notes": "",
        "id": "3c1e7abc18d022070d12ed271006e7f9"
    },
    {
        "author": "释冲邈",
        "dynasty": "宋",
        "type": "诗",
        "rhythmic": "",
        "title": "翠微山居诗  其一二",
        "preface": "",
        "paragraphs": [
            "一池荷叶衣无尽，数树松花食有余。",
            "却被世人知去处，更移茅舍作深居。"
        ],
        "notes": "",
        "id": "cfb7edf2b3dc8a5d5023fb349fdd7250"
    },
    {
        "author": "释冲邈",
        "dynasty": "宋",
        "type": "诗",
        "rhythmic": "",
        "title": "翠微山居诗  其一三",
        "preface": "",
        "paragraphs": [
            "高山远望石碐碐，叠嶂回峦数十层。",
            "时人只识云生处，不见松萝岩下僧。"
        ],
        "notes": "",
        "id": "2d4e5e873f16c85a349601b35d4ae109"
    },
    {
        "author": "释冲邈",
        "dynasty": "宋",
        "type": "诗",
        "rhythmic": "",
        "title": "翠微山居诗  其一四",
        "preface": "",
        "paragraphs": [
            "辞君莫怪归山早，为忆松萝对月宫。",
            "台殿不将金鏁闭，来时自有白云封。"
        ],
        "notes": "",
        "id": "efb526c82c8ccf423aebd9b536a95c98"
    },
    {
        "author": "释冲邈",
        "dynasty": "宋",
        "type": "诗",
        "rhythmic": "",
        "title": "翠微山居诗  其一五",
        "preface": "",
        "paragraphs": [
            "独摇金锡出樊笼，便踏孤云上碧峰。",
            "莫怪脚穿脱尘履，且图行处不留踪。"
        ],
        "notes": "",
        "id": "10e98732a647800b4c7afdbff32b8336"
    },
    {
        "author": "释冲邈",
        "dynasty": "宋",
        "type": "诗",
        "rhythmic": "",
        "title": "翠微山居诗  其一六",
        "preface": "",
        "paragraphs": [
            "三界无家谁最亲，十方惟有一空身。",
            "但随云水伴明月，到处名山是主人。"
        ],
        "notes": "",
        "id": "396212e86fbd6fe4b1a869f612b33e97"
    },
    {
        "author": "释冲邈",
        "dynasty": "宋",
        "type": "诗",
        "rhythmic": "",
        "title": "翠微山居诗  其一七",
        "preface": "",
        "paragraphs": [
            "茅簷静对千山月，竹户闲楼一片云。",
            "莫送往来名利客，阶前踏破绿苔纹。"
        ],
        "notes": "",
        "id": "05d86f8c990ad6310b97219c84435059"
    },
    {
        "author": "释冲邈",
        "dynasty": "宋",
        "type": "诗",
        "rhythmic": "",
        "title": "翠微山居诗  其一八",
        "preface": "",
        "paragraphs": [
            "踏石窗山一老僧，白云为伴水为朋。",
            "通宵只在洞中宿，月上青山便是灯。"
        ],
        "notes": "",
        "id": "89ec19ab7673024818107ad812815593"
    },
    {
        "author": "释冲邈",
        "dynasty": "宋",
        "type": "诗",
        "rhythmic": "",
        "title": "翠微山居诗  其一九",
        "preface": "",
        "paragraphs": [
            "人生在世急如风，昨夜今朝事不同。",
            "不信但看桃李树，花开能得几时红。"
        ],
        "notes": "",
        "id": "273f9e0097bcab354ac457859c721ed3"
    },
    {
        "author": "释冲邈",
        "dynasty": "宋",
        "type": "诗",
        "rhythmic": "",
        "title": "翠微山居诗  其二○",
        "preface": "",
        "paragraphs": [
            "僧家无事最幽闲，近对青松远对山。",
            "诗句不曾题落叶，恐随流水到人间。"
        ],
        "notes": "",
        "id": "3ec355d71f3c4a896ef1f20fda88b9fa"
    },
    {
        "author": "释冲邈",
        "dynasty": "宋",
        "type": "诗",
        "rhythmic": "",
        "title": "翠微山居诗  其二一",
        "preface": "",
        "paragraphs": [
            "霜飞峭壁夜猿惊，手把松枝叫月明。",
            "知有石龛僧入定，朝来不作断肠声。"
        ],
        "notes": "",
        "id": "f059088aac76de3e083457d12b7cdaa2"
    },
    {
        "author": "释冲邈",
        "dynasty": "宋",
        "type": "诗",
        "rhythmic": "",
        "title": "翠微山居诗  其二二",
        "preface": "",
        "paragraphs": [
            "任性随缘一比丘，一生无喜亦无忧。",
            "白云纵听飞来去，但得青山在即休。"
        ],
        "notes": "",
        "id": "782e61e492cf91e5b4b7950cc6cd8148"
    },
    {
        "author": "释冲邈",
        "dynasty": "宋",
        "type": "诗",
        "rhythmic": "",
        "title": "翠微山居诗  其二三",
        "preface": "",
        "paragraphs": [
            "炉中无火已多时，早起惟将一衲披。",
            "莫怪山僧常冷澹，夜深无处拾松枝。"
        ],
        "notes": "",
        "id": "42b6e0a2a4c9f5133cfa733ff9d1742c"
    },
    {
        "author": "释冲邈",
        "dynasty": "宋",
        "type": "诗",
        "rhythmic": "",
        "title": "翠微山居诗  其二四",
        "preface": "",
        "paragraphs": [
            "岂是栽松待茯苓，且图山色镇长青。",
            "他年行脚不将去，留与人间作画屏。"
        ],
        "notes": "",
        "id": "5f6cc740b8acf7119d6be990b4e9c15e"
    },
    {
        "author": "释冲邈",
        "dynasty": "宋",
        "type": "诗",
        "rhythmic": "",
        "title": "翠微山居诗  其二五",
        "preface": "",
        "paragraphs": [
            "高高峰顶恣情田，买断清闲不用钱。",
            "堪笑白云无定止，被他风送出山前。"
        ],
        "notes": "",
        "id": "80daaed4b56558ed97cca1cb3b339521"
    }
]