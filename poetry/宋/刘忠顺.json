[
    {
        "author": "刘忠顺",
        "dynasty": "宋",
        "type": "诗",
        "rhythmic": "",
        "title": "留题涪州石鱼",
        "preface": "",
        "paragraphs": [
            "七十二鳞波底镌，一衔蓂草一衔莲。",
            "出来非共贪芳饵，奏去因同报稔年。",
            "方客远书徒自得，牧人嘉梦合相先。",
            "前知上瑞宜频见，帝念民饥刺史贤。"
        ],
        "notes": "",
        "id": "ad080eb14bd8e2b5674637a247242230"
    },
    {
        "author": "刘忠顺",
        "dynasty": "宋",
        "type": "诗",
        "rhythmic": "",
        "title": "留题资圣寺宗己嘉遯居",
        "preface": "",
        "paragraphs": [
            "院幽庵更小，嘉遯称名尊。",
            "展榻殊无地，看山别有门。",
            "潮来供菜圃，云过隔城村。",
            "了毕如来藏，任他风动摇。"
        ],
        "notes": "",
        "id": "238b3193d791aec7160d5ec253e91944"
    }
]