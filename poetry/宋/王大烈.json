[
    {
        "author": "王大烈",
        "dynasty": "宋",
        "type": "诗",
        "rhythmic": "",
        "title": "贺人生女",
        "preface": "",
        "paragraphs": [
            "祥光子夜都明彻，婷婷仙子来仙阙。",
            "精神玉雪比不如，犹带蓬莱秋夜月。",
            "郎罢今晨莫世情，那知便不显门庭。",
            "我来只诵香山句，不重生男重生女。"
        ],
        "notes": "",
        "id": "a3108887d65f61fafebfe5b5473d7f1f"
    },
    {
        "author": "王大烈",
        "dynasty": "宋",
        "type": "诗",
        "rhythmic": "",
        "title": "贺生子索杯",
        "preface": "",
        "paragraphs": [
            "小童门外走双壶，知是君家毓掌珠。",
            "前语果然符老蚌，这番不可学干乌。",
            "且将诗句为君问，还有婆杯惠我无。",
            "莫怪明朝东阁地，要教泥醉索人扶。"
        ],
        "notes": "",
        "id": "e55b9de26e10bd73e688dc9ca86df5e4"
    },
    {
        "author": "王大烈",
        "dynasty": "宋",
        "type": "诗",
        "rhythmic": "",
        "title": "绝句",
        "preface": "",
        "paragraphs": [
            "弧矢重悬旧礼仪，郎君又产玉麟儿。",
            "便烦着眼从头看，的似徐卿二子奇。"
        ],
        "notes": "",
        "id": "44c42a4dc4dea06f6877ebe09abf66a4"
    },
    {
        "author": "王大烈",
        "dynasty": "宋",
        "type": "诗",
        "rhythmic": "",
        "title": "律诗",
        "preface": "",
        "paragraphs": [
            "才入新秋节，君家又得珠。",
            "石麟天上种，丹凤穴中雏。",
            "喜羡徐卿有，休夸伯道无。",
            "他年双折桂，携手上云衢。"
        ],
        "notes": "",
        "id": "4557506af60bfe6e377b0dc893d5c7a4"
    },
    {
        "author": "王大烈",
        "dynasty": "宋",
        "type": "诗",
        "rhythmic": "",
        "title": "自庆生次子",
        "preface": "",
        "paragraphs": [
            "屈指春归三月余，葱葱佳气应充闾。",
            "人言再入长庚梦，我喜新添万卷书。",
            "栗爱从渠自年少，兰芬看尔长庭除。",
            "吾家积善由来久，当继公侯衮衮余。"
        ],
        "notes": "",
        "id": "d9702e7e0f022c5809a31db9a5699e4c"
    },
    {
        "author": "王大烈",
        "dynasty": "宋",
        "type": "诗",
        "rhythmic": "",
        "title": "贺人双生",
        "preface": "",
        "paragraphs": [
            "白石山川贵可知，公侯衮衮应斯时。",
            "蓝田美玉双呈瑞，沧海明珠两朶奇。",
            "从此一门成薛凤，如今三子胜徐麒。",
            "东君更有灵椿寿，看取他年折桂枝。"
        ],
        "notes": "",
        "id": "968b7837c66308f8862a518e42f910e2"
    },
    {
        "author": "王大烈",
        "dynasty": "宋",
        "type": "诗",
        "rhythmic": "",
        "title": "贺生次子",
        "preface": "",
        "paragraphs": [
            "昔也惟珍一角麟，如今双璧更惊人。",
            "今朝苏子晋朝陆，许事从初又一新。"
        ],
        "notes": "",
        "id": "884f7dfd89126d833f76ef6c909ebd59"
    },
    {
        "author": "王大烈",
        "dynasty": "宋",
        "type": "诗",
        "rhythmic": "",
        "title": "王氏螟罗氏子",
        "preface": "",
        "paragraphs": [
            "庚星一点光无涯，日来飞入江东家。",
            "江东江左旧声气，叔氏得之真差事。",
            "归来瑞光凌九虚，叔氏喜亦盈眉须。",
            "家人惊起偏物色，袖中却得真英物。",
            "螟蛉须信逢蜾蠃，莫惜丁宁长类我。",
            "他年解有速肖时，会振风流旧江左。"
        ],
        "notes": "",
        "id": "bf03cc9ab22ddd61aee3abf4b8f9a72f"
    },
    {
        "author": "王大烈",
        "dynasty": "宋",
        "type": "诗",
        "rhythmic": "",
        "title": "贺人生子  其一",
        "preface": "",
        "paragraphs": [
            "蚌胎未老出明珠，或表高门庆有余。",
            "我病阻为汤餠客，人言的是凤凰雏。",
            "硗硗头角奇男子，衮衮公侯大丈夫。",
            "寄语王浑防跨灶，阿戎清赏只须臾。"
        ],
        "notes": "",
        "id": "de1f955ba524a6cd6fff8dab68c3cd67"
    },
    {
        "author": "王大烈",
        "dynasty": "宋",
        "type": "诗",
        "rhythmic": "",
        "title": "贺人生子  其二",
        "preface": "",
        "paragraphs": [
            "尽道生来骨相奇，若非凤种必麟儿。",
            "几年仙李蟠根固，一颗蟠桃结子迟。",
            "岐嶷两全真鲜克，之无二字已先知。",
            "徐卿衣钵今传取，衮衮公侯看异时。"
        ],
        "notes": "",
        "id": "9f95a9a4a8e13b1d84de4146b4d20eeb"
    }
]