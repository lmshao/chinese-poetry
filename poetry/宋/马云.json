[
    {
        "author": "马云",
        "dynasty": "宋",
        "type": "诗",
        "rhythmic": "",
        "title": "踞湖山六题 踞湖山",
        "preface": "",
        "paragraphs": [
            "山临太湖上，寺隠青萝间。",
            "五坞洞壑邃，众峰屏障环。",
            "浓岚面光彩，惊波背潺湲。",
            "云归定僧寂，月伴樵夫还。",
            "林墅掩蒙密，级磴容跻攀。",
            "钱氏建圭社，此地为家山。"
        ],
        "notes": "",
        "id": "43a874d272ba868d11e58d7f3fbe4e9d"
    },
    {
        "author": "马云",
        "dynasty": "宋",
        "type": "诗",
        "rhythmic": "",
        "title": "踞湖山六题 芳桂坞",
        "preface": "",
        "paragraphs": [
            "森森芳桂树，团团削青玉。",
            "春花飞涧户，秋实坠岩曲。",
            "霜条封翠紫，风叶摇香绿。",
            "下有幽栖人，结芳避世俗。",
            "学仙读丹经，好道探药箓。",
            "植根满群峰，不使樵夫触。"
        ],
        "notes": "",
        "id": "b9b3d759ede0f429e80dad0aeec7f671"
    },
    {
        "author": "马云",
        "dynasty": "宋",
        "type": "诗",
        "rhythmic": "",
        "title": "踞湖山六题 飞泉坞",
        "preface": "",
        "paragraphs": [
            "高崖落飞泉，深源味冷冽。",
            "云津留玉乳，石髓澄金屑。",
            "淙淙危磴响，滴滴苍藓缺。",
            "溅沫洒明珠，满涧融寒雪。",
            "岩夫就潄饮，姬子临浣洁。",
            "不独愈痼疾，自可清内热。"
        ],
        "notes": "",
        "id": "2ea2b02551f54830a0c94d6cd809e933"
    },
    {
        "author": "马云",
        "dynasty": "宋",
        "type": "诗",
        "rhythmic": "",
        "title": "踞湖山六题 修竹坞",
        "preface": "",
        "paragraphs": [
            "檀栾遍岩川，幽谷气象鲜。",
            "风玉自宫征，秋籁成管弦。",
            "夕霭起碧雾，晨曦生绿烟。",
            "花繁紫凤饱，质劲苍虬挛。",
            "藤萝交密荫，仰不见云天。",
            "欲访桃源路，坞坞疑相连。"
        ],
        "notes": "",
        "id": "9b8b353b899c377b92b4d9dc0cc866d8"
    },
    {
        "author": "马云",
        "dynasty": "宋",
        "type": "诗",
        "rhythmic": "",
        "title": "踞湖山六题 丹霞坞",
        "preface": "",
        "paragraphs": [
            "东涧岩谷秀，粲然金碧丽。",
            "亘野丹气明，向曙霏烟霁。",
            "磴泻红玉泉，林纡赤凤髻。",
            "日出诸峰上，月皎半天际。",
            "幽谷纾绛缯，层崖荣锦罽。",
            "羡此山居人，萧然远尘世。"
        ],
        "notes": "",
        "id": "48cfaff58c3544972b8aac69e4d3c967"
    },
    {
        "author": "马云",
        "dynasty": "宋",
        "type": "诗",
        "rhythmic": "",
        "title": "踞湖山六题 白云坞",
        "preface": "",
        "paragraphs": [
            "君寻白云坞，最近林涧西。",
            "永日抱幽石，因风度清溪。",
            "炎随夏景变，凉高秋气凄。",
            "素霭生𪩘崿，练光带虹霓。",
            "润泽施天下，还返故山栖。",
            "深惟贤士志，出处可与齐。"
        ],
        "notes": "",
        "id": "ba8939eafd5f1df70691901c7077c058"
    },
    {
        "author": "马云",
        "dynasty": "宋",
        "type": "诗",
        "rhythmic": "",
        "title": "访踞湖山人仇君隠居",
        "preface": "",
        "paragraphs": [
            "鸡犬眠云白日空，暮春花木满川红。",
            "茶瓯香沸松林火，药杵声清石涧风。",
            "玉帛未闻招处士，神仙今喜识台翁。",
            "夕阳半局残棋在，醉倚岩边紫桂丛。"
        ],
        "notes": "",
        "id": "9f6b61218a764cbe589fc7ef28f05d7d"
    },
    {
        "author": "马云",
        "dynasty": "宋",
        "type": "诗",
        "rhythmic": "",
        "title": "重建羊侯祠和王原叔句",
        "preface": "",
        "paragraphs": [
            "汉水舒舒山崇崇，岧然岘首称清雄。",
            "南方强吴恃割据，选命儒将登元戎。",
            "太康以来千余载，荆州遗爱思羊公。",
            "江山襟带号形胜，借此因成辅晋功。",
            "公谓高贤事迹异，视之闲暇无匆匆。",
            "测知当日登临意，景物亦与今朝同。",
            "新就峰巅作亭舍，面势豁若凌烟虹。",
            "苍苍云木望不尽，浩荡古意深何穷。",
            "盘回小径至钓石，俯视凝碧相连通。",
            "丛篁森束林蓊鬰，又从其下兴祠宫。",
            "迅湍急濑鸣湱湱，浓岚翠霭霏蒙蒙。",
            "晦晴气象随变易，朝昏万状殊初终。",
            "阁老分符二千石，旟竿刻隼车画熊。",
            "管内民租绝逋负，里社歌鼓欢年丰。",
            "府门昼扃官事退，时引宾佐嬉其中。",
            "崖条岭蔓杂丹白，涧花满眼罗青红。",
            "磴道迤逦陟萦屈，飘若巾屦腾秋空。",
            "岂独游观乐闲燕，图树佳政希前风。",
            "经由粗得究本末，强颜模写惭非工。",
            "音辞鄙俚虽一唱，下词寒苦无怡融。"
        ],
        "notes": "",
        "id": "389771be6448bc35a7e493d4975bd2ec"
    }
]