[
    {
        "author": "槻伯圜",
        "dynasty": "宋",
        "type": "诗",
        "rhythmic": "",
        "title": "大涤洞  其一",
        "preface": "",
        "paragraphs": [
            "洞霄问路觅青梯，尚恐岩阿有勒移。",
            "暂许寻山留信宿，何由税驾息驱驰。",
            "七仙不死今仍在，五洞交扃昔所知。",
            "信有灵丹藏箬下，刀圭分乞岂无时。"
        ],
        "notes": "",
        "id": "a98b5e4cc56e9f82db3cb41cf8e98d00"
    },
    {
        "author": "槻伯圜",
        "dynasty": "宋",
        "type": "诗",
        "rhythmic": "",
        "title": "大涤洞  其二",
        "preface": "",
        "paragraphs": [
            "飞饷江淮脱此身，聊寻九锁浣兵氛。",
            "笑呼天柱峰前月，共踏栖真洞里云。",
            "阴谷神泉霜后王，阳坡灵草雨余薰。",
            "十年洗髓除凡骨，傥契仙翁迈与文。"
        ],
        "notes": "",
        "id": "e2f1ce76898b4d0caabc69e405538f50"
    },
    {
        "author": "槻伯圜",
        "dynasty": "宋",
        "type": "诗",
        "rhythmic": "",
        "title": "大涤洞  其三",
        "preface": "",
        "paragraphs": [
            "余杭晓旆𥬞飞梯，大涤松阴午未移。",
            "群从追随巾屦集，众真参会珮环驰。",
            "白鸦翻舞仙如在，黄鹤迎来圣得知。",
            "老□□□□□□，□□□□□□□。"
        ],
        "notes": "",
        "id": "faed6288c02d1295c84c65cdb422d1ae"
    },
    {
        "author": "槻伯圜",
        "dynasty": "宋",
        "type": "诗",
        "rhythmic": "",
        "title": "大涤洞  其四",
        "preface": "",
        "paragraphs": [
            "□□□□□□□，□□□□□□□。",
            "□□□□□□□，卷壑飞泉日夜驰。",
            "龙蜕洞深神所蛰，凤鸣岩隐世谁知。",
            "坡仙一去无消息，相见清游彼一时。"
        ],
        "notes": "",
        "id": "bcbdc6fee3a30aba5a027b295b5d50bb"
    },
    {
        "author": "槻伯圜",
        "dynasty": "宋",
        "type": "诗",
        "rhythmic": "",
        "title": "大涤洞  其五",
        "preface": "",
        "paragraphs": [
            "快上篮舆晓色分，松风满袂涤埃氛。",
            "三竿未放高峰日，一笑先开洞府云。",
            "忆昔曾留天帝坐，至今犹带御炉薰。",
            "莫教俗驾来相尾，只恐诒讥晋郭文。"
        ],
        "notes": "",
        "id": "71f0185176008f199aea1ce636052e1b"
    },
    {
        "author": "槻伯圜",
        "dynasty": "宋",
        "type": "诗",
        "rhythmic": "",
        "title": "大涤洞  其六",
        "preface": "",
        "paragraphs": [
            "人间安得倚天梯，欲访真源志不移。",
            "大涤乃今追胜迹，清都何待更神驰。",
            "已逃萧斧杉难老，不逐秦鞭石有知。",
            "尚觉林泉佳气王，难忘羽卫幸临时。"
        ],
        "notes": "",
        "id": "08763ea835b60ae3130c5bfaf16c6e41"
    },
    {
        "author": "槻伯圜",
        "dynasty": "宋",
        "type": "诗",
        "rhythmic": "",
        "title": "大涤洞  其七",
        "preface": "",
        "paragraphs": [
            "松筠玉美育见长身，琼馆沉沉远楚氛。",
            "裂石看倾三峡雪，解衣同试一瓯云。",
            "术畦晓露初收药，兰径秋风静吐薰。",
            "为拂苍崖题岁月，重来应复感斯文。"
        ],
        "notes": "",
        "id": "48366134564a351f27240e9f9ff08639"
    }
]