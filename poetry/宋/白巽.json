[
    {
        "author": "白巽",
        "dynasty": "宋",
        "type": "诗",
        "rhythmic": "",
        "title": "东屯行",
        "preface": "",
        "paragraphs": [
            "雨足稻畦春水满，插秧未半青短短。",
            "马尘追逐下关头，北望东屯转山坂。",
            "一川洗尽峡中想，远浦疎林分气象。",
            "沟塍漫漫堰源低，滩濑泠泠石矶响。",
            "中田筑场亦有庐，翚飞夏屋何渠渠。",
            "李氏之子今地主，少陵祠堂疑故居。"
        ],
        "notes": "",
        "id": "ff81280c2640d81cff4f81b9c937e937"
    },
    {
        "author": "白巽",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "分符真吏隠，燕寝傍岩栖。"
        ],
        "notes": "",
        "id": "69ea7d4aa63f74925690f03110728f87"
    }
]