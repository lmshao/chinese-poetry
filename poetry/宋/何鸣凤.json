[
    {
        "author": "何鸣凤",
        "dynasty": "宋",
        "type": "诗",
        "rhythmic": "",
        "title": "春日田园杂兴二首  其一",
        "preface": "",
        "paragraphs": [
            "东风转瞩又东臯，久赋将芜力未薅。",
            "古木阴深巢燕弱，荒陂水浅怒蛙豪。",
            "儿痴方拟半栽秫，身隠尚嫌全种桃。",
            "何许蕨薇君欲采，饥眠堪羡华山高。"
        ],
        "notes": "",
        "id": "ce1ddac154183bda7d08fc842aa6c9ba"
    },
    {
        "author": "何鸣凤",
        "dynasty": "宋",
        "type": "诗",
        "rhythmic": "",
        "title": "春日田园杂兴二首  其二",
        "preface": "",
        "paragraphs": [
            "星明天驷兆兴农，稼圃犁鉏处处同。",
            "播谷竞趋新禹甸，条桑犹记旧豳风。",
            "草缘疆畎纵横绿，花隔藩篱深浅红。",
            "自笑偷生劳种植，西山输与采薇翁。"
        ],
        "notes": "",
        "id": "449d82f345d415a63da944b6fccb7489"
    }
]