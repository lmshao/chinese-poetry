[
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和毅夫新栽梅花",
        "preface": "",
        "paragraphs": [
            "谁赋梅花诗，拟继三百五。",
            "昔闻林居士，幽栖贲岩坞。",
            "琼章虽在人，玉树已埋土。",
            "湖山今寂寥，五云谩无雨。",
            "夫君擅文章，颇以诗自许。",
            "芬芳春草生，光芒夜珠吐。",
            "人间再生岛，名在诗书圃。",
            "锦囊贮西施，佳丽生百娬。",
            "翱翔道家山，文采动人主。",
            "阳春定能和，白华应可补。",
            "后生谁敢当，柏直口尚乳。",
            "老夫幸未疲，腰剑犹能舞。"
        ],
        "notes": "",
        "id": "fead1a9ebf324c2b9f5108aa747f1dbe"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "赠王君仪",
        "preface": "",
        "paragraphs": [
            "尝思孔子昔在世，门生弟子三千人。",
            "大哉卷舒圣人道，弦歌讲诵邹鲁滨。",
            "立身非以利欲诱，至诚惟学义与仁。",
            "雍容德艺愈磨厉，烜赫光辉弥日新。",
            "追尘力行慕汲汲，忘疲善诱思循循。",
            "外荣岂就卿相位，内乐惟知探道真。",
            "所以万世作师法，望之仰之如北辰。",
            "吾尝苦爱孟子语，渊源事业醇乎醇。",
            "得君达欲善天下，陋巷穷惟周一身。",
            "当时举世谓迂阔，进退何妨吾屈伸。",
            "纷纷流俗何足托，以道优游能自遵。",
            "瞥然顾彼万锺禄，有如聚散空中云。",
            "乃知君子所为学，志将忧道不忧贫。",
            "君仪建德一儒士，笃学沧溟陶粹纯。",
            "年强有志辟邪说，气壮力苦锄荆榛。",
            "放出森森梓杞材，秀枝烂漫敷青春。",
            "读书侵暮即然烛，为文夜坐常达晨。",
            "谁悯颜瓢啖藜藿，自怜范甑生埃尘。",
            "每云外物未尝恤，披卷动能经累旬。",
            "有时挥笔泻霖雨，但闻霹雳飞车轮。",
            "云开雾散却晴霁，清风淅淅无纤尘。",
            "佳花美木竞妍秀，高山远岫皆嶙峋。",
            "有时高谈倾耳听，又如天马超昆仑。",
            "回顾驽骀百千辈，疲筋竭力安可群。",
            "我嗟才识顽且鄙，书斋日得相依亲。",
            "勤勤顾子能如此，固宜使人长书绅。"
        ],
        "notes": "",
        "id": "b8b3dfab2a3af2a8e0c9eb9f21626a1e"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和孙勉教授",
        "preface": "",
        "paragraphs": [
            "汝阴先生学虽兴，官职冷静真如冰。",
            "门前鸟雀可罗网，甑中埃墨随炊蒸。",
            "收拾人才妙长养，落笔虽误犹成蝇。",
            "至于败群亦不受，画脂徒费知难凝。",
            "从来说详富学海，发挥春秋破晻暧。",
            "仲舒玉杯足瑕颣，中散珠船不光彩。",
            "著书固知非一日，作诗又欲重千载。",
            "公卿争迎为上客，信知淮楚文章伯。",
            "应许曹参避正堂，未甘贾谊虚前席。",
            "男儿富贵固有时，如何宦达微愆期。",
            "衮衣绣裳毕竟在，祇是即今髭鬓改。",
            "平生耿介性不容，凛凛劲节凌秋风。",
            "金华中丞最称赏，惜也未老先龙钟。",
            "去人阖棺命云促，浮生瞬息风中烛。",
            "华萼飘零不得归，涕泪数行悲手足。",
            "顾予未放雪满颠，乞得清颍如升仙。",
            "喜闻故人在学校，宛若见面初开牋。",
            "扬州骑鹤未足羡，便欲共醉花中间。",
            "西湖风景事事好，不似吴越惟无山。",
            "海棠方恨我来迟，君欲归去将何之。",
            "期向圣时同尽瘁，况复交情淡如水。",
            "他年若和傅说羹，免使盐梅鼎颠趾。"
        ],
        "notes": "",
        "id": "52fe4e5df55fbcae2b5266c68c916031"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和李知刚黄安见示",
        "preface": "",
        "paragraphs": [
            "蒋山鳞鬣苍嵯峨，参伐可扪斗可摩。",
            "建康开府占形胜，千樯万舳来江艖。",
            "忆昨司空驻千骑，与人倾盖肠无他。",
            "有时偃蹇枕书卧，忽地起走仍吟哦。",
            "诸生横经饱余论，宛若茂草生陵阿。",
            "发挥形声解奇字，岂但晚学池中鹅。",
            "余初闻风裹粮走，愿就秦扁医沈疴。",
            "登堂一见便称许，暴之秋阳濯江沱。",
            "夜深归来学舍冷，鼓吹有蛙更闻鼍。",
            "曾参捉襟肘屡见，回也箪食倾瓢蠡。",
            "谁云寒儒偶遭遇，驰道马疾摇鸣珂。",
            "因缘乞郡得金印，关吏虽识难谁何。",
            "迩来二纪世已换，仙棋一局真烂柯。",
            "孔林父子久同葬，谢安墩在空坡陀。",
            "顾瞻思贤有仪象，挂壁未去聊随梭。",
            "中年触绪易感慨，頼有二子相经过。",
            "陇西家儿信奇伟，美玉在岩珠在波。",
            "惭非冰清托之女，亭亭松柏垂茑萝。",
            "黄生初来似蚕蠋，被丝缠裹今成蛾。",
            "磨砻爪距擅场屋，拟与群俊争殊科。",
            "惟黄与李岂易得，一二自抵三千多。",
            "回思争雄六战国，竞致宾客寻干戈。",
            "黄金筑台礼郭隗，玉盘进手延荆轲。",
            "鸡鸣狗盗何足数，虽欲定霸终蹉跎。",
            "大哉皇宋圣人出，日月双丽君臣和。",
            "岁时金穰玉烛润，纪功泰山崖可磨。",
            "平生慷慨慕荆国，自誓中立无邪颇。",
            "异时与子共勋业，请效夔契赓尧歌。"
        ],
        "notes": "",
        "id": "157b3d4aad13da2d6a767c21a27e8804"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "登塔",
        "preface": "",
        "paragraphs": [
            "题写看前辈，跻攀接后尘。",
            "日边窥两观，云下念双亲。",
            "宫线徐添昼，林花顿减春。",
            "夕阳犹独立，万虑入经纶。"
        ],
        "notes": "",
        "id": "90df69c58046212052d82854ccdf05bb"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和彭器资直讲",
        "preface": "",
        "paragraphs": [
            "岁久亲谈麈，春深集试闱。",
            "才名非画餠，科等是传衣。",
            "鶑稍迁乔出，鸦应反哺飞。",
            "羡君亲膝近，昨夜梦先归。"
        ],
        "notes": "",
        "id": "12f30324c9fca91735d78872f2cf2721"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "呈张邃明舍人",
        "preface": "",
        "paragraphs": [
            "世掌丝纶美，声名壮紫微。",
            "赐茶天上坐，退食日边归。",
            "简在除书密，时清谏疏稀。",
            "伫公参鼎席，寰海望余辉。"
        ],
        "notes": "",
        "id": "08c82ae93b425b2cb21a61a788e1ddeb"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "思岩老呈彭器资",
        "preface": "",
        "paragraphs": [
            "春远下楼迟，城高背落晖。",
            "鹡鸰经岁别，鸿雁几时归。",
            "柳阔行人尽，花残驿使稀。",
            "濠州在云下，深欲伴归飞。"
        ],
        "notes": "",
        "id": "471d01416859e1e9629c81aa43c29e83"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "寄龚深父给事",
        "preface": "",
        "paragraphs": [
            "往岁手曾携，穿云路欲迷。",
            "蓬莱风引近，灵鹫月飞低。",
            "昼永棋相对，春深鸟自啼。",
            "别来真约在，何事少书题。"
        ],
        "notes": "",
        "id": "f9d359e6f72bfd4bfc1ae80bf8532f83"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "苏丞相挽歌词二首  其一",
        "preface": "",
        "paragraphs": [
            "乐易虽难老，艰难亦备更。",
            "高官谁不死，厚德是平生。",
            "曾负阿衡鼎，仍调傅说羹。",
            "须知夷险异，高卧看南行。"
        ],
        "notes": "",
        "id": "5eca2ecfacb8e673e0e5e330a6054734"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "苏丞相挽歌词二首  其二",
        "preface": "",
        "paragraphs": [
            "世德层层外，年龄九九余。",
            "浪传千岁字，真记五车书。",
            "帐冷闲金鸭，泉深暗玉鱼。",
            "前时傅岩像，今得几分如。"
        ],
        "notes": "",
        "id": "d88063af8356d89225df8090fece3d00"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "钟评事挽歌词",
        "preface": "",
        "paragraphs": [
            "银餠当年遇，金钩几代收。",
            "一经知教子，千橘等封侯。",
            "瘴雨松门夕，悲风桂岭秋。",
            "江深人不见，依旧水东流。"
        ],
        "notes": "",
        "id": "86bf60545e7ef70d7adce42cafb38765"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "冯朝奉挽歌词",
        "preface": "",
        "paragraphs": [
            "仕宦惟遭遇，神仙信杳冥。",
            "老年多感慨，同牓半凋零。",
            "附葬铭旌暗，平生信史青。",
            "须知玉川子，传后有添丁。"
        ],
        "notes": "",
        "id": "f9ca38e2698aae2c11267e6234351f46"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "公议郎中挽歌词",
        "preface": "",
        "paragraphs": [
            "恺悌虽平进，艰难亦备更。",
            "冰厅谙冷宦，梦境过浮生。",
            "云海仙舟隔，风旌粉字横。",
            "莫埋言行录，留著后人行。"
        ],
        "notes": "",
        "id": "1c1401549068c70bd8bebecd5d52cdb8"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "刘大卿挽歌词",
        "preface": "",
        "paragraphs": [
            "许国丹心壮，传家素节清。",
            "葬无金椀送，庭有玉棺迎。",
            "红幕宾朋散，青囊宅兆成。",
            "惟余原上月，犹是旧时明。"
        ],
        "notes": "",
        "id": "a8c28aa182f479d41ebe585fb25787fb"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "陈夫人挽歌词",
        "preface": "",
        "paragraphs": [
            "邻与邹人卜，门归太史评。",
            "忽随双佩失，不见一珠成。",
            "梦入清都杳，船维彼岸轻。",
            "空余江上月，依旧度窗明。"
        ],
        "notes": "",
        "id": "d23e56cfe1c3f42bd4fc24d28b6714e4"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "魏国太夫人陈氏挽歌词",
        "preface": "",
        "paragraphs": [
            "漏逐晨钟尽，舟随暮壑移。",
            "文归大家传，行在小星诗。",
            "珠珮临江失，金丹渡海迟。",
            "侍郎头已白，儿慕不胜悲。"
        ],
        "notes": "",
        "id": "24173cbb5b95d01ed5dc2e2f9b72bb37"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "赠慈觉大师",
        "preface": "",
        "paragraphs": [
            "讲花天散坠，醉草客争收。",
            "明月来相识，孤云学自由。",
            "隙曛穿薄暮，簷溜滴高秋。",
            "不锁西窗梦，名山有旧游。"
        ],
        "notes": "",
        "id": "c7b59cd4af97a819db975afd91a30aa7"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "赠李柔得道士",
        "preface": "",
        "paragraphs": [
            "传得真人性，长安久卜居。",
            "噀成西蜀雨，换得右军书。",
            "酒散颠狂极，香消寂寞余。",
            "更能盘礴画，传写十分如。"
        ],
        "notes": "",
        "id": "ae82e04af1e5914d066e47235b398fcd"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "再用前韵呈毅夫",
        "preface": "",
        "paragraphs": [
            "洛阳曾识面，穰下竟论交。",
            "久若居兰室，初如食蔗梢。",
            "故非偷姓孔，谁敢僭名郊。",
            "作事常师古，当官肯代庖。",
            "匪躬期蹇蹇，夷行笑嘐嘐。",
            "稷也真尧力，参乎岂桀髇。",
            "金楼传宝构，杂俎当珍肴。",
            "讲舍推攸止，宾筵绝载呶。",
            "孙窗余腊雪，徐榻卧寒茭。",
            "反舌宵鸣蝈，长踦暖挂蛸。",
            "即今除户墐，那得曝簷茅。",
            "远梦方随蝶，轻绡拟换鲛。",
            "历来双凤阙，律动半山坳。",
            "草色揉蓝染，花名篆字钞。",
            "膘肥熊自扑，香满麝争跑。",
            "乳雉翔仍集，鸣禽语渐勦。",
            "柳将金自比，楮与玉相淆。",
            "节应豳三日，阳添泰一爻。",
            "碧圆牵翠荇，红蕾破香苞。",
            "鶑出求同志，鸿归学共胞。",
            "形容当舞籥，音韵中笙匏。",
            "丽苑闻亡是，熙台亚有巢。",
            "不材真是栎，何算信如筲。",
            "交淡非同醴，流清岂为胶。",
            "往来须倒载，生灭任浮泡。",
            "纵阻陈歌管，犹容听镯铙。",
            "北窗宁独卧，南岳谩相嘲。",
            "酒用陶巾漉，诗须贺锦包。",
            "尽教谈麈尽，仍取唾壶敲。",
            "不向花前醉，应惭薄荷猫。"
        ],
        "notes": "",
        "id": "f3d54885f2d57911b016c5b2a1f9e4e4"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "闲居示王君仪",
        "preface": "",
        "paragraphs": [
            "五色文章烂锦开，谩劳天女翦刀裁。",
            "黄鶑窥水亭亭立，白鸟投空远远来。",
            "清昼光阴输静客，碧云岐路属多才。",
            "羡君直入文沧海，探尽骊珠始肯回。"
        ],
        "notes": "",
        "id": "0570177704e0b00a12e683ed650d7308"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "送诸张",
        "preface": "",
        "paragraphs": [
            "就学经年客会稽，父兄应久怪归迟。",
            "故知子学优来日，想得人看胜旧时。",
            "食蔗已甘佳境近，为山才止素功亏。",
            "少年况有修身志，莫为区区应举移。"
        ],
        "notes": "",
        "id": "ee139f6393e10720dead28b9bd5aa2b7"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和尚用之秀才梅花二首  其一",
        "preface": "",
        "paragraphs": [
            "假借铅华素不曾，肯将桃李较衰荣。",
            "向人有意如相识，混雪无言耻自明。",
            "青帝信音元苦远，素娥风调不胜清。",
            "爱君诗思诚高古，睥睨玄尊与太羹。"
        ],
        "notes": "",
        "id": "07776113823afca86683ad2cdf4882f2"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和尚用之秀才梅花二首  其二",
        "preface": "",
        "paragraphs": [
            "年年先发更谁曾，憔悴中间独自荣。",
            "素艳得如人淡伫，暗香能共雪分明。",
            "银河魄转霜风耐，青冢魂归月夜清。",
            "莫与将军轻止渴，须知丞相要调羹。"
        ],
        "notes": "",
        "id": "da088ceda99fb08097b8f8e299158a88"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "送能协",
        "preface": "",
        "paragraphs": [
            "禹门千尺晚登龙，稽古从来缓见功。",
            "清节蕴珠函柱白，高文浮蜃吐楼红。",
            "落花正值行时尽，圆月还成别后同。",
            "寄字好凭鱼上下，汴渠流水洛新通。"
        ],
        "notes": "",
        "id": "d92f2845d4f6d20a9b36e79c7e1120a7"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "呈越州程给事",
        "preface": "",
        "paragraphs": [
            "南海归来请会稽，锦衣新过浙江西。",
            "暂违香案蓬莱小，久擅诗名太华低。",
            "花影欲重公事退，鸟声初闹吏衙齐。",
            "云衢已怪朝天晚，乘兴无因访剡溪。"
        ],
        "notes": "",
        "id": "592ce057f4bec08a2b5927c99ec3ab44"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和程给事留题法云寺方丈",
        "preface": "",
        "paragraphs": [
            "浄室兼容海众临，维摩憔悴病仍侵。",
            "且将灯续光明藏，时见珠随咳唾音。",
            "素壁短碑深掐玉，画簷新牓大书金。",
            "故溪曾指桃花记，乘月何时更一寻。"
        ],
        "notes": "",
        "id": "81b8f702a9c2d702c123613a0a976068"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "题适南亭呈程给事二首  其一",
        "preface": "",
        "paragraphs": [
            "子真仙去学乔松，华宇经营得我公。",
            "海近蓬瀛全仿佛，山经楼阁半虚空。",
            "一千里地簷前月，九万程天座上风。",
            "从此鉴中登望好，却应浑胜水晶宫。"
        ],
        "notes": "",
        "id": "90e6edec7e3012b165dc53a855fb2f23"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "题适南亭呈程给事二首  其二",
        "preface": "",
        "paragraphs": [
            "参陪初见翦蒿莱，顷刻疏红户牖开。",
            "贺老湖光浮枕簟，梅家山色染楼台。",
            "翠微已借云根筑，青琐仍供月影来。",
            "闻说紫泥追诏近，使星躔次傍三台。"
        ],
        "notes": "",
        "id": "4a8b0905c8256d72b7ad5a804a590eed"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵重和再住法云寺",
        "preface": "",
        "paragraphs": [
            "闻说重来住法云，旧缘香火一番新。",
            "桃花可认曾移主，鸥鸟还应不避人。",
            "脑玉几陵虹气势，颔珠长借月精神。",
            "何时乞得东南守，共礼黄金丈六身。"
        ],
        "notes": "",
        "id": "026d1cb2d1439b22bea0be98e1883ebc"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "赠真戒大师",
        "preface": "",
        "paragraphs": [
            "时访城西长者家，欲将无定友烟霞。",
            "百函贝叶听挥麈，一炷炉香看点茶。",
            "猿立砌台偷落果，鸟穿簷柏献新花。",
            "旧曾题处烦师护，肯学常流旋碧纱。"
        ],
        "notes": "",
        "id": "11f0261be2ee48dd3ac8b8d8ceeef3ea"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "登塔望太行",
        "preface": "",
        "paragraphs": [
            "浮图千尺俯楼台，天地晴无一点埃。",
            "日薄马初经具次，风轻船稍近蓬莱。",
            "迁移曾费愚公力，分擘宁烦巨掌开。",
            "东北若无丘垄碍，好同灵鹫却飞来。"
        ],
        "notes": "",
        "id": "60864bd8db9ef43704d7ef621a084dca"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和彭器资直讲二首  其一",
        "preface": "",
        "paragraphs": [
            "三年清苦下书帷，诸子专门盛一时。",
            "研尽锦砂重注易，草残饶纸谩笺诗。",
            "鼓催闽越茶应早，线引昭阳日渐迟。",
            "侍讲会须拌共醉，状元新约未差池。"
        ],
        "notes": "",
        "id": "ee5a7977cf9d74e8fcdd74eadb036419"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和彭器资直讲二首  其二",
        "preface": "",
        "paragraphs": [
            "归尽春风未得归，相逢还是落花时。",
            "文衡仔细夸程石，饮量粗豪笑满巵。",
            "安稳鸳鸯多左翼，低回乌鹊尚南枝。",
            "稍寻前度曾游处，更觉新怀慰旧思。"
        ],
        "notes": "",
        "id": "2df673c429bf8057992a5465e4389151"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和萧惟申检法同年",
        "preface": "",
        "paragraphs": [
            "老骥如龙久屈盘，追风消得用金鞍。",
            "即今将相多同牓，自古神仙有法官。",
            "病起纵惊秋鬓改，诗成犹伴夜珠寒。",
            "他时直上三千里，愿看云天一整翰。"
        ],
        "notes": "",
        "id": "9dd3ac3328bc526dfe7b9f4319f77a73"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "门下王相公南郊谢雪子敏甫学士监礼杨杰有诗次其韵",
        "preface": "",
        "paragraphs": [
            "雪拥平田万顷宽，一郊和气属天官。",
            "撒盐久欲资调鼎，成璧初疑捧上坛。",
            "雀带玉飞金屋煖，龙和珠睡锦窗寒。",
            "他年祠罢亲陪燕，应得屏风隔坐观。"
        ],
        "notes": "",
        "id": "79d80badbdea3a93e9e3fc2b27069ef3"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和元参政祈雨",
        "preface": "",
        "paragraphs": [
            "翦爪七年矜久旱，斋心三月愧疏云。",
            "地钟润泽来耕垅，天借清凉入绣纹。",
            "常膳鼎寒摇萐莆，正衙炉煖和兰薰。",
            "越裳会见朝丹阙，共识中原有圣君。"
        ],
        "notes": "",
        "id": "c222ccd1261d57089f058cca392653f5"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "次韵和曾子固舍人二首  其一",
        "preface": "",
        "paragraphs": [
            "阊阖晨开玉殿浮，灵鼇不动海波柔。",
            "是般仙果三千岁，一样春风四百州。",
            "鸾扇影寒裁就月，蜃炉香煖结成楼。",
            "从今不顾瑶池宴，闲却西巡八骏骝。"
        ],
        "notes": "",
        "id": "4e0225d1e11a0ec54e572b1a2c452bb7"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "次韵和曾子固舍人二首  其二",
        "preface": "",
        "paragraphs": [
            "平明下马锦蒙鞍，暂向飞廊一整冠。",
            "行近柳阴移昼寂，坐来花气辟春寒。",
            "别张翠幄黏丝絮，更想金人捧镆干。",
            "洛下少年今亦老，宴游无复似前欢。"
        ],
        "notes": "",
        "id": "12154f797c53849e2f0678ae32147c8c"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "资善堂御筵奉诏送陈资政出守邢州",
        "preface": "",
        "paragraphs": [
            "共辅龙飞与五蛇，一时恩礼有谁加。",
            "华堂玉椀更传酒，便殿金瓶独赐茶。",
            "宝带光芒腰下印，绣衣形影幕中花。",
            "平生自与韩公合，名德应归太史夸。"
        ],
        "notes": "",
        "id": "f5e9ef10a8c4b6932c991477c665109c"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "呈王圣美",
        "preface": "",
        "paragraphs": [
            "少谈奇字客长安，妙斲无人得郢墁。",
            "两鬓已秋陪后进，十年如梦守前官。",
            "竹延西角东须徧，梅发南枝北尚寒。",
            "从古晚成终大用，扶摇行见海鹏抟。"
        ],
        "notes": "",
        "id": "8f02900a13d504df9244b3c23a580e43"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和章枢密景灵宫奉安列圣神御",
        "preface": "",
        "paragraphs": [
            "彩舆同日会仙山，金锁晨开玉殿关。",
            "驾象法王趋侧畔，骑龙真祖护中间。",
            "紫浮渭北衣冠气，红压终南衮绣颜。",
            "更祝圣孙千万寿，奉祠长御景灵班。"
        ],
        "notes": "",
        "id": "1e74d636ec3f21619bf17fad68abe363"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和曾子开舍人从驾孟飨景灵宫四首  其一",
        "preface": "",
        "paragraphs": [
            "泛洒从夸雨点匀，九天宫阙自无尘。",
            "五更玉勒争门入，十里珠帘夹道陈。",
            "薄宦即今双鬓改，从官还是一番新。",
            "须知鸾驾重涓日，不似春秋四卜辛。"
        ],
        "notes": "",
        "id": "c6fb1e3adcdebebe989e5ffcc81f2c03"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和曾子开舍人从驾孟飨景灵宫四首  其二",
        "preface": "",
        "paragraphs": [
            "夏木阴清气候匀，平明鸾仗簇芳尘。",
            "百年礼乐传宫注，万国衣冠拱庙陈。",
            "红芍药开迎昼永，紫樱桃熟奉时新。",
            "天街自不容生草，布屑由来枉用辛。"
        ],
        "notes": "",
        "id": "756368945700d156ac522b277c3b4622"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和曾子开舍人从驾孟飨景灵宫四首  其三",
        "preface": "",
        "paragraphs": [
            "三宫同日下云莱，带晓千门万户开。",
            "黄伞日随清景驻，玉炉风度暗香来。",
            "眠当道路驱除柳，守得宫庭委付槐。",
            "亭午扇还新庙閟，紫云重复护周回。"
        ],
        "notes": "",
        "id": "b892279c32df8338548287c205832645"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和曾子开舍人从驾孟飨景灵宫四首  其四",
        "preface": "",
        "paragraphs": [
            "修廊图画列伊莱，金碧旁看启佑开。",
            "山压巨鼇初踊出，宫随灵鹫忽飞来。",
            "潇湘伫泣空留竹，海岳遥趋想畏槐。",
            "闻说都人争拥道，凤舆才见第三回。"
        ],
        "notes": "",
        "id": "dbaa7d9a10cb8f469c074f7a8cecc22f"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "琼林苑御筵奉诏送文太师致政归西都四首  其一",
        "preface": "",
        "paragraphs": [
            "车后鹓鸾随剑履，帐前貔虎拥旌旄。",
            "星环紫极三阶正，鼇立青天一柱高。",
            "上苑金杯新锡饯，下都银钥旧均劳。",
            "重来更捧宸章烂，华衮何如玉字褒。"
        ],
        "notes": "",
        "id": "1e7afa313358af8a0202a6418e25504f"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "琼林苑御筵奉诏送文太师致政归西都四首  其二",
        "preface": "",
        "paragraphs": [
            "黄钺新兼两镇雄，至和前已冠三公。",
            "传将名德蛮夷外，老却年华将相中。",
            "十雨燮成尧壤厚，五云飞尽傅岩空。",
            "更闻定策刊彝鼎，千古英雄伏下风。"
        ],
        "notes": "",
        "id": "43b750ee50c38bef04ddf59f2d57260d"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "琼林苑御筵奉诏送文太师致政归西都四首  其三",
        "preface": "",
        "paragraphs": [
            "太师勋业在丹书，乞得身归主眷殊。",
            "五色诏容瞻凤阙，白云篇不换蛇珠。",
            "闲应物外神仙有，健复人间将相无。",
            "明夜画船回首处，汴隄烟月柳千株。"
        ],
        "notes": "",
        "id": "5d44245cd956e6eeacf2720509393c77"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "琼林苑御筵奉诏送文太师致政归西都四首  其四",
        "preface": "",
        "paragraphs": [
            "黄金曾酌御尊余，恩礼何人更得如。",
            "北极星辰趋观阙，西京花木卧田庐。",
            "手持宸翰春罗馥，身入仙壶昼景舒。",
            "八十为师精力在，太公应愧齿先疏。"
        ],
        "notes": "",
        "id": "18b6ae7f3899c5df4513faa2d5d97060"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "兴龙节口号  其一",
        "preface": "",
        "paragraphs": [
            "祥云好色近蓬莱，列辟称觞广殿开。",
            "乐奏九成丹凤降，香焚百和玉龙来。",
            "三农腊雪方呈瑞，万国春风已暗回。",
            "共祝圣君千万寿，年年长奉白云杯。"
        ],
        "notes": "",
        "id": "f83e6e841758596d23e036b7803fa01a"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "兴龙节口号  其二",
        "preface": "",
        "paragraphs": [
            "兴龙嘉节会簪缨，步武跄跄鹭集庭。",
            "拜笏竞从花外见，仙歌疑是梦中听。",
            "升平圣世真难遇，醉饱君恩敢独醒。",
            "同望阙庭称万寿，庆云中见老人星。"
        ],
        "notes": "",
        "id": "f6a49033acab0ef446551f29dbbe2f6e"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和王微之学士",
        "preface": "",
        "paragraphs": [
            "坐筹国事尚才堪，屈指同年祇二三。",
            "平昔醉乡营别业，如今仙籍换头衔。",
            "光阴老去犹能惜，世事闲来不更谈。",
            "闻说进书归秘阁，绝胜流落在山岩。"
        ],
        "notes": "",
        "id": "45dc83f1884db87c134ee222b680fd48"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "尔雅新义成查许国以诗见惠依韵答之二首  其一",
        "preface": "",
        "paragraphs": [
            "背未成鲐齿未鲵，暂时来放五云低。",
            "初从荆国犹年少，久侍神皇见日跻。",
            "近正铅黄新眼目，指南尘土旧轮蹄。",
            "爱君文采真难敌，他日横空是紫霓。"
        ],
        "notes": "",
        "id": "d9e4900cf0d2a6f26db55b73ed2eb6ae"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "尔雅新义成查许国以诗见惠依韵答之二首  其二",
        "preface": "",
        "paragraphs": [
            "探尽骊龙凿尽鲵，明珠未出价犹低。",
            "晋人已觉蟛蜞误，汉客仍从豹鼠跻。",
            "到底错薪须刈楚，从来得兔要忘蹄。",
            "他时若缀三经后，五色云中有紫霓。"
        ],
        "notes": "",
        "id": "e05ce72f847595662ee9fcbcf9527c3e"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "戏和郑通叔仲春晨起",
        "preface": "",
        "paragraphs": [
            "春来燕姹复鶑娇，不饮喉咽顿觉焦。",
            "桃被脸深将露洗，柳绿腰细得风饶。",
            "船中载酒犹嫌少，席上看花每恨遥。",
            "可惜襄王今老矣，不堪云雨梦朝朝。"
        ],
        "notes": "",
        "id": "e6b6f50e30d766c3f62008c5245c32b7"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "送文太师再致政归西都二首  其一",
        "preface": "",
        "paragraphs": [
            "太师天赋与人殊，除却汾阳尽不如。",
            "万乘有时前膝席，百官随处避肩舆。",
            "巨公多出陶镕后，重事仍归议论余。",
            "闻说挂冠恩宠厚，恨无官职可教除。"
        ],
        "notes": "",
        "id": "8c8c0cfb71de87c5d9d1bb481d93ba8f"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "送文太师再致政归西都二首  其二",
        "preface": "",
        "paragraphs": [
            "乞身章疏竟难移，双镇辞来亦重违。",
            "绝域共惊吾父在，别都今喜我公归。",
            "渭川士宦相先后，辽海人民半是非。",
            "谁念昔曾陪祖帐，同时宾客坐中稀。"
        ],
        "notes": "",
        "id": "301d33fda45564c3616d5494cb281a6a"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和呈刘贡父舍人三首  其一",
        "preface": "",
        "paragraphs": [
            "鹓鹭朝来又集西，联镳初卸锦障泥。",
            "夺袍况有诗先捷，倒玉何妨酒屡携。",
            "诏下竞看花作判，赋成曾借柳为题。",
            "衣冠异日传图画，惟有三家盛事齐。"
        ],
        "notes": "",
        "id": "cfcada3bfdddd3bdebe0097d47a2d934"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和呈刘贡父舍人三首  其二",
        "preface": "",
        "paragraphs": [
            "酒半诗成日转西，骊珠才抵一丸泥。",
            "未饶白雪无人和，不忿东山有妓携。",
            "班缀定应连玉笋，姓名还得梦金题。",
            "飞腾便见新官上，传语花开慎莫齐。"
        ],
        "notes": "",
        "id": "b104a4feb6e9661ce81b2944e92e92e2"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和呈刘贡父舍人三首  其三",
        "preface": "",
        "paragraphs": [
            "三家成佛本来西，共坐莲胎出淤泥。",
            "归侍玉除还似约，去腰金印定如携。",
            "慇懃鸟劝花前醉，邂逅人逢叶上题。",
            "纵有凤毛传序远，未应能似雁行齐。"
        ],
        "notes": "",
        "id": "9ada096a4e0c3b5581703e7b6e2e3a4f"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "用前韵呈苏子容尚书",
        "preface": "",
        "paragraphs": [
            "颦里从来敢效西，龙门登日尚云泥。",
            "紫垣正掌丝纶美，绛帐初将杖屦携。",
            "红锦未酬青玉案，黄金应护碧纱题。",
            "正堂若许曹参避，愿更虚心问相齐。"
        ],
        "notes": "",
        "id": "03a68cf539300a58859700e0be620b4e"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和顿起郎中琼林苑奉迎神主追怀同年兼呈座主苏丞相",
        "preface": "",
        "paragraphs": [
            "清风明月本闲人，凤阙初来一幅巾。",
            "淡墨姓名才烜赫，横金班缀偶叨尘。",
            "鼎湖龙去池台古，辽海人归冢墓新。",
            "惟有苏家老仙树，能将五百岁为春。"
        ],
        "notes": "",
        "id": "99dcb98dc367bb4ca0849cb8743fc530"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "送杨损赴黄陂主簿",
        "preface": "",
        "paragraphs": [
            "诗酒相从祇岁余，云楼凤阁在空虚。",
            "骊龙光燄随尊俎，鸾凤精神入簿书。",
            "内翰风流知有后，状元门阀是当初。",
            "恨无一物堪持赠，梅未全开柳尚疏。"
        ],
        "notes": "",
        "id": "71f8f6f084aa588a2532ebf907cae422"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "送虞太熙学士知太平州",
        "preface": "",
        "paragraphs": [
            "黄尘初出国门东，杨柳青青画隼红。",
            "占得度关云色异，想知登望月明同。",
            "曾传嚼蜡风情外，更悟烹鲜政事中。",
            "闻说太平迎候远，安排骑竹有儿童。"
        ],
        "notes": "",
        "id": "558716e125819819d31783e8954119d9"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "送致政邢定国通判",
        "preface": "",
        "paragraphs": [
            "七十平头便拂衣，舞雩风月有光辉。",
            "寻常薄饭犹能足，多少高官未肯归。",
            "鸥鸟等闲还自乐，杜鹃容易重相违。",
            "想知辽鹤归来早，城郭人民未尽非。"
        ],
        "notes": "",
        "id": "81a40eec286eb4d166faec139db24f76"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "圆石",
        "preface": "",
        "paragraphs": [
            "苍仞千寻画不如，信知韫玉胜怀珠。",
            "一卷会使民瞻峻，三品何妨主眷殊。",
            "看日谬烦鞭气力，补天真待炼工夫。",
            "寄声欲取黄金印，雨后还曾堕鹊无。"
        ],
        "notes": "",
        "id": "50d74871546b4083e636e8d71124e9d5"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "送张颉待制帅瀛州",
        "preface": "",
        "paragraphs": [
            "食货方艰不忍笼，长才宜有济时功。",
            "阁当龙马图书后，钱入红牙算子中。",
            "音信定应随朔雁，梦魂多拟托南风。",
            "如何更讲黄河策，定取横流副两宫。"
        ],
        "notes": "",
        "id": "80d54c3c9825d80cb6aaf0159c027356"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "送许遵少卿知润州",
        "preface": "",
        "paragraphs": [
            "丹阳太守旧名卿，骑竹儿童夹道迎。",
            "醉尹笙歌甘酒病，谪仙风月苦诗情。",
            "江湖天气农桑早，水竹人家枕簟清。",
            "白首爱君心未已，梦魂犹遶凤凰城。"
        ],
        "notes": "",
        "id": "d4f01dc42c87199125e767345a0229c8"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "题海岳楼赠米元章",
        "preface": "",
        "paragraphs": [
            "千级仙梯第一层，阑干常为水云凭。",
            "起为霖雨从肤寸，活得鱼龙用斗升。",
            "鹏有程途知可到，鼇非番次信难胜。",
            "即今姓米仙人住，云母中间一片冰。"
        ],
        "notes": "",
        "id": "e72afd8d6a61350411402e9fefa89904"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和青州程给事见寄",
        "preface": "",
        "paragraphs": [
            "出守东州异故园，临岐花鸟共无言。",
            "度关有客占云气，夐野何人肖梦魂。",
            "兰辟白蟫书殿秘，茅分青土社壝尊。",
            "相望几直蓬莱宿，灯影寒笼月满轩。"
        ],
        "notes": "",
        "id": "1ccb9ec18218d558dc7f20952ad2c0e1"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "送王柄教授",
        "preface": "",
        "paragraphs": [
            "场屋论才昔议魁，教庠官冷尚低徊。",
            "灵龟缩甲专藏六，老雉斜冠怯应媒。",
            "半醉珠玑随咳唾，一方桃李待栽培。",
            "塞垣错莫风沙晚，南北相望首重回。"
        ],
        "notes": "",
        "id": "1676a5642694935f5bb7f02fdee172a3"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "和岩老",
        "preface": "",
        "paragraphs": [
            "遭遇何人更得如，同时几许待公车。",
            "官清自可看奇字，俸薄犹能写异书。",
            "千里水云藏旧隠，一番雷雨报新除。",
            "自怜霄汉华涂稳，鸿雁横飞序尚疏。"
        ],
        "notes": "",
        "id": "11dc6360e0529085f102e561b5aa4457"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和查应辰朝散雪二首  其一",
        "preface": "",
        "paragraphs": [
            "三阳新已换三阴，润泽才逾一寸深。",
            "无地得施调国手，惟天知有爱民心。",
            "霜毛一半浑如雪，玉貌诸余少似今。",
            "且向尊前尽情醉，不须辛苦问为霖。"
        ],
        "notes": "",
        "id": "3572573a8accb4f7c4159daa57ddb5b3"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和查应辰朝散雪二首  其二",
        "preface": "",
        "paragraphs": [
            "抱瓮何人似汉阴，一番膏润及根深。",
            "稍苏南亩耕耘力，甫逼东君造化心。",
            "堪画不应须到晚，可收除是趁如今。",
            "宝陀若更施余力，岂独坊名揭望霖。"
        ],
        "notes": "",
        "id": "2ea3b8272d5f9e0cae40ae8fdfb67c2b"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和蒋津雪中见寄",
        "preface": "",
        "paragraphs": [
            "蓬莱宫阙锁崔嵬，书史频看祇乱堆。",
            "华盖稍瞻天北极，紫云曾识道东来。",
            "功名方与英豪共，怀抱仍逢故旧开。",
            "造物为君如有意，一番风雪洗浮埃。"
        ],
        "notes": "",
        "id": "448528ee215c05561784df03b5891c71"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "答张朝奉二首  其一",
        "preface": "",
        "paragraphs": [
            "太公年甲伯夷清，早早休官乐盛明。",
            "西子横陈花一径，北窗高卧稻千城。",
            "喜闻客去如多病，老见春归似薄情。",
            "曾向先师得门户，不知何日炼丹成。"
        ],
        "notes": "",
        "id": "e7db08833a70e680582a3c24d1c08348"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "答张朝奉二首  其二",
        "preface": "",
        "paragraphs": [
            "一番相见一番清，坐久精神转更明。",
            "诗里欲投亡命社，酒边甘在受降城。",
            "此身到处堪乘兴，万事由来枉用情。",
            "试问仙翁多少寿，定应三度见桃成。"
        ],
        "notes": "",
        "id": "dd9a885b868580e8ea4f290b37471bdb"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和罗畸学录",
        "preface": "",
        "paragraphs": [
            "一番惊雷一番风，巨鱼看得化为龙。",
            "销残白日书千卷，付与浮云禄万锺。",
            "珠玉贯穿成把握，星辰罗络在心胸。",
            "怪来佳句清人骨，正值溪寒雪满峰。"
        ],
        "notes": "",
        "id": "0588dd84dbc2135a8fb7eeb1a3de5fee"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "呈周承议兼简通判签判二首  其一",
        "preface": "",
        "paragraphs": [
            "政事相传旧有经，为州前后半台星。",
            "岁教诸县无公事，雨使佳人上使厅。",
            "太守未甘双鬓白，西湖惟欠远山青。",
            "经过况有风骚将，乞取篇章作画屏。"
        ],
        "notes": "",
        "id": "12eb667b0207b962899cd5c2a245aff7"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "呈周承议兼简通判签判二首  其二",
        "preface": "",
        "paragraphs": [
            "下车明日燕西湖，醉倚高花不用扶。",
            "鸥鸟便应知我意，海棠今复恨公无。",
            "佳人舞罢头缠锦，座客诗成咳有珠。",
            "圣主若容长守此，不妨生就白髭须。"
        ],
        "notes": "",
        "id": "50783fadcffe6468587dee21b31a27ee"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "呈幕府诸公",
        "preface": "",
        "paragraphs": [
            "十年骑马困京尘，乞得州来颍水滨。",
            "苔藓满庭无字押，莲花全幕是诗人。",
            "楼台雪后如闻雨，歌舞尊前祇看春。",
            "半刺会须拌共醉，银条方共德争醇。"
        ],
        "notes": "",
        "id": "3a930f23e57518dd60cff315709dcd02"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "宴西湖用前韵呈诸公",
        "preface": "",
        "paragraphs": [
            "十顷湖光辟尽尘，女郎台榭占沙滨。",
            "杜鹃言语瞋为客，杨柳腰肢瘦似人。",
            "便拟曲留今夜月，已知虚度去年春。",
            "凭君为伴花前醉，况复香醪特地醇。"
        ],
        "notes": "",
        "id": "192c19992e43652b84d70f5b8945eb59"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和再开芍药十六首  其一",
        "preface": "",
        "paragraphs": [
            "同时几许已成空，回首荣枯是梦中。",
            "自昔一般称国艳，而今两度嫁春风。",
            "谁人与刻三年叶，何事惟开十日红。",
            "试倚玉梯丹汉外，为渠方便问元功。"
        ],
        "notes": "",
        "id": "30d32093c91d56dc81754567aef2f49f"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和再开芍药十六首  其二",
        "preface": "",
        "paragraphs": [
            "百花羞缩敢争先，雨露仍随爱惜偏。",
            "青帝拟教春一见，素娥留待月重圆。",
            "相逢可惜非三月，自叹无因更少年。",
            "终日倚阑看不足，直须风雨送归天。"
        ],
        "notes": "",
        "id": "7e0981ddc1098fe87dba76fce08f89c9"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和再开芍药十六首  其三",
        "preface": "",
        "paragraphs": [
            "前来楼子妙凌空，若比今生是下中。",
            "曾与阿衡调鼎铉，拟教周昉画屏风。",
            "再生桧老无多绿，四季花凡一饷红。",
            "认得洛阳人未识，信知天地有奇功。"
        ],
        "notes": "",
        "id": "e4fcd8ec0348f5c4b2d7ec328ec0252e"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和再开芍药十六首  其四",
        "preface": "",
        "paragraphs": [
            "祇受姚黄一著先，儿家元在郡西偏。",
            "解残珠佩迎新见，寻得金镮依旧圆。",
            "一过馨香犹半日，再来期约本明年。",
            "向人自有凌云意，不羡城南尺五天。"
        ],
        "notes": "",
        "id": "083e8576295cd0906c028b2c42e70906"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和再开芍药十六首  其五",
        "preface": "",
        "paragraphs": [
            "市井初传为一空，直疑伊洛谩当中。",
            "别承仙掌非时露，剩占薰弦几日风。",
            "自愧霜髭难更黑，谁怜粉面不长红。",
            "岂惟画史愁传貌，兼使诗人费尽功。"
        ],
        "notes": "",
        "id": "e78817671002340eedbca0120782b47c"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和再开芍药十六首  其六",
        "preface": "",
        "paragraphs": [
            "一番风信作花先，未必春工会党偏。",
            "玉杵买来容再睹，金钗分与却重圆。",
            "几回众里知谁似，一堕人间有几年。",
            "我是玉皇香案吏，可能相与便朝天。"
        ],
        "notes": "",
        "id": "191b3516a0c0fa8de18566ab2503815e"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和再开芍药十六首  其七",
        "preface": "",
        "paragraphs": [
            "十方生灭尽虚空，往往看花似醉中。",
            "再见倾城弥爱日，一闻绝代竞趋风。",
            "不知世逐仙棋换，未免身归爝火红。",
            "自断此生真梦幻，直须成佛是殊功。"
        ],
        "notes": "",
        "id": "608b83b10dd2b44f9f74bc47d7b16c2d"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和再开芍药十六首  其八",
        "preface": "",
        "paragraphs": [
            "牡丹犹自欲推先，传语诸花莫恨偏。",
            "泪眼始看金谷坠，指环寻伴玉箫圆。",
            "此身那复思前事，半面犹应记往年。",
            "毕竟得归归甚处，玉楼深在九重天。"
        ],
        "notes": "",
        "id": "5cbf61ac67d1797b4f46ad369df77e07"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和再开芍药十六首  其九",
        "preface": "",
        "paragraphs": [
            "谁言见惯是司空，旧说扬州未必中。",
            "可是两三千处月，能如二十五般风。",
            "依稀仙帐魂今返，遭遇神针肉更红。",
            "却得蓬蒿遮蔽力，便教重见太平功。"
        ],
        "notes": "",
        "id": "63f90b84913c5fb69dbd18ec90c7b808"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和再开芍药十六首  其一○",
        "preface": "",
        "paragraphs": [
            "诗成赢得锦袍先，自是高才遣将偏。",
            "稀遇仙丹时下熟，荐惊神女梦中圆。",
            "丹梯直上三千级，间气于今五百年。",
            "为报百花休暗恨，便开三度也由天。"
        ],
        "notes": "",
        "id": "12f01463b6e72abfe34bc290ebdcd87c"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和再开芍药十六首  其一一",
        "preface": "",
        "paragraphs": [
            "春归岑寂厌书空，頼尔相陪酒屡中。",
            "未必前身非叔子，不应后至似防风。",
            "赌留坐客排双陆，借与都人画二红。",
            "须信年芳有虚发，莫教杨柳误前功。"
        ],
        "notes": "",
        "id": "d67d6bf3dc8bc451727032e63efab727"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和再开芍药十六首  其一二",
        "preface": "",
        "paragraphs": [
            "阿谁莲步拟搀先，相见从他次数偏。",
            "曾学驻颜知药喜，免教渝约问蓍圆。",
            "春风省识非平日，昏雾中看类老年。",
            "闻说上林今更好，一如尧禹旧时天。"
        ],
        "notes": "",
        "id": "5d9cee4b7f00d55c17c512ff5c2a3531"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和再开芍药十六首  其一三",
        "preface": "",
        "paragraphs": [
            "来时宾客正谈空，更值僧斋饭一中。",
            "便拟商量归慧日，豫传消息与香风。",
            "夏蚕三叶空余绿，秋木重花祇浪红。",
            "惟有此花花与子，两曾相见是神功。"
        ],
        "notes": "",
        "id": "3ec6249ca4f57d99b95c8c0ce5ebc9ce"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和再开芍药十六首  其一四",
        "preface": "",
        "paragraphs": [
            "姿貌新来胜日先，托根何事得州偏。",
            "起将玉骨灵符异，分出金身觉性圆。",
            "如不能言常竟日，似曾相识是今年。",
            "也应解笑山茶晚，长占东南小雪天。"
        ],
        "notes": "",
        "id": "20594141703c815ff04d19bbb738bea2"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和再开芍药十六首  其一五",
        "preface": "",
        "paragraphs": [
            "诸县丰登狱屡空，珍祥如欲助升中。",
            "不妨故故留连月，未到频频恼乱风。",
            "向上鬰葱佳气紫，现前圆满报身红。",
            "自今长许汾阳醉，内外曾无缌少功。"
        ],
        "notes": "",
        "id": "5eb03b5492f74fa1f000837cfd49f6ec"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和再开芍药十六首  其一六",
        "preface": "",
        "paragraphs": [
            "发居众后摘居先，玉色无端禀赋偏。",
            "华表却归仙梦远，宝陀重现瑞光圆。",
            "少师花谱三千字，吏部春诗二百年。",
            "两处偶然浑忘却，不须惆怅对炎天。"
        ],
        "notes": "",
        "id": "cce94f3f41082d5e49aceb98adb216a4"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和双头芍药十六首  其一",
        "preface": "",
        "paragraphs": [
            "品格由来自出群，就中相并转惊人。",
            "且同药使求民瘼，终与花王秉国均。",
            "李广无双空自老，崔徽有两竟谁真。",
            "因君翦寄和诗看，始信人间别有春。"
        ],
        "notes": "",
        "id": "73fd49aa4b0f5bcdb064ebc9d5f6fa0d"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和双头芍药十六首  其二",
        "preface": "",
        "paragraphs": [
            "怕草侵陵为翦除，新诗应笑病尚书。",
            "潇湘烟水愁相对，巫峡云山欲独居。",
            "有客弹冠连茹进，谁家高髻合欢梳。",
            "年来太守虽加老，为尔情怀亦自如。"
        ],
        "notes": "",
        "id": "aaffb11f463a86f928bb741b363b3abf"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和双头芍药十六首  其三",
        "preface": "",
        "paragraphs": [
            "不与寻常草木群，看来端的好予人。",
            "神仙比并容颜似，姊妹推排次第均。",
            "浮薄未应随世态，靓妆浑似任天真。",
            "得他和气知多少，占尽河阳一县春。"
        ],
        "notes": "",
        "id": "acc6d2a0453e0b35ec0fc067605f425a"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和双头芍药十六首  其四",
        "preface": "",
        "paragraphs": [
            "曾与宫花傍玉除，芳名消得用金书。",
            "已教庄蝶双双引，更伴台星两两居。",
            "官样自应能笑语，家常谁欲傚妆梳。",
            "大都好物难摹写，未信屏风画得如。"
        ],
        "notes": "",
        "id": "0b66f5151753046c1fd2c84bbac4a53d"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和双头芍药十六首  其五",
        "preface": "",
        "paragraphs": [
            "白也虽云思不群，赋君犹有调高人。",
            "更相汲引风流在，各自芳菲雨露均。",
            "因药封王谁是假，与花为后自应真。",
            "思量消得黄金屋，回首戎葵也是春。"
        ],
        "notes": "",
        "id": "b84720657dccb20eb4bffda14d8d64a6"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和双头芍药十六首  其六",
        "preface": "",
        "paragraphs": [
            "谁捋花谱更删除，妙品须教末上书。",
            "未必楚王曾梦见，祇应青女解孀居。",
            "行云莫向中问度，新月才成一半梳。",
            "若使觉王今识汝，莲花宁复并真如。"
        ],
        "notes": "",
        "id": "77c76e3ebf2af416a91cb810b5d65ac1"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和双头芍药十六首  其七",
        "preface": "",
        "paragraphs": [
            "并骖鸾鹤下珍群，为爱诗人不避人。",
            "半醉奈何非李白，独醒愁杀是灵均。",
            "空花在处黏成妄，草木何时炼得真。",
            "顾我无心争彼此，即今开落任青春。"
        ],
        "notes": "",
        "id": "2cb65f2118ce69aa4ba848744861d680"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和双头芍药十六首  其八",
        "preface": "",
        "paragraphs": [
            "尽日经营对广除，旁边奴婢亦诗书。",
            "俱飞蛱蜨浑相学，共戏秋千祇并居。",
            "说著定应成脍炙，买栽真是置篦梳。",
            "更嫌病眼无凭据，细看元来玉不如。"
        ],
        "notes": "",
        "id": "866228a75b6927d9408459022ff23a6e"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和双头芍药十六首  其九",
        "preface": "",
        "paragraphs": [
            "一经瞻顾遂空群，疑是同时解佩人。",
            "曾对丝纶当禁掖，终随弦诵到成均。",
            "有如一梦邯郸假，未始相离浑沌真。",
            "可怪满城寻国艳，不知花在此中春。"
        ],
        "notes": "",
        "id": "8a2dd07bccfaa0271e7b67dc3a1703e8"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和双头芍药十六首  其一○",
        "preface": "",
        "paragraphs": [
            "玉颜高并向阶除，静笑寒藤学草书。",
            "未信东君无职事，不惭西子是邻居。",
            "曾教王母藏青鸟，拟问嫦娥借玉梳。",
            "尊得花王威势重，也应知慕蔺相如。"
        ],
        "notes": "",
        "id": "e77dacdf7beebdaea228b4ca1e16e4c6"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和双头芍药十六首  其一一",
        "preface": "",
        "paragraphs": [
            "共抛花县暂离群，聊伴西湖地主人。",
            "艳粉两应归藻绘，香泥俱合在陶均。",
            "雄风为借吹嘘力，雌霓叨蒙激赏真。",
            "移在洞天深处种，与谁同见八千春。"
        ],
        "notes": "",
        "id": "6a1e88895335e1f3ad42ead2f1c0c6ff"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和双头芍药十六首  其一二",
        "preface": "",
        "paragraphs": [
            "几时诗债许蠲除，直待金鸡放赦书。",
            "神峡自来云一片，仙山多是玉群居。",
            "祇缘貌类欣临镜，却为情亲忘见梳。",
            "不怕飞泥侵妙质，吾家斤斧正风如。"
        ],
        "notes": "",
        "id": "a93d24791c5970d1acfe46c06f4cbbba"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和双头芍药十六首  其一三",
        "preface": "",
        "paragraphs": [
            "神仙流品信难群，绝似人间两丽人。",
            "暂得借观犹占久，便教偷戴也分均。",
            "祇邀竹叶相为伴，更对菱花自写真。",
            "开向夏天缘底事，算来多是不宜春。"
        ],
        "notes": "",
        "id": "dc093c7fd2dfe3baac92b5de580238fa"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和双头芍药十六首  其一四",
        "preface": "",
        "paragraphs": [
            "桃茢无堪谩祓除，芭蕉何事倒抽书。",
            "凤凰骑罢犹轻举，乌鹊桥成得燕居。",
            "抵死劝持雕玉盏，象生描在镂金梳。",
            "当时若使阏氏见，未怕平城刻得如。"
        ],
        "notes": "",
        "id": "e4a3bcbf47fb260197b468a5a9b532f3"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和双头芍药十六首  其一五",
        "preface": "",
        "paragraphs": [
            "晚菘早韭谩连群，过眼终无爱惜人。",
            "照日舞鸾情款曲，趁风飞燕势停均。",
            "名归本草千方秘，职在司花一命真。",
            "回首凤凰城阙下，倩谁移与后园春。"
        ],
        "notes": "",
        "id": "9b61505975b0c9137e5e03ed5dba6cef"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和双头芍药十六首  其一六",
        "preface": "",
        "paragraphs": [
            "曾伴长杨草诏除，信知长合在中书。",
            "暂违紫袖双瞻立，聊伴红裙一饷居。",
            "小子正狂心已醉，老奴犹爱发方梳。",
            "故应此战今须解，兵法曾教避不如。"
        ],
        "notes": "",
        "id": "4692ff7bd67b95c6d4beaa116406fb6c"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和门下吕相公从驾视学",
        "preface": "",
        "paragraphs": [
            "𫄸帛升龙日月章，平明鸾辂幸胶庠。",
            "侍臣独恨身千里，邸报空看字数行。",
            "故事一遵皇考庙，余波仍及武成王。",
            "谁知玉尺横经处，犹是当时旧讲堂。"
        ],
        "notes": "",
        "id": "884d13348db638394c2eedf144b96722"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和赵令畤三首  其一",
        "preface": "",
        "paragraphs": [
            "百步厅边放两衙，夜深灯火见人家。",
            "提壶劝我教沽酒，鸜鹆逢君要点茶。",
            "舞得六幺除是柳，啼消红粉奈何花。",
            "使君被尔牵诗思，可是无心忆浣纱。"
        ],
        "notes": "",
        "id": "0c9adbd85c422866400ebcb5674117aa"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和赵令畤三首  其二",
        "preface": "",
        "paragraphs": [
            "鸟排行阵树排衙，且喜西湖属当家。",
            "扬子已无骑鹤事，会稽惟有卧龙茶。",
            "未妨春帝常为帝，须信名花始是花。",
            "更住一年方五十，不应情味薄于纱。"
        ],
        "notes": "",
        "id": "a6a332737535b4a444fb15afca1ffdbf"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和赵令畤三首  其三",
        "preface": "",
        "paragraphs": [
            "方朔无端溺殿衙，得州仍是地仙家。",
            "海红谩与陪尊酒，淮白犹堪当分茶。",
            "夜静青天十分月，春深平地尺余花。",
            "谁将园里新蜂蜨，织就佳人护项纱。"
        ],
        "notes": "",
        "id": "87d10fba902dbd729cc36114a9e85cc1"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和赵令畤",
        "preface": "",
        "paragraphs": [
            "争标才气两相高，不独诗豪酒亦豪。",
            "战得蚁酣成后殿，探知龙睡遇先逃。",
            "曾于宝月求斤斧，欲以春风代翦刀。",
            "他日若称诗宰相，定应先后秉钧陶。"
        ],
        "notes": "",
        "id": "49663d9bd10092a944fb324d115721e0"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和田虎通判兼呈品防签判四首  其一",
        "preface": "",
        "paragraphs": [
            "楚尾秦头俗久移，丰穰仍值太平时。",
            "渚花尽日临书幌，潭菊如今在酒巵。",
            "十里麝香行驿近，三竿红日坐厅迟。",
            "爱君古锦囊中句，不负文忠国士知。"
        ],
        "notes": "",
        "id": "af35d97159480ae74b16d0f1731e52ea"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和田虎通判兼呈品防签判四首  其二",
        "preface": "",
        "paragraphs": [
            "冉冉年光逐闰移，厅闲宾客坐多时。",
            "主恩未报空持橐，军政无妨数举巵。",
            "潘鬓雪霜何太早，傅岩霖雨不应迟。",
            "颔珠竟被君探得，正值骊龙睡不知。"
        ],
        "notes": "",
        "id": "8b4c4465c837c73bccccb78fd9b49442"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和田虎通判兼呈品防签判四首  其三",
        "preface": "",
        "paragraphs": [
            "剧谈终日少文移，幕府新开盛一时。",
            "羊酪未妨留灌顶，蟹螯何苦负操巵。",
            "诗成醉里遗忘易，思发花前属和迟。",
            "更许此生刚节在，祇应惟有岁寒知。"
        ],
        "notes": "",
        "id": "516e7a9a74f2ffa4dfac089bd8d6af0d"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和田虎通判兼呈品防签判四首  其四",
        "preface": "",
        "paragraphs": [
            "春花秋叶两推移，未有涓尘补圣时。",
            "新识豹胎休负鼎，旧成蛇足谩持巵。",
            "山如水墨屏间见，日向棋盘子上迟。",
            "便使北归应念此，白鸥黄鸟尽相知。"
        ],
        "notes": "",
        "id": "b473378a43c1e876a9ab518ce7939e2a"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "用田倅韵答孙勉教授二首  其一",
        "preface": "",
        "paragraphs": [
            "浅红深紫旋教移，直待开无空阙时。",
            "花十八中看蹋鞠，玉东西外听扬巵。",
            "笙歌船舫天围合，灯火楼台月上迟。",
            "顾我若非乡曲远，定应长占此州知。"
        ],
        "notes": "",
        "id": "05005105b009b0a2ce309493e2d10a94"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "用田倅韵答孙勉教授二首  其二",
        "preface": "",
        "paragraphs": [
            "造化从他密密移，聪明非复似前时。",
            "暂披金甲为儒将，曾燕珠宫对玉巵。",
            "一日看回花恨疾，三年生就叶嫌迟。",
            "慇懃为访春消息，頼有羹梅探得知。"
        ],
        "notes": "",
        "id": "474a6bc9d1b28907bf0c351a610f006f"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "用前韵答谢推官",
        "preface": "",
        "paragraphs": [
            "小立桑阴尚未移，便如相识已多时。",
            "锯沙我就玉界尺，点砾君成金屈巵。",
            "灵运自应为佛早，退之今恨学仙迟。",
            "当年江左堂前燕，却又飞来未可知。"
        ],
        "notes": "",
        "id": "eab345d4c766881f3eabba4180fa798b"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和赵令畤",
        "preface": "",
        "paragraphs": [
            "无事何妨数命宾，一湖清境是西邻。",
            "栽花要与春为主，对酒瞋将目借人。",
            "诗就彩牋斜卷玉，舞余花碗倒垂银。",
            "由来景物常无价，谩道钱多会有神。"
        ],
        "notes": "",
        "id": "6e959e10a6479ffaba2a93777ee111be"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "和朱升朝奉",
        "preface": "",
        "paragraphs": [
            "湖上寻常日一临，年华无用苦相侵。",
            "梦随蝴蝶悠悠觉，日待蟾蜍款款沈。",
            "醉里笙歌传盏疾，壶中天地著花深。",
            "回瞻象阙恩难报，愿尽平生一寸心。"
        ],
        "notes": "",
        "id": "14662a1076d1e993093c5d49764200b3"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "答张朝奉四首  其一",
        "preface": "",
        "paragraphs": [
            "赤松居处近州衙，况复诗情是作家。",
            "收得夕阳归老境，破除春睡有新茶。",
            "年华一任随流水，世事多应似落花。",
            "却笑宦游闲不得，尘埃昏尽幞头纱。"
        ],
        "notes": "",
        "id": "b1f01ae76d5d7b005c800c0100b24941"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "答张朝奉四首  其二",
        "preface": "",
        "paragraphs": [
            "谁将两制比三衙，千骑犹如布素家。",
            "何日龙巾容吐酒，而今纱帽自煎茶。",
            "十年胶柱空调瑟，三月羹梅始见花。",
            "醉里不知身在此，梦魂犹傍御袍纱。"
        ],
        "notes": "",
        "id": "5edc262335b4b8bebf3b85de594059b6"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "答张朝奉四首  其三",
        "preface": "",
        "paragraphs": [
            "押了文书坐了衙，寻常行过祇如家。",
            "苦无公事妨携酒，頼有诗情得试茶。",
            "便到五更犹有月，算来一日可无花。",
            "垂纶更作轻鸥伴，坐看寒汀学绉纱。"
        ],
        "notes": "",
        "id": "6f8d513c1af44e6ee7822cde3b1cba70"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "答张朝奉四首  其四",
        "preface": "",
        "paragraphs": [
            "门锁寻常付守衙，穿湖曾不碍民家。",
            "惯看妙舞资豪饮，生怕清歌送好茶。",
            "山盍飞来围著水，春休归去带将花。",
            "从教魏紫姚黄下，也合翚衣里素纱。"
        ],
        "notes": "",
        "id": "8b77e067c3f954646a8ff16f42ba0822"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和孙勉教授菊花",
        "preface": "",
        "paragraphs": [
            "芳丛宜密不宜疏，何事琼花祇一株。",
            "苦劝白衣成酩酊，尽饶红粉插茱萸。",
            "定应青帝稀曾见，端的黄金似得无。",
            "便拟栽培伴桃李，尽移春色入洪炉。"
        ],
        "notes": "",
        "id": "d65bbd2726af4ada0d3d062660b28285"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和李元中兼寄伯时二首  其一",
        "preface": "",
        "paragraphs": [
            "龙眠三李晦声尘，长望淮壖与海滨。",
            "自古市朝成底事，即今猿鹤伴他人。",
            "细思南陌东阡月，大胜千门万户春。",
            "可惜欲归归未得，不知家酿为谁醇。"
        ],
        "notes": "",
        "id": "30977d1e356cce2718c3d5d67dbdd384"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和李元中兼寄伯时二首  其二",
        "preface": "",
        "paragraphs": [
            "五丈河边避俗尘，闭门情味似漳滨。",
            "抛离鹊渚今三岁，成就华严祇两人。",
            "贫里有时求得玉，老来无可奈何春。",
            "平生共学王丞相，更觉荀扬未尽醇。"
        ],
        "notes": "",
        "id": "ba4b4046fe1e59469f950c4db63719fe"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和毅夫即事五首  其一",
        "preface": "",
        "paragraphs": [
            "昨日红裳伴燕游，渚花争好草争柔。",
            "依稀黄鸟浑相识，期刻青山卒未休。",
            "风似去年搴翠幕，雨分明日与芳洲。",
            "即今太守无佳句，空愧当时宋采侯。"
        ],
        "notes": "",
        "id": "c6615e2309edb68378335f991e02be7e"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和毅夫即事五首  其二",
        "preface": "",
        "paragraphs": [
            "却笑元宵是夜游，金针穿石彩丝柔。",
            "萱堂帐幄闲仍出，幕府文书了即休。",
            "顾我宝珠连合浦，爱君仙果满瀛洲。",
            "谁知并辔聊同俗，拜后如今有鲁侯。"
        ],
        "notes": "",
        "id": "e3f5653cd4c73a7ed2e1d797194bdc07"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和毅夫即事五首  其三",
        "preface": "",
        "paragraphs": [
            "平明一雨阻重游，风绉前溪绿谩柔。",
            "况已上元连夜出，不如寒食看春休。",
            "弄珠滩涨平侵岸，摸石江深抹尽洲。",
            "自是苦阴无意思，莫将潮信枉阳侯。"
        ],
        "notes": "",
        "id": "50b823912927c3c7e81f580d552f82db"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和毅夫即事五首  其四",
        "preface": "",
        "paragraphs": [
            "十年京洛从宸游，得郡终难绕指柔。",
            "庐舍昔希三肯顾，亭台今负四宜休。",
            "何人正在芙蓉岛，有客空吟杜若洲。",
            "为问西街孔君子，设监那得似诸侯。"
        ],
        "notes": "",
        "id": "740b4b4cdcebfd014000f4c08e03f643"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和毅夫即事五首  其五",
        "preface": "",
        "paragraphs": [
            "谢安携妓是清游，玉莹金尊十指柔。",
            "桃自三千年结子，鼇于六万岁更休。",
            "猿啼谩想黄牛峡，凤去空传白鹭洲。",
            "我若他年封万户，祇来穰下作穰侯。"
        ],
        "notes": "",
        "id": "6ec3b2ecba6d119fc40d819138ce8b6a"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和毅夫百花洲新桥",
        "preface": "",
        "paragraphs": [
            "省中何必就尚书，且向新桥一振裾。",
            "娇女顷嫌撑小艇，偏亲今喜度安舆。",
            "假饶跨鲤终难学，除却垂虹尽不如。",
            "从此使衙乌亦好，岂无遗爱在胥余。"
        ],
        "notes": "",
        "id": "e53aa539dba8871f7275f1d5d6755bc0"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "答毅夫遗橘株之什三首  其一",
        "preface": "",
        "paragraphs": [
            "平生希慕范莱芜，耻把耕耘一问奴。",
            "碑较智愚能几里，树争贫富没多株。",
            "报之琼玖如投李，遗以珩璜恍弋凫。",
            "传语小城休负固，元侯今后不言无。"
        ],
        "notes": "",
        "id": "d4b1df047c68d2c5d17a51c469345bd3"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "答毅夫遗橘株之什三首  其二",
        "preface": "",
        "paragraphs": [
            "亭榭新修道不芜，丰年焉用橘千奴。",
            "请教青帝留三月，拟就嫦娥乞一株。",
            "种玉水田飞白鹭，泳珠风槛对沈凫。",
            "便难图画犹争看，定是京西一路无。"
        ],
        "notes": "",
        "id": "0ae8fade04525a1a6b3a5b60a56940b9"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "答毅夫遗橘株之什三首  其三",
        "preface": "",
        "paragraphs": [
            "曾因书史翦繁芜，更与花王置木奴。",
            "蓝旧出师青万顷，竹新齐母绿千株。",
            "睡余枕簟屏开凤，饮尽尊罍勺用凫。",
            "一种梧桐亦遭遇，翦封终愧内虚无。"
        ],
        "notes": "",
        "id": "0b9f42c689cf77e6602b7df78bec7734"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "和毅夫倒用无字韵春诗四首  其一",
        "preface": "",
        "paragraphs": [
            "皇家宝历万年余，礼貌群臣自古无。",
            "龙马已陪阿阁凤，鼎湖犹想裕陵凫。",
            "刘郎莫恨桃千树，匠伯应怜栎一株。",
            "犹喜后来门户在，小儿能赋昆仑奴。"
        ],
        "notes": "",
        "id": "e9713a96d01336f63e67eeac765927fe"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "和毅夫倒用无字韵春诗四首  其二",
        "preface": "",
        "paragraphs": [
            "一别勾芒仅岁余，不知今度老颜无。",
            "管人忧喜何如鹊，与世浮沈可奈凫。",
            "拟看笏头花四朵，更栽槐面树三株。",
            "若教上番成新竹，须戒人家婢与奴。"
        ],
        "notes": "",
        "id": "50c231246216ff31aaa07516c4f31baa"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "和毅夫倒用无字韵春诗四首  其三",
        "preface": "",
        "paragraphs": [
            "附庸新又进于余，欲共南邻鬭有无。",
            "横列谿山埋积雪，卧开桃李映新凫。",
            "拟舂玉臼丹千杵，更种金锤麦一株。",
            "从此有人殽亦有，不烦公帑与官奴。"
        ],
        "notes": "",
        "id": "916923d11a57bddadce1d34aafdc9c3e"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "和毅夫倒用无字韵春诗四首  其四",
        "preface": "",
        "paragraphs": [
            "公钱虽少俸钱余，明日如今作会无。",
            "况有鼈裙胜脍鲤，岂无鹅掌代蒸凫。",
            "庆归子舍芝三秀，官入卿曹棘九株。",
            "闻说丽人推不去，爱才何止十年奴。"
        ],
        "notes": "",
        "id": "b60a6d6857d8a414ec72cd8d36e33db4"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "和毅夫病目三首  其一",
        "preface": "",
        "paragraphs": [
            "使君诗思谩雕肝，安得头风与阿瞒。",
            "然艾为谁甘受痛，看花缘此负追欢。",
            "通天犀带应怜瘦，云母屏风尚畏寒。",
            "何日长安同一醉，拟教歌舞衒华丹。"
        ],
        "notes": "",
        "id": "dd029195a8c40ad6f6e8e670877e9c02"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "和毅夫病目三首  其二",
        "preface": "",
        "paragraphs": [
            "诗战空怀壮士肝，未容旃旆累祁瞒。",
            "并游曾许花含笑，孤愤今惭树合欢。",
            "五朵谩将春色寄，二篇还伴夜光寒。",
            "凭君休造斑猫毒，且向三田养就丹。"
        ],
        "notes": "",
        "id": "1188b3ee32495b4526c159cfdd233917"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "和毅夫病目三首  其三",
        "preface": "",
        "paragraphs": [
            "报君平日愿输肝，常笑飞蝗累李瞒。",
            "一雨固宜知上德，是花犹可尽君欢。",
            "孤根自识恩波煖，老健谁争气候寒。",
            "从此忧民免髭白，却疑甘泽是金丹。"
        ],
        "notes": "",
        "id": "6a191ba896c2ed026c766a7088c2fabb"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和毅夫儿病",
        "preface": "",
        "paragraphs": [
            "二毛萧索未应羞，谩说初怀弄瓦忧。",
            "珠母光芒今吐月，豹驹才气已窥牛。",
            "自知阴德仙能学，谁有灵符鬼可囚。",
            "早晚病除闻药喜，与君诗酒共清游。"
        ],
        "notes": "",
        "id": "83076809649fcc0b4de8cd548b47551e"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "易守建业毅夫有诗赠别次韵五首  其一",
        "preface": "",
        "paragraphs": [
            "太守无堪久借留，君王恩礼与升州。",
            "亲舆自可时来往，渔唱犹能数献酬。",
            "风色得经扬子渡，月明知在海棠洲。",
            "北山楷木今成列，独傍师门想见丘。"
        ],
        "notes": "",
        "id": "6d08a7a4271ad0f7984e5d2e75133220"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "易守建业毅夫有诗赠别次韵五首  其二",
        "preface": "",
        "paragraphs": [
            "凌晨寒日弄辉辉，我旆东来子旆西。",
            "对此销魂两无语，恨初相遇一何稽。",
            "梅花可惜空随驿，鸥鸟多应不下溪。",
            "犹有往来鱼与雁，好将诗什当书题。"
        ],
        "notes": "",
        "id": "bd13532cf1d733ce418d60a021ce6686"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "易守建业毅夫有诗赠别次韵五首  其三",
        "preface": "",
        "paragraphs": [
            "紫案焚香拜敕黄，无因久借盖公堂。",
            "不堪落日离魂断，頼有薰风引梦长。",
            "吹律渐知寒谷暖，卖浆曾值暑天凉。",
            "他年果若成功去，乞取南阳作邓王。"
        ],
        "notes": "",
        "id": "8816d1f73a34bf88de1e9a9bae80ed35"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "易守建业毅夫有诗赠别次韵五首  其四",
        "preface": "",
        "paragraphs": [
            "春渚秋潭不可寻，回头城郭碍高林。",
            "但知自白三分鬓，更与谁论一寸心。",
            "红粉泪痕消片玉，故人情分重千金。",
            "临岐不忍醒时别，一任玻瓈酒盏深。"
        ],
        "notes": "",
        "id": "b9a357fda6d3510f3b5d11725f428665"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "易守建业毅夫有诗赠别次韵五首  其五",
        "preface": "",
        "paragraphs": [
            "谁信金陵刺史肠，曾怀珠玉夜光芒。",
            "一尘侍从才虽短，双奉君亲日更长。",
            "得郡免营三釜粟，过都容捧万年觞。",
            "遥知南北相望处，风在檀栾月在棠。"
        ],
        "notes": "",
        "id": "659b1cb07435d62c70733777e6c03f7f"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和徐大夫凤凰池九首  其一",
        "preface": "",
        "paragraphs": [
            "借山楼小已新奇，更近东边得凤池。",
            "一日未尝无客过，百年今始有人知。",
            "舞余裙带双垂绿，诗就珊瑚半露枝。",
            "为问鹓雏归得未，虚来阿阁已多时。"
        ],
        "notes": "",
        "id": "c06440d84d3d9053151606fe53bbff65"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和徐大夫凤凰池九首  其二",
        "preface": "",
        "paragraphs": [
            "使君年老强搜奇，来傍吟窗拥被池。",
            "明月清风初未觉，白鸥黄鸟旧相知。",
            "水通河汉无多地，凤在梧桐第几枝。",
            "好是与民同此乐，丰穰仍值太平时。"
        ],
        "notes": "",
        "id": "e01b96f16fb978c242f8a066a02f982f"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和徐大夫凤凰池九首  其三",
        "preface": "",
        "paragraphs": [
            "池就台成竟大奇，画堂新燕亦差池。",
            "人非杨柳看来瘦，春有梅花探得知。",
            "华发渐惊强半白，素娥曾与第三枝。",
            "海邦莫道无宾客，冠盖如今盛一时。"
        ],
        "notes": "",
        "id": "12241f48996ec6cb391afd00a8a7464e"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和徐大夫凤凰池九首  其四",
        "preface": "",
        "paragraphs": [
            "东君著力信神奇，桃李中间水满池。",
            "定是祇教淮甸有，若为长得泰州知。",
            "行藏正倚楼千尺，勋业初横草一枝。",
            "投老尚堪驱使在，问春何似少年时。"
        ],
        "notes": "",
        "id": "4e6e1fc540466d19f30c1c051c21b260"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和徐大夫凤凰池九首  其五",
        "preface": "",
        "paragraphs": [
            "公事稀疏已自奇，那堪园更胜舒池。",
            "诱将醉尹来无数，禁得诗人瘦不知。",
            "蝶梦几随蝴蝶远，凤雏仍在凤凰枝。",
            "赏心乐事知多少，雪月风花是四时。"
        ],
        "notes": "",
        "id": "7e34a29e40fdeddfd85379832f40d6ab"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和徐大夫凤凰池九首  其六",
        "preface": "",
        "paragraphs": [
            "平生仕宦不求奇，谁怕他人夺我池。",
            "地胜更无尘可到，天阴惟有病先知。",
            "从教宝塔来当面，消得云楼为折枝。",
            "看取𬸘堂何似好，夜深歌管月明时。"
        ],
        "notes": "",
        "id": "89aad62af267b6a6cab6fda3e7ff0007"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和徐大夫凤凰池九首  其七",
        "preface": "",
        "paragraphs": [
            "老懒由来怕立奇，偶然寻得旧家池。",
            "一州祇此为无及，累政因何尽不知。",
            "歌吹彻云城百尺，楼台侵夜火千枝。",
            "凭谁为报鶑花道，一日须来十二时。"
        ],
        "notes": "",
        "id": "82d7f1800e234b35b97f30d89bfcd592"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和徐大夫凤凰池九首  其八",
        "preface": "",
        "paragraphs": [
            "仿佛华胥一梦奇，斩新楼阁旧城池。",
            "夜深犹有人家看，昼寝惟应燕子知。",
            "疏雨有时三两点，好花何啻万余枝。",
            "诸公若肯相追逐，趁取春风烂漫时。"
        ],
        "notes": "",
        "id": "e0e8888abfa14f9afd3a86929b0ed4cc"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和徐大夫凤凰池九首  其九",
        "preface": "",
        "paragraphs": [
            "恰似蒲萄水亦奇，游人多似后园池。",
            "壶中日在归前落，醉里诗成醒后知。",
            "芳径绰开杨柳树，小墙阑出杏花枝。",
            "老拳毒手浑相若，望立降旗是几时。"
        ],
        "notes": "",
        "id": "da5549ea0d4ee10310e8bfa283799644"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "朝散",
        "preface": "",
        "paragraphs": [
            "使君竟亦不能奇，頼有诗翁壮观池。",
            "二百年来无此作，两三人外有谁知。",
            "鱼应变化垂天翼，鹊不经营堕地枝。",
            "况复凤毛如得凤，古来遭遇或同时。"
        ],
        "notes": "",
        "id": "121ab6652ddb0e2682082c270922fc62"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和张椿",
        "preface": "",
        "paragraphs": [
            "一年三十有余旬，最爱韶华是令辰。",
            "坐久落花深一尺，睡余浅粉看重匀。",
            "况当诸县无公事，且与云楼作主人。",
            "今日与君俱白发，看花情味尚青春。"
        ],
        "notes": "",
        "id": "dac3cc22e62b983c5ae1cc73fd8e8312"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和查朝散赠新恩先辈",
        "preface": "",
        "paragraphs": [
            "收得宫花上带春，绿袍仍共草争新。",
            "发扬杜老诗无敌，盖覆吴侯政不神。",
            "平地彩云看接武，一天明月负垂纶。",
            "怪来濒海多儒士，龙阁从来是里人。"
        ],
        "notes": "",
        "id": "2a746e106ee345adac95796af266ba4d"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和徐大夫",
        "preface": "",
        "paragraphs": [
            "朱丝同直水同清，红袖何妨当使令。",
            "可惜去年他处看，不知今夜几州明。",
            "年华老去知无补，眉妩初闲似有情。",
            "且向云楼拌共醉，尽他灯火暮禽惊。"
        ],
        "notes": "",
        "id": "463e8a672e6ccf3dc43203081709c4b1"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "中秋微阴",
        "preface": "",
        "paragraphs": [
            "年年月色是中秋，莫为今宵海上楼。",
            "要得长圆真妄意，放教微暗亦良筹。",
            "步金砖上颜仍好，颓玉山前德尽柔。",
            "生怪嫦娥苦羞涩，都缘瞋不强公游。"
        ],
        "notes": "",
        "id": "a4a0cc854824b4e65589d230134a0b6d"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "中秋用别韵答张椿兼呈徐瓘",
        "preface": "",
        "paragraphs": [
            "偶被微云掩素娥，昏昏如似隔轻罗。",
            "祇应梦里朦胧惯，可是秋来淡薄多。",
            "舍此岂无珠可玩，学渠犹有扇能歌。",
            "会须明夜分明在，况有诗人为琢磨。"
        ],
        "notes": "",
        "id": "ad0c5f86ab2a1f3ad4ca4658d221743b"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和查许国二首  其一",
        "preface": "",
        "paragraphs": [
            "重渊谁道探珠难，恰值骊龙睡重间。",
            "工部藩篱今梦草，司空门馆旧衔环。",
            "心肠何啻吞云梦，身手犹堪擘华山。",
            "况有旧家仙桂在，姮娥留著待君攀。"
        ],
        "notes": "",
        "id": "dcf60582efbb85f941e88b64bce80323"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和查许国二首  其二",
        "preface": "",
        "paragraphs": [
            "谁作明堂一柱看，谪官犹诖罪中间。",
            "名成何必频看镜，道在终须得赐环。",
            "一片灵台江上月，七株仙果海中山。",
            "回头为报姮娥道，拟把高枝次第攀。"
        ],
        "notes": "",
        "id": "98d5826d14fa0486603113cfbf1be490"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "寄龚深之曾子开",
        "preface": "",
        "paragraphs": [
            "先生官冷久京华，衣有尘埃饭有沙。",
            "半夜尚闻亲旧草，一春长是负新花。",
            "两龚清洁推君子，二陆文章属当家。",
            "更忆巷南曾学士，坐将盘诰解聱牙。"
        ],
        "notes": "",
        "id": "71fbc4254f148ba8d0bbc4cfc572b1fd"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和查许国梅花六首  其一",
        "preface": "",
        "paragraphs": [
            "腊月狐裘尚御黄，靓妆先了为谁忙。",
            "与春不足都缘淡，教雪难知祇为香。",
            "曾拥旌旗闻鼓角，终随彝鼎见烝尝。",
            "少陵頼尔牵诗思，得向诗中号帝王。"
        ],
        "notes": "",
        "id": "bf9eca69bf3c0e4b30d4ed1cc53fb289"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和查许国梅花六首  其二",
        "preface": "",
        "paragraphs": [
            "水天清浅月昏黄，传语诸花未要忙。",
            "词客尽应相识早，玉人谁有自然香。",
            "祇承雨露尤消得，况乃冰霜已备尝。",
            "未用夜寒吹玉笛，切须丁嘱与宁王。"
        ],
        "notes": "",
        "id": "1a58ce2ffc073c977b9d6ac9bbedefde"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和查许国梅花六首  其三",
        "preface": "",
        "paragraphs": [
            "平日栽培土尽黄，看来人自有闲忙。",
            "池台直下疏疏影，帘箔中间淡淡香。",
            "命说梦魂犹未破，说汤滋味得先尝。",
            "凭谁为访桃花浪，何路能酬百谷王。"
        ],
        "notes": "",
        "id": "367b210ae73d96dd037c5a2a3053625e"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和查许国梅花六首  其四",
        "preface": "",
        "paragraphs": [
            "妆阁无端画月黄，见他闲淡转苍忙。",
            "陇头惆怅经年别，衣上慇懃尽日香。",
            "期刻莫将蓬鬓插，思量消得瓠犀尝。",
            "若教梵竺诸天有，何必龙华引象王。"
        ],
        "notes": "",
        "id": "d8c50dc15abb371eb58519b1a8134808"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和查许国梅花六首  其五",
        "preface": "",
        "paragraphs": [
            "北窗高卧识羲黄，静看东君职事忙。",
            "短帽上垂年少事，浄瓶中养月余香。",
            "镜鸾羞愧临梳裹，盐虎推先在飨尝。",
            "试问古来谁可伴，风流东晋有诸王。"
        ],
        "notes": "",
        "id": "3124505d5bbb4a61792d6558edbc1d66"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和查许国梅花六首  其六",
        "preface": "",
        "paragraphs": [
            "共月新成牓字黄，使君霜鬓未须忙。",
            "春前腊后千回顾，天上人间一分香。",
            "庄子梦魂休道识，太公牙齿要须尝。",
            "论功纵在姚黄下，果子花中合是王。"
        ],
        "notes": "",
        "id": "21cb1d33c90d6f6641a68f06ce417e91"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和许安石",
        "preface": "",
        "paragraphs": [
            "风和鹊喜就中灵，忽报轩车到驿亭。",
            "解得礼经归指掌，弄成诗笔胜丹青。",
            "早年花萼光原隰，今日芝兰满户庭。",
            "闻说龙州佳阙近，蜀人先已望流星。"
        ],
        "notes": "",
        "id": "0f3fd5f184f3770b46bb60aa787e82ac"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "从驾幸龙德宫",
        "preface": "",
        "paragraphs": [
            "玉锁晨开厚载门，人家随处著雕轮。",
            "潜龙宫邸来惟旧，复辟帘帏卷尚新。",
            "深巷尽言窥日月，麤官难得后埃尘。",
            "戴恩自觉丘山重，愿放鼇更六万春。"
        ],
        "notes": "",
        "id": "4daca8726d8b58fed1a6d0ccfbd8ddad"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "天宁节口号",
        "preface": "",
        "paragraphs": [
            "九天宫阙五云新，共向中间望紫宸。",
            "几杖一千年父老，衣冠三万里君臣。",
            "濑乡老子如今桧，蒙县庄生上古椿。",
            "就祝圣君千万岁，过于天上寿星辰。"
        ],
        "notes": "",
        "id": "b020cb79fa7daff4d7b4000729fc6b07"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "寄彦猷阁老某前岁奉使还领扬州今彦猷亦自境外归得姑苏",
        "preface": "",
        "paragraphs": [
            "相望持节出卢龙，继踵分符别紫宫。",
            "汲黯虽嫌弃为郡，袁丝应惮久居中。",
            "文章不见于时益，出处何知与子同。",
            "红药万株天下绝，谢公来肯醉薰风。"
        ],
        "notes": "",
        "id": "d925d7397b222e1d938baee94cea807b"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "和周邠朝奉",
        "preface": "",
        "paragraphs": [
            "相见还如颍水滨，不应衰迈久风尘。",
            "几回醉里成狂客，一向诗中作贵人。",
            "故国生涯元自薄，老来情分剩相亲。",
            "荐贤况有诸公在，早晚除书下玉宸。"
        ],
        "notes": "",
        "id": "8d3c60e025da7e7a487440230634028d"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "新桥",
        "preface": "",
        "paragraphs": [
            "碧光新近跨长桥，免使游人隔岸招。",
            "想像蓬瀛今仿佛，丁宁风雨莫漂摇。",
            "少浮蛟蜃平生气，才露虹霓一半腰。",
            "明月满天天似水，直疑霄汉路非遥。"
        ],
        "notes": "",
        "id": "64e2e991a9530fa3cff73945011963fb"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "题周中散至乐堂",
        "preface": "",
        "paragraphs": [
            "一瓢到底胜珠玉，万籁由来当管弦。",
            "尽日海鸥陪燕坐，有时溪柳伴闲眠。",
            "不知萱草忧何事，今见蟠桃定几年。",
            "回首真人足官府，刘安何苦要升天。"
        ],
        "notes": "",
        "id": "bf8e259cfc99c3a4bc67bc1fdbc6809a"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "丞相荆公挽歌词",
        "preface": "",
        "paragraphs": [
            "惯识无心有海鸥，行藏须向古人求。",
            "皋陶一死随神禹，孟子平生学圣丘。",
            "雕篹想陪清庙食，玉杯应从裕陵游。",
            "遥瞻旧馆知难报，绛帐横经二十秋。"
        ],
        "notes": "",
        "id": "4c25cddefbf641ec384c824e09aca4b3"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "吕申公挽歌词",
        "preface": "",
        "paragraphs": [
            "家世从来耸具瞻，平生僚友惮方严。",
            "挂闲麈尾清谈罕，傅尽龙髭老病添。",
            "共惜一朝埋玉树，正当双日下珠帘。",
            "自惭曾借风雷便，初与鱼龙出滞淹。"
        ],
        "notes": "",
        "id": "c7e05e4bb854d96b4c154ed17102572a"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "韩康公挽歌词三首  其一",
        "preface": "",
        "paragraphs": [
            "熙宁初见筑隄沙，曾与千官听白麻。",
            "常棣行中排宰相，梧桐名上识韩家。",
            "平生事业留青史，一夜尘埃暗碧纱。",
            "闻说手栽桃李在，春来应有万株花。"
        ],
        "notes": "",
        "id": "76e0aae6c3ee883d0be8b695812d1477"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "韩康公挽歌词三首  其二",
        "preface": "",
        "paragraphs": [
            "三台光耀紫微中，康国仍兼万户封。",
            "有子晨昏长侍膳，谁家兄弟尽登庸。",
            "非关庚日曾占𫛳，自是辰年并值龙。",
            "他日凌烟求绘匠，愿凭丹笔为形容。"
        ],
        "notes": "",
        "id": "be0cf949c7323587fe16356e8e15050c"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "韩康公挽歌词三首  其三",
        "preface": "",
        "paragraphs": [
            "龙虎常瞻牓上名，识公初向凤凰城。",
            "三千宾客知毛遂，五百人家待晏婴。",
            "拟看玉书容拔宅，安知金鼎误垂成。",
            "后园履迹今芜没，惟有清风伴月明。"
        ],
        "notes": "",
        "id": "b591efe81d3a1b61c7b849bd9ec0e9ee"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "吕尚书挽歌词",
        "preface": "",
        "paragraphs": [
            "祸患相仍涕泪频，司空坟上草犹新。",
            "鹡鸰花萼空余子，龙马图书并失人。",
            "遍历名藩今始老，长如寒士本非贫。",
            "如何一日埋金碗，独向清时不秉钧。"
        ],
        "notes": "",
        "id": "0b059774f00755d552553d9ac10aa34c"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "蹇翁待制挽歌词",
        "preface": "",
        "paragraphs": [
            "仕宦声名四十年，归心日夜望林泉。",
            "文移竟负登山屐，牋记空随过海船。",
            "花坞夕阳今逝矣，锦江春色谩依然。",
            "传家况有珠玑在，会向人间月夜圆。"
        ],
        "notes": "",
        "id": "3b8450276a628c9728b414fd02a933ee"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "程给事挽歌词",
        "preface": "",
        "paragraphs": [
            "桃花坟坞土新干，叹息高才又玉棺。",
            "竟逐两翁谈笑尽，空留三老画图看。",
            "异书会见传吴市，妙斲何知失郢墁。",
            "闻说锦囊佳句在，光芒犹伴夜珠寒。"
        ],
        "notes": "",
        "id": "ca10d0cb12988823a9fd9cf5170cea21"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "王圣美学士挽歌词",
        "preface": "",
        "paragraphs": [
            "使君政事与文章，忧患平生亦备尝。",
            "资善故人今白发，邯郸一梦已黄粱。",
            "田园倚仗千株橘，花萼飘零一树棠。",
            "闻说异书奇字在，不妨分付与诸郎。"
        ],
        "notes": "",
        "id": "356763411f54d5d7aca76ca08b077005"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "魏国太夫人陈氏挽歌词",
        "preface": "",
        "paragraphs": [
            "门户同归太史评，传芳消息在瑶琼。",
            "凤衔诰诏从夫贵，龙负图书识父清。",
            "金鸭火销香自远，玉匳珠在月空明。",
            "也知欲向华胥问，炊尽黄粱梦不成。"
        ],
        "notes": "",
        "id": "1a2d753990cfbde2d9f62eb4f559ced1"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "送李劭县令",
        "preface": "",
        "paragraphs": [
            "长官衫色暗，玉雪久甘贫。",
            "为问江西月，如君有几人。"
        ],
        "notes": "",
        "id": "faf30da7104fb97294a22e7b1dc37af5"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "悼亡二首  其一",
        "preface": "",
        "paragraphs": [
            "门巷雨萧萧，黄昏掩寂寥。",
            "曲终人不见，花落梦无聊。"
        ],
        "notes": "",
        "id": "2cb393bc69e15a307923716c5bb80d58"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "悼亡二首  其二",
        "preface": "",
        "paragraphs": [
            "灯火夜寥寥，残香不可招。",
            "朱扉寒半掩，金鸭煖全消。"
        ],
        "notes": "",
        "id": "25af21f15a79077dc34ff2da6a710068"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "咏史",
        "preface": "",
        "paragraphs": [
            "珠履三千两，金椎四十斤。",
            "阿谁知狗盗，却解脱田文。"
        ],
        "notes": "",
        "id": "058a848f9f4ac9133201b6068edc2f0f"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "景德寺考试秋日即事四首  其一",
        "preface": "",
        "paragraphs": [
            "朝来爽气雨初干，乔木阴阴锁昼寒。",
            "深院下帘风不动，夕阳幽鸟傍阑干。"
        ],
        "notes": "",
        "id": "11bc7f22d4a5c960dc21a3d6d695a0ba"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "景德寺考试秋日即事四首  其二",
        "preface": "",
        "paragraphs": [
            "秋声一夜满长安，密雨疏风次第寒。",
            "幽草落花归思乱，寂寥终日倚阑干。"
        ],
        "notes": "",
        "id": "2d89db4a261af36fe0ae5e1fa2f65eba"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "景德寺考试秋日即事四首  其三",
        "preface": "",
        "paragraphs": [
            "西风吹绉一池秋，故殿疏帘半上钩。",
            "满眼夕阳归未得，菊花桐叶伴人愁。"
        ],
        "notes": "",
        "id": "0d2ef06bfa50ccbfa188c5978d18058e"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "景德寺考试秋日即事四首  其四",
        "preface": "",
        "paragraphs": [
            "看尽斜阳夕未还，夜天如水断云闲。",
            "玉楼咫尺无人去，月上珠帘第几间。"
        ],
        "notes": "",
        "id": "00dcd1dc99d038db7ac47ff9add44d3d"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "又景德再考试秋日即事",
        "preface": "",
        "paragraphs": [
            "重来时节又秋深，黄菊香中一炷沈。",
            "浑觉去年无限恨，物华人意总如今。"
        ],
        "notes": "",
        "id": "d29f77019c4223ece44e34dc51edb34e"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "试院夜雨思秦叔仲至呈信道",
        "preface": "",
        "paragraphs": [
            "秋声秋色总无聊，千里相思鬓欲凋。",
            "独遶曲廊花院闭，夜深灯火雨萧萧。"
        ],
        "notes": "",
        "id": "40d5bc7263e85a9b1cf5592c447cc706"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "依韵和程给事赠法云长老重喜",
        "preface": "",
        "paragraphs": [
            "识字如今尚未深，扫廊才悟便能吟。",
            "法云香火修行久，夜半潮声避梵音。"
        ],
        "notes": "",
        "id": "3d2387bf9c665d1c8c5887327612d7c4"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "送俞括知贡州",
        "preface": "",
        "paragraphs": [
            "太守官清著破衫，祇应泉水误名贪。",
            "遥知雁足书难到，州在衡阳尽近南。"
        ],
        "notes": "",
        "id": "b3a6510fa3fb38ea19968ea7b236d3c8"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "悼亡八首  其一",
        "preface": "",
        "paragraphs": [
            "索寞还寻静处行，物华如旧岁华更。",
            "绿槐苍桧曾相识，想见英雄讶瘦生。"
        ],
        "notes": "",
        "id": "4ee832cd4f3a5bcb7953d7a5b8d38370"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "悼亡八首  其二",
        "preface": "",
        "paragraphs": [
            "深炷炉香浅点茶，午庭愁寂下寒鸦。",
            "佳人仙去无消息，肠断春风一院花。"
        ],
        "notes": "",
        "id": "e6ee80717e28a6d091159502509f98e6"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "悼亡八首  其三",
        "preface": "",
        "paragraphs": [
            "雪消姑射丰肌尽，云入阳台短梦频。",
            "可惜舞衣犹粉黛，不堪歌扇已埃尘。"
        ],
        "notes": "",
        "id": "d15ead054b343d5f030770e98781a0ae"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "悼亡八首  其四",
        "preface": "",
        "paragraphs": [
            "春远落花随水尽，夜深明月向人圆。",
            "昆仑欲使知无路，仙苑分明隔洞天。"
        ],
        "notes": "",
        "id": "6e2bc41b8bffa7f8c647ca2866f85aa2"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "悼亡八首  其五",
        "preface": "",
        "paragraphs": [
            "风月相望也不多，祇应清浅隔天河。",
            "欲凭乌鹊传消息，一度逢秋一度过。"
        ],
        "notes": "",
        "id": "a2e36ca124ca014db65a91bcd8510ef8"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "悼亡八首  其六",
        "preface": "",
        "paragraphs": [
            "忽地轻红四散飞，寻常春色未应稀。",
            "东风大是无情思，吹落余香便不归。"
        ],
        "notes": "",
        "id": "1d07dce30911b21da505475a1421143d"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "悼亡八首  其七",
        "preface": "",
        "paragraphs": [
            "百花流转逐浮萍，柔质那堪殒妙龄。",
            "画手若能图列女，玉颜应许上丹青。"
        ],
        "notes": "",
        "id": "af9eb2735928b1e41c9735284f5564f4"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "悼亡八首  其八",
        "preface": "",
        "paragraphs": [
            "淡红浓紫总销魂，春恨无人可共论。",
            "徙倚暮寒襟袖薄，落花门巷月黄昏。"
        ],
        "notes": "",
        "id": "6276b5d12d103190c41359d3e23f2d3b"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "题李门下江行初雪图二首  其一",
        "preface": "",
        "paragraphs": [
            "渔翁披得一渔蓑，物色虽幽奈冷何。",
            "长怪高宗问霖雨，元来黔首要中和。"
        ],
        "notes": "",
        "id": "af372c09fe946031ae2e7daf3b4ac6ca"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "题李门下江行初雪图二首  其二",
        "preface": "",
        "paragraphs": [
            "须知元化仗丹青，移得沧江在画屏。",
            "看取乾坤一般色，可怜长短谩相形。"
        ],
        "notes": "",
        "id": "2ca4d723289db59ab09b8131729a3a5b"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "题王允中至乐堂",
        "preface": "",
        "paragraphs": [
            "颜巷虽贫乐有余，箪瓢终不换金珠。",
            "长安大第连云起，还有君家此乐无。"
        ],
        "notes": "",
        "id": "c133a4d43b989753b94d56dd1d5e8519"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "传神诗",
        "preface": "",
        "paragraphs": [
            "富贵从来我自知，商岩霖雨偶愆期。",
            "祇应须鬓年来改，不及高宗梦里时。"
        ],
        "notes": "",
        "id": "842445b7029e9ea8d137d88e7d55ac13"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "送陈初道录",
        "preface": "",
        "paragraphs": [
            "巉岩瘦骨欲成金，云锁三茅洞府深。",
            "莫遣桃花流水出，等闲应被客相寻。"
        ],
        "notes": "",
        "id": "af21cbcb3511c41e9ee0b84f7e64827e"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "赠别吴兴太守中父学士",
        "preface": "",
        "paragraphs": [
            "蓬山仙子任天真，乞领南麾奏疏频。",
            "金锁阙边辞黼座，水晶宫里约朱轮。",
            "公庭事简烦丞掾，斋阁诗多泣鬼神。",
            "莫为行春恋苕霅，銮坡挥笔待词臣。"
        ],
        "notes": "",
        "id": "1096ba3b65c305f272b23dd8506cec31"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "辂从元朔朝时破，花是高秋宴后萎。"
        ],
        "notes": "",
        "id": "8b44ebbacac5fcd89a319bd16bca78ca"
    },
    {
        "author": "陆佃",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "润色圣猷双孔子，调燮元化两周公。"
        ],
        "notes": "",
        "id": "0402986847c71e7682508976733c5783"
    }
]