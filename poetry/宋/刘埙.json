[
    {
        "author": "刘埙",
        "dynasty": "宋",
        "type": "诗",
        "rhythmic": "",
        "title": "嘲贾似道",
        "preface": "",
        "paragraphs": [
            "三百年余历数更，东南万里看升平。",
            "黄金台上麒麟阁，混一元勋是贾生。"
        ],
        "notes": "",
        "id": "c656122dd4a08f000bdc0dc5e48a39a1"
    },
    {
        "author": "刘埙",
        "dynasty": "宋",
        "type": "诗",
        "rhythmic": "",
        "title": "挽蜀帅张公玨",
        "preface": "",
        "paragraphs": [
            "玉垒云浮五十秋，关西虓将勇无俦。",
            "三吴甑堕犹坚守，八柱唇亡不耐愁。",
            "泸水捷收劳騕褭，夔门机伏失兜鍪。",
            "吾君不负吾宁死，遗恨谁怜快敌雠。"
        ],
        "notes": "",
        "id": "686ba099c1349840250cfaeda74e9ceb"
    },
    {
        "author": "刘埙",
        "dynasty": "宋",
        "type": "诗",
        "rhythmic": "",
        "title": "挽绵汉简诸公",
        "preface": "",
        "paragraphs": [
            "绵汉风酸动杀机，北来铁骑遍驱驰。",
            "几千里地弓刀运，百万人家骨肉糜。",
            "鬼哭神号无限恨，蝇蛄蚋嘬有余悲。",
            "平生食禄何从避，留取香名百世垂。"
        ],
        "notes": "",
        "id": "d1c5f5cf8cd1518f08a0c850aa756697"
    },
    {
        "author": "刘埙",
        "dynasty": "宋",
        "type": "诗",
        "rhythmic": "",
        "title": "挽四川制帅陈公",
        "preface": "",
        "paragraphs": [
            "狼烟又起锦城边，帅阃谋疏亦可怜。",
            "先轸元归应有恨，苌宏血化岂无冤。",
            "百身莫赎谁三酹，一死真成盖万愆。",
            "遗事如今人不记，纲常犹幸立西川。"
        ],
        "notes": "",
        "id": "b14d24ce523e6dfae51ee266936f0326"
    },
    {
        "author": "刘埙",
        "dynasty": "宋",
        "type": "诗",
        "rhythmic": "",
        "title": "补史十忠诗 知潭州湖南安抚使李公芾",
        "preface": "",
        "paragraphs": [
            "三已甘退休，十连起迟暮。",
            "伊谁急求子，流落乃不怒。",
            "黑云来如山，杀气震平楚。",
            "恭惟君父命，封疆以身护。",
            "阖门义不辱，呼卒汝善处。",
            "飞魂随剑光，自已投火去。",
            "天泣鬼神愁，地摇山岳仆。",
            "吾非莒柱厉，敢以死丑主。",
            "正自常事耳，命义逃安所。",
            "冲远谁与俦，睢阳有张许。"
        ],
        "notes": "",
        "id": "196df37b339662dc84f923db55ae2670"
    },
    {
        "author": "刘埙",
        "dynasty": "宋",
        "type": "诗",
        "rhythmic": "",
        "title": "补史十忠诗 池州通判权州事赵公",
        "preface": "",
        "paragraphs": [
            "若人作何状，立节乃殊伟。",
            "人言此蜀珍，位卑名未起。",
            "坐分秋浦月，摄此千里寄。",
            "沙头风色恶，寒城凛弘峙。",
            "吾闻开关迎，弃遁亦复耻。",
            "兹惟城郭臣，大义吾知已。",
            "间道走帛书，洒血别玉季。",
            "细君绝可人，双飞同一死。",
            "南八彼男儿，此妇乃如此。",
            "骨朽香不废，吾诗当清史。"
        ],
        "notes": "",
        "id": "7eb3fecf6d76531c4010d0e2d183ad0c"
    },
    {
        "author": "刘埙",
        "dynasty": "宋",
        "type": "诗",
        "rhythmic": "",
        "title": "补史十忠诗 丞相都督信国公文公",
        "preface": "",
        "paragraphs": [
            "时平辄弃置，事迫甘前驱。",
            "呜呼忠义臣，匪直科目儒。",
            "江寒朔吹急，列城同一趋。",
            "岂不寄便安，纲常乃当扶。",
            "移檄倡诸镇，奋袂躬援枹。",
            "川决莫我回，万险栖海隅。",
            "天乎复不济，道穷竟成俘。",
            "一死事乃了，吾头任糢糊。",
            "悠悠讥好名，责人无已夫。",
            "三衢有魁相，投老作尚书。"
        ],
        "notes": "",
        "id": "bd56450fd1247535c996cf0599db4b57"
    },
    {
        "author": "刘埙",
        "dynasty": "宋",
        "type": "诗",
        "rhythmic": "",
        "title": "补史十忠诗 参政行丞相事陆公秀夫",
        "preface": "",
        "paragraphs": [
            "天地无托足，海天同隰光。",
            "明知复何为，不忍隳三纲。",
            "祼荐觊少延，讴歌宁远忘。",
            "或者莒在齐，聊且帝一方。",
            "竭蹶竟委顿，臣谋非不臧。",
            "运去天莫留，力尽心弥强。",
            "终不负吾主，名义天地长。",
            "怀玺随龙游，举室水中央。",
            "斯人文华士，乃尔百炼刚。",
            "机云傥通谱，应羞朝洛阳。"
        ],
        "notes": "",
        "id": "f8023035a93cc0bffd42b035204a5a4d"
    },
    {
        "author": "刘埙",
        "dynasty": "宋",
        "type": "诗",
        "rhythmic": "",
        "title": "补史十忠诗 前左丞相江文忠公万里弟万顷",
        "preface": "",
        "paragraphs": [
            "匡庐云锦屏，鸿儒产其下。",
            "风神俨如龙，夭矫莫可驾。",
            "卷怀经济具，婆娑洛中社。",
            "怪事玉床摇，清昼天忽夜。",
            "突骑从何来，阴风飘屋瓦。",
            "大臣义有死，欲避吾不暇。",
            "庭前环止水，万事付一舍。",
            "从容友灵均，朝野动悲咤。",
            "愍章极哀荣，汗简谁记者。",
            "倘有南熏书，季方足堪亚。"
        ],
        "notes": "",
        "id": "e827d80bb572541cb44977e56472327c"
    },
    {
        "author": "刘埙",
        "dynasty": "宋",
        "type": "诗",
        "rhythmic": "",
        "title": "补史十忠诗 江西制置司都统密公侑",
        "preface": "",
        "paragraphs": [
            "臣有置身义，岂计官崇卑。",
            "偏将知死忠，不曰天下奇。",
            "汉节既披靡，失位趋江西。",
            "阃帐驻临汝，招徕乐其归。",
            "雪寒南浦愁，羽檄蕲济师。",
            "一将奋风虎，鼓行亟飚驰。",
            "逾岭疾战苦，裹疮呼健儿。",
            "坐缚膝不屈，伏锧甘如饴。",
            "小臣禆校耳，职也宜死绥。",
            "庐州大将在，白首竖降旗。"
        ],
        "notes": "",
        "id": "0a07512b0fdfcd6954602246eeffe6a9"
    },
    {
        "author": "刘埙",
        "dynasty": "宋",
        "type": "诗",
        "rhythmic": "",
        "title": "补史十忠诗 淮东制置使知杨州李公庭芝",
        "preface": "",
        "paragraphs": [
            "淮海接风尘，胡乃似铁壁。",
            "卧护有天人，十载藉福力。",
            "重来人未老，愁绝事如昔。",
            "苦战孤城危，痛哭天柱拆。",
            "梦游三山上，人伦浮海出。",
            "突围志南征，吾欲重建极。",
            "天弗鉴臣忠，冥冥堕丛棘。",
            "先轸面如生，苌弘血化碧。",
            "臣死谁复知，臣忠终不易。",
            "一将更大事，嚼舌死骂敌。"
        ],
        "notes": "",
        "id": "4d02d12f8cf9f5b1e91a8f1444e7af19"
    },
    {
        "author": "刘埙",
        "dynasty": "宋",
        "type": "诗",
        "rhythmic": "",
        "title": "补史十忠诗 枢密闽广宣抚使陈公",
        "preface": "",
        "paragraphs": [
            "淳熙名宰孙，比德粹如玉。",
            "决科魁伟英，骎骎廌冠肃。",
            "䫫田烦谏疏，相嗔俄嗾逐。",
            "补郡仍免归，黄流已漫陆。",
            "天族日光薄，力疾支颠覆。",
            "蹉跎南冠絷，道病死不辱。",
            "往昔五峰堂，倾盖语跋烛。",
            "斯人真妙人，哀哉悭厚禄。",
            "长揖丙辰魁，各天并黄鹄。",
            "不有二忠存，千古笑科目。"
        ],
        "notes": "",
        "id": "33de3b0a8a0bdcc5eaefd19179793aa6"
    },
    {
        "author": "刘埙",
        "dynasty": "宋",
        "type": "诗",
        "rhythmic": "",
        "title": "补史十忠诗 少傅枢密使张公世杰",
        "preface": "",
        "paragraphs": [
            "士有守节死，岂以责武夫。",
            "武夫尚能奇，消得银管书。",
            "何许熊虎英，铁面美髯须。",
            "护寒久枕戈，赴难甘殒躯。",
            "金山定活著，志愿嗟违初。",
            "江心集群策，炎精回一嘘。",
            "间关瘴海岭，万死存赵孤。",
            "时也可奈何，北风散樯乌。",
            "漂漂竟何之，无乃膏鲸鱼。",
            "渭滨多贵将，反笑斯人迂。"
        ],
        "notes": "",
        "id": "bedfd84c1a36a0a9500a3951ee3c049c"
    },
    {
        "author": "刘埙",
        "dynasty": "宋",
        "type": "诗",
        "rhythmic": "",
        "title": "补史十忠诗 四川制置使知重庆府张公玨",
        "preface": "",
        "paragraphs": [
            "坤维拓提封，形胜古天府。",
            "血战五十秋，零落余八柱。",
            "江南传箭急，谁暇此回顾。",
            "落日古渝城，杖钺乃甚武。",
            "天东甑虽堕，吾自强支拄。",
            "渡泸躬讨逆，归来战弥苦。",
            "萧条下夔门，机穽伏中路。",
            "咄咄快敌仇，谁欤掩坏土。",
            "哀哉关西雄，国亡犹不负。",
            "同时督军将，腰金插双虎。"
        ],
        "notes": "",
        "id": "6ec23ef5bf623501b8e87990f34a2a05"
    },
    {
        "author": "刘埙",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "羽纛金章映坐狨。"
        ],
        "notes": "",
        "id": "463129a8bfd1c715c03782ee9a684a93"
    },
    {
        "author": "刘埙",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "水绕桃源隄上下，花迷金谷路高低。"
        ],
        "notes": "",
        "id": "c3a94c52de326638c3bdb45e11d64eaf"
    }
]