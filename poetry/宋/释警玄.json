[
    {
        "author": "释警玄",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "我昔初机学道迷，万水千山觅见知。",
            "明今辨古终难会，直说无心转更疑。",
            "蒙师点出秦时镜，照见父母未生时。",
            "如今觉了何所得，夜放乌鸡带雪飞。"
        ],
        "notes": "",
        "id": "b942455a453b4725c33b02e32787be25"
    },
    {
        "author": "释警玄",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "撒手那边千圣外，祖堂少室长根芽。",
            "鹭倚雪巢犹自可，更看白马入芦花。"
        ],
        "notes": "",
        "id": "54ae59b91ba9ed52699fd3e15e518899"
    },
    {
        "author": "释警玄",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "夜半鸟鸡抱鹄卵，天明起来生老鹳。",
            "鹤毛鹰觜鹭鸾身，却共乌鸦为侣伴。",
            "高入烟霄，低飞柳岸。",
            "向晚归来子细看，依稀恰似云中雁。"
        ],
        "notes": "",
        "id": "936194890625362a3fd339d4d6019a26"
    },
    {
        "author": "释警玄",
        "dynasty": "宋",
        "type": "诗",
        "rhythmic": "",
        "title": "寄浮山远禅师",
        "preface": "",
        "paragraphs": [
            "杨广山头草，凭君待价焞。",
            "异苗翻茂处，深密固灵根。"
        ],
        "notes": "",
        "id": "e34d3ddc65bf284e396ba4d3bde6b9d4"
    },
    {
        "author": "释警玄",
        "dynasty": "宋",
        "type": "诗",
        "rhythmic": "",
        "title": "寄侍郎五曙偈",
        "preface": "",
        "paragraphs": [
            "吾年八十五，修因至于此。",
            "问我归何处，顶相终难睹。"
        ],
        "notes": "",
        "id": "2977c2fefdcc2a148d3e7e85f2514d4f"
    },
    {
        "author": "释警玄",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "赢鹤老猿啼谷韵，瘦松寒竹锁青烟。"
        ],
        "notes": "",
        "id": "822e0ec0bd5d3ee3cbc5070d4981ec6e"
    },
    {
        "author": "释警玄",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "大洋海底红尘起，须弥顶上水横流。"
        ],
        "notes": "",
        "id": "88d1d038c2095cfb15571bded2e2405d"
    },
    {
        "author": "释警玄",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "白云覆青山，青山顶不露。"
        ],
        "notes": "",
        "id": "25088233a56579cb61325322c47935c9"
    },
    {
        "author": "释警玄",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "宝殿无人不侍立，不种梧桐免凤来。"
        ],
        "notes": "",
        "id": "b9d18ae89c22e8b5c907e07d59304bad"
    },
    {
        "author": "释警玄",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "白牛吐雪彩，黑马上乌鸡。"
        ],
        "notes": "",
        "id": "c38838923a34a98a4c739514ad0ea721"
    }
]