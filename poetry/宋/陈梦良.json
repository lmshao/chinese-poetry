[
    {
        "author": "陈梦良",
        "dynasty": "宋",
        "type": "诗",
        "rhythmic": "",
        "title": "登泰山  其一",
        "preface": "",
        "paragraphs": [
            "一跻尼父更谁登，扶日扪参紫翠层。",
            "四海儿孙向罗立，万方稚子走香灯。",
            "独将浑噩留天地，几为沧桑纪废兴。",
            "长啸一声空八表，恍疑鹏背坐来曾。"
        ],
        "notes": "",
        "id": "73282c465be0003c93423b620c56e8a0"
    },
    {
        "author": "陈梦良",
        "dynasty": "宋",
        "type": "诗",
        "rhythmic": "",
        "title": "登泰山  其二",
        "preface": "",
        "paragraphs": [
            "何处鸾笙凤管清，觉来身世在蓬瀛。",
            "龟蒙凫峄争趋势，恒霍嵩华共仰兄。",
            "封禅幸无书献纳，洞天尚有路通名。",
            "自惭游兴非司马，不扣天门空此生。"
        ],
        "notes": "",
        "id": "4e40875d0770000fba068ba78545e566"
    }
]