[
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "方潭展墓示子姪",
        "preface": "",
        "paragraphs": [
            "旧庵在山顶，去此五里余。",
            "创谋自吾祖，迁就今所居。",
            "往时僧不多，苟且完室庐。",
            "至于五十载，风雨荒榛芜。",
            "先人乐溪山，每到尝踌躇。",
            "深怜栋宇弊，缔构新是图。",
            "凿岩辟幽径，开门揖清虚。",
            "高堂闳且深，三山列庭隅。",
            "或禅或教律，济济跄衣裾。",
            "先茔旧所卜，乃在西南隅。",
            "松筠老且茂，云气时卷舒。",
            "政和甲午岁，予解寿春符。",
            "宽恩得真祠，展省来郊墟。",
            "清酹奠墓隧，诰轴焚金朱。",
            "报效未云讫，涕泗徒涟如。",
            "朅来就堂宇，会饮族属俱。",
            "夜深灯火明，山静竹柏疏。",
            "翻思昔日营，似为今所须。",
            "先人笃好善，雅志在诗书。",
            "于公有阴德，高大其门闾。",
            "虞诩名升卿，其后果不诬。",
            "嗟余忝厥修，覆败良可虞。",
            "作诗以自警，其无迷厥初。"
        ],
        "notes": "",
        "id": "6860da6d28ee5b038a26bb8b39416e48"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "岁寒亭",
        "preface": "",
        "paragraphs": [
            "兹亭予所作，再到异畴昔。",
            "江梅老半枯，桧柏春逾碧。",
            "易名为岁寒，表此苍翠色。",
            "森然一径幽，步屧时取适。"
        ],
        "notes": "",
        "id": "54b2eacfd7b5a54385363d97ca4d5f24"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "清涟亭泛舟",
        "preface": "",
        "paragraphs": [
            "高树环清池，波平春正绿。",
            "移舟近南崖，倒影见华屋。",
            "危梁属修径，幽思生远目。",
            "更登狎鸥亭，可以忘宠辱。"
        ],
        "notes": "",
        "id": "50213790cf9aa239d1ead94d669ebcc5"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "西斋杂咏六首 葵花",
        "preface": "",
        "paragraphs": [
            "物性不可夺，葵藿倾太阳。",
            "为臣兹取节，万古有余芳。"
        ],
        "notes": "",
        "id": "3bacad60a298d3b87eb8e01760c51893"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "西斋杂咏六首 桧",
        "preface": "",
        "paragraphs": [
            "蔚蔚傲霜叶，亭亭绿池畔。",
            "莫言盈尺材，要是凌云干。"
        ],
        "notes": "",
        "id": "292d8241439b48983c9dba35a327eefc"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "西斋杂咏六首 竹",
        "preface": "",
        "paragraphs": [
            "繁枝喜删除，劲节见独立。",
            "灌溉未逾浃，新笋已戢戢。"
        ],
        "notes": "",
        "id": "91cb451152766737d7047af2e77f94fd"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "西斋杂咏六首 冬青",
        "preface": "",
        "paragraphs": [
            "得名固不诬，对植近庭庑。",
            "叶绿带寒烟，花繁泣微雨。"
        ],
        "notes": "",
        "id": "6917aecddf150bfdacc97479a359783f"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "西斋杂咏六首 菊",
        "preface": "",
        "paragraphs": [
            "移根近轩墀，不使众草没。",
            "会见黄金英，泛我杯中物。"
        ],
        "notes": "",
        "id": "b62206044fa5a5522740c16eff720b8b"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "西斋杂咏六首 石斛",
        "preface": "",
        "paragraphs": [
            "凿石空其中，贮水凡几斛。",
            "渊渟或可鉴，童子慎毋触。"
        ],
        "notes": "",
        "id": "749dab461e03774b3c6ca353c8f72fc8"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "万田道中",
        "preface": "",
        "paragraphs": [
            "水阔疑无路，云深仅有山。",
            "儿童划小艇，出没稻塍间。"
        ],
        "notes": "",
        "id": "fe4ce2488d279c965db515f8dc3e7d31"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "方潭",
        "preface": "",
        "paragraphs": [
            "饭饱云岩粟，茶甘碧涧泉。",
            "我来无一事，危坐听山蝉。"
        ],
        "notes": "",
        "id": "019eefb3139a8fb48fb8cc57fc6daae3"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "花靥镇二首  其一",
        "preface": "",
        "paragraphs": [
            "下蔡嬉游地，春风万杏繁。",
            "谁家堪系马，青壁竹篱门。"
        ],
        "notes": "",
        "id": "7d593fcd79d33066c76bd52dfd319b02"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "花靥镇二首  其二",
        "preface": "",
        "paragraphs": [
            "花靥谁名镇，梅装自古传。",
            "家家小儿女，满额点花钿。"
        ],
        "notes": "",
        "id": "0dd8a7563617d367e9756490e6e169b6"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "长溪建善寺四首 绣谷堂",
        "preface": "",
        "paragraphs": [
            "山谷谁能绣，华堂得此名。",
            "春风无辙迹，红紫自敷荣。"
        ],
        "notes": "",
        "id": "b433cf9a04e40a2e20825ca1e40df432"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "长溪建善寺四首 龙湫亭",
        "preface": "",
        "paragraphs": [
            "亭下一杯水，澄泓如有容。",
            "不因求得雨，那信有神龙。"
        ],
        "notes": "",
        "id": "f5ba02d6b3995db37acb3021e84ee1d1"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "长溪建善寺四首 燕庵",
        "preface": "",
        "paragraphs": [
            "已涉艰危地，方能处燕安。",
            "人间不可忽，须向静中看。"
        ],
        "notes": "",
        "id": "63c0db8b7d96e19dcfceee4983e860e2"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "长溪建善寺四首 白莲堂",
        "preface": "",
        "paragraphs": [
            "潇洒献公房，幽深古道旁。",
            "山形半环小，池面一奁方。"
        ],
        "notes": "",
        "id": "8abc6ff7dfa18019cc0e10ce711f631b"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "长溪建善寺四首 仙岩庄",
        "preface": "",
        "paragraphs": [
            "山势从东转，河流自北来。",
            "地幽饶水竹，山迥少尘埃。",
            "城郭居何远，舟船暮可回。",
            "此中栖息稳，怀抱一时开。"
        ],
        "notes": "",
        "id": "bd0b755130abe8d21a2379dbcba4885c"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "重九宴集天柱间",
        "preface": "",
        "paragraphs": [
            "皖国逢重九，登临摇落天。",
            "盍簪追往事，吹帽想前贤。",
            "入眼吴萸紫，开觞邓菊鲜。",
            "五云亭最好，争奈近灵仙。"
        ],
        "notes": "",
        "id": "e96c989513caf47e3455e28657f017fb"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "和胡子文游山寺值雨",
        "preface": "",
        "paragraphs": [
            "偷闲出城府，聊以洗尘心。",
            "自得林泉趣，何妨雨雾深。",
            "野亭连竹色，古寺想潮音。",
            "幸接高人论，清风满素襟。"
        ],
        "notes": "",
        "id": "2871250731f6d90dca5a7373533ebc1c"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "忆㶉𫛶二首  其一",
        "preface": "",
        "paragraphs": [
            "㶉𫛶知何许，南园春水多。",
            "稻粱随分有，烟雨想无他。",
            "世上贪毛羽，湖边足网罗。",
            "池塘栖息稳，慎勿厌风波。"
        ],
        "notes": "",
        "id": "eb56bfb1f26343ee13c504030621355c"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "忆㶉𫛶二首  其二",
        "preface": "",
        "paragraphs": [
            "幸有春池阔，双双戏晚晖。",
            "庭闲宜对立，翅短莫高飞。",
            "寇贼已闻熄，主人行且归。",
            "相将芰荷畔，看汝浴红衣。"
        ],
        "notes": "",
        "id": "cae6dd8279e678e830ba2ef0b98f3e9a"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "独游竹阁",
        "preface": "",
        "paragraphs": [
            "极目尽天际，风烟杳霭间。",
            "水光清滉日，野色远连山。",
            "白鹿今何在，高僧此独闲。",
            "我今无伴侣，乘兴一跻攀。"
        ],
        "notes": "",
        "id": "14118f6be06e8375e6073438b0e2a123"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "宿方潭",
        "preface": "",
        "paragraphs": [
            "山中何所有，一味静难名。",
            "暗谷流泉响，疏林落叶声。",
            "夜深寒月白，霜重晓钟清。",
            "早出松间路，衣裘空翠凝。"
        ],
        "notes": "",
        "id": "c4b308befa2de171ba64e5fe4342f0e6"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "赠释达夫",
        "preface": "",
        "paragraphs": [
            "云房依古城，阒静户常扃。",
            "苦行人难及，高吟鬼亦听。",
            "望余秋水远，定起暮山青。",
            "世谛都无念，逢人自说经。"
        ],
        "notes": "",
        "id": "25de1c4ea2649ec2f313065863afa3a9"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "和少伊同左经臣湖上作",
        "preface": "",
        "paragraphs": [
            "共访招提去，轻舟漾晓风。",
            "水光云影里，山色酒樽中。",
            "边戍今休卒，吾生免转蓬。",
            "兹游惜不与，犹喜一篇同。"
        ],
        "notes": "",
        "id": "a121671e10cd80a272a17bdff66558e7"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "小饮",
        "preface": "",
        "paragraphs": [
            "南窗闲徙倚，风露已秋深。",
            "晚色兼凉至，浮云带日阴。",
            "池荷欺碧玉，篱菊暗黄金。",
            "时序将遒尽，翻惊壮士心。"
        ],
        "notes": "",
        "id": "3111a9178ce059f590716a7114cdcc03"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "茶院紫翠阁",
        "preface": "",
        "paragraphs": [
            "小阁面空阔，下临寒水清。",
            "前山挂锦绣，日落转分明。",
            "沙际小舟远，云间归翅轻。",
            "我来看不厌，伫立独含情。"
        ],
        "notes": "",
        "id": "27641ef1cbedd4bfc52961696dffc989"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "便斋",
        "preface": "",
        "paragraphs": [
            "芙蓉已过菊花残，独有松筠耐岁寒。",
            "一榻萧然无个事，坐看红日上栏干。"
        ],
        "notes": "",
        "id": "ae7821b1ff41d36d69e4657b2824a7c3"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "登炼丹山三绝句  其一",
        "preface": "",
        "paragraphs": [
            "攀沿绝壁上高峰，下瞰尘寰杳霭中。",
            "未饮刀圭跨鸾鹤，已如身世脱樊笼。"
        ],
        "notes": "",
        "id": "c7566b764ea20a38b599fd7b343a6a08"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "登炼丹山三绝句  其二",
        "preface": "",
        "paragraphs": [
            "神仙已往遗基在，丹井凄清绝点埃。",
            "归去漏残初睡醒，恍疑身到洞天来。"
        ],
        "notes": "",
        "id": "1172ce0ee62a28c72daf3859cb5bea37"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "登炼丹山三绝句  其三",
        "preface": "",
        "paragraphs": [
            "群峰耸拔更回环，鹤驾分明缥渺间。",
            "金鼎丹成人不见，但留名字镇空山。"
        ],
        "notes": "",
        "id": "300f2a020d91a7f2c31ada6a0de4fdc3"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "德翚梅轩月下小酌",
        "preface": "",
        "paragraphs": [
            "疏影横斜落酒樽，谁知寒月上梅轩。",
            "昔年山相栖真地，我亦全家寄此村。"
        ],
        "notes": "",
        "id": "378a14f74b36bde3a24582369afa9df2"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "宿栖林三首  其一",
        "preface": "",
        "paragraphs": [
            "谁知踪迹到桐山，頼有禅僧数往还。",
            "溪路水深行未得，小窗幽阁总跻攀。"
        ],
        "notes": "",
        "id": "ef35d14c192acefe95d1253c79497976"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "宿栖林三首  其二",
        "preface": "",
        "paragraphs": [
            "回首江乡路渺弥，雨天行色倍迟迟。",
            "最怜山寺留连日，恰是清明禁火时。"
        ],
        "notes": "",
        "id": "4cf41e327958e0f0a589e88111b7afd9"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "宿栖林三首  其三",
        "preface": "",
        "paragraphs": [
            "征鞍终日雨霏霏，投宿栖林旋燎衣。",
            "天意似怜行客倦，放将红日出岩扉。"
        ],
        "notes": "",
        "id": "bfc947468eebb602872a4c2a477d0634"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "建善即事三首  其一",
        "preface": "",
        "paragraphs": [
            "绣岭峰高插晚空，雨余烟雾淡朦胧。",
            "琼枝细叶知多少，最爱团栾竹一丛。"
        ],
        "notes": "",
        "id": "b98eb372f3851148e49671a7a842414b"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "建善即事三首  其二",
        "preface": "",
        "paragraphs": [
            "春归枝上余花少，转午浓阴绿满蹊。",
            "何事黄鹂语音好，慇懃飞傍粉墙啼。"
        ],
        "notes": "",
        "id": "041aabd51eb90ce3f7656a80479e460f"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "建善即事三首  其三",
        "preface": "",
        "paragraphs": [
            "箨龙亭下知谁种，旋见新篁破绿苔。",
            "到此不知才几日，抽梢今已过墙来。"
        ],
        "notes": "",
        "id": "fb74aef075356285c212c07104d77b41"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "玄沙二首  其一",
        "preface": "",
        "paragraphs": [
            "轩窗高下傍岩隈，花木层层取次栽。",
            "谁道山深春色晚，等闲桃李已齐开。"
        ],
        "notes": "",
        "id": "cba1fd6c67af9eb549e30d6aea27cdbb"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "玄沙二首  其二",
        "preface": "",
        "paragraphs": [
            "飞山仿佛如天竺，环合峰峦一径通。",
            "何日再来亭上宿，静听猿叫月明中。"
        ],
        "notes": "",
        "id": "7def6dcbbf4edfb0714c54aafce50301"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "大中西庵",
        "preface": "",
        "paragraphs": [
            "借得西庵不似庵，宛如蜗舍住城南。",
            "晚来一盏亮功酒，更荐栖林八寸柑。"
        ],
        "notes": "",
        "id": "8f30c40232369699279662cdf1117b6c"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "硖石相对有项羽庙",
        "preface": "",
        "paragraphs": [
            "乘闲驱马向高原，楚汉遗基尚宛然。",
            "堪怜项羽成何事，占得淮边屋数椽。"
        ],
        "notes": "",
        "id": "276f5bb05aaccd7cc0f250a3b809adc6"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "江村渔舍",
        "preface": "",
        "paragraphs": [
            "江边茅屋被风掀，雨打疏窗夜小眠。",
            "催唤儿童五更起，重添篾缆系渔船。"
        ],
        "notes": "",
        "id": "c98ed54a7987eef689409f7a6203eccb"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "晚步",
        "preface": "",
        "paragraphs": [
            "秋半凄然客思清，杖藜何处畅幽情。",
            "晚天风雨莓苔活，闲傍栏干取次行。"
        ],
        "notes": "",
        "id": "14885dfa8329ba951fd41cf890fb48c7"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "出局纪怀",
        "preface": "",
        "paragraphs": [
            "国尔忘家是所先，如何交构竞争权。",
            "霜台白简真可畏，一日五公俱左迁。"
        ],
        "notes": "",
        "id": "41c71a088462763a065e1cc1b536d011"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "蜡梅",
        "preface": "",
        "paragraphs": [
            "双成送我蜡梅花，夜静幽香自一家。",
            "疑是素娥乘月下，淡黄衣袂紫云车。"
        ],
        "notes": "",
        "id": "610785c8f97761c7167ede026d5d3ba7"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "宿桐城驿二首  其一",
        "preface": "",
        "paragraphs": [
            "大农遗爱在桐川，血食于今几百年。",
            "应想岁丰秋赛日，送迎歌舞独喧阗。"
        ],
        "notes": "",
        "id": "66fae751799c05f7d493b913c578d38d"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "宿桐城驿二首  其二",
        "preface": "",
        "paragraphs": [
            "桐溪古驿闻来久，我到梅黄雨细时。",
            "砌下流泉无复有，空余松柏覆簷垂。"
        ],
        "notes": "",
        "id": "897238b9196ab7bdb6a5d1cf385a4327"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "即事",
        "preface": "",
        "paragraphs": [
            "江烟淡淡日落后，山雨纤纤潮上初。",
            "黄鶑引雏过林杪，群鸡就食喧阶除。"
        ],
        "notes": "",
        "id": "53baca184ab1e1db37a09c8f43343996"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "澄源堂落梅如茵",
        "preface": "",
        "paragraphs": [
            "落英回旋雪飞余，谁向庭中细细铺。",
            "借与翠娥相应舞，绝胜西蜀锦氍毹。"
        ],
        "notes": "",
        "id": "86df8e659de6d4210fe0388c608f6d8a"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "安丰道中",
        "preface": "",
        "paragraphs": [
            "陂渠积水与田通，仿佛江乡意趣同。",
            "引起三吴耕钓兴，小舟来往藕花中。"
        ],
        "notes": "",
        "id": "9bca08fbf87a1ede2199dff408bcf316"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "甘露亭二首  其一",
        "preface": "",
        "paragraphs": [
            "涵碧轩前甘露亭，暑天凉夕此闲行。",
            "琅玕一亩森如玉，影入池心彻底清。"
        ],
        "notes": "",
        "id": "8a4ab3ec3b531a1afa822ec3b664b61c"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "甘露亭二首  其二",
        "preface": "",
        "paragraphs": [
            "水斛安排镜面平，菰蒲初种已齐生。",
            "晚来雨过浮萍少，看见鱼儿作队行。"
        ],
        "notes": "",
        "id": "57561b5be647a0c564b2805fe3767f36"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "舒州西门送客亭",
        "preface": "",
        "paragraphs": [
            "拂云亭外竹千竿，静听清声戛玉寒。",
            "却忆谢公岩下路，水风凉处战檀栾。"
        ],
        "notes": "",
        "id": "070946c2f8277b496d75958a89443662"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "友人新居",
        "preface": "",
        "paragraphs": [
            "门向平湖静处开，雨余山色入帘来。",
            "连云竞秀千岩竹，隔水飘香一径梅。",
            "观里紫芝元不老，柱头玄鹤几时回。",
            "此峰信是神仙窟，子晋吹箫有旧台。"
        ],
        "notes": "",
        "id": "8ce8bc1b064a3255ab29374b5d1a280f"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "登谢公楼分韵得心字",
        "preface": "",
        "paragraphs": [
            "高峙危楼压翠岑，登临遥想昔贤心。",
            "人随岁月有兴废，名逐江山无古今。",
            "残日汀边生晚思，断云帘外卷晴阴。",
            "清风凛凛今何在，芳草池塘恨独深。"
        ],
        "notes": "",
        "id": "9d158e7d408bda7401f45a7f31d00aa0"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "即事",
        "preface": "",
        "paragraphs": [
            "未寻南郭旧生涯，且向淮堧太守家。",
            "西圃学栽陶令菊，后园时种邵平瓜。",
            "民淳讼少看空圄，吏散庭空听报衙。",
            "更得岁丰多乐事，宦游谁复问年华。"
        ],
        "notes": "",
        "id": "6061dfee2f518ae112cc1c1d20365e79"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "寄叔静",
        "preface": "",
        "paragraphs": [
            "频年京阙暗胡尘，窃发桐庐更骇闻。",
            "食尽犬羊还自毙，火炎蝼蚁却须焚。",
            "中原已有汾阳将，二浙谁驱下濑军。",
            "州郡虽严防守计，可将知略佐忠勤。"
        ],
        "notes": "",
        "id": "025b17ae537d9abb291b5164b29e9c26"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "和左经臣见过",
        "preface": "",
        "paragraphs": [
            "为爱端居上郡章，里闾何幸得徜徉。",
            "买田郭外春耕早，筑室湖滨野趣长。",
            "且把旧书遮病眼，了无尘事扰中肠。",
            "故人访我留佳句，应笑年来两鬓苍。"
        ],
        "notes": "",
        "id": "46807175fb3b5a3ae4640ba658471c76"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "荆溪有怀",
        "preface": "",
        "paragraphs": [
            "自从南郭得三椽，怕趁荆溪半夜船。",
            "每望白云惊岁月，空将清梦遶林泉。",
            "虽因追远时来此，又见登高意惨然。",
            "极目不知多少恨，一声孤雁夕阳天。"
        ],
        "notes": "",
        "id": "44a223ad6a13dfc69fa06840633344e9"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "圣泉",
        "preface": "",
        "paragraphs": [
            "闻道东山有圣泉，杖藜侵晓到山前。",
            "一泓寒玉流无尽，万顷良田大有年。",
            "茶鼎晓煎云脚嫩，斋厨夜引溜声圆。",
            "我来一酌磁瓯去，终日余甘齿颊边。"
        ],
        "notes": "",
        "id": "599b716b5f12338f355d064e7510b500"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "四月一日寿阳楼遇雨",
        "preface": "",
        "paragraphs": [
            "黑云滃蔚自西来，伫立危楼亦壮哉。",
            "远壑烟生千里雨，寒潭龙起数声雷。",
            "田畴坐看还丰岁，里巷遥欣弭旱灾。",
            "惭愧外官逃吏责，归鞍何惮踏泥回。"
        ],
        "notes": "",
        "id": "1c22d62766a5c6d4e8f2cc8b0d264bf0"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "和冯中丞中秋夜月",
        "preface": "",
        "paragraphs": [
            "卷尽浮云见碧虚，初传更漏滴铜壶。",
            "入秋爽气迥然别，此地冰轮何处无。",
            "共想姮娥依桂魄，独怜飞鹊遶庭梧。",
            "西园饮散归来早，不用红纱照路隅。"
        ],
        "notes": "",
        "id": "649b56981982273174f8f4b98a832100"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "又和十六夜月",
        "preface": "",
        "paragraphs": [
            "云头依旧尚团圆，未觉清光有两般。",
            "自是人心重佳节，故将今夕不同看。",
            "望中银汉祇如昨，坐久园亭又更寒。",
            "莫把盈亏妄分别，一杯到手且须干。"
        ],
        "notes": "",
        "id": "f306ec20812ec454db7806264e4b5d84"
    },
    {
        "author": "刘安上",
        "dynasty": "宋",
        "type": "诗",
        "rhythmic": "",
        "title": "天柱峰",
        "preface": "",
        "paragraphs": [
            "天柱峰头星斗红，月明秋殿玉玲珑。",
            "仙人夜半来吹笛，骑著吴江小赤龙。"
        ],
        "notes": "",
        "id": "22e291ce7cfe3c822c4c73246b451e59"
    }
]