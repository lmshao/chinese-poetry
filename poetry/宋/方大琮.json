[
    {
        "author": "方大琮",
        "dynasty": "宋",
        "type": "诗",
        "rhythmic": "",
        "title": "寄题永福董宰溪庄图",
        "preface": "",
        "paragraphs": [
            "羡君胸次有丘壑，眼底尘凡一洗之。",
            "地献溪湖供入画，天私风月要昌诗。",
            "贵人岂复知盘谷，名世应须学武夷。",
            "政恐主翁方宦达，买山虽早入山迟。"
        ],
        "notes": "",
        "id": "374bda98cce85329f2be512774a2ae1f"
    },
    {
        "author": "方大琮",
        "dynasty": "宋",
        "type": "诗",
        "rhythmic": "",
        "title": "寄题董宰读书轩",
        "preface": "",
        "paragraphs": [
            "坐衙弹琴和且平，退衙读书锵有声。",
            "琴声书声两相和，和气散作花满城。",
            "示知言游不可作，雅俗二者难兼行。",
            "曩余不敏坐此处，轩窗尘土安有名。",
            "堂前薇花寂寂笑，此殆文吏非书生。",
            "君非异人何能尔，吏事不废心转清。",
            "牒纷案聚判笔走，庭空吏散诗句成。",
            "尝闻欧公居夷陵，日讨故牍繙研精。",
            "金陵宰鄞政习礼，天津客已愁鹃鸣。",
            "怀哉尹君志古道，请把此案为商评。"
        ],
        "notes": "",
        "id": "e9ac65f1fde55621d855dadafea25632"
    },
    {
        "author": "方大琮",
        "dynasty": "宋",
        "type": "诗",
        "rhythmic": "",
        "title": "挽赵南塘  其一",
        "preface": "",
        "paragraphs": [
            "初开学禁预招延，俄滞周南四十年。",
            "大振文词惊海内，肯将训诂让儒先。",
            "孤忠自许汉遗老，高气直凌唐谪仙。",
            "凤昔览辉今已矣，危楼百尺尚依然。"
        ],
        "notes": "",
        "id": "9ed99a0eb77abbae02e060b825731671"
    },
    {
        "author": "方大琮",
        "dynasty": "宋",
        "type": "诗",
        "rhythmic": "",
        "title": "挽赵南塘  其二",
        "preface": "",
        "paragraphs": [
            "晚起苏公以礼郎，侍经掌制位文昌。",
            "端平气脉真堪寄，元祐光阴惜未长。",
            "马邑深忧形谏墨，鸾台宁徙耻书黄。",
            "门生最是知心者，追记微言泪数行。"
        ],
        "notes": "",
        "id": "21df7f700025bbfda9776d7df891119d"
    },
    {
        "author": "方大琮",
        "dynasty": "宋",
        "type": "诗",
        "rhythmic": "",
        "title": "寿乡守张秘阁  其一",
        "preface": "",
        "paragraphs": [
            "秋气高寒公始生，禀姿多得圣之清。",
            "官箴未许冰为洁，心事真堪月比明。",
            "久合紫囊还再世，却令皂盖历三城。",
            "凭谁尽纪前张政，只听村谣里唱声。"
        ],
        "notes": "",
        "id": "ad6c2b10b994017a546b4cb24cc2c6c1"
    },
    {
        "author": "方大琮",
        "dynasty": "宋",
        "type": "诗",
        "rhythmic": "",
        "title": "寿乡守张秘阁  其二",
        "preface": "",
        "paragraphs": [
            "家学源流今吏师，宽严殊剂亦殊施。",
            "豪宗咸服薤一本，野老齐歌麦两岐。",
            "最课休声无地着，芳名姱节有天知。",
            "请将郡志从头数，高直蓬山更有谁。"
        ],
        "notes": "",
        "id": "a08452e3eaa1ab646d271a4df7ddcc7a"
    },
    {
        "author": "方大琮",
        "dynasty": "宋",
        "type": "诗",
        "rhythmic": "",
        "title": "寿乡守张秘阁  其三",
        "preface": "",
        "paragraphs": [
            "老去遇公为地主，賸将恩意煦摧颓。",
            "龟鱼得荫眠偏稳，鸥鹭忘机熟不猜。",
            "方喜玺褒天下最，又闻玉节日边来。",
            "丰年一饱谁之赐，好把禾头祝寿杯。"
        ],
        "notes": "",
        "id": "19b31e9dcbddd66ce1e919c4fef58c7a"
    },
    {
        "author": "方大琮",
        "dynasty": "宋",
        "type": "诗",
        "rhythmic": "",
        "title": "送俊明李提举  其一",
        "preface": "",
        "paragraphs": [
            "有美羊城一巨儒，菊坡气脉最关渠。",
            "村高懒宿郎官被，色养姑乘使者车。",
            "曩日绿林功未赏，今年清社事堪书。",
            "福星何事轻移去，久矣世无公毁誉。"
        ],
        "notes": "",
        "id": "0d7b5e4b188d451236a94f1474bb1138"
    },
    {
        "author": "方大琮",
        "dynasty": "宋",
        "type": "诗",
        "rhythmic": "",
        "title": "送俊明李提举  其二",
        "preface": "",
        "paragraphs": [
            "幸甚联台余五月，户庭微细事皆知。",
            "山中菊径多归思，膝下莱衣少脱时。",
            "吏散庭空无滞牒，客来酒尽只新诗。",
            "耳闻眼见谁虚实，写与行人作口碑。"
        ],
        "notes": "",
        "id": "71d4e80ca79878e7bd266794cb450df0"
    },
    {
        "author": "方大琮",
        "dynasty": "宋",
        "type": "诗",
        "rhythmic": "",
        "title": "送俊明李提举  其三",
        "preface": "",
        "paragraphs": [
            "时贤落落甚晨星，世事如棋局又新。",
            "赤白交驰边面急，腐红销尽国中贫。",
            "谁令野有横舟者，应是朝无惜宝人。",
            "握手不堪离思满，愿公自爱庙堂身。"
        ],
        "notes": "",
        "id": "197e820193888f543a0b668aecdf8174"
    },
    {
        "author": "方大琮",
        "dynasty": "宋",
        "type": "诗",
        "rhythmic": "",
        "title": "送广东赵舶使",
        "preface": "",
        "paragraphs": [
            "百禽收舌后，一鹗凌清秋。",
            "沧波渺浩荡，中有万斛舟。",
            "劫灰烧不尽，宗老擅风流。",
            "典刑尚千载，雅奥根九畴。",
            "忠愤疏中垒，功名起武侯。",
            "载彼北方学，来为南国游。",
            "膻风痛洗濯，蛮俗頼怀柔。",
            "偶然得联事，顾影岂其俦。",
            "逢迎时一笑，倾吐不复留。",
            "抵掌说西事，强颜愧楚囚。",
            "见晚别何早，含情酒浇愁。",
            "惟有加餐祝，作歌住行辀。",
            "有诏愿亟起，且莫事耡耰。",
            "顾我何为者，一毛在九牛。"
        ],
        "notes": "",
        "id": "52927cea8d49796de100de13bcafc127"
    },
    {
        "author": "方大琮",
        "dynasty": "宋",
        "type": "诗",
        "rhythmic": "",
        "title": "送李兄赴省",
        "preface": "",
        "paragraphs": [
            "乃翁场屋负高名，里许工夫共讲明。",
            "谢氏弟兄辉玉树，韦侯父子薄金籝。",
            "世科莫讶争寒畯，少作曾看到老成。",
            "此去亲传衣钵在，想非温饱志平生。"
        ],
        "notes": "",
        "id": "fca63d5fea781cb4d74d6cfac3abea31"
    },
    {
        "author": "方大琮",
        "dynasty": "宋",
        "type": "诗",
        "rhythmic": "",
        "title": "宴徐大参",
        "preface": "",
        "paragraphs": [
            "麟符久合换貂蝉，又向乡邦拥十年。",
            "眼赤腰黄天宠泽，颜红鬓绿地神仙。",
            "极知昼绣堪行染，见说宵衣正渴贤。",
            "好事还殊门外路，人看四辈下翩翩。"
        ],
        "notes": "",
        "id": "6c85e6edf835c5275e179c0f8494eac6"
    }
]