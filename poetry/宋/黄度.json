[
    {
        "author": "黄度",
        "dynasty": "宋",
        "type": "诗",
        "rhythmic": "",
        "title": "梅岭冈",
        "preface": "",
        "paragraphs": [
            "梅冈丘垄已难寻，堪恨吴儿太忍心。",
            "闻道土山标擘处，原头丛薄不成阴。"
        ],
        "notes": "",
        "id": "0800ce792d1830e9f61663465e971c91"
    },
    {
        "author": "黄度",
        "dynasty": "宋",
        "type": "诗",
        "rhythmic": "",
        "title": "玄武湖  其一",
        "preface": "",
        "paragraphs": [
            "玄武湖中春草生，依稀想见竹篱城。",
            "后来万堞如云起，方恨图王事不成。"
        ],
        "notes": "",
        "id": "3a4a13f53d2be20b2fe6bebff84ad2d6"
    },
    {
        "author": "黄度",
        "dynasty": "宋",
        "type": "诗",
        "rhythmic": "",
        "title": "玄武湖  其二",
        "preface": "",
        "paragraphs": [
            "万骑连山噪虎熊，千艘激浪泣鱼龙。",
            "变迁陵谷有如此，应笑铜驼无定踪。"
        ],
        "notes": "",
        "id": "0fcfaeef8987935a87c07b5dd6e3a11a"
    },
    {
        "author": "黄度",
        "dynasty": "宋",
        "type": "诗",
        "rhythmic": "",
        "title": "冶城楼  其一",
        "preface": "",
        "paragraphs": [
            "果然当国擅功名，著屐闲来上冶城。",
            "久欲乘风还海道，江山佳处尚关情。"
        ],
        "notes": "",
        "id": "e28d6859b527b7edd98a4aada0b8da01"
    },
    {
        "author": "黄度",
        "dynasty": "宋",
        "type": "诗",
        "rhythmic": "",
        "title": "冶城楼  其二",
        "preface": "",
        "paragraphs": [
            "春秋将绝书刘子，汉史虽终述武侯。",
            "旧国不知遗烈在，我来偶作冶城楼。"
        ],
        "notes": "",
        "id": "294e95d07dae8e6b0d40b8af0d973f88"
    },
    {
        "author": "黄度",
        "dynasty": "宋",
        "type": "诗",
        "rhythmic": "",
        "title": "青溪阁",
        "preface": "",
        "paragraphs": [
            "江家旧宅枕溪头，谁向溪湾著小楼。",
            "无奈当年亡国恨，潮生潮落几时休。"
        ],
        "notes": "",
        "id": "185bbba75fb3ce76a708d68d086cf001"
    },
    {
        "author": "黄度",
        "dynasty": "宋",
        "type": "诗",
        "rhythmic": "",
        "title": "白鹭亭",
        "preface": "",
        "paragraphs": [
            "白鹭亭前白鹭飞，定知公子未忘机。",
            "我来犹识难驯意，江际翩翩趁落晖。"
        ],
        "notes": "",
        "id": "18368dcd89abe18e7cc59aa184526223"
    },
    {
        "author": "黄度",
        "dynasty": "宋",
        "type": "诗",
        "rhythmic": "",
        "title": "凤凰台",
        "preface": "",
        "paragraphs": [
            "江淮表里拱神州，底事干戈不肯休。",
            "试上凤凰台上望，定山尽处是瓜洲。"
        ],
        "notes": "",
        "id": "1227bcd9b46ff48aa591566ed480ca78"
    },
    {
        "author": "黄度",
        "dynasty": "宋",
        "type": "诗",
        "rhythmic": "",
        "title": "隆荫堂",
        "preface": "",
        "paragraphs": [
            "意得壶觞外，心清杖屦间。",
            "簿书休吏早，花鸟向人闲。"
        ],
        "notes": "",
        "id": "33a0b2b26b5297affa04df849c002b23"
    }
]