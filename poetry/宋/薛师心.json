[
    {
        "author": "薛师心",
        "dynasty": "宋",
        "type": "诗",
        "rhythmic": "",
        "title": "泗上歌",
        "preface": "",
        "paragraphs": [
            "北风萧骚兮吹逝波，英雄一去兮岁月多，路草青青兮游人过。"
        ],
        "notes": "",
        "id": "4f5177587384904884e804d9fb6a20f1"
    },
    {
        "author": "薛师心",
        "dynasty": "宋",
        "type": "诗",
        "rhythmic": "",
        "title": "黄天荡阻风",
        "preface": "",
        "paragraphs": [
            "野泊几人愁，浮踪果是沤。",
            "轻舠同一羽，高浪即三秋。",
            "欹枕江声震，开篷雨脚收。",
            "风波身漫涉，何处有安流。"
        ],
        "notes": "",
        "id": "9b6f28ecc265ce7952c32c65a6acdb4f"
    },
    {
        "author": "薛师心",
        "dynasty": "宋",
        "type": "诗",
        "rhythmic": "",
        "title": "石头城遇卢明府丈",
        "preface": "",
        "paragraphs": [
            "浮生踪迹似浮云，把酒论交对夕曛。",
            "十载师门称畏友，一朝吏事诵神君。",
            "口中高论人间少，名下宏词海内闻。",
            "此会正当春色好，莫教邂逅手轻分。"
        ],
        "notes": "",
        "id": "e332c58dde6ae485dc3d3f47b3bafcfa"
    }
]