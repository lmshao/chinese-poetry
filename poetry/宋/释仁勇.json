[
    {
        "author": "释仁勇",
        "dynasty": "宋",
        "type": "诗",
        "rhythmic": "",
        "title": "偈八首  其一",
        "preface": "",
        "paragraphs": [
            "秋风凉，松韵长。",
            "未归客，思故乡。"
        ],
        "notes": "",
        "id": "6a26d551e0927da6cb64ad339f31304f"
    },
    {
        "author": "释仁勇",
        "dynasty": "宋",
        "type": "诗",
        "rhythmic": "",
        "title": "偈八首  其二",
        "preface": "",
        "paragraphs": [
            "天上无弥勒，地下无弥勒。",
            "打破太虚空，如何寻不得。"
        ],
        "notes": "",
        "id": "7ccf089846269bd4f88e35d5dc4e8a16"
    },
    {
        "author": "释仁勇",
        "dynasty": "宋",
        "type": "诗",
        "rhythmic": "",
        "title": "偈八首  其三",
        "preface": "",
        "paragraphs": [
            "古人底今人用，今人底古人为。",
            "古今无背面，今古几人知。"
        ],
        "notes": "",
        "id": "0277077150da7b0fe2fbaf4429e2f499"
    },
    {
        "author": "释仁勇",
        "dynasty": "宋",
        "type": "诗",
        "rhythmic": "",
        "title": "偈八首  其四",
        "preface": "",
        "paragraphs": [
            "有手脚，无背面。",
            "明眼人，看不见。",
            "天左旋，地右转。"
        ],
        "notes": "",
        "id": "fc2ea810ef9ab553b525b96f138e5846"
    },
    {
        "author": "释仁勇",
        "dynasty": "宋",
        "type": "诗",
        "rhythmic": "",
        "title": "偈八首  其五",
        "preface": "",
        "paragraphs": [
            "风鸣条，雨破块，晓来枕上鶑声碎。",
            "虾𢋙蚯蚓一时鸣，妙德空生都不会。",
            "都不会，三个成群，四个作队。",
            "”。"
        ],
        "notes": "",
        "id": "e747152157222c03afec95f0ea5c20ec"
    },
    {
        "author": "释仁勇",
        "dynasty": "宋",
        "type": "诗",
        "rhythmic": "",
        "title": "偈八首  其六",
        "preface": "",
        "paragraphs": [
            "有个汉，怪复丑。",
            "眼直鼻蓝镵面，南看北斗。",
            "解使日午金乌啼，夜斗铁牛吼。",
            "天地旋，山河走。",
            "羽族毛群，失其所守。",
            "直得文殊普贤出此没彼，七纵八横，千生万受。"
        ],
        "notes": "",
        "id": "1022f66c1606a8a6e7fd5f3c24ae5247"
    },
    {
        "author": "释仁勇",
        "dynasty": "宋",
        "type": "诗",
        "rhythmic": "",
        "title": "偈八首  其七",
        "preface": "",
        "paragraphs": [
            "大方无外，大圆无内。",
            "无内无外，圣凡普会。",
            "瓦砾生光，须弥粉碎。",
            "无量法门，百千三昧。"
        ],
        "notes": "",
        "id": "5c4e7075654739d9dd9db3a32f1f72e5"
    },
    {
        "author": "释仁勇",
        "dynasty": "宋",
        "type": "诗",
        "rhythmic": "",
        "title": "偈八首  其八",
        "preface": "",
        "paragraphs": [
            "真相无形，示形现相。",
            "千怪万状，自此而彰。",
            "喜则满面光生，怒则双眉陡竖。",
            "非凡非圣，或是或非。",
            "人不可量，天莫能测。",
            "直下搆得，未称丈夫。",
            "唤不回头，且莫错怪。"
        ],
        "notes": "",
        "id": "1939dda6c1b0d815464b096b06bb1104"
    }
]