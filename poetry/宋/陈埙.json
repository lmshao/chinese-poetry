[
    {
        "author": "陈埙",
        "dynasty": "宋",
        "type": "诗",
        "rhythmic": "",
        "title": "谢赵宪副使惠建茶",
        "preface": "",
        "paragraphs": [
            "贡余自合到侯王，谁遣甘芳入苋肠。",
            "野客惊看龙凤銙，家人学试蟹鱼汤。",
            "题来谏议三封印，分到尚书八餠纲。",
            "尽洒从前腥腐气，时时浇取简编香。"
        ],
        "notes": "",
        "id": "2196e444da6051b72807dd0e2ed8b96a"
    },
    {
        "author": "陈埙",
        "dynasty": "宋",
        "type": "诗",
        "rhythmic": "",
        "title": "茅山",
        "preface": "",
        "paragraphs": [
            "三茅高出七山巅，顿隔尘沙道路千。",
            "灵籁萧萧风笛弄，奇形奕奕陇牛眠。",
            "人间已有嘉平帝，地下谁通句曲天。",
            "幸喜吾庐居在此，时从寄傲任悠然。"
        ],
        "notes": "",
        "id": "316a9a80b3cf85e48b78e8050000a44d"
    },
    {
        "author": "陈埙",
        "dynasty": "宋",
        "type": "诗",
        "rhythmic": "",
        "title": "游虎丘  其一",
        "preface": "",
        "paragraphs": [
            "老龙拖雨过平川，晓影初开树色鲜。",
            "有片白云收不尽，日高犹在讲堂边。"
        ],
        "notes": "",
        "id": "dd819f4b31ccd4fcd2064a043b6573cb"
    },
    {
        "author": "陈埙",
        "dynasty": "宋",
        "type": "诗",
        "rhythmic": "",
        "title": "游虎丘  其二",
        "preface": "",
        "paragraphs": [
            "碧玉千寻剑影寒，夜深光怪逼危阑。",
            "句吴霸略成尘土，空有青山覆石坛。"
        ],
        "notes": "",
        "id": "d4d0965b99b7cb4e13c21f114a13f7ae"
    },
    {
        "author": "陈埙",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "只教人种菜，莫误客看花。"
        ],
        "notes": "",
        "id": "238229a1c6b90ec999d66d8ef44ffef6"
    }
]