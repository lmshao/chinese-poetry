[
    {
        "author": "赵旸",
        "dynasty": "宋",
        "type": "诗",
        "rhythmic": "",
        "title": "题刘资仁韩干饮马图",
        "preface": "",
        "paragraphs": [
            "韩干所画天闲图，县官日给三品刍。",
            "不嘶不鸣肥如凫，时时步作康庄衢。",
            "饮之曲江戏短芜，沙软风轻乐于于。",
            "岂知渥洼真龙驹，垂头戢耳困盐车。",
            "圉人太仆反歔歈，瘦骨硉矹甘为驽。",
            "不须骧首顾长途，局促骥足何时无。"
        ],
        "notes": "",
        "id": "67501d982056d2ef293deb5ac68ce407"
    },
    {
        "author": "赵旸",
        "dynasty": "宋",
        "type": "诗",
        "rhythmic": "",
        "title": "奉和姚仲美腊梅",
        "preface": "",
        "paragraphs": [
            "阳和都未见芳菲，初喜寒苞发故枝。",
            "绝色夐无朱粉态，真香宁许燕鶑知。",
            "凝愁金谷登楼日，敛黛温泉赐浴时。",
            "写作新声传玉笛，谁人持向月中吹。"
        ],
        "notes": "",
        "id": "58679d4033fa8edb6060b159680d457a"
    },
    {
        "author": "赵旸",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "至尊仄席思耆旧。"
        ],
        "notes": "",
        "id": "133ce619b0de71891cf9c54bf53f8f1d"
    }
]