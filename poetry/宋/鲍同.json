[
    {
        "author": "鲍同",
        "dynasty": "宋",
        "type": "诗",
        "rhythmic": "",
        "title": "中隠堂二首  其一",
        "preface": "",
        "paragraphs": [
            "当年早有菟裘意，岁晚尘埃尚困予。",
            "闻说龙江真可隠，欲将余日寄僊居。"
        ],
        "notes": "",
        "id": "29d06844ebe8573f1ed270c3b91373c1"
    },
    {
        "author": "鲍同",
        "dynasty": "宋",
        "type": "诗",
        "rhythmic": "",
        "title": "中隠堂二首  其二",
        "preface": "",
        "paragraphs": [
            "问舍知君困欲还，才高那得卧南山。",
            "由来甘井人争汲，却恐心闲身未闲。"
        ],
        "notes": "",
        "id": "b45811f71b37126f9af84c99a946edf8"
    }
]