[
    {
        "author": "释法顺",
        "dynasty": "宋",
        "type": "诗",
        "rhythmic": "",
        "title": "呈佛眼",
        "preface": "",
        "paragraphs": [
            "顶有异峰云冉冉，源无别派水泠泠。",
            "游山未到山穷处，终被青山碍眼睛。"
        ],
        "notes": "",
        "id": "e9c235458c2029f8d5746382643a20af"
    },
    {
        "author": "释法顺",
        "dynasty": "宋",
        "type": "诗",
        "rhythmic": "",
        "title": "偈五首  其一",
        "preface": "",
        "paragraphs": [
            "好事堆堆叠叠来，不须造作与安排。",
            "落林黄叶水推去，横谷白云风卷回。",
            "寒雁一声情念断，霜钟才动我山摧。",
            "白杨更有过人处，尽夜寒炉拨死灰。"
        ],
        "notes": "",
        "id": "bc56b6510fe9408e4748da4246dac595"
    },
    {
        "author": "释法顺",
        "dynasty": "宋",
        "type": "诗",
        "rhythmic": "",
        "title": "偈五首  其二",
        "preface": "",
        "paragraphs": [
            "我手何似佛手，天上南星北斗。",
            "我脚何似驴脚，往事都来忘却。",
            "人人尽有生缘，个个足方顶圆。",
            "大愚滩头立处，孤月影射深湾。",
            "会不得，见还难，一曲渔歌过远滩。"
        ],
        "notes": "",
        "id": "38f2cd8bc1f20817d5377ca8ee2287ac"
    },
    {
        "author": "释法顺",
        "dynasty": "宋",
        "type": "诗",
        "rhythmic": "",
        "title": "偈五首  其三",
        "preface": "",
        "paragraphs": [
            "鸡啼晓月，狗吠枯椿。",
            "只可默会，难入思量。",
            "看不见处，动地放光。",
            "说不到处，天地玄黄。",
            "抚城尺六状纸，元来出在清江。",
            "分明话出人难见，昨夜三更月到窗。"
        ],
        "notes": "",
        "id": "3aa96467496c0709e4d66cf73ec2cd7e"
    },
    {
        "author": "释法顺",
        "dynasty": "宋",
        "type": "诗",
        "rhythmic": "",
        "title": "偈五首  其四",
        "preface": "",
        "paragraphs": [
            "风吹茆茨屋脊漏，雨打阇黎眼睛湿。",
            "凭么分明却不知，却来这里低头立。"
        ],
        "notes": "",
        "id": "2939784902677e20fa55ec1f1c5f4357"
    },
    {
        "author": "释法顺",
        "dynasty": "宋",
        "type": "诗",
        "rhythmic": "",
        "title": "偈五首  其五",
        "preface": "",
        "paragraphs": [
            "久病未尝推木枕，人来多是问如何。",
            "山僧据问随缘对，窗外黄鹂口更多。"
        ],
        "notes": "",
        "id": "c0bcb55c24eaaf7893a72320a8bb869d"
    },
    {
        "author": "释法顺",
        "dynasty": "宋",
        "type": "诗",
        "rhythmic": "",
        "title": "仆雪中偈",
        "preface": "",
        "paragraphs": [
            "垂老住山寺，参官走道途。",
            "前村雪岭上，颠倒没人扶。"
        ],
        "notes": "",
        "id": "d843b124cf70fe3f5c8ea3f85e77cbee"
    }
]