[
    {
        "author": "张孝纯",
        "dynasty": "宋",
        "type": "诗",
        "rhythmic": "",
        "title": "挽张叔夜二首  其一",
        "preface": "",
        "paragraphs": [
            "畴昔中朝士，簪绅仰令名。",
            "恩威彰辅郡，忠孝卫都城。",
            "许国志何壮，为山功莫成。",
            "西风故林道，萧瑟感秋声。"
        ],
        "notes": "",
        "id": "f44d9f30be32c5ab559e92e1a3a6db8a"
    },
    {
        "author": "张孝纯",
        "dynasty": "宋",
        "type": "诗",
        "rhythmic": "",
        "title": "挽张叔夜二首  其二",
        "preface": "",
        "paragraphs": [
            "季世遭奇祸，烦冤痛可论。",
            "交情伤死别，亲属恸遗言。",
            "空想还家梦，难招去国魂。",
            "一朝成万古，斜日下平原。"
        ],
        "notes": "",
        "id": "fb8fe8b5a31e6440f3b1518a58f39bcd"
    },
    {
        "author": "张孝纯",
        "dynasty": "宋",
        "type": "诗",
        "rhythmic": "",
        "title": "中运使寄酒清明日到以诗谢之",
        "preface": "",
        "paragraphs": [
            "芳樽到日恰清明，似与嘉辰默计程。",
            "拟助林园延胜赏，肯容桃李落繁英。",
            "老来官爵浑无味，闲里杯盘却有情。",
            "见说使车临岱麓，倘能相过共飞觥。"
        ],
        "notes": "",
        "id": "54b9be9fb835fe4e9d249330af046946"
    }
]