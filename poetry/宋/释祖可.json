[
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "天台山中偶题",
        "preface": "",
        "paragraphs": [
            "伛步入萝径，绵延趣最深。",
            "僧居不知处，仿佛清磬音。",
            "石梁邀屡度，始见青松林。",
            "谷口未斜日，数峰生夕阴。",
            "凄风薄乔木，万窍作龙吟。",
            "摩挲绿苔石，书此慰幽寻。"
        ],
        "notes": "",
        "id": "4c20396eda646073f4699b8500c3b3b9"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "霜余溪上",
        "preface": "",
        "paragraphs": [
            "水似秋蛇巧作蟠，山如浓翠拥高鬟。",
            "清风明月元无主，乞我烟萝茅数间。"
        ],
        "notes": "",
        "id": "a5c8a70b5ec1cdaf18a5c3c0afecb0ad"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "李伯时作渊明归去来图王性之刻于琢玉坊病僧祖可见而赋诗",
        "preface": "",
        "paragraphs": [
            "坐上柴桑墟落烟，眼中百里旧山川。",
            "候门稚子似无恙，三径巾车人绝怜。",
            "尚友当须今逸少，丹青宁复老龙眠。",
            "流传匪独遗怡玩，端使懦夫怀凛然。"
        ],
        "notes": "",
        "id": "23360fb6e6a3f1fad3a0f3d33d988ea4"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "次吴伯江所藏文湖州山水韵",
        "preface": "",
        "paragraphs": [
            "乘空作山川，妙绝借墨色。",
            "曲折千里素幅间，来自吴兴白苹客。",
            "乃知潇湘洞庭岸，平吞胸中寄笔力。",
            "清霜摇落江海空，如闻冥冥度惊鸿。",
            "重楼复阁底处所，使我绝欲空蒙中。",
            "吴侯吴侯安用许，浪迫归心赴翛渚。",
            "如何唤得江上船，一卧苍波占烟雨。"
        ],
        "notes": "",
        "id": "a42193192d9fd69c2f3e51e3b047c830"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "书余逢时所作山水  其一",
        "preface": "",
        "paragraphs": [
            "江势卷十万顷，村墅掩三四家。",
            "落雁惊横烟水，小舟欹著寒沙。"
        ],
        "notes": "",
        "id": "e08f1c4f3bc865434e7e17c648195ca4"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "书余逢时所作山水  其二",
        "preface": "",
        "paragraphs": [
            "折苇非关秋色，飞鸥元自斜行。",
            "坐上忽惊丘壑，窗间那有潇湘。"
        ],
        "notes": "",
        "id": "51ee6a575e1afa85dac5a0234b9f868b"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "书余逢时所作山水  其三",
        "preface": "",
        "paragraphs": [
            "江南江北岸，饱历此山川。",
            "谁信著笔力，尽驱来眼前。",
            "野桥分道路，古木薄风烟。",
            "我欲径归去，沙头人挽船。"
        ],
        "notes": "",
        "id": "c66310bbfb6d6026b2bf163091a62ecc"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "咏秦处士作枯松",
        "preface": "",
        "paragraphs": [
            "秦郎真是旧摩诘，写出崔巍霜雪姿。",
            "林壑卷帘相照映，坐令公子发幽思。"
        ],
        "notes": "",
        "id": "f35e630ff4ebef82fcc3764a320d3d5f"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "求初老墨梅",
        "preface": "",
        "paragraphs": [
            "手开玉玺心希有，乃得横烟冰雪枝。",
            "枯木堂中安用许，适堪病眼发新诗。"
        ],
        "notes": "",
        "id": "4d9c082c2a8e06191646e6f1dc96afc0"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "墨梅",
        "preface": "",
        "paragraphs": [
            "不向江南冰雪底，乃于毫末发春妍。",
            "一枝无语淡相对，疑在竹桥烟雨边。"
        ],
        "notes": "",
        "id": "67755cdd8bd728e98299ea6c332133ef"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "书性之所藏伯时木石屏  其一",
        "preface": "",
        "paragraphs": [
            "此自是我辈物，而乃落君家房。",
            "尚喜周旋顾盼，无忧荦确风霜。"
        ],
        "notes": "",
        "id": "05a7f4c70f0e3e141ff6ee3eb965b1fa"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "书性之所藏伯时木石屏  其二",
        "preface": "",
        "paragraphs": [
            "淡巃嵷烟雨色，老槎牙霜霰痕。",
            "想见湘岑落木，雾连江月昏昏。"
        ],
        "notes": "",
        "id": "351babb705dcc3e1fd3307e63ff3f870"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "书性之所藏伯时木石屏  其三",
        "preface": "",
        "paragraphs": [
            "胸中定自有此，笔端乃一见之。",
            "摧却岌峨天柱，来成咫尺峨嵋。"
        ],
        "notes": "",
        "id": "87acf9ac74f992f3c52563b0aade21d2"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "书秦处度所作松石",
        "preface": "",
        "paragraphs": [
            "怜君作诗自无敌，游戏诗余画成癖。",
            "高堂奋袖风雨来，霜干云根动秋色。",
            "长怀祝融天柱峰，万年不死之乔松。",
            "观君此画已无斁，不复望云支瘦筇。"
        ],
        "notes": "",
        "id": "32890abbef5839637acaf9771b360433"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "观壮舆所藏伯时马",
        "preface": "",
        "paragraphs": [
            "平生徒说追风足，厌见驽骀饱刍粟。",
            "刘侯为出二马图，缅想权奇在坰牧。",
            "本朝不伐大宛城，公初得之无乃惊。",
            "胡沙燕山在吾目，短草落日低边明。",
            "雄姿忽作风动壁，意气腾骧欲无敌。",
            "前者骄矜后者驰，信矣能先鸟疾飞。",
            "圉人亦复神超然，亮作俗肉勤加鞭。",
            "吁嗟骏骨世定有，良乐不逢长弃捐。"
        ],
        "notes": "",
        "id": "3114c4bcd06b1deefce7bf88e5d3c569"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "庐山十八贤",
        "preface": "",
        "paragraphs": [
            "不能晋室扶倾覆，尽作西方社里人。",
            "岂意一时希有事，翻令元亮两眉颦。"
        ],
        "notes": "",
        "id": "89b668860052c2645c0cbdc8f0a33891"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "绝句",
        "preface": "",
        "paragraphs": [
            "琴到无弦听者希，古今唯有一钟期。",
            "几回拟鼓阳春曲，月满虚堂下指迟。"
        ],
        "notes": "",
        "id": "3cc163346fcabaa1b689b8de95df5d47"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "靖节祠",
        "preface": "",
        "paragraphs": [
            "靖节非傲世，带耻为人束。",
            "鬰然霜雪姿，受正如松独。",
            "高歌归去来，自种松与粟。",
            "寓意琴书间，处己审缨足。",
            "倾觞三径醉，颓然忘宠辱。",
            "江山有遗迹，庶以拯流俗。"
        ],
        "notes": "",
        "id": "91db1da9d414cd2160fe75ee346d3c47"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "香林许惠南溪茶作诗促之",
        "preface": "",
        "paragraphs": [
            "午窗汤餠违烦渴，安得云腴作短兵。",
            "仙鼎望公能遣赠，只今兀坐听歌声。"
        ],
        "notes": "",
        "id": "b7f56deab00afb11f0bdc7a1798de43c"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "赠中上人",
        "preface": "",
        "paragraphs": [
            "能来不能款，竟欲与公言。",
            "促策望山去，未须违世喧。",
            "轻帆收落日，独鸟向前村。",
            "我亦动归思，一峰烟霭昏。"
        ],
        "notes": "",
        "id": "4b39dd2410490b12dd2c480d4e1a4ef7"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "乞梅",
        "preface": "",
        "paragraphs": [
            "朔风吹尽西山雪，合有早梅凌雪开。",
            "不应占看野塘上，分我一枝春色来。"
        ],
        "notes": "",
        "id": "8fb71c72ab9039b2a61fc31d41bf1d16"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "乞霜柑",
        "preface": "",
        "paragraphs": [
            "殊非海外罗浮样，亦胜洞庭霜后黄。",
            "此实君家能独有，何时分饷齿牙香。"
        ],
        "notes": "",
        "id": "eeb4f1b54148c42c2817dc4ceef84816"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "酬才上人送霜柑  其一",
        "preface": "",
        "paragraphs": [
            "霜柑寄我莫言少，但得向人怀抱佳。",
            "渺渺新愁入思梦，晚云连雁雪连沙。"
        ],
        "notes": "",
        "id": "b9fb1aba1a8899841d1970cc5c60189b"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "酬才上人送霜柑  其二",
        "preface": "",
        "paragraphs": [
            "日向南云望几回，无因怀抱得重开。",
            "凭君莫惜锦囊句，尽作银钩虿尾来。"
        ],
        "notes": "",
        "id": "28df676289a46cecb3b0ef14a29d320f"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "乞菖蒲",
        "preface": "",
        "paragraphs": [
            "饱闻云根九节，不改四时鬰然。",
            "愿见明窗棐几，浅叶瘦碧相鲜。"
        ],
        "notes": "",
        "id": "c6926fa0a742a0d3106a428427a6746e"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "秋怀",
        "preface": "",
        "paragraphs": [
            "霜禽惊呼山麓音，霜风急吹溪上林。",
            "羲和揽辔不可缓，夏后苦身惊寸阴。",
            "横河明明月皎皎，远山苍苍水深深。",
            "哀鸿万里绕云阵，游子不眠中夜心。"
        ],
        "notes": "",
        "id": "1a4f300aa9b708f3838daeb74de08e14"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "春闺",
        "preface": "",
        "paragraphs": [
            "雪晴梅破发幽香，鶑作春声入画堂。",
            "多少玉人魂梦断，不胜情况恨更长。"
        ],
        "notes": "",
        "id": "3e2c0e27669a853c0c7c9b530ebf275f"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "秋屏阁",
        "preface": "",
        "paragraphs": [
            "袖手章江浄渺然，倚风残叶舞翩翩。",
            "霜鸥睡渚白胜雪，雾雨含沙轻若烟。",
            "杨柳一番南陌上，梅花三弄远云边。",
            "匣鸣双剑忽生兴，我欲因从东去船。"
        ],
        "notes": "",
        "id": "d8a7a3285c1ccb8a0e1492d809d172f3"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "潄壑夜泉响，扫窗春雾空。"
        ],
        "notes": "",
        "id": "9310136436ca8be5f08b396f385fd4c0"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "故人江北江南岸。"
        ],
        "notes": "",
        "id": "26784d2902354ca252008c2f8b31d948"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "怀人更作梦千里，归思欲迷云一滩。"
        ],
        "notes": "",
        "id": "63344651b212bfc7d3cc0e256cb2fb9f"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "窗间一榻篆烟碧，门外四山秋叶红。"
        ],
        "notes": "",
        "id": "9c44b425f3df98e1b0de95a98d0cfad0"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "此身未是寻真客，惭愧寻真观里人。"
        ],
        "notes": "",
        "id": "fab0db4e905b201927c331819d448482"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "清霜群木落，尽见西山秋。"
        ],
        "notes": "",
        "id": "bb7a9127dd2152618e811dcc4075e66c"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "味方河朔葡萄重，色比泸南荔子深。"
        ],
        "notes": "",
        "id": "b9e26e4dc7740f654c7f8883f787e92f"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "千山指去程。"
        ],
        "notes": "",
        "id": "a98ce63e5124fda06c9371bffd9368b5"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "惊湍拍岸浮。"
        ],
        "notes": "",
        "id": "9e781dd114a1bf7d751ff66b94420f67"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "句  其一○",
        "preface": "",
        "paragraphs": [
            "杖履寻春事。"
        ],
        "notes": "",
        "id": "9d1ad806982b462131b1ea78487da2ab"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "句  其一一",
        "preface": "",
        "paragraphs": [
            "湖山虽不语。"
        ],
        "notes": "",
        "id": "ce7e45681053b13723e4bfc2336ef6d1"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "句  其一二",
        "preface": "",
        "paragraphs": [
            "悠悠兰渚动归思。"
        ],
        "notes": "",
        "id": "fdb4b0ceb9ab82778d3796e1e06e87b5"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "句  其一三",
        "preface": "",
        "paragraphs": [
            "苍崖古木霭烟萝。"
        ],
        "notes": "",
        "id": "09329bf7e9449d0fa4fccb98c89436d2"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "句  其一四",
        "preface": "",
        "paragraphs": [
            "一任此身同转蓬。"
        ],
        "notes": "",
        "id": "c691d73c9038661f2cc043439bef0557"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "句  其一五",
        "preface": "",
        "paragraphs": [
            "一苇鸣桹下渺然。"
        ],
        "notes": "",
        "id": "d6782afea391ffce369aea88ba7c02d5"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "句  其一六",
        "preface": "",
        "paragraphs": [
            "有时罗袜步微月，想见江妃相与娱。"
        ],
        "notes": "",
        "id": "c4c903556e8f0746981025e02acef8fd"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "句  其一七",
        "preface": "",
        "paragraphs": [
            "茅簷欹送晚，苔径曲邀春。"
        ],
        "notes": "",
        "id": "fa731fe9e255d4dce8ce2d4166686df9"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "句  其一八",
        "preface": "",
        "paragraphs": [
            "乱山争夕阳。"
        ],
        "notes": "",
        "id": "75552198ed2ceaafb582cb7fdb8100c0"
    }
]