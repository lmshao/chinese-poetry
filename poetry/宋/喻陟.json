[
    {
        "author": "喻陟",
        "dynasty": "宋",
        "type": "诗",
        "rhythmic": "",
        "title": "寄张芸叟",
        "preface": "",
        "paragraphs": [
            "越客思归黯不平，闲持长笛写秦声。",
            "羡君气海如斯壮，博我词锋孰敢争。",
            "江上梅花开又落，陇头流水咽还惊。",
            "岂知不寐鳏鱼眼，独坐山堂对月明。"
        ],
        "notes": "",
        "id": "39213ede88b914144b1acc292b777bce"
    },
    {
        "author": "喻陟",
        "dynasty": "宋",
        "type": "诗",
        "rhythmic": "",
        "title": "题吕元圭诗后",
        "preface": "",
        "paragraphs": [
            "黄鹤楼边横笛吹，石亭窗上更题诗。",
            "世人不识还归去，江水云山空渺弥。"
        ],
        "notes": "",
        "id": "ec6d3894c0057d068fab49ba42f8de98"
    },
    {
        "author": "喻陟",
        "dynasty": "宋",
        "type": "诗",
        "rhythmic": "",
        "title": "贺种太守破鬼章  其一",
        "preface": "",
        "paragraphs": [
            "捷报下岷洮，威传万里遥。",
            "渠魁咸面缚，氛祲即时销。",
            "圣算百王上，神功千古超。",
            "从兹荒忽地，无复恣凶骄。"
        ],
        "notes": "",
        "id": "f8546829ab06ef70719b164b221685cd"
    },
    {
        "author": "喻陟",
        "dynasty": "宋",
        "type": "诗",
        "rhythmic": "",
        "title": "贺种太守破鬼章  其二",
        "preface": "",
        "paragraphs": [
            "黠卤方千轨，王师薄有征。",
            "摧枯祇俄顷，破竹不留行。",
            "杀气收貔虎，清风卷旆旌。",
            "遥瞻紫宸阙，称贺浃欢声。"
        ],
        "notes": "",
        "id": "f1dc8ef6ab2d5aeeef4af856f0bc5b6a"
    },
    {
        "author": "喻陟",
        "dynasty": "宋",
        "type": "诗",
        "rhythmic": "",
        "title": "贺种太守破鬼章  其三",
        "preface": "",
        "paragraphs": [
            "周后持盈日，戎夷负固年。",
            "庙谟期必胜，阃略制于先。",
            "不假天山箭，行闻杕杜篇。",
            "凯还俘馘献，图像有凌烟。"
        ],
        "notes": "",
        "id": "fd01882d73e7d0bd1cd8cb8f198e830c"
    },
    {
        "author": "喻陟",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "黄鹤仙人隔千古，太白英灵在何许。"
        ],
        "notes": "",
        "id": "67f5ffc3e43069b0a24756f095fbbc1b"
    },
    {
        "author": "喻陟",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "费祎丁令亦何之。"
        ],
        "notes": "",
        "id": "dc039cfeb1eade4b8a9656011e530fb2"
    },
    {
        "author": "喻陟",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "游蜂与狂蝶，无计旁檀心。"
        ],
        "notes": "",
        "id": "a6fe1515cb4b5c8529f8e4e4fa114ff5"
    }
]