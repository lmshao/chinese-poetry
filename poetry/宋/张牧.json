[
    {
        "author": "张牧",
        "dynasty": "宋",
        "type": "诗",
        "rhythmic": "",
        "title": "出舍在浙江亭得父书开示题诗于亭",
        "preface": "",
        "paragraphs": [
            "结束青山向日还，得书南望意悠然。",
            "少宽二老庭帏念，粗了生平灯火缘。",
            "去路虽遥心已近，短篇欲就意难圆。",
            "不妨静洗笙歌耳，稳接江涛到枕边。"
        ],
        "notes": "",
        "id": "2ab38ca3e1e6686d4c69dde64346ec95"
    },
    {
        "author": "张牧",
        "dynasty": "宋",
        "type": "诗",
        "rhythmic": "",
        "title": "韶州秩满至清源道中闻子庠姪磻俱登第又题客邸",
        "preface": "",
        "paragraphs": [
            "道路已三月，山川犹昔年。",
            "绣花红委地，刺水绿平田。",
            "生计付身外，儿曹慰眼前。",
            "愈知贫有味，无梦到愁边。"
        ],
        "notes": "",
        "id": "f7124c55a0745df510ea28353b510ea7"
    }
]