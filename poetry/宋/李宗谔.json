[
    {
        "author": "李宗谔",
        "dynasty": "宋",
        "type": "诗",
        "rhythmic": "",
        "title": "南朝",
        "preface": "",
        "paragraphs": [
            "仙华玉寿夜沉沉，三阁齐云复道深。",
            "平昔金铺空废苑，于今琼树有遗音。",
            "珠帘映寝方成梦，麝壁飘香未称心。",
            "惆怅雷塘都几日，吟魂醉魄已相寻。"
        ],
        "notes": "",
        "id": "21c7a30ea6974092d3ac8878cfbca516"
    },
    {
        "author": "李宗谔",
        "dynasty": "宋",
        "type": "诗",
        "rhythmic": "",
        "title": "代意",
        "preface": "",
        "paragraphs": [
            "雾鸾晓影忽参差，云雨阳台役梦思。",
            "自是胶弦无续日，不同珪月有圆时。",
            "洞房斗帐承新爱，河汉星桥隔后期。",
            "绮榭凝尘断消息，抒情空拟四愁诗。"
        ],
        "notes": "",
        "id": "b52af53d5a9778a79568241bf08afa6e"
    },
    {
        "author": "李宗谔",
        "dynasty": "宋",
        "type": "诗",
        "rhythmic": "",
        "title": "汉武",
        "preface": "",
        "paragraphs": [
            "建章宫阙鬰岧峣，露掌修茎倚泬寥。",
            "平乐馆中观角觝，单于台上慑天骄。",
            "蓬莱望气沧波阔，太一祈年紫府遥。",
            "西母不来东朔去，茂陵松柏冷萧萧。"
        ],
        "notes": "",
        "id": "da3b7effc3f7e3599f545ee5a2971400"
    },
    {
        "author": "李宗谔",
        "dynasty": "宋",
        "type": "诗",
        "rhythmic": "",
        "title": "馆中新蝉",
        "preface": "",
        "paragraphs": [
            "雨过新声出苑墙，烟轻余韵度回塘。",
            "短亭疏柳临官道，平野西风更夕阳。",
            "八斗陈思饶赋咏，二毛潘岳易悲凉。",
            "感时偏动骚人思，不问天涯与帝乡。"
        ],
        "notes": "",
        "id": "5a92ed944adb4fa6e4a33277e56c6bb6"
    },
    {
        "author": "李宗谔",
        "dynasty": "宋",
        "type": "诗",
        "rhythmic": "",
        "title": "劝石集贤饮",
        "preface": "",
        "paragraphs": [
            "都门祖𫐈绮筵张，举白无由诉羽觞。",
            "石室䌷书勤亦至，金貂换酒醉何妨。",
            "瓮间吏部宁须问，席上车公不可忘。",
            "应念朝来犹眊矂，解酲谁用蔗为浆。"
        ],
        "notes": "",
        "id": "2872052befc756f1e775442a87bdc901"
    },
    {
        "author": "李宗谔",
        "dynasty": "宋",
        "type": "诗",
        "rhythmic": "",
        "title": "灯夕寄献内翰虢略公",
        "preface": "",
        "paragraphs": [
            "东城南陌尽游人，陌上香车起暗尘。",
            "历历星榆光夺昼，煌煌火树艳争春。",
            "章沟五鼓催行乐，卫尉千庐罢徼巡。",
            "应念鼇山方并宿，紫泥封后独频伸。"
        ],
        "notes": "",
        "id": "3a29d22977c4cd4f9a2d930051654c4d"
    },
    {
        "author": "李宗谔",
        "dynasty": "宋",
        "type": "诗",
        "rhythmic": "",
        "title": "清风十韵",
        "preface": "",
        "paragraphs": [
            "闲馆方回暑，商飚乍应金。",
            "天高初起籁，松澹更宜琴。",
            "汾棹传歌远，班诗托兴深。",
            "东阳仁自布，西颢气还侵。",
            "太液翻晴旭，灵和乱翠阴。",
            "舟轻飞燕袂，台逈楚王襟。",
            "阮啸经时尽，齐蝉度日吟。",
            "愁生孤戍角，响续暮城砧。",
            "空静销云镂，庭虚转蕙心。",
            "贤哉吉甫颂，千载有遗音。"
        ],
        "notes": "",
        "id": "7278cbdbf00bb047606a83bcba455a70"
    },
    {
        "author": "李宗谔",
        "dynasty": "宋",
        "type": "诗",
        "rhythmic": "",
        "title": "绝句",
        "preface": "",
        "paragraphs": [
            "戴了宫花赋了诗，不容重睹赭黄衣。",
            "无聊独出金门去，恰似当年下第归。"
        ],
        "notes": "",
        "id": "c1da6ff60190885e55c30f48cfa19da4"
    },
    {
        "author": "李宗谔",
        "dynasty": "宋",
        "type": "诗",
        "rhythmic": "",
        "title": "送僧归天宁万年禅院",
        "preface": "",
        "paragraphs": [
            "师住天台寺，天台水石幽。",
            "眼前皆胜境，门下尽名流。",
            "法号君恩赐，精蓝国力修。",
            "渡杯来凤阙，振锡谒珠旒。",
            "内殿从容对，神都委曲游。",
            "高僧类云鹤，归思在林丘。",
            "御札全编得，宸毫几处收。",
            "遥思到时节，烟树赤城秋。"
        ],
        "notes": "",
        "id": "ca0fb6eb054d4bf0845adf1b8ef3edd5"
    },
    {
        "author": "李宗谔",
        "dynasty": "宋",
        "type": "诗",
        "rhythmic": "",
        "title": "送何水部蒙出牧袁州",
        "preface": "",
        "paragraphs": [
            "三省郎曹素发垂，两朝频赐五时衣。",
            "一麾又守江城去，千骑方从泽国归。",
            "酾酒河梁秋草阔，卸舟湖岸暝烟微。",
            "宜阳郡客多才子，谁伴山公醉夕晖。"
        ],
        "notes": "",
        "id": "beeded99b7ba733ea07793f1ec8e648c"
    },
    {
        "author": "李宗谔",
        "dynasty": "宋",
        "type": "诗",
        "rhythmic": "",
        "title": "诗送士龙腹兄",
        "preface": "",
        "paragraphs": [
            "铜鱼四明守，竹马十年兄。",
            "掺袂河梁别，鸣桡泽国行。",
            "登楼知日近，傍海见潮生。",
            "郡政应多暇，新诗几首成。"
        ],
        "notes": "",
        "id": "bea60f692e4c810ed1197003c5316127"
    },
    {
        "author": "李宗谔",
        "dynasty": "宋",
        "type": "诗",
        "rhythmic": "",
        "title": "咏华林书院",
        "preface": "",
        "paragraphs": [
            "华林有胡氏，孝义共知名。",
            "宅对千峰秀，家传双桂荣。",
            "书楼藏六籍，讲席聚诸生。",
            "官序新春拜，门闾往岁旌。",
            "儿孙多力学，兄弟亦躬耕。",
            "一院松篁影，满山猿鹤声。",
            "傍溪挑蕨煮，就树采茶烹。",
            "客恋琴樽乐，僧依水石清。",
            "官途空扰扰，尘世自营营。",
            "他日林泉约，何当遂此情。"
        ],
        "notes": "",
        "id": "9c322626c48813af4add7a139f76ea1c"
    },
    {
        "author": "李宗谔",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "一溪晓绿浮㶉𫛶，万树春红叫杜鹃。"
        ],
        "notes": "",
        "id": "6314adcf586252cb7c958a8ab388b312"
    },
    {
        "author": "李宗谔",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "金銮后记人争写，玉署新碑帝自书。"
        ],
        "notes": "",
        "id": "8b9e9b41c9a95ef1bd750b3c06019d00"
    },
    {
        "author": "李宗谔",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "上饶多胜景，樽酒不应空。"
        ],
        "notes": "",
        "id": "1597bbc0e056da16001b82c84775645a"
    },
    {
        "author": "李宗谔",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "门外溪山荆渚路，马前梅杏汉江春。"
        ],
        "notes": "",
        "id": "ede40960cabb056a6b96af0e5ee96bc1"
    }
]