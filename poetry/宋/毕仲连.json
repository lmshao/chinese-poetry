[
    {
        "author": "毕仲连",
        "dynasty": "宋",
        "type": "诗",
        "rhythmic": "",
        "title": "送程给事知越州  其一",
        "preface": "",
        "paragraphs": [
            "玉籍殊科四十秋，徊翔藩翰几淹留。",
            "五羊旧治功尤著，百越新恩志已酬。",
            "健节亭亭心益壮，清吟一一思如流。",
            "壶浆满道争迎处，昼锦应先驻虎邱。"
        ],
        "notes": "",
        "id": "a6d085344fca32d07230b336e0fddf77"
    },
    {
        "author": "毕仲连",
        "dynasty": "宋",
        "type": "诗",
        "rhythmic": "",
        "title": "送程给事知越州  其二",
        "preface": "",
        "paragraphs": [
            "铙鼓喧喧逐迅流，旆旌明灭拥行舟。",
            "三吴作镇侯藩重，一道提兵帝泽优。",
            "锦里江山归兴逸，鉴湖风月到时秋。",
            "祇应图任须元老，促召犹能驻虎丘。"
        ],
        "notes": "",
        "id": "29e6879d058af05ec9b235d4005bd81a"
    }
]