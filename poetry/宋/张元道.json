[
    {
        "author": "张元道",
        "dynasty": "宋",
        "type": "诗",
        "rhythmic": "",
        "title": "春愁",
        "preface": "",
        "paragraphs": [
            "烟翠饱青实，雨红黏绿苔。",
            "杨花随梦去，鶑语唤愁来。",
            "吟事春三月，风光酒一杯。",
            "芳心久消歇，已作蕙炉灰。"
        ],
        "notes": "",
        "id": "945662d9dbffb0e6a6195ff538923855"
    },
    {
        "author": "张元道",
        "dynasty": "宋",
        "type": "诗",
        "rhythmic": "",
        "title": "摇落",
        "preface": "",
        "paragraphs": [
            "摇落梧桐恨，哀吟络纬愁。",
            "星河横静夜，天地入新秋。",
            "冉冉岁云迈，滔滔江自流。",
            "惊风和雁影，吹梦过南楼。"
        ],
        "notes": "",
        "id": "29f42c01895d49136c588c8d1f3aba61"
    },
    {
        "author": "张元道",
        "dynasty": "宋",
        "type": "诗",
        "rhythmic": "",
        "title": "不如归去",
        "preface": "",
        "paragraphs": [
            "岷峨路远万重云，锦水繁华一聚尘。",
            "帝子但知归去好，故家城阙已他人。"
        ],
        "notes": "",
        "id": "2cf0f86b3aba15374bf630553a9a74d5"
    },
    {
        "author": "张元道",
        "dynasty": "宋",
        "type": "诗",
        "rhythmic": "",
        "title": "春深见雁",
        "preface": "",
        "paragraphs": [
            "杜若生洲荻已芽，随阳片影向天涯。",
            "如今不用思归去，江北江南是一家。"
        ],
        "notes": "",
        "id": "840bce76574162c8557dd93f0429980a"
    },
    {
        "author": "张元道",
        "dynasty": "宋",
        "type": "诗",
        "rhythmic": "",
        "title": "秋意",
        "preface": "",
        "paragraphs": [
            "古铎摇风语夜凉，露漙莎径咽寒螀。",
            "更长展转难成寐，拟问希夷觅睡方。"
        ],
        "notes": "",
        "id": "7870d8ba88d876f3821eaa5deff046eb"
    }
]