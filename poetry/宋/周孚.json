[
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵陈可复见赠",
        "preface": "",
        "paragraphs": [
            "二年穷谷𣃁黄精，两见骚人赋落英。",
            "万事吾今负初愿，百年君亦厌虚名。",
            "花开花落春还夏，窗暗窗明雨又晴。",
            "莫读离骚但饮酒，从来前辈戒秋声。"
        ],
        "notes": "",
        "id": "e062c45ad373baf3f2b46985dc38c6c0"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "赠萧光祖",
        "preface": "",
        "paragraphs": [
            "之子固绝俗，少年甘寂寥。",
            "田园一蚊睫，书卷百牛腰。",
            "雪径晴犹冻，烟江晚不潮。",
            "个中勤著语，老耳欲闻韶。"
        ],
        "notes": "",
        "id": "cd0196e480a82957dd828d1f086f4b9e"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "哭杨虞臣丈",
        "preface": "",
        "paragraphs": [
            "先君捐馆时，亲旧止四五。",
            "丁宁奉遗训，我没谁抚汝。",
            "孤生卧苫块，泣血诵此语。",
            "杨公十年旧，不见五年许。",
            "两萍忽相遇，握手涕如雨。",
            "高怀几骨肉，老语倾肺腑。",
            "生死见交情，公固不愧古。",
            "呜呼英锐气，又掩泉下土。",
            "我行田野间，陈迹时一覩。",
            "尚余旧题壁，犹有所畦圃。",
            "二儿吾未识，必有称家主。",
            "寥寥先友记，文缺久不补。",
            "渠如能缀缉，吾敢惮𫌨缕。",
            "但得行实完，虽迟不犹愈。"
        ],
        "notes": "",
        "id": "554d6383665f333d657d87302f446a05"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "赠萧希仁  其一",
        "preface": "",
        "paragraphs": [
            "钟山昔游眺，苍翠莫崚嶒。",
            "不覩骑鲸像，空瞻下马陵。",
            "斯文今堕地，夫子独传灯。",
            "剩欲抠衣问，嗟予病未能。"
        ],
        "notes": "",
        "id": "7677161ff0329f445e6c316a1be6a87f"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "赠萧希仁  其二",
        "preface": "",
        "paragraphs": [
            "赵子老岩壑，壮心轻世儒。",
            "曾无一湔祓，但看百喑呜。",
            "已作山头雀，谁怜屋上乌。",
            "知公主清议，试与一嘘枯。"
        ],
        "notes": "",
        "id": "cc559a6343690eae4b15c4d888454a58"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "寄日新",
        "preface": "",
        "paragraphs": [
            "楚水茫茫觌面难，燕鸿冉冉寄书还。",
            "自知荒泽谁为雨，却怪孤云未出山。"
        ],
        "notes": "",
        "id": "4d17366ef720fc9d3457c6df2197b03f"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "病起次韵子和",
        "preface": "",
        "paragraphs": [
            "不尽扬雄一鸱酒，却吟平子四愁诗。",
            "酒能作病终何益，诗解穷人亦漫为。",
            "便死正应如土偶，纵贫那可恨毛锥。",
            "如今只有荆卿在，能记田光少壮时。"
        ],
        "notes": "",
        "id": "113a190fde8bcf87af3382ec5392d626"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "别闾丘诸公之临安",
        "preface": "",
        "paragraphs": [
            "久耽笔砚弃犁锄，石友申申或骂予。",
            "涉世何殊枕中梦，误人今信案头书。",
            "不堪秋菊雕荒径，欲趁春帆返敝庐。",
            "回首交游幸无辱，蒯缑虽短不弹鱼。"
        ],
        "notes": "",
        "id": "59fb4accec8390d8c7be2f7f27b2c96c"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "别仲时  其一",
        "preface": "",
        "paragraphs": [
            "江山共清焕，鱼鸟亦萧散。",
            "归与三亩园，趁此秋未晚。"
        ],
        "notes": "",
        "id": "cb2ba626c96cdfb8c08fb133ba7ae998"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "别仲时  其二",
        "preface": "",
        "paragraphs": [
            "当年丘壑心，皎皎秋夜月。",
            "那知蹭蹬间，秋风雕壮发。"
        ],
        "notes": "",
        "id": "0a2fa7898b3c181c48ae9ac3ec99cc23"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "别仲时  其三",
        "preface": "",
        "paragraphs": [
            "童乌已黄土，其奈太玄何。",
            "尚喜熊儿在，能为田父歌。"
        ],
        "notes": "",
        "id": "ade00a917ed3996f00ef91255b55773b"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "别仲时  其四",
        "preface": "",
        "paragraphs": [
            "窗隙风微度，簷头月半欹。",
            "当君感秋日，是我到家时。"
        ],
        "notes": "",
        "id": "6097b34c6ff8bbfcd8f2a0b571a66f73"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "别仲时  其五",
        "preface": "",
        "paragraphs": [
            "穷愁好著书，到此已绝笔。",
            "十年意外谤，庶可弭万一。"
        ],
        "notes": "",
        "id": "f9edeba84eb8d9362f0c1e50146b3318"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "哭畋",
        "preface": "",
        "paragraphs": [
            "久识死为灭，正缘情未忘。",
            "宿因吾已断，恶债尔先偿。",
            "临老翻如衍，平生错笑商。",
            "莫风吹雨至，老泪并淋浪。"
        ],
        "notes": "",
        "id": "3ed216f5c343b862dda85813d9fd258b"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "偶成六言",
        "preface": "",
        "paragraphs": [
            "筠簟欹眠露夜，蒲团趺坐花时。",
            "莫叹老骥千里，且喜鹪鹩一枝。"
        ],
        "notes": "",
        "id": "ee95b8aac9c393617597a9dd406dc4a7"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "赠宋公佐  其一",
        "preface": "",
        "paragraphs": [
            "前人久零落，我亦老东南。",
            "阅士几千百，如君止二三。",
            "归耕持长策，祛病忆玄谈。",
            "何日相随去，诛茅共制庵。"
        ],
        "notes": "",
        "id": "b037ec9c4d2fd6d3203ce0c3673709fc"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "赠宋公佐  其二",
        "preface": "",
        "paragraphs": [
            "鬓发伤今白，艰难忆昨经。",
            "君犹厕跛鼈，我合弃流萤。",
            "老树秋凄瑟，寒风昼窈冥。",
            "山房半酣坐，差胜楚人醒。"
        ],
        "notes": "",
        "id": "28a0d71463a9f23f4af17d8d559533ff"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "送宋元辅",
        "preface": "",
        "paragraphs": [
            "骎骎须鬓苍，冉冉岁月换。",
            "良田未易求，蠹简不喜看。",
            "君兮何为者，冠佩立宪宪。",
            "苦来湔祓我，丹绘施朽炭。",
            "深惭鸿鹄姿，肯作荆鸡伴。",
            "我穷岂中郎，君才实元叹。",
            "相从琢磨地，枯几媲尘案。",
            "尺书中夜至，索去不少缓。",
            "扁舟下东南，春水绿平岸。",
            "遥知醉吟处，词翰两璀璨。",
            "悲懽难一揆，欲别先自断。",
            "寄我子夜歌，酬君秋雨叹。"
        ],
        "notes": "",
        "id": "0e1c510bee09a3ba3f4a968e036fae80"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "公佐座上分韵得楼字",
        "preface": "",
        "paragraphs": [
            "谁谓子青眼，不嫌余白头。",
            "共穿康乐屐，来醉仲宣楼。",
            "风定江犹怒，云高雨欲休。",
            "西山多爽气，吾忍赋悲秋。"
        ],
        "notes": "",
        "id": "0f64c6c4563599265156360f6ab0e09b"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "岁莫不乐",
        "preface": "",
        "paragraphs": [
            "铜瓶乌几伴栖迟，无复风流似旧时。",
            "病忆老亲空囓指，贫逢儿辈亦低眉。",
            "世涂何异两蜗角，士价今轻五羖皮。",
            "满眼云山不归去，问谁缚汝竟无辞。"
        ],
        "notes": "",
        "id": "48c4b2cbb2b31d70f2fa2e6784979738"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次前韵呈公佐仲贤",
        "preface": "",
        "paragraphs": [
            "世态休论黠与痴，宾鸿社燕各随时。",
            "稍令有地堪容膝，可复从人再炙眉。",
            "不愤寒梅呈素面，自怜老桧剥苍皮。",
            "年来怀抱已如此，归对交游有愧辞。"
        ],
        "notes": "",
        "id": "0fe274a073eba69e4a1bc6bb1ab80a76"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵洪致远春日绝句二首  其一",
        "preface": "",
        "paragraphs": [
            "石友今年断不来，纷纷没马但黄埃。",
            "自怜老臂今三折，安得愁肠不九回。"
        ],
        "notes": "",
        "id": "354085f24c32b3c7a9843ae7aa032fff"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵洪致远春日绝句二首  其二",
        "preface": "",
        "paragraphs": [
            "卧病尘尊久不开，知君新棹酒船回。",
            "似嫌白发非春事，不向东风遣信来。"
        ],
        "notes": "",
        "id": "fc35c5b6689a5307468cae1a78fbe19d"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "送张子和之金陵",
        "preface": "",
        "paragraphs": [
            "转蓬相遇紫髯城，老眼昏昏喜再明。",
            "与世多违真俗债，于身无益是虚名。",
            "试将休歇偿前境，莫把文章眩后生。",
            "若相钟山有闲地，早令秋雁与传声。"
        ],
        "notes": "",
        "id": "402807e4ee9c71743d791f60696cdee6"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "送仲时赴铨试",
        "preface": "",
        "paragraphs": [
            "桑梓与君旧，来南更同州。",
            "虽云漂泊地，坠好敢不修。",
            "萧条霸陵饮，寂寞斜川游。",
            "相从能几何，岁月仅一周。",
            "未竟室中语，已促江上舟。",
            "舟行不宜冬，烈风无时休。",
            "非不欲挽君，恐鬰活国谋。",
            "惰农不自安，乃亦岁有秋。",
            "力田苟逢年，一亩千钟收。",
            "富贵今其时，君行勿夷犹。"
        ],
        "notes": "",
        "id": "7fd339f98a648f499c86709687a8f3b7"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "公佐索诗次别仲时小诗韵遗之五首  其一",
        "preface": "",
        "paragraphs": [
            "兰焚以其香，樗寿以其散。",
            "万物无不然，愧我知之晚。"
        ],
        "notes": "",
        "id": "1f6008d860f21ff0a9a482076fdd25d7"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "公佐索诗次别仲时小诗韵遗之五首  其二",
        "preface": "",
        "paragraphs": [
            "莫竞梦中鹿，且视指端月。",
            "傥能心地明，万事一毫发。"
        ],
        "notes": "",
        "id": "1388a73422adfa96cf91ee389495b632"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "公佐索诗次别仲时小诗韵遗之五首  其三",
        "preface": "",
        "paragraphs": [
            "朱丝徽黄金，问子用此何。",
            "从来履霜操，不及懊侬歌。"
        ],
        "notes": "",
        "id": "2cf558882c958f208b9452d4be49104f"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "公佐索诗次别仲时小诗韵遗之五首  其四",
        "preface": "",
        "paragraphs": [
            "今年苦风雨，老屋半倾欹。",
            "投足犹无地，君来正此时。"
        ],
        "notes": "",
        "id": "f359e9c9276e75be46cf518413ae82d7"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "公佐索诗次别仲时小诗韵遗之五首  其五",
        "preface": "",
        "paragraphs": [
            "欲书归田具，请子试濡笔。",
            "先之蜡屐双，侑以藜杖一。"
        ],
        "notes": "",
        "id": "51a6499f5bdec418d4c25673d1f47d9d"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "洪致远屡来问诗作长句遗之",
        "preface": "",
        "paragraphs": [
            "君不见伯伦平生老闭关，祗有一颂留人间。",
            "怀铅抱椠亦何益，惠子五车终不传。",
            "我今所见盖如此，堆案文书藏鼠矢。",
            "自知老境要灰心，却笑少时空血指。",
            "劳君日日来征诗，试欲把笔心自疑。",
            "无盐已老稍识耻，安敢唐突西施为。",
            "古人作诗有成法，句欲圆转字欲活。",
            "始循规矩后变化，如以金丹蜕凡骨。",
            "君试停杯参此语，莫笑前人用心苦。",
            "祗今孰是前辈诗，风漪作文君看取。"
        ],
        "notes": "",
        "id": "97705182442216cc4efda09b9b6fa950"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "哭柳仲和",
        "preface": "",
        "paragraphs": [
            "干时双落莫，触事两趑趄。",
            "意广子知我，命穷天丧予。",
            "哀音来涧壑，老泪湿衿裾。",
            "从此南冈下，经年独荷鉏。"
        ],
        "notes": "",
        "id": "c081c684732f4e6d726511836eb99d6b"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "答闾丘仲时见寄",
        "preface": "",
        "paragraphs": [
            "纤纤轻草不胜锄，忽有新诗来起予。",
            "十载光阴消蠹简，两家生计共蜗庐。",
            "久知吾子传真诀，试与衰翁辩赝书。",
            "何日一筇真过我，共炊香稻撷园蔬。"
        ],
        "notes": "",
        "id": "bd792b6e5e7b94a0806088f445a9b6e2"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "赠致远  其一",
        "preface": "",
        "paragraphs": [
            "起踏寒溪雨，来尝老屋茶。",
            "论年我蒲柳，涉世子龙蛇。",
            "嫩绿初还水，娇红半著花。",
            "浇春可无酒，试与问西家。"
        ],
        "notes": "",
        "id": "cf6c4af8c12def86ff29fb41fadbe0a4"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "赠致远  其二",
        "preface": "",
        "paragraphs": [
            "世正矜投笔，人谁话濯缨。",
            "君穷犹鬼瞰，我病亦天黥。",
            "古寺云埋径，官濠柳暗城。",
            "便应从此去，已负白鸥盟。"
        ],
        "notes": "",
        "id": "0637d31bfd509ada547c597bb2370abf"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "赠致远  其三",
        "preface": "",
        "paragraphs": [
            "小柳志超逸，病毛才崛奇。",
            "俱为一抔土，但有百篇诗。",
            "漠漠江山静，怱怱岁月移。",
            "黄尘没马首，頼子一伸眉。"
        ],
        "notes": "",
        "id": "3a88b1a07c0f3435fc5bcbb1aa75cfd2"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "赠致远  其四",
        "preface": "",
        "paragraphs": [
            "畋也颇丰下，本期渠克家。",
            "才令配晨月，又复摘秋瓜。",
            "寒泊堪秧稻，荒池足沤麻。",
            "熊儿幸无恙，聊伴老生涯。"
        ],
        "notes": "",
        "id": "05b993beb4ad57a4ce1ba64e007daef8"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "留别致远",
        "preface": "",
        "paragraphs": [
            "堤边杨柳发新枝，叹息春工又一时。",
            "对景不为千日醉，语离还赋四愁诗。",
            "穷途至此空回首，老色如今各到丝。",
            "粗有一廛归去好，犁鉏何地不相宜。"
        ],
        "notes": "",
        "id": "bcf09539c0c7c6e6c8e96ed3e629a7dd"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "宿崇福庵显上人房",
        "preface": "",
        "paragraphs": [
            "潦收秋涧静，木落莫山稠。",
            "石路果能滑，杖藜聊此留。",
            "夜房憎豹脚，朝饭忆猫头。",
            "为语汤从事，无忘马少游。"
        ],
        "notes": "",
        "id": "19bedd5aa9618c2b3e0a8f8c85335224"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "同伯庸游甘露有感次仲贤韵二首  其一",
        "preface": "",
        "paragraphs": [
            "故人同我去，清旦杖崇冈。",
            "寒日无留照，惊鸿有断行。",
            "聊将一日款，少洗十年忙。",
            "衰病不相弃，我庐今未荒。"
        ],
        "notes": "",
        "id": "5f3d18118b8a73bc67cf0bca560df0b6"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "同伯庸游甘露有感次仲贤韵二首  其二",
        "preface": "",
        "paragraphs": [
            "纵谈四壁静，宴坐一铃鸣。",
            "老火渐消昼，寒窗忽报晴。",
            "凄凉鲁两士，赫奕汉三明。",
            "俱作南柯梦，令人骨亦惊。"
        ],
        "notes": "",
        "id": "867187100a579ef7000d07200d0bd3e6"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "口占赠致远",
        "preface": "",
        "paragraphs": [
            "柳絮翩翩燕子飞，小园风物总宜诗。",
            "今年已解穰侯印，输与三生杜牧之。"
        ],
        "notes": "",
        "id": "98d92d664bc278dd75647d9e35e05d81"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵仲时春莫怀归",
        "preface": "",
        "paragraphs": [
            "奕奕新诗饱琢磨，精灵如此竟谁过。",
            "共听𫛸鴂春将老，旧记骊驹子试歌。",
            "坐病已孤新岁酒，忍穷思种故山禾。",
            "祇今石鼓文多缺，谁为铨量掘臼科。"
        ],
        "notes": "",
        "id": "46bfbff62b076f8a03b52b1bf72db572"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵安民",
        "preface": "",
        "paragraphs": [
            "肺病侵陵倦出游，寒窗棐几即菟裘。",
            "百年忽忽从渠转，万事昏昏只么休。",
            "学道几人能杜口，趋功谁子不焦头。",
            "留君试话人间事，翠竹黄花最耐秋。"
        ],
        "notes": "",
        "id": "2e6912077848fdb4589b1c2016da9c51"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "赠宋安民",
        "preface": "",
        "paragraphs": [
            "闲阶尘没屦，隙户风翻裳。",
            "欹倾数椽屋，易知独难忘。",
            "为此室中人，久薰知己香。",
            "兰雕潘洪逝，璧碎韩吕亡。",
            "非渠妙语言，何以浣我肠。",
            "蒲团两默坐，寒窗堕斜阳。",
            "我炙彼能嗜，叹息时拊床。",
            "缅思争夺境，其险剧太行。",
            "病马已虺𬯎，三径可忍荒。",
            "相期荷锄归，岁晏天欲霜。"
        ],
        "notes": "",
        "id": "d78f77cec13430cbc5c388e125556696"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "夜坐偶作",
        "preface": "",
        "paragraphs": [
            "霜风振枯条，掩户日已夕。",
            "老屐不出游，畏此寒懔栗。",
            "挑灯对空炉，虫声喧四壁。",
            "翻书娱两眦，渺渺玄雾隔。",
            "爬搔余倦酲，城鼓听历历。",
            "狸奴木上坐，相对成二客。",
            "殷勤谢尔曹，伴我此岑寂。",
            "干时悔前猛，学道饱新得。",
            "请看警露鹤，何似遇风鹢。",
            "怀情鬰不语，簷月已半仄。"
        ],
        "notes": "",
        "id": "686dde4b3b555699005bdacc950e14db"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "巫主簿挽词",
        "preface": "",
        "paragraphs": [
            "正叹淹黄绶，俄惊启素车。",
            "生真元亮似，老更伯喈如。",
            "谁哭三年墓，空传万卷书。",
            "蚳蠓可无念，身世本蘧庐。"
        ],
        "notes": "",
        "id": "e647bbed64b091c4526f8093f22f4c61"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "赠陈道人",
        "preface": "",
        "paragraphs": [
            "正谛危欲断，谁胶能续弦。",
            "要为师子吼，莫看野狐禅。",
            "小住真聊尔，相逢独岿然。",
            "同床有佳梦，或许老夫圆。"
        ],
        "notes": "",
        "id": "1fe46d3b051635039ca2865c837e1c43"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵赠林义之  其一",
        "preface": "",
        "paragraphs": [
            "炎暑不可触，相逢正此时。",
            "初无一日雅，肯诵十年诗。",
            "语际倾心剧，忙中识面迟。",
            "幽贞可潜伏，君智固如龟。"
        ],
        "notes": "",
        "id": "0b5e0f76c1ed3c257b689e791177f6b2"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵赠林义之  其二",
        "preface": "",
        "paragraphs": [
            "我已刘桢病，君仍屈子醒。",
            "俱为石碌碌，不改柏青青。",
            "吉语时占鹊，穷途耻聚萤。",
            "何时一杯酒，相对话飘零。"
        ],
        "notes": "",
        "id": "c38aac2a270f6920b115bba741111cd9"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "赠朱德裕  其一",
        "preface": "",
        "paragraphs": [
            "老弃泮宫籍，日与学子疎。",
            "英英佳公子，乃肯过我庐。",
            "触热生积疴，子意何勤渠。",
            "逐臭海夫癖，不幸今子如。",
            "惜无一尊酒，冰瓜配园蔬。",
            "持家今十年，但有数册书。",
            "斯文等圭璧，后生多璠玙。",
            "我田失耕耘，政欲頼子锄。",
            "晚雨湿不借，新凉到蘧蒢。",
            "勿嗔折柬邀，衰年出无舆。"
        ],
        "notes": "",
        "id": "76b9099b9d5117066dc2d533ef2ae46b"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "赠朱德裕  其二",
        "preface": "",
        "paragraphs": [
            "高冠岌云霓，修佩缀兰茝。",
            "潘洪已鬼录，尚喜之子在。",
            "平生诗作魔，见子始追悔。",
            "奕奕清圆句，极力有不逮。",
            "政缘一饭先，厚礼辱始隗。",
            "莫年专一壑，谤语溢四海。",
            "逢人欲话子，恐子重得罪。",
            "古学寒如灰，到此已千载。",
            "非无力学士，始励终则怠。",
            "子兮其勉旃，河清宁可待。"
        ],
        "notes": "",
        "id": "1ed849371792e618bdc95d3f0409402c"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "戏洪致远",
        "preface": "",
        "paragraphs": [
            "不妨一斛贮槟榔，兰玉诜诜已雁行。",
            "可是誉儿元有癖，未应辟谷独无方。",
            "玉川此际贫虽甚，稠锡他年债已偿。",
            "世事乘除君记取，击鲜从古是诸郎。"
        ],
        "notes": "",
        "id": "2c7ef95047ec8319c2371f50731da5b1"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵龚良臣见赠",
        "preface": "",
        "paragraphs": [
            "楚国两名士，鹤居鸡鹜群。",
            "有谁沾賸馥，独子嗣清芬。",
            "到睡唯黄妳，扶衰祗紫君。",
            "犹胜驰宦子，挥汗读移文。"
        ],
        "notes": "",
        "id": "32b38c0fbb59e6ce28f2eaa81fd46e4b"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "与高伯庸同游王氏坟庵归而闾丘仲时诗至因次韵贻显庵主以纪一时事二首  其一",
        "preface": "",
        "paragraphs": [
            "寂寞城西寺，重来已素秋。",
            "未霜芳草合，欲雨暮云稠。",
            "浊酒羸方戒，新诗困复休。",
            "翩然会心处，烟径有归牛。"
        ],
        "notes": "",
        "id": "7a8dc478594d9d272811bd2d1e3bc5e8"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "与高伯庸同游王氏坟庵归而闾丘仲时诗至因次韵贻显庵主以纪一时事二首  其二",
        "preface": "",
        "paragraphs": [
            "法水堪湔垢，僧炉自淬尘。",
            "饭炊云子熟，茶泛乳花匀。",
            "草草情何厚，怱怱迹易陈。",
            "他年辋川上，为画两纶巾。"
        ],
        "notes": "",
        "id": "bf0e9589409d19bb1abc1dd206b25ece"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "赠龚良臣并柬双融赵居士",
        "preface": "",
        "paragraphs": [
            "平生四海龚夫子，昔日穷愁今尚尔。",
            "车如鸡栖马如狗，笑指尘编作知己。",
            "群儿不识老弥明，一语落纸惭且惊。",
            "森森老干苍桧耸，寥寥雅奏黄钟鸣。",
            "万牛不来羞自献，正与古人同此叹。",
            "霜髯雪鬓可奈何，但愿穷年常饱饭。",
            "北风凛凛冬欲残，日莫更复衣裳单。",
            "黄金如粟赵居士，傥有绨袍遮此寒。"
        ],
        "notes": "",
        "id": "3cf5120314f9aead3fc866e03acc112e"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "送赵师孟",
        "preface": "",
        "paragraphs": [
            "乃翁墓木已秋声，喜向诸郎识老成。",
            "舞拙固应缘短袖，诗高或许是长城。",
            "莫惊浊世还分袂，闻有清淮可濯缨。",
            "岁计不赢亲已老，肯因腰直厌逢迎。"
        ],
        "notes": "",
        "id": "4106d39fad2ffad020f91d6ad541e887"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "高仲威总管挽词二首  其一",
        "preface": "",
        "paragraphs": [
            "今年岁在巳，公果闭佳城。",
            "竟不登三事，谁能作九京。",
            "群公谩推毂，故客独沾缨。",
            "遗德凭谁纪，平生不近名。"
        ],
        "notes": "",
        "id": "904423685622b440ccef194f81237fcf"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "高仲威总管挽词二首  其二",
        "preface": "",
        "paragraphs": [
            "忆在多艰日，君王叹鼓鼙。",
            "来从三晋远，独与二高齐。",
            "佳赋方惊𫛳，流年已梦鸡。",
            "生前横槊手，还傍汉征西。"
        ],
        "notes": "",
        "id": "59a2de4067c514b46ec54bba0c978ece"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵朱德裕见赠时予病初起",
        "preface": "",
        "paragraphs": [
            "盖世功名黍一炊，惊心岁月毂双驰。",
            "五浆先馈那须尔，二竖相凌少避之。",
            "种种鬓毛吾欲老，翩翩书札子能奇。",
            "黄花无语秋将暮，莫惜玄谈与解颐。"
        ],
        "notes": "",
        "id": "b33476d1de76644a92435a31fc10bc44"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "病中柬课会诸友二首  其一",
        "preface": "",
        "paragraphs": [
            "橘绿橙黄岁已秋，疎篱戢戢上牵牛。",
            "无方可已愤懑疾，属子一来开此愁。"
        ],
        "notes": "",
        "id": "150da915c93e1d32826a9474e8621e57"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "病中柬课会诸友二首  其二",
        "preface": "",
        "paragraphs": [
            "寒螀唧唧报更迟，秀目疎眉费梦思。",
            "须信愈风元是檄，可能袪疟不因诗。"
        ],
        "notes": "",
        "id": "97ce7585ab86db24857b1d99c084ae26"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "良臣和前韵见贻复次韵二首  其一",
        "preface": "",
        "paragraphs": [
            "蒲团枯几度春秋，自笑沐猴骑土牛。",
            "奇病撩人仍止酒，问君何计可攻愁。"
        ],
        "notes": "",
        "id": "ea54254de6542fa33d5c5f6a70cd6c5b"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "良臣和前韵见贻复次韵二首  其二",
        "preface": "",
        "paragraphs": [
            "久将农圃学樊迟，欲赋三都愧左思。",
            "尚喜彭城汉夫子，肯加湔祓与新诗。"
        ],
        "notes": "",
        "id": "4cf1fd7580dc1cd06b75cd5458b68a26"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "九日风雨谩兴",
        "preface": "",
        "paragraphs": [
            "尝闻老潘句，今日复题诗。",
            "积潦朝犹浅，归云晓更迟。",
            "断无桃叶唱，数负菊花期。",
            "日莫还孤坐，寒灯颇见知。"
        ],
        "notes": "",
        "id": "7ecbe2615f39b151875cc8114e4f5780"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "即事次杜牧之韵",
        "preface": "",
        "paragraphs": [
            "无正文。"
        ],
        "notes": "",
        "id": "6de9bb7078834068a3660d26bea9e03b"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "龚良臣知状二首  其一",
        "preface": "",
        "paragraphs": [
            "不向辛夷树下行，老来无意赋闲情。",
            "可能尚似韩夫子，犹有儿曹识姓名。"
        ],
        "notes": "",
        "id": "10fbcfe9ade71cceb9aaca42b05001bb"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "龚良臣知状二首  其二",
        "preface": "",
        "paragraphs": [
            "昔时邺下刘公干，今日周南太史公。",
            "两鬓似霜须似戟，不应孤负北窗风。"
        ],
        "notes": "",
        "id": "c6339a1ab97765799a97f0e5cbb2209a"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "郊行",
        "preface": "",
        "paragraphs": [
            "江北江南岁已霜，老筇无伴自徜徉。",
            "冥冥小雨朝犹剧，寂寂残花晚更香。",
            "自古隙驹如岁月，只今刍狗是文章。",
            "虚名满世知何益，付与群儿自较量。"
        ],
        "notes": "",
        "id": "e906d76e92b5efa79b5ec1b7c3f868c4"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "即事二首  其一",
        "preface": "",
        "paragraphs": [
            "漠漠冥冥氛祲多，人间何地可婆娑。",
            "穷途正苦身为累，老境仍嫌病作魔。",
            "此日苍生望安石，向时老将忆廉颇。",
            "周宣汉武规摹在，谁为君王赋伐柯。"
        ],
        "notes": "",
        "id": "550faba9266f0484a24502569cd0191a"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "即事二首  其二",
        "preface": "",
        "paragraphs": [
            "曀曀长空蔽夕云，杖藜徙倚莫江滨。",
            "孤城风土偏愁客，别岸烟埃欲污人。",
            "谩说一言能悟汉，久疑三户解亡秦。",
            "风饕雪虐銮舆地，湖海无能泣病臣。"
        ],
        "notes": "",
        "id": "005e3bc7e2e9e13f45616d37623c197b"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "寄闾丘仲",
        "preface": "",
        "paragraphs": [
            "曩哦佛狸谣，别我江上宅。",
            "不忧道里远，但恐生死隔。",
            "怱怱分袂去，悲风动凄恻。",
            "寄声来问我，何忍试锋镝。",
            "憔悴山泽间，藜苋尚可食。",
            "寒蜗恋余涎，欲去我未得。",
            "作书思报子，霜雁正戢翼。",
            "迩来闻吉语，草木有佳色。",
            "惊雷毙枭獍，甘雨厌螟𧎬。",
            "崎岖各不死，仰荷天地德。",
            "平生长卿舍，依旧立四壁。",
            "君归亦莫缓，岁晚霜露逼。",
            "相期津上亭，沥酒酹余厄。"
        ],
        "notes": "",
        "id": "c5d7c4deed1e9bee1772cec49cb2a1e5"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次龚良臣韵有感予尝言一事而验",
        "preface": "",
        "paragraphs": [
            "君家月旦擅新评，尚复常谈记老生。",
            "可但龙虾元异族，不妨箕斗是虚名。",
            "孤怀曩日谁能会，危语今年子不惊。",
            "更欲为渠倾底里，晓风涩雨未全晴。"
        ],
        "notes": "",
        "id": "6c9de7142be6b7a4e4a4aa48125dfcbb"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "寄陈道人",
        "preface": "",
        "paragraphs": [
            "瘦筇盘礴越江边，笑我孤灯照夜禅。",
            "当日期穿水牯鼻，莫年犹著野狐涎。",
            "忙中弦望惊三易，圣处阶庭让一先。",
            "曾约芒鞋践云雨，快来相见已新年。"
        ],
        "notes": "",
        "id": "dfb887326f579e5c2c5d109aed425471"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "谢时卿见过作此谢之并简德瞻二首  其一",
        "preface": "",
        "paragraphs": [
            "索寞干戈际，交游不弃遗。",
            "君真斲鼻手，我愧折肱医。",
            "末学穷何用，虚名老不宜。",
            "寒窗但尘稿，难疗十年饥。"
        ],
        "notes": "",
        "id": "04e0d344864b9c5622d1888ca1aebb2c"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "谢时卿见过作此谢之并简德瞻二首  其二",
        "preface": "",
        "paragraphs": [
            "余发已种种，子来真枉生。",
            "深勤两凫集，何止一牛鸣。",
            "晚径泥犹滑，春江岸欲平。",
            "论诗方有味，为我老弥明。"
        ],
        "notes": "",
        "id": "bce758e37f0835cf546c794f3924be68"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "兵定后寄仲时",
        "preface": "",
        "paragraphs": [
            "忆昨传丹诏，寒盟罪羯胡。",
            "分攻自西蜀，指日会东都。",
            "圣虑虽天合，臣材与古殊。",
            "居安空矍铄，临难竟侏儒。",
            "骑病嘶枯枿，兵寒隠败郛。",
            "积尸朝啸𫛳，遗廪夜栖乌。",
            "汉水空滋楚，淮山不蔽吴。",
            "四方俱臬兀，一死在须臾。",
            "避地怜之子，传声唤病夫。",
            "摄衣俱邂逅，揽辔复踟蹰。",
            "疢动羸方甚，寒凌喘未苏。",
            "凄凉一抔土，牢落十年雏。",
            "生计哀难舍，交情愧不渝。",
            "深劳鱼喣沫，甘作鸟栖枯。",
            "咄咄形容变，骎骎岁月徂。",
            "尝疑冒顿恶，未受郅支诛。",
            "神武俄潜运，明征果不诬。",
            "六龙才蹀躞，群鼠已雎盱。",
            "虿尾兴谈次，旄头落坐隅。",
            "造谋由肘腋，偿祸见头颅。",
            "佳气盘空极，妖氛扫地无。",
            "微生脱纷扰，一笑起疲驽。",
            "喜极翻搔首，狂深屡挽须。",
            "飘流免僮仆，团聚对妻孥。",
            "败简欣重缉，颓垣得再圬。",
            "残年贷蒲柳，余庆望桑榆。",
            "短艇来何晚，明窗昼可娱。",
            "作诗嘲懒慢，唤酒濯艰虞。",
            "我病犹能此，君行莫厌迂。",
            "相思倚江阁，寒雁下平芜。"
        ],
        "notes": "",
        "id": "f2e8ca9ceb5d04785a1469f2c1479c89"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "夜坐有怀",
        "preface": "",
        "paragraphs": [
            "冲风凛欲冰，积雪寒未扫。",
            "春光来何迟，双鬓倏已老。",
            "悲吟北窗下，孤坐对参昴。",
            "不忧釜生鱼，漫谓诗可饱。",
            "平生赏音人，团聚苦不早。",
            "陈翁气金玉，蔡子文斧藻。",
            "仓皇一骇散，各适千里道。",
            "悠悠残岁月，忽忽老怀抱。",
            "道腴虽自味，俗况固难好。",
            "无疑赵居士，欲刬佛殿草。"
        ],
        "notes": "",
        "id": "85d0e0f2441d72ac676c507e12aee28d"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "元日怀陈道人并忆焦山旧游二首  其一",
        "preface": "",
        "paragraphs": [
            "故人应白发，今我尚华颠。",
            "旧约鸥能记，新诗雁不传。",
            "功名画地餠，岁月下江船。",
            "回首题诗处，凄凉已去年。"
        ],
        "notes": "",
        "id": "245003482fdabbb22d3ba86bf94c50ca"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "元日怀陈道人并忆焦山旧游二首  其二",
        "preface": "",
        "paragraphs": [
            "昨偕赵居士，同宿赞公房。",
            "树暗朝疑雨，山寒夜得霜。",
            "经营炼丹地，拂拭坐禅床。",
            "忽忽红尘里，深惭钵饭香。"
        ],
        "notes": "",
        "id": "86cb785d286c4bd7046d523aec0e0d58"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "赠朱德裕宋安民以学诗如学仙为韵五首  其一",
        "preface": "",
        "paragraphs": [
            "大儒夔踸踔，小儒鹤俛啄。",
            "二子虽楚产，独不困俗学。",
            "我见三叹息，渭清泾自浊。",
            "祝君但默坐，岳岳须折角。"
        ],
        "notes": "",
        "id": "302ff1ea4c0d335c8f7bd98be68a411e"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "赠朱德裕宋安民以学诗如学仙为韵五首  其二",
        "preface": "",
        "paragraphs": [
            "材俊千里驹，学问五总龟。",
            "前辈为青眼，多士推白眉。",
            "属我病作祟，浊醪不同持。",
            "山林有成约，捧盘盟此诗。"
        ],
        "notes": "",
        "id": "35caf9018789b4c7c5cd41057dd9e45c"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "赠朱德裕宋安民以学诗如学仙为韵五首  其三",
        "preface": "",
        "paragraphs": [
            "卒卒不会面，死生两蟾蜍。",
            "相望一牛鸣，可忍自作疎。",
            "沥酒不醉我，征诗又遗予。",
            "胶漆自为坚，愧我今不如。"
        ],
        "notes": "",
        "id": "ac1afb44d343e7423b074e1830b3e37b"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "赠朱德裕宋安民以学诗如学仙为韵五首  其四",
        "preface": "",
        "paragraphs": [
            "孰知诗穷人，而我乃妄学。",
            "殷勤平生友，馈我破瘕药。",
            "百年灯落炉，万事风陨雹。",
            "谁能强自苦，清坐亦差乐。"
        ],
        "notes": "",
        "id": "f4a3b9110e72fd42d2aa2e2d428b884c"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "赠朱德裕宋安民以学诗如学仙为韵五首  其五",
        "preface": "",
        "paragraphs": [
            "佐饭止三韭，庇身唯尺椽。",
            "永绝富贵想，薄有香火缘。",
            "尚忧贪嗔痴，更著后者鞭。",
            "定倾与援溺，稽首西方仙。"
        ],
        "notes": "",
        "id": "0de7b2d3ded5410c56a5ca1b9d8ef0b0"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "怀焦山圜禅师赠赵居士",
        "preface": "",
        "paragraphs": [
            "钟山一马驹，蹀躞九轨路。",
            "才高难为兄，质妙不愧父。",
            "顷尝造其室，握手宛如故。",
            "孤灯留我语，碧眼照窗户。",
            "寒珠湛尘源，朝日破昏雾。",
            "相期白莲社，此意何可负。",
            "当时座间客，子亦同此趣。",
            "怱怱不再见，忽复岁云莫。",
            "冲风战夜窗，山气想凝沍。",
            "扁舟欲问讯，恐触蛟鳄怒。",
            "吾侪晚闻道，岁月忍虚度。",
            "声名身外鸩，文采性中蠹。",
            "当求一转语，共证十载误。",
            "春江两涘平，偕子稽首去。"
        ],
        "notes": "",
        "id": "86b8c100f21c93e8ccd869a702e30657"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "促赵彦章山行",
        "preface": "",
        "paragraphs": [
            "传声赵居士，胜践不应迟。",
            "旧约梅开日，俄经麦秀时。",
            "残花犹可醉，小雨尚能诗。",
            "莫作京尘客，空成了事痴。"
        ],
        "notes": "",
        "id": "ac6daeb92018f152226eff855d182b50"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "再到焦山示度书记",
        "preface": "",
        "paragraphs": [
            "雪埋断麓元曾到，风度疎櫺始再来。",
            "春尽幽园尚红药，雨余荒径自苍苔。",
            "短筇扶病吾犹力，古锦囊诗子合开。",
            "第恐平生老无著，不能缚律似宗雷。"
        ],
        "notes": "",
        "id": "136524621a8c90d0ded6137eb795c760"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "送陈道人之金陵",
        "preface": "",
        "paragraphs": [
            "一筇历遍海边山，每见钟鱼便破颜。",
            "瘦柏形骸虽已老，断云踪迹本来闲。",
            "向来危死干戈际，此去相望梦寐间。",
            "十载光阴已虚度，欲加诃斥待君还。"
        ],
        "notes": "",
        "id": "c9d79d35c5fdc06f6e5af3d5533df956"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "题苏庭藻竹堂",
        "preface": "",
        "paragraphs": [
            "三生石上老徽之，水竹风流自一时。",
            "春砌阴阴翻败箨，夜窗寂寂战寒枝。",
            "已专嵇阮生前境，尚记羊何别后诗。",
            "开径相从定何日，即今已恨十年迟。"
        ],
        "notes": "",
        "id": "c3e7f9d770ddcef04baa9bb008648b7b"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵度上人窗下竹",
        "preface": "",
        "paragraphs": [
            "漫漫疑争地，疎疎巧避墙。",
            "少纾黄落恨，聊贷白间凉。",
            "秀色浸朝几，寒声到夜床。",
            "何须渭川口，玉立万夫长。"
        ],
        "notes": "",
        "id": "fd6d0a962bd9c4a3dc7b8ccb582bd54a"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "读佛书",
        "preface": "",
        "paragraphs": [
            "迷途谁解反三隅，半是骑馿更觅馿。",
            "一滈未逢师子吼，千章虚读野狐书。"
        ],
        "notes": "",
        "id": "f733383ee1ef18c938467c9fb0def739"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "送日新之池州即席时苏庭藻行方一日庭藻所居名竹堂而梅室日新自号也日新求予旧诗事冗未暇写",
        "preface": "",
        "paragraphs": [
            "衰老何萧索，亲朋半别离。",
            "未终梅室语，已赋竹堂诗。",
            "恶况吾方剧，来书子勿迟。",
            "寒藤绾蛇蚓，相记待他时。"
        ],
        "notes": "",
        "id": "56478177ea2b83fc4659d0bfbaa8d2db"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "赠宋安民失解",
        "preface": "",
        "paragraphs": [
            "寒林经雨叶全雕，莫向茅斋怨寂寥。",
            "小杜科名纵濡滞，老元诗律尚嫖姚。",
            "穷营败屋堪容膝，病策寒藤胜折腰。",
            "䌷史翻经有成约，不应从此厌招邀。"
        ],
        "notes": "",
        "id": "be5359eda516f89f1c60111507492e77"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "朱德裕隠轩",
        "preface": "",
        "paragraphs": [
            "十年仲蔚蓬蒿宅，老屐今朝到此间。",
            "惊怪名驹甘伏枥，坐令倦鸟苦思山。",
            "婵娟未嫁犹遭妬，矍铄虽侯可胜闲。",
            "一首陶公旧诗赋，要须健笔挽令还。"
        ],
        "notes": "",
        "id": "10d70dd3eb00cb7da878bd65e58c60ba"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "十月即事呈彦章  其一",
        "preface": "",
        "paragraphs": [
            "衰病今年剧，阴寒此际频。",
            "烟溪长作暝，霜叶不成春。",
            "北贡来何缓，西师信未真。",
            "平生绕朝策，吾亦愧斯人。"
        ],
        "notes": "",
        "id": "2d633700cc90b56a716b1bb85086ac0a"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "十月即事呈彦章  其二",
        "preface": "",
        "paragraphs": [
            "须发五分白，相看倍怆然。",
            "死吾元有命，穷子定非天。",
            "蓬转甘今日，丝悬忆去年。",
            "遥怜清夜梦，亦堕白鸥边。"
        ],
        "notes": "",
        "id": "ca62fb40646367533e36cc1055de0f06"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "哭高伯庸",
        "preface": "",
        "paragraphs": [
            "晚雨泽丛艾，惊风倒枯松。",
            "苍苍固无神，此语疑可从。",
            "十年江南岸，与君每从容。",
            "披翻俱败简，登眺同老筇。",
            "平生毁誉半，意子陈元龙。",
            "方期万里行，忽与二竖逢。",
            "哀音忆初闻，一恸几摧胸。",
            "岁月逝不留，炎曦已成冬。",
            "惟昔在世日，最厚庞与龚。",
            "联翩奇祸作，摧此西峙峰。",
            "凄然荷锄地，谁复伴老慵。",
            "稚儿亦可怜，见我犹能恭。",
            "勿说山巨源，吾今愧渠侬。"
        ],
        "notes": "",
        "id": "5324233445a7cb87dc96e58d9c7f7ea5"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "岁莫有怀存没次旧韵柬德裕安民",
        "preface": "",
        "paragraphs": [
            "岁莫忽不乐，哦诗忆同裳。",
            "百忧从中来，孰谓酒可忘。",
            "昔我二三友，芳兰閟孤香。",
            "悠悠十载间，屈指略丧亡。",
            "搴花欲谁遗，怅然结中肠。",
            "二子后来秀，双凤鸣朝阳。",
            "胡不相暖热，矧我病在床。",
            "只应鹏与鷃，飞舞不并行。",
            "春圃可撷秀，晓陂可垦荒。",
            "会将两芒屦，同践林下霜。"
        ],
        "notes": "",
        "id": "6561c9ed1c0e8f9dc069146e1a63c655"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "寄苏庭藻二首  其一",
        "preface": "",
        "paragraphs": [
            "苏子文章旧起予，英英寒玉琢冰壶。",
            "十年不见空青眼，一日相逢各白须。",
            "可是封侯须望尉，只今著论又潜夫。",
            "青灯寂寞秋堂夜，叹息寒衾梦亦无。"
        ],
        "notes": "",
        "id": "4b01dfece82fc047bec6e6bf70fed024"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "寄苏庭藻二首  其二",
        "preface": "",
        "paragraphs": [
            "双井原头秋草合，峨眉山下莫烟深。",
            "看人竞改元和格，期子重赓正始音。",
            "高论与时终落落，新诗过我太骎骎。",
            "著鞭一语君须记，世事由来畏有心。"
        ],
        "notes": "",
        "id": "db40e65f52bb9d61ed48621827c30c8f"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "喜日新至",
        "preface": "",
        "paragraphs": [
            "冲风冲雨何时了，忽忽归来岁又冬。",
            "老弟世缘真嚼蜡，病兄术业亦屠龙。",
            "寒灯眩目何妨暗，浊酒浇胸莫厌浓。",
            "庞子高郎已芜没，两穷相对且从容。"
        ],
        "notes": "",
        "id": "cd267ff54cc91767a7c17ac858346f88"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次崔端甫韵席上",
        "preface": "",
        "paragraphs": [
            "寒窗一再雨，幽径两三花。",
            "老境吾犹健，春筵此最佳。",
            "清尊泛寒蚁，醉墨落栖鸦。",
            "笑语崔夫子，相逢即是家。"
        ],
        "notes": "",
        "id": "dd08df17b0127edc3fc29cc0c125db0f"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "赠游元著",
        "preface": "",
        "paragraphs": [
            "老去尘冠耻再弹，只将尊酒对青山。",
            "已忘穴蚁三生梦，长伴江鸥一味闲。",
            "止许傍城开竹径，会容扶策叩柴关。",
            "平生月旦乡评在，著我诸晁伯仲间。"
        ],
        "notes": "",
        "id": "b26951863a27ff21b9028b85fb264f57"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "代人张抚干母挽辞",
        "preface": "",
        "paragraphs": [
            "自愧升堂旧，乡闾复外姻。",
            "那知伏枕日，正值辍舂辰。",
            "帉帨方长夜，苹蘩忍独春。",
            "谁传绛帐学，季子本天麟。"
        ],
        "notes": "",
        "id": "e880af1dcc96b17c80e6bc404f0b62a5"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "龚良臣无恙日手抄珪粹中诗数十篇见遗良臣既没于书箧中见之怆然有感因次珪卒章韵以寓哀",
        "preface": "",
        "paragraphs": [
            "老屋愔愔昼掩门，清才妙质苦思君。",
            "屠龙每叹平生学，下马谁寻此日坟。",
            "痛惜黄罏埋玉树，忆曾玄鹤困鸡群。",
            "西华牢落今安否，见说居莸不改薰。"
        ],
        "notes": "",
        "id": "3208bc5001e5de9c8224653d9ce61c94"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次间字韵送德裕太学试",
        "preface": "",
        "paragraphs": [
            "人如景德咸平际，文到贞元大历间。",
            "种树有谁甘避世，著书喜子未藏山。",
            "自怜斥鷃空溟海，须信名驹合帝闲。",
            "十载天荒谁与破，政须力夺锦标还。"
        ],
        "notes": "",
        "id": "00b85f2c2e255657280918386501a907"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次崔隠叟韵赠端甫",
        "preface": "",
        "paragraphs": [
            "与子相从自小年，孰知术业是家传。",
            "胸中雄略堪推毂，笔下新诗近著鞭。",
            "共叹飘蓬真命尔，相看樗散却天然。",
            "紫萸黄菊何时办，要拍洪崖醉后肩。"
        ],
        "notes": "",
        "id": "e9931a35b4c333151848d0287e59e8db"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "清明日余与诸友游招隠山寺酌酒宋氏园亭谒苏才翁墓而归",
        "preface": "",
        "paragraphs": [
            "小雨冥冥欲作泥，晨光不负老人期。",
            "绿阴苍藓初分坐，白石清泉共赋诗。",
            "酌醴焚鱼谩今日，卖刀买犊定何时。",
            "伤心紫阁飞杨老，千载茫茫只断碑。"
        ],
        "notes": "",
        "id": "3d5f9e29510a82679d4aff2096370019"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "触目六言二首  其一",
        "preface": "",
        "paragraphs": [
            "正似冉溪溪上，祇欠八愚老翁。",
            "陂外萦青缭白，风前骇绿纷红。"
        ],
        "notes": "",
        "id": "2adefc51ad36e6e4d4355c6509a7743f"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "触目六言二首  其二",
        "preface": "",
        "paragraphs": [
            "陂空凫鹜何在，寺古钟鱼或无。",
            "山气阴阴欲雨，仆姑端解欺予。"
        ],
        "notes": "",
        "id": "a8ffb16585b51d7caa0463db6887d8ff"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "朱德裕以言念君子为韵赋诗见寄次韵答之四首  其一",
        "preface": "",
        "paragraphs": [
            "昔别柳未花，浓绿今映门。",
            "日月不吾淹，盗骥更惊奔。",
            "佳人渺天末，有志谁与言。",
            "床头觅尘编，遮此老眼昏。"
        ],
        "notes": "",
        "id": "67884c99afdcbb95cdd7c3b1a5f432a3"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "朱德裕以言念君子为韵赋诗见寄次韵答之四首  其二",
        "preface": "",
        "paragraphs": [
            "句曲一老翁，早岁困铅椠。",
            "整冠缨为绝，晚境尤可念。",
            "闻君从之游，琢磨去瑕玷。",
            "何时雷夫子，𣃁此两龙剑。"
        ],
        "notes": "",
        "id": "75890cb5ecbbb211f7376adecf5b59d0"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "朱德裕以言念君子为韵赋诗见寄次韵答之四首  其三",
        "preface": "",
        "paragraphs": [
            "奏金蟋蟀间，子亦有异闻。",
            "引吭与相和，愧我言不文。",
            "交情谅石友，风味真曲君。",
            "可无一杯水，与我湔垢氛。"
        ],
        "notes": "",
        "id": "9915fc1110b2c0bf785749d1057255b6"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "朱德裕以言念君子为韵赋诗见寄次韵答之四首  其四",
        "preface": "",
        "paragraphs": [
            "夺薰以其莸，败素以其紫。",
            "古来辟世士，政复门扫轨。",
            "君看草玄翁，肯迩夸毗子。",
            "芳兰生深林，如此乃士耳。"
        ],
        "notes": "",
        "id": "35b0bd12e87fd23ebbbe8e4916af15d8"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "焦山度书记以诗见寄因次韵",
        "preface": "",
        "paragraphs": [
            "突兀苍崖百丈余，忆曾随处小踌躇。",
            "江非滟滪吾何畏，山似楞伽子合居。",
            "当日胜游同转毂，迩来清境属舂鉏。",
            "支郎不念平生友，华发刁骚已映梳。"
        ],
        "notes": "",
        "id": "5d40d37ae2acc20712a429989b2771d7"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "勉洪致远龚良臣与致远善时已亡",
        "preface": "",
        "paragraphs": [
            "人生多忧虞，此语传自古。",
            "诗书不赒饥，士亦倍龃龉。",
            "忆子少年时，落笔敏风雨。",
            "自言名家驹，朝冀夕秣楚。",
            "那知十载后，败甑不炊午。",
            "括囊经济策，鬰鬰卧环堵。",
            "呻吟谁与伴，坏壁响饥鼠。",
            "长松要霜雪，念子果如许。",
            "穷通何必较，人世几寒暑。",
            "生前千驷马，身后一丘土。",
            "那知五君咏，老魄弃大数。",
            "安得彭城生，从旁证吾语。"
        ],
        "notes": "",
        "id": "14832c13603466cc3d8c797e53e4ba9d"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次德裕饷人参韵",
        "preface": "",
        "paragraphs": [
            "参墟有神草，饱历雪霜寒。",
            "黄鹄何缘致，玄珠欲报难。",
            "仍烦一藜杖，来对两蒲团。",
            "卧病干戈里，劳君为控抟。"
        ],
        "notes": "",
        "id": "01e8afe6ec73a7607f3dd7888e999ee2"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "雨自四月至七月暑热不能堪作此寄德裕安民二首  其一",
        "preface": "",
        "paragraphs": [
            "一牛鸣地无多远，褦襶经过恐不宜。",
            "风雨潇潇自蚕月，光阴忽忽又瓜时。",
            "缅怀胜践真成梦，尚喜穷居不废诗。",
            "肯赴凉秋通夕约，短缾储粟为君炊。"
        ],
        "notes": "",
        "id": "19797c591feb7699aa3bcf514612de78"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "雨自四月至七月暑热不能堪作此寄德裕安民二首  其二",
        "preface": "",
        "paragraphs": [
            "才晴便有蒸炊厄，未雨先怀重膇忧。",
            "岂为形骸悲莫景，政因风土忆中州。",
            "雷麋老木谁能赋，鸢堕空江始欲愁。",
            "解洗新亭迩来恨，清谈还待贾长头。"
        ],
        "notes": "",
        "id": "ee821152b9792e842a6162d5cb9be6b4"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次戴教授题德裕隠轩韵二首  其一",
        "preface": "",
        "paragraphs": [
            "一室阅清昼，妙年人所难。",
            "知心有黄妳，觌面只苍官。",
            "且喜庞公健，谁怜范叔寒。",
            "升沈有流转，吾亦梦槐安。"
        ],
        "notes": "",
        "id": "2e77f4e20d881c8b0194483a1039f778"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次戴教授题德裕隠轩韵二首  其二",
        "preface": "",
        "paragraphs": [
            "叹息朱夫子，新诗手自编。",
            "正应前辈似，不厌老夫看。",
            "驽马难言驾，修涂更赠鞭。",
            "风声与富贵，他日定双全。"
        ],
        "notes": "",
        "id": "acb0f349e95d8e27b2734f2c1428f43d"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "莫秋赠端甫",
        "preface": "",
        "paragraphs": [
            "长年无好怀，一病动辰浃。",
            "凄然清镜中，衰鬓不胜镊。",
            "自怜鬼见笑，甘受天所厌。",
            "坐令金石友，散作霜后叶。",
            "崔郎雕龙裔，翩翩古游侠。",
            "不忘平生言，经过颇稠叠。",
            "忆昨赋新诗，贾孟困凌蹑。",
            "情高破天悭，语妙出月胁。",
            "老秋余几日，丛菊抱寒蝶。",
            "何时跫然来，一笑起衰薾。",
            "寒醅对梨枣，不惜倒箱笈。",
            "但恐食无鱼，令君反弹铗。"
        ],
        "notes": "",
        "id": "0cc5f06dc36329ae4d472580d693aefe"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵朱德裕读豫章诗",
        "preface": "",
        "paragraphs": [
            "黔安老居士，平日谩为官。",
            "梁坏哀何补，韶亡续更难。",
            "真为汉玄叹，宁作楚累看。",
            "会买皋比去，蕲无负此冠。"
        ],
        "notes": "",
        "id": "c0bf8f3cc099dbdb805efa956c5919b0"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "冬日予与六人者游焦山谒圜禅师访瘗鹤铭断碑及焦公丹台怆然有怀兼柬朱陈二友陈方病目而朱校易未毕",
        "preface": "",
        "paragraphs": [
            "平生纨绮场，宁食三年艾。",
            "江山岂宿缘，老去尚余爱。",
            "兹晨幸休暇，共步青莲界。",
            "风漪湛如熨，霜叶红可画。",
            "道人喜客至，棐几共清话。",
            "从容得一饱，老□□□□。",
            "起遵岩下路，芒屦濯湍濑。",
            "摩挲华阳碑，一读一感慨。",
            "高名竟谁氏，陵谷已迁坏。",
            "缅怀九转丹，吾老庸可待。",
            "陈翁熬六药，朱郎研八卦。",
            "虽云竹林集，尚欠二子在。",
            "发春吾将遨，负约幸无再。"
        ],
        "notes": "",
        "id": "5c5b9c8657c07971165dd026b70ef1e7"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "读吕居仁诗有味其言因录致德裕隠轩中且次其韵余尝有苍烟穷谷之约于德裕故末章及之",
        "preface": "",
        "paragraphs": [
            "瓠落不解器，肮脏无缘官。",
            "朱郎抱此恨，终岁常鲜欢。",
            "家书破万卷，生计才一箪。",
            "积忧苦熏心，独以诗自宽。",
            "清于虫鸣秋，淡若云出山。",
            "老眼久无人，一见为解颜。",
            "菰蒲葭苇中，英才得任安。",
            "向来三日款，共此一室闲。",
            "人事每乖悮，比复会面难。",
            "骎骎争夺徒，临渊涉危湍。",
            "日月老须鬓，百挽不一还。",
            "那知箕颍波，可以濯肺肝。",
            "我形已支离，乃学仍汗漫。",
            "会营南山庐，相与同岁寒。"
        ],
        "notes": "",
        "id": "2b939c5c1e1b9d372870f6236ca67eb2"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "追次米元章游焦山韵寄度上人",
        "preface": "",
        "paragraphs": [
            "一别几晦朔，向𫄨今复裘。",
            "相思未能往，四序忽已周。",
            "缅惟君所庐，苍波绕孤洲。",
            "枯筇支老病，尝得一再游。",
            "风轩纳飞鸟，烟涯辨归牛。",
            "旧游固在兹，惨惨增离忧。",
            "剧思脱尘累，去作十日留。",
            "枯桑号寒风，断岸维败舟。",
            "骑衡古有戒，谁复知我愁。",
            "遥瞻经行处，寒山卧苍虬。",
            "惟子妙词章，出语鲠不柔。",
            "向来昼澈辈，许子参其流。",
            "江山固自佳，况复更凛秋。",
            "玉唾叠箱籯，以暗未肯投。",
            "不应结绿价，敢以燕石雠。",
            "封题定何时，思子今白头。"
        ],
        "notes": "",
        "id": "11e0081af5c9b5ba48b4447baa20cf92"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵彦章雪中见寄二绝句兼柬陈道人  其一",
        "preface": "",
        "paragraphs": [
            "戛戛寒风袭敝裘，积苏宫观恍神游。",
            "要寻仙客攀琪树，更倩王孙记玉楼。"
        ],
        "notes": "",
        "id": "c4a3298ac6a36b7384928e66425d8d05"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵彦章雪中见寄二绝句兼柬陈道人  其二",
        "preface": "",
        "paragraphs": [
            "老耕南郭一畦田，饱食安眠久愧天。",
            "更与殷勤厌螟螣，一冬三白记今年。"
        ],
        "notes": "",
        "id": "ec56f04f8f3524f03e6d09b51add3bc0"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "用独乐园故事以雪水烹茶招彦章",
        "preface": "",
        "paragraphs": [
            "西都旧事君须记，东颍新诗我未能。",
            "来伴支筇眺斜日，晚山相对玉崚嶒。"
        ],
        "notes": "",
        "id": "8ea6f4f1346302b9e5c2d6dfed2ac009"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "吕城与苏庭藻饮",
        "preface": "",
        "paragraphs": [
            "俗物败人意，子来真醒心。",
            "陆沉何用叹，白堕不妨深。",
            "老去惭连璧，情亲记断金。",
            "归途更清绝，天迥月低林。"
        ],
        "notes": "",
        "id": "d21f1f9cdfdab6e88d1c864be7e3aa67"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "雪夜怀德裕",
        "preface": "",
        "paragraphs": [
            "愔愔病骨冷难胜，未觉山阴兴可乘。",
            "度雁寒窗空有影，战风老木定生冰。",
            "瑶林琪树凭谁赋，缟带银杯说可征。",
            "半臂骑馿今健否，夜堂孤坐对青灯。"
        ],
        "notes": "",
        "id": "bfb2b678d5bd7a48bafa035e77dc9e33"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "得苏四庭藻书",
        "preface": "",
        "paragraphs": [
            "十年卧病江湖上，今日苏郎解寄书。",
            "末路何人肯怜客，穷途惟子独知余。",
            "苍苔红叶诗应好，紫燕黄鹂夏正初。",
            "耆旧雕零无可语，差彊人意正思渠。"
        ],
        "notes": "",
        "id": "b0281b0763689992cd23ff047a5829d6"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "嘉甫有西园之约病未能往",
        "preface": "",
        "paragraphs": [
            "风流王武子，一见一番新。",
            "处世诚名士，于余复外姻。",
            "追寻元自熟，招唤不须频。",
            "孤负名园兴，衰年实厌春。"
        ],
        "notes": "",
        "id": "f80ff87acdc33e840e19bbca5b0828db"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "怀日新",
        "preface": "",
        "paragraphs": [
            "芳草绿如积，阿连殊未回。",
            "空令扫门待，不见寄书来。",
            "乳燕时能舞，残花尚或开。",
            "老盆当贮酒，忍遣复尘埃。"
        ],
        "notes": "",
        "id": "364d4191dc451f98560789dfe0c39125"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "奉寄西园主人",
        "preface": "",
        "paragraphs": [
            "幽园不到已经时，尚记山翁倒接䍠。",
            "老柳吹绵浑似梦，断云阁雨政关诗。",
            "自怜药裹方撩我，试问棋枰欲对谁。",
            "闻道春风木芍药，断畦犹有翦残枝。"
        ],
        "notes": "",
        "id": "e4b0403f517f55b924b5b9e6f2216597"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "王嘉甫许借清赏堂读书",
        "preface": "",
        "paragraphs": [
            "卜居厌近市，临老心亦烦。",
            "目眩车马尘，耳聩歌吹喧。",
            "朝旗与莫柝，况复戎旅屯。",
            "养疴定何所，城南有名园。",
            "槐柳森欲合，桃李粲以繁。",
            "芳塘艳积雨，疎牖明朝暾。",
            "岂惟苏病眼，亦可清吟魂。",
            "主人卫霍家，列戟藩朱门。",
            "马埒编金钱，豪习今尚存。",
            "乃能容此老，厚意可得言。",
            "十年客此邦，要以桑梓论。",
            "隔墙竟骂仝，奉巵孰留髠。",
            "今日复何日，媿此地主恩。",
            "他年赞易室，凭君记虞翻。"
        ],
        "notes": "",
        "id": "f38fa6594ba22d17c2e5a7260676b7b2"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "调官毕寄苏四",
        "preface": "",
        "paragraphs": [
            "十年卧江汉，一旦别衡茆。",
            "圣泽沾肤寸，微材愧斗筲。",
            "明廷看丹凤，幽壑忆神蛟。",
            "弱岁虚游涣，今年彊战殽。",
            "当渠触锋矢，頼子续弦胶。",
            "膏馥虽资甫，酸寒未改郊。",
            "简书行自缚，松桂不胜嘲。",
            "岂止惭聱叟，尤深笑石交。",
            "名驹犹伏枥，病鹤反离巢。",
            "叹息幽贞吉，吾今负此爻。"
        ],
        "notes": "",
        "id": "9381ad3d18ebbf41d256cefcdcc6cc7b"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "赠智棻上人",
        "preface": "",
        "paragraphs": [
            "寂寂霜林噪莫鸦，萍蓬相遇各天涯。",
            "石翁旧话谁能会，钟阜亲孙子最佳。",
            "老境归根真落叶，新诗蜕骨定灵砂。",
            "相期绝学捐书去，病眼今年我亦花。"
        ],
        "notes": "",
        "id": "e238ebb5d74cf64952066048403cc3a7"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "题朱德裕诗卷后丁元晖携来",
        "preface": "",
        "paragraphs": [
            "斯文久寒盟，袖手空岁月。",
            "缅怀建安初，绝叹永嘉末。",
            "逢君云阳城，尚得慰饥渴。",
            "袖中百篇诗，与世殊轨辙。",
            "不补义山亡，可续浪仙绝。",
            "此言吾敢妄，老臂常九折。",
            "向来虽数见，迩者间何阔。",
            "髯丁亦吾党，十载犹裋褐。",
            "赓酬得佳句，渠疐君则跋。",
            "穷途鬻滞货，寒饿何自脱。",
            "信知丘壑愿，不受轩冕夺。",
            "吾闻十五都，正以荆璧割。",
            "士价五羖皮，未售已白发。",
            "大明辉中天，蔀屋未有察。",
            "君其混龙虾，吾亦老㺍獭。"
        ],
        "notes": "",
        "id": "0e360057239e39c47380fc0a2177756f"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "郊行怀日新时得书而余病方愈二首  其一",
        "preface": "",
        "paragraphs": [
            "水冻全收绿，山寒不解青。",
            "崎岖頼藜杖，憩息得丘亭。",
            "问岁方鸧鸹，怀人更脊令。",
            "雪崖差可眺，风树不堪听。"
        ],
        "notes": "",
        "id": "6df9319b2b25c29d66e336e4c8ec595c"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "郊行怀日新时得书而余病方愈二首  其二",
        "preface": "",
        "paragraphs": [
            "衰嬾何人记，当家子最贤。",
            "手书怜我老，肺病为渠痊。",
            "得句烦归雁，倾杯约莫蝉。",
            "尘埃老双鬓，相见定疑年。"
        ],
        "notes": "",
        "id": "0f08258c04c86f72eeeabf2c98fd2801"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "病足王嘉甫见过",
        "preface": "",
        "paragraphs": [
            "此身真是一长亭，却笑渠侬说养生。",
            "高枕从今谢奔走，短筇元自厌逢迎。",
            "羸骸爵跃浑无日，老语蝉联倍有情。",
            "须信江州史君在，肯从篮轝见渊明。"
        ],
        "notes": "",
        "id": "c5f7c5ffe9f2c227b39e4e4674c6989e"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "呈伯永",
        "preface": "",
        "paragraphs": [
            "陈稻那能白，寒炉或似红。",
            "云低将作雨，树老不禁风。",
            "流落身俱客，摧颓鬓已翁。",
            "相看一杯酒，老子不书空。"
        ],
        "notes": "",
        "id": "68d4521d300dcdff102e3862789420d5"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "足病未愈",
        "preface": "",
        "paragraphs": [
            "旧岁元无几，余殃尚复留。",
            "从谁缩地脉，空自怨天囚。",
            "未有飞凫便，深怀得马忧。",
            "殷勤木上坐，与结百年游。"
        ],
        "notes": "",
        "id": "263f1b11bc6b0e4c56daf4b68ae05b54"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵寄日新",
        "preface": "",
        "paragraphs": [
            "南去关河雪正深，尚烦归雁与传音。",
            "沄沄逝水经新岁，落落寒松只旧心。",
            "别后渼陂谁与赋，老来梁父不须吟。",
            "毁车杀马吾何敢，抱瓮相从老汉阴。"
        ],
        "notes": "",
        "id": "60ba3db1b4d2a9ecb6246a0c8163e2e1"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "与一二亲旧小饮有怀日新次其所寄诗韵寄之",
        "preface": "",
        "paragraphs": [
            "寒衣袭夏𫄨，夕饭荐秋菊。",
            "吾家邑中黔，标致颇投俗。",
            "挽渠万牛难，得子一夔足。",
            "向来山林盟，相信不待卜。",
            "那知语离处，老树已重绿。",
            "匆匆一樽酒，鸡黍招近属。",
            "杯行子何在，小雨暗崖谷。",
            "富贵朝露晞，岁月流电速。",
            "怀哉十日饮，伤此千里目。",
            "徘徊黄金花，采采不盈掬。"
        ],
        "notes": "",
        "id": "8bb46661f1489f70ede17ee58b7184ee"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "德裕见过次旧所题隠轩韵谢之",
        "preface": "",
        "paragraphs": [
            "一龙一蛇玩世人，三沐三薰保家子。",
            "平时面交渠所憎，此日足音吾为喜。",
            "高标朔雪凛松桧，妙句春波泛苹芷。",
            "共惊骐骥甘伏枥，谁言嫱施羞倚市。",
            "袖中漫刺不复惜，自笑衰翁安致此。",
            "穷途相从蕙增叹，老语未尽罍先耻。",
            "要令清明遍奴隶，勿使光芒杂泥滓。",
            "一杯属子须勉旃，爱莫助之吾老矣。"
        ],
        "notes": "",
        "id": "0128f5221d6feb931d73f0216ffc65ec"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "二月即事",
        "preface": "",
        "paragraphs": [
            "穷阎无邸报，病耳信涂传。",
            "黄鹄来严道，朱罴化羽渊。",
            "秋云那蔽日，夏潦漫稽天。",
            "叹息韦刘辈，牵连亦外迁。"
        ],
        "notes": "",
        "id": "69edee4041761861f736410ca0f8a521"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "赠耿介邦石",
        "preface": "",
        "paragraphs": [
            "经年旅食厌菖蔓，雪后征衣亦自单。",
            "忆子最怜三虎怒，爱渠欲挽万牛难。",
            "向来老笔那容弃，此去尘冠尚可弹。",
            "败絮不温吾自尔，一杯浊酒御春寒。"
        ],
        "notes": "",
        "id": "2b4ed858ac48c3a7a4d54f1ffdc80a10"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "哭智棻上人",
        "preface": "",
        "paragraphs": [
            "石翁山边初见子，僧宝遗珠无乃是。",
            "当年不负澄观诗，晚岁还供玉川米。",
            "河润九里人所传，我穷累渠今溘然。",
            "秋风宿草荒墓田，再来阿练吾无缘。"
        ],
        "notes": "",
        "id": "33bfed1694a9325dba13a50f09ce9bcf"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "以蛮菩提数珠送王嘉甫",
        "preface": "",
        "paragraphs": [
            "得自海南天，修来治历年。",
            "聊为佛陀供，岂上燄摩缘。",
            "俗垢元无染，心珠要自圆。",
            "他年如许寿，不负赵州禅。"
        ],
        "notes": "",
        "id": "dab1e157aafc3aa4f8f7bf68674c67fd"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "寒食日与郭积之郊行饮中怀日新时春寒甚二首  其一",
        "preface": "",
        "paragraphs": [
            "江县明寒食，书斋老秃翁。",
            "衰怀元自异，胜践偶然同。",
            "渚柳丝丝绿，山桃树树红。",
            "阿连不在眼，愁满夕阳中。"
        ],
        "notes": "",
        "id": "c5677050238d540533a9eaaa0becc7a5"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "寒食日与郭积之郊行饮中怀日新时春寒甚二首  其二",
        "preface": "",
        "paragraphs": [
            "貂狐犹夙债，饧粥有佳招。",
            "共觅竹间寺，更寻溪上桥。",
            "平湖认龙目，断岭记蜂腰。",
            "笑度荒陂去，风吹酒半消。"
        ],
        "notes": "",
        "id": "58a85a491def78851a9f16c4f1dbe381"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "度上人自闽中来",
        "preface": "",
        "paragraphs": [
            "忽忽三看斗柄回，迩来病鹤已摧颓。",
            "乞医耆域吾方尔，问疾毗耶子合来。",
            "叹息赤髭浑似旧，喜懽青眼不徒开。",
            "何时趺坐寒窗下，共听崩崖万壑雷。"
        ],
        "notes": "",
        "id": "eb03763ca984de7a477d72d7e2a75796"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "调赵双融居士二首  其一",
        "preface": "",
        "paragraphs": [
            "匆匆饷子一杯茶，老眼蒙笼似有花。",
            "莫倚淫坊现摩诘，便望神呪御登伽。"
        ],
        "notes": "",
        "id": "10b36e52bf5a7eba7c32c8ad1c306da0"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "调赵双融居士二首  其二",
        "preface": "",
        "paragraphs": [
            "平生不领魔宫女，此老今参欲界禅。",
            "莫道贫无卓锥地，只今家有散花天。"
        ],
        "notes": "",
        "id": "f834ea81199f88c35c03d61d6f7b7a72"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "寄焦山圜禅师二首  其一",
        "preface": "",
        "paragraphs": [
            "渺渺城东路，焦仙有旧庐。",
            "尝闻大雄谶，真合懒融居。",
            "贫病飘流际，艰难问讯初。",
            "一庵容听法，吾老合捐书。"
        ],
        "notes": "",
        "id": "87ed5ad95713bd976e54c570f8d9dcc8"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "寄焦山圜禅师二首  其二",
        "preface": "",
        "paragraphs": [
            "忆昨扁舟去，春江渌水波。",
            "相逢一瞬顷，所得万金多。",
            "妙解忘羁绊，初心寄琢磨。",
            "灵山他日会，为记老头陀。"
        ],
        "notes": "",
        "id": "775713d188563e42d148d80d0a18f2d2"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "送王季裴往行在",
        "preface": "",
        "paragraphs": [
            "子家本南燕，我籍亦东鲁。",
            "天涯两沦落，迁徙无定所。",
            "一朝闻剥啄，三岁想眉宇。",
            "跫然转蓬地，剩欲相就语。",
            "风帆不贷人，索别遽如许。",
            "子才于用多，蓄眼吾未覩。",
            "布衣诸生耳，而乃中健武。",
            "恢恢猎德网，取士倍于古。",
            "韩间宁负秦，晋材仍用楚。",
            "由余初不弃，况子自中土。",
            "匆匆一杯酒，吾为子起舞。"
        ],
        "notes": "",
        "id": "defef7db6b298b3550788dfa1bb287c8"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "赠谢德瞻",
        "preface": "",
        "paragraphs": [
            "一杯浊酒泼春缸，喜向灯前见老庞。",
            "倾坐清谈信冰玉，传家妙语更澄江。",
            "此时杜老钱三百，何日虞卿璧一双。",
            "闻道平生同学友，半驱箱马踏逢逢。"
        ],
        "notes": "",
        "id": "035460ff6dec79c4332284f4f7e9557c"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "寄日新",
        "preface": "",
        "paragraphs": [
            "好在东吴客，归期尚未闻。",
            "已看梅里月，可忆蒜山云。",
            "仕路虽投剑，诗坛定策勋。",
            "他年一盂饭，扶耒待君分。"
        ],
        "notes": "",
        "id": "54f34ab271dccf5b240bbfda575d31a4"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "题日新梅室向在杭日所居有此今迁居虞山矣禅房花木深常建题虞山寺诗也虞山旧名破山",
        "preface": "",
        "paragraphs": [
            "阿连清标真拔俗，人道妙年能顾曲。",
            "那知晚岁厌嚣尘，归种寒花伴幽独。",
            "西湖绝境天为破，东阁新诗手亲录。",
            "泽门之晳何足道，相对风擂两冰玉。",
            "今年还问破山禅，老树骎骎子当熟。",
            "定将妙语绝根源，可但闲房丽花木。",
            "平生最怜三虎怒，老境真成一夔足。",
            "何当襆被过君家，共挽长条醉酃渌。"
        ],
        "notes": "",
        "id": "c1f2d2b483528d9282ff465b981942d7"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "崔仲才问诗于予作此赠之",
        "preface": "",
        "paragraphs": [
            "日吾来此居，时已闻子名。",
            "堕地骥𫘧俊，破壳陵伽鸣。",
            "过我不惮劳，琳琅照柴荆。",
            "图史备商榷，辞章叹纵横。",
            "夤缘托末契，岁月今峥嵘。",
            "相望百里远，尚记十载情。",
            "袖中河梁句，规摹汉西京。",
            "赏子圭璧姿，愧我蜩蛩声。",
            "城麋反见迫，欲语还自惊。",
            "斯文煨烬余，作者夷跖并。",
            "苦苣不耐秀，泾流自为清。",
            "差池百年内，望子为长城。",
            "已知蓄积富，更在淘汰精。",
            "君看上岁田，宁可卤莽耕。",
            "石槃久则穿，誓勿寒此盟。",
            "床头有浊酒，会与子同倾。"
        ],
        "notes": "",
        "id": "854d2179aa044d8bcca5edb4153d9502"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "大疫闻德厚病虽少愈而苦未能愈",
        "preface": "",
        "paragraphs": [
            "棘人元自瘦，况复病相侵。",
            "钟赵妖犹昔，岐雷术谩今。",
            "昏昏药应倦，忽忽日殊深。",
            "安得詹何辈，澜翻慰此心。"
        ],
        "notes": "",
        "id": "50492e60381c309c41fc05cb1d7040f7"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "德裕久不见过赋此诗邀之",
        "preface": "",
        "paragraphs": [
            "顷年来卜西里居，知与吾子同枌榆。",
            "赵郎过我问信初，袖中售子所著书。",
            "短牋小字纷蚍蜉，我初读之意魁梧。",
            "闻若不识深愧渠，惊风翩翩下履凫。",
            "握手正自山泽癯，短人虽短才则殊。",
            "囊中锥见难须臾，如君精悍谁能如。",
            "反以一饭先老夫，穷年翰墨同染濡。",
            "当时此约何可渝，岁月忽忽霜生须。",
            "空房肺疾愁相如，跫然叩户今则疎。",
            "斯文缀缉谁助余，颠沛望子一臂扶。",
            "前村雨足瓜芋区，向日敝庐新粪除。",
            "祝子来过勿踌躇，堆床败简翻蠹鱼，共倒浊酒羹瓠壶。"
        ],
        "notes": "",
        "id": "86a5a9bf30fdcf903a01b77382c1642b"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "戏题枯木",
        "preface": "",
        "paragraphs": [
            "老矣木居士，苍皮今几围。",
            "轮囷卧涧壑，吾与汝同归。"
        ],
        "notes": "",
        "id": "533e8ab3b5ad0ae33e631212e76899e7"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "赠仲才子和六言二首  其一",
        "preface": "",
        "paragraphs": [
            "视世崔郎一吷，反予赵子三隅。",
            "千里看两鸿鹄，一诗重百车渠。"
        ],
        "notes": "",
        "id": "1318bded4d2ed5c67da164254dc6ed6c"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "赠仲才子和六言二首  其二",
        "preface": "",
        "paragraphs": [
            "著论信子真辈，疾恶真元叔徒。",
            "雕龙固擅当世，希骥不应老夫。"
        ],
        "notes": "",
        "id": "dccbefa91bd8994d96e78d3260cf18f6"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "题豫章先生像予尝作看云图诗二首  其一",
        "preface": "",
        "paragraphs": [
            "吾生较此翁，已落二纪后。",
            "一时偶蹉跌，千载难邂逅。",
            "悠悠牂柯水，冉冉峨眉云。",
            "自恨诗语拙，莫慰沉湘魂。"
        ],
        "notes": "",
        "id": "e68595fd407a23a511d8cd81fd403074"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "题豫章先生像予尝作看云图诗二首  其二",
        "preface": "",
        "paragraphs": [
            "今朝开此图，英气尚髣髴。",
            "酌予中郎酒，酹此浪仙佛。",
            "束发守孤学，触事多骂讥。",
            "九原不可作，吾老欲安归。"
        ],
        "notes": "",
        "id": "111d3649e20be071aa7312ee5559542f"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "以老骥伏枥志在千里为韵作八小诗赠伯永  其一",
        "preface": "",
        "paragraphs": [
            "阅人固无多，每为子倾倒。",
            "虽非矍铄翁，竟是鲜健老。"
        ],
        "notes": "",
        "id": "58e1a91e426d163f8b5cbbd9f574f491"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "以老骥伏枥志在千里为韵作八小诗赠伯永  其二",
        "preface": "",
        "paragraphs": [
            "收驹汧渭间，谁识此老骥。",
            "伏枥我何伤，著鞭渠可畏。"
        ],
        "notes": "",
        "id": "e76ae80b52c9379b3965a8c356292277"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "以老骥伏枥志在千里为韵作八小诗赠伯永  其三",
        "preface": "",
        "paragraphs": [
            "抵寒唯粗𫄨，调饥但晚粟。",
            "切勿笑此翁，此翁吾所伏。"
        ],
        "notes": "",
        "id": "3a88e6f7929c03d85f8bd7d4e41a1db5"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "以老骥伏枥志在千里为韵作八小诗赠伯永  其四",
        "preface": "",
        "paragraphs": [
            "行须置町畦，禅要著槽枥。",
            "覆我千日酒，面君九年壁。"
        ],
        "notes": "",
        "id": "2fc2a06311da8bd19de9c951ab8c73d5"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "以老骥伏枥志在千里为韵作八小诗赠伯永  其五",
        "preface": "",
        "paragraphs": [
            "忽忽把臂间，各不负初志。",
            "渊明荷锄翁，子云执戟史。"
        ],
        "notes": "",
        "id": "118977a186267419146e33d77a94bac8"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "以老骥伏枥志在千里为韵作八小诗赠伯永  其六",
        "preface": "",
        "paragraphs": [
            "澂心秋月明，触事浮云坏。",
            "凫鹤置勿论，凡楚竟谁在。"
        ],
        "notes": "",
        "id": "f03401dcb00f42bd3311b916162127d8"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "以老骥伏枥志在千里为韵作八小诗赠伯永  其七",
        "preface": "",
        "paragraphs": [
            "不取禾三百，同笺偈八千。",
            "归欤建德国，吾马不须鞭。"
        ],
        "notes": "",
        "id": "7fd73091fbcee42e0c6b874dd8ba5cf9"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "以老骥伏枥志在千里为韵作八小诗赠伯永  其八",
        "preface": "",
        "paragraphs": [
            "人生老戒贪，金隄捍河水。",
            "他年渝此约，何面视邑里。"
        ],
        "notes": "",
        "id": "d259dbdf74c27f0791fbe7dee5b1c862"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "今秋麦大熟北客所愿也戏作诗寄王季裴",
        "preface": "",
        "paragraphs": [
            "覆块初惊绿未苏，转头飞雪上斋盂。",
            "腥咸此际宁愁子，餠拓今年不负吾。",
            "蜀豉加盐还记否，湘蒿荐筯有诗无。",
            "为君一洗南烹恶，从此儒仙莫怨臞。"
        ],
        "notes": "",
        "id": "1536eb4a4b40ac2860a64a17317c1905"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "晚步",
        "preface": "",
        "paragraphs": [
            "汗垢不可耐，晚凉眉始开。",
            "孤筇信步去，老袂觉风来。",
            "惊犬那须尔，痴蚊安在哉。",
            "寥寥初月上，却照老夫回。"
        ],
        "notes": "",
        "id": "cced10585d8f6dcd29a76e34de08e3af"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "与游子卿别久矣比闻其调官端州有怀其人二首  其一",
        "preface": "",
        "paragraphs": [
            "三吴望百越，霜鹘亦逡巡。",
            "叠叠山愁客，涔涔瘴迫人。",
            "老慵吾自厌，声闻子当频。",
            "莫作飘流想，寒梅不负春。"
        ],
        "notes": "",
        "id": "4701d8ee818d8b08d7a5289014ff978b"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "与游子卿别久矣比闻其调官端州有怀其人二首  其二",
        "preface": "",
        "paragraphs": [
            "子宦高要去，扁舟早晚回。",
            "曾逢归雁否，几见堕鸢来。",
            "老去腰犹折，谁能毂少推。",
            "他年相遇处，吾马亦虺𬯎。"
        ],
        "notes": "",
        "id": "3155b22952a16afb0733f7fa9e218e14"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "怀显上人时在江州次其旧所作诗韵寄之己卯夏予始识之于城西王氏坟庵",
        "preface": "",
        "paragraphs": [
            "长号西山云，见子单阏夏。",
            "孤生九死余，相遇天所借。",
            "崎岖易寒暑，荏苒问田舍。",
            "流萍忽复散，皓月耿清夜。",
            "孤筇子何往，征马吾屡跨。",
            "空余碧云诗，十袭閟兰麝。",
            "匡庐富清景，得子更增价。",
            "他年东林游，吾犹厕陶谢。"
        ],
        "notes": "",
        "id": "2dedebe7fb4d46a8b5c7b2c4921c7911"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "寄汤朝美",
        "preface": "",
        "paragraphs": [
            "绿树阴阴噪莫蝉，雀罗门户更萧然。",
            "平生流辈今谁在，乡里衣冠子最贤。",
            "老境幸逢倾盖语，畏途当记说车篇。",
            "荷锄端欲相随去，却恨初无二顷田。"
        ],
        "notes": "",
        "id": "743792c95093d57d79d7164e8b334632"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "八月九日晨步至鹤林寺遇一上人",
        "preface": "",
        "paragraphs": [
            "踽踽身何向，飘飘意自佳。",
            "流年感秋燕，幽兴续晨鸦。",
            "朱墨终年累，江山著处家。",
            "寒泉无用汲，吾病不禁茶。"
        ],
        "notes": "",
        "id": "b8fa2fca06f6b56f591c7dd007d68e48"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "张彦勋自建康来相见留三宿而去且言李先生新亡张友圣俞之亡久矣",
        "preface": "",
        "paragraphs": [
            "万事纷纷一梦中，虚堂相对且从容。",
            "蛰龙老鹤知何往，社燕秋鸿喜再逢。",
            "陈迹只今空自记，莫年非子欲谁从。",
            "苍崖促辔还如许，孤负黄花酒一钟。"
        ],
        "notes": "",
        "id": "c4d5f208c0557d5cc2d85294a8629f7d"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "病起怀陈道人",
        "preface": "",
        "paragraphs": [
            "卧病久不出，四郊霜叶红。",
            "摧颓元属我，鲜健不知翁。",
            "莫惜书频寄，深思酒一中。",
            "移心未得法，君去亦匆匆。"
        ],
        "notes": "",
        "id": "9ea2e7d1382ee457f3ebd57957c6dba8"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "崔子虚以公檄出籴作诗寄叶伯永且言其道途之艰因次韵以寄",
        "preface": "",
        "paragraphs": [
            "诗来君马叹玄黄，正坐盐车道路长。",
            "倒壑枯槎无复绿，并岩残菊尚余香。",
            "眼看落日还应眩，心对寒溪却暂凉。",
            "昔日维摩君记否，迩来衰病亦怀乡。"
        ],
        "notes": "",
        "id": "546c9c6e7e3b5ce8ba56967264a9487f"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "再次深字韵寄日新",
        "preface": "",
        "paragraphs": [
            "浊酒青灯语夜深，短琴相与作南音。",
            "当时怀越悲庄舄，此日游吴忆季心。",
            "日莫饥鸦无定止，天寒孤雁自悲吟。",
            "遥怜策杖苍烟外，舍北梅花正背阴。"
        ],
        "notes": "",
        "id": "e785385dda11fd33dc9034b2c2b50ec0"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "喜陈道人自泰州来作此诗留之",
        "preface": "",
        "paragraphs": [
            "光风转芳树，子向毗陵去。",
            "霜风振枯荄，子自海陵来。",
            "悠悠万里江，一苇安可杭。",
            "浮杯不作难，子亦石肺肠。",
            "文章一小技，知我独子耳。",
            "食贫强折腰，此复愧于子。",
            "草草具一餐，芋火对嬾残。",
            "孤筇勿遽往，岁莫方沍寒。"
        ],
        "notes": "",
        "id": "5a9af52f4754aa5dcd138e88254bc722"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "头风",
        "preface": "",
        "paragraphs": [
            "阳虚已宜病，冬疠复参同。",
            "老耳时吹雨，羸躯未可风。",
            "昔针空自验，今檄竟谁工。",
            "制帽狐皮在，儿童勿笑翁。"
        ],
        "notes": "",
        "id": "33a577ff1793939c08f534720122c8e3"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "再寄汤朝美",
        "preface": "",
        "paragraphs": [
            "夙疴苦牵缠，旧学久废忘。",
            "闭门老叔夜，慵惰古无上。",
            "朋知音问绝，正复相觖望。",
            "独余思子心，砥柱阅寒浪。",
            "作书往问讯，闻子亦微恙。",
            "深怜三医勤，却叹五鬼妄。",
            "新诗勤讽诵，渠魄自应丧。",
            "吾侪晓天星，齿发已非壮。",
            "羁孤寡会合，尚复困此障。",
            "冲风战寒林，落日翳叠嶂。",
            "轩车何来迟，为子倒家酿。"
        ],
        "notes": "",
        "id": "f5dae357c105af9fc0dbd3e51360e15e"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "命瞻录近诗寄日新",
        "preface": "",
        "paragraphs": [
            "涉世殊无味，言诗粗有芽。",
            "尔能明瑟僩，吾不惮车斜。",
            "老管元江苇，寒牋更蜀麻。",
            "因书寄痴叔，剩为乃翁夸。"
        ],
        "notes": "",
        "id": "2fa3ffb2fb9270ee93d04163daec2399"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "游元著作江天莫雪图赠朱元礼要余赋",
        "preface": "",
        "paragraphs": [
            "舣舟洞庭三日雪，一梦十年今白发。",
            "君家此图忽堕前，便拟寒流泛秋叶。",
            "玉花淅淅纷长空，征鸿不度天无风。",
            "批岩暗水咽哀玉，并溪古木僵寒铜。",
            "李成不生郭熙死，问君今世谁能此。",
            "群儿丹铅较形似，我识此翁非画史。",
            "坐来正复腼我颜，试问倦鸟何时还。",
            "少文已老尘埃间，从翁乞我松陵山。"
        ],
        "notes": "",
        "id": "800164f80db6a8580415d998e4d2a868"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "正月五日寄陈道人",
        "preface": "",
        "paragraphs": [
            "冲寒索去一何忙，当日诗盟忍遽忘。",
            "薄宦于人信箕斗，老怀惟子不参商。",
            "自怜胜日方悬榻，好趁春风便促装。",
            "弱岁宦心虽浄尽，新年佛法要商量。"
        ],
        "notes": "",
        "id": "230f1bd4b33368f384b013f500c63e2c"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "赠伯永",
        "preface": "",
        "paragraphs": [
            "不作马前拜，肯为牛下歌。",
            "穷途食蘗易，荒岁啗瓜多。",
            "士固难推挽，渠仍不揣摩。",
            "黄禾起羸马，叹息奈君何。"
        ],
        "notes": "",
        "id": "0e820fd741a48844e88190dc200a2dfd"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "奉寄满足窟主王雅州所居也",
        "preface": "",
        "paragraphs": [
            "知君投老竟谁逢，摩度罗城宿契同。",
            "妙语幸陪三日款，病怀顿失十年穷。",
            "向时尺鷃嗟渠辈，今日冥鸿信此翁。",
            "莫惜平生太玄草，君山元自识扬雄。"
        ],
        "notes": "",
        "id": "8da2ebd02eb4c3d2c28f9e67127f0eca"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "寄日新并柬苏庭藻时在秀州",
        "preface": "",
        "paragraphs": [
            "漕河千里流，十日可往返。",
            "风帆昼夜至，子独音问罕。",
            "平生锥画沙，落纸龙蛇满。",
            "不应孟公豪，直作叔夜懒。",
            "岂云附炎热，正恐厌衰散。",
            "交游半鬼箓，老病仅余喘。",
            "久为后辈玩，智与发俱短。",
            "征书子勿怪，炙手借余暖。",
            "向时苏季子，坚操石可转。",
            "迩来亦效颦，烦子更推挽。",
            "并将百篇诗，慰此昏病眼。"
        ],
        "notes": "",
        "id": "12a2dd8c16d84c55f787e06eff072a1d"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "闾丘仲时清晨见过作此诗遗之",
        "preface": "",
        "paragraphs": [
            "子来始晨炊，饭麋语未尽。",
            "丰钟九秋鸣，历历有余韵。",
            "朞年不见子，子学乃顿进。",
            "吾州士冀北，子实千里骏。",
            "缅怀十载语，至此方尽信。",
            "滔滔大河流，可借九里润。",
            "衰年旧学废，得安阙亲近。",
            "明窗两趺坐，日永失余困。",
            "世情贫更薄，吾货老亦钝。",
            "得与田苏游，从今复何恨。"
        ],
        "notes": "",
        "id": "3f4de8cc6c8ef77e64cca941fb96b46a"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "赠杨德隽",
        "preface": "",
        "paragraphs": [
            "顷年闻子名，蹀躞天马驹。",
            "初疑但秦豪，岂料还鲁儒。",
            "理当久骞腾，术业谁不如。",
            "尚淹惠文冠，更读城旦书。",
            "一语不相应，屡捋猛虎须。",
            "长松表寒林，信与萝茑殊。",
            "尘埃堛胸次，一见气少苏。",
            "念子如孤云，漠漠天一隅。",
            "肮脏固当尔，颠沛谁为扶。",
            "子看独鹤归，睢盱有群乌。",
            "勉旃太行路，勿令摧子车。"
        ],
        "notes": "",
        "id": "184a76945d9ed90513033ece32735c73"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "寄东观聂道士",
        "preface": "",
        "paragraphs": [
            "幽忧忽忽未能除，浊酒相逢辄倩沽。",
            "老语参同真石友，高怀一见只臞儒。",
            "当时共叹辽东鹤，此日还思叶县凫。",
            "老柳吹绵春有几，会须重醉紫琼腴。"
        ],
        "notes": "",
        "id": "a8b4b1bc2a67306bf1c8659da359d046"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "戏赠杨德骏",
        "preface": "",
        "paragraphs": [
            "风流杨伯起，相遇紫髯城。",
            "逸思何轩豁，高怀更坦平。",
            "秦冠空自累，汉赋几时成。",
            "莫作敲榜想，鸳鸯亦易惊。"
        ],
        "notes": "",
        "id": "bdd5e15b0d0f8fdcb4f1fdbbdc17589b"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "送廷藻兼呈楚州通守杜丈",
        "preface": "",
        "paragraphs": [
            "相从尝恨十年迟，握手匆匆每日疑。",
            "风艇烟帆还此日，隙灯篱井定何时。",
            "试看子学犹难售，须信吾穷未易医。",
            "千里同风杜夫子，可能时寄弹丸诗。"
        ],
        "notes": "",
        "id": "43d8b72461dda9aaa88f0d63070ce589"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次前韵呈杜丈",
        "preface": "",
        "paragraphs": [
            "老去休嗟见事迟，苏郎有语不当疑。",
            "惊看渠学非前日，悔奉公游已后时。",
            "褦襶只今还自笑，膏肓从昔更谁医。",
            "时花俚服空争巧，须信人间自有诗。"
        ],
        "notes": "",
        "id": "7e048f63fa8e3d0f84150c5550d87209"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "谢杜丈见过",
        "preface": "",
        "paragraphs": [
            "短章韵埙箎，大篇谐韶濩。",
            "诗中晏平仲，执鞭所欣慕。",
            "相望一水远，匏系未得去。",
            "轩车贲穷巷，闾里亦惊误。",
            "向时苏季子，尝有过情誉。",
            "轻身先匹夫，岂不以渠故。",
            "茅簷一席地，坐语西日莫。",
            "袖中石鼎诗，未出吾已惧。",
            "十年风雅学，狭径多窘步。",
            "譬如策驽跛，行此九折路。",
            "书须圯下得，禅有鼇山悟。",
            "祈公不惜口，更举末后句。"
        ],
        "notes": "",
        "id": "1fc02e3fd9f02f4af586296c8812391d"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "同范三哥访鉴长老鉴犍为人而挂锡金山",
        "preface": "",
        "paragraphs": [
            "愔愔山月照峨眉，未暇西游鬓已丝。",
            "胜日来陪巨卿友，莫年亲见德云师。",
            "解除须发元非错，肯老山林更自奇。",
            "趺坐绳床两无语，此心真有几人知。"
        ],
        "notes": "",
        "id": "4964419ff853a6e59d03333b7edd4794"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "口占送汪元章兼柬述之同年",
        "preface": "",
        "paragraphs": [
            "君行社燕前，老意倍凄然。",
            "离思秋声里，归程夕照边。",
            "久藏和氏璧，行著祖生鞭。",
            "为语同门友，吾贫亦去年。"
        ],
        "notes": "",
        "id": "b27051b4dd590bc081846b1b62190d49"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "有怀杜丈仲微",
        "preface": "",
        "paragraphs": [
            "弱岁元知有此翁，寸莛尝记昔舂容。",
            "贞元名士浑无几，正始遗音仅此逢。",
            "别后篇章应自课，老来伏腊定谁供。",
            "飞鸿过尽空回首，倦客新年更自慵。"
        ],
        "notes": "",
        "id": "22ceaf78775bb02aed8c39dc98b307bc"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵德裕",
        "preface": "",
        "paragraphs": [
            "此郎笔力如江汉，收卷波澜作此嬉。",
            "三叹方惊永嘉末，两章还到建安时。",
            "祗知妙语能祛疟，可悟虚名不疗饥。",
            "同病同忧有如此，向来吾亦蠹鱼痴。"
        ],
        "notes": "",
        "id": "8f8241ea3dd18249b3cedc5a995af3f9"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "题刘元畸书舍",
        "preface": "",
        "paragraphs": [
            "不厌屠龙学，吾衰祇见公。",
            "勤如袁伯业，清甚陆龟蒙。",
            "身健何妨老，诗工莫厌穷。",
            "要为千岁托，试判一生功。"
        ],
        "notes": "",
        "id": "fd4d64ec835a3e6152188b1130e28f6f"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "刘氏慈义亭",
        "preface": "",
        "paragraphs": [
            "天公殊愦愦，此语不须疑。",
            "已失黔娄妇，还亡伯道儿。",
            "孤亭时一恸，行路不胜悲。",
            "会倩韶钧手，重为楚些词。"
        ],
        "notes": "",
        "id": "fe44e690f1d86b716ce3015511a23927"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "题游元著潇湘晚景图",
        "preface": "",
        "paragraphs": [
            "与翁家世俱东鲁，不记翁游曾到楚。",
            "看翁写此六幅图，怪翁笔力能如许。",
            "孤烟合处渔著村，老雁归时帆入浦。",
            "丹枫翻翻江气寒，莫雪初晴山月吐。",
            "杜陵野老经行处，度支病郎用心苦。",
            "惟翁妙思自暗同，楚玉何曾识神女。",
            "信知胸中著云梦，不止豪端挟风雨。",
            "祇今小纸弄姿态，气韵酸寒终愧古。",
            "蜀山秦树各异状，所向一律人笑汝。",
            "谁能为证张与吴，十年此病翁今无。"
        ],
        "notes": "",
        "id": "ef5813b6ed378f017928b740991ccef5"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "秦士史庆臣好诗而喜侠饮之酒而赠以是诗",
        "preface": "",
        "paragraphs": [
            "踏遍荆吴鬓欲华，梦中烟雨暗三巴。",
            "白盐赤米犹能饭，碧𪩘清流便当家。",
            "子党昔谁怜范叔，吾门今始识刘叉。",
            "鸒斯贼食虽堪笑，相祝无劳置齿牙。"
        ],
        "notes": "",
        "id": "e36e42ed015196c81db053536e4dac44"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "陈季陵侍郎生日二首  其一",
        "preface": "",
        "paragraphs": [
            "政简官多暇，刑清狱屡空。",
            "尝从父老语，俱话使君功。",
            "鸿宝宁资汝，黄麻正待公。",
            "仁人自宜寿，天意与民同。"
        ],
        "notes": "",
        "id": "f94ff07b91a7957fa96a7d47a7bfb02f"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "陈季陵侍郎生日二首  其二",
        "preface": "",
        "paragraphs": [
            "圣世唐虞际，公才稷契间。",
            "清仍能律俗，直更不容奸。",
            "比岁频分阃，今年定赐环。",
            "从来香案吏，合自广桑山。"
        ],
        "notes": "",
        "id": "5c267c66fdabf2413838707cac2af91a"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "史庆臣止酒",
        "preface": "",
        "paragraphs": [
            "韩时孤愤客，楚境独醒翁。",
            "莫景还谁似，高怀只子同。",
            "已亡千日醉，可更十年穷。",
            "吴稻新舂白，犹堪慰转蓬。"
        ],
        "notes": "",
        "id": "abed0650b4551205eb2bb7fdf23660c9"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "庆臣和巴字韵见遗复次韵",
        "preface": "",
        "paragraphs": [
            "独鹤投林畏莫鸦，向时入蜀强刘巴。",
            "瘴乡自古难为客，老境无人不念家。",
            "一饭肯来从我觅，百钱何惜为君叉。",
            "粗缯大布差安稳，莫学渠侬戏虎牙。"
        ],
        "notes": "",
        "id": "e3cb192139fed588df6defa182e52590"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次汤士美送蔡季任韵寄士美二首  其一",
        "preface": "",
        "paragraphs": [
            "君才元落落，吾语只平平。",
            "意广真堪笑，情亲却自惊。",
            "瘦筇殊未到，短笛为谁横。",
            "肺病虽羸甚，犹能倒屣迎。"
        ],
        "notes": "",
        "id": "9209c6e75551be2bd02f8f6b81c1c126"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次汤士美送蔡季任韵寄士美二首  其二",
        "preface": "",
        "paragraphs": [
            "洮湖南北路，投老始来游。",
            "少作三年别，当为二顷谋。",
            "间关元遍历，衰谢合归休。",
            "更问西庄友，能容此客不。"
        ],
        "notes": "",
        "id": "946fa72bafac8810cfada806d39d1748"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵士美求予旧诗之句",
        "preface": "",
        "paragraphs": [
            "寒江不疗风雅渴，一读新诗黑华发。",
            "鸣冈雏凤固自谐，历块名驹宁复蹶。",
            "十年韬缩不愿售，须信柙藏定干越。",
            "昔人羁穷正坐此，落落君心抵金铁。",
            "蛰虫欲作雷破柱，大胜秋蛩吊寒月。",
            "猗那清庙君所知，莫学杜陵老翁穷彻骨。"
        ],
        "notes": "",
        "id": "7c7a21cda28ab2a2ed735140b9c527bd"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵邵公济六言三首赠史千史自云尝从邵学  其一",
        "preface": "",
        "paragraphs": [
            "阅子西山遗墨，爱渠东周故家。",
            "欲与俱鸣此日，只今老眼昏花。"
        ],
        "notes": "",
        "id": "12d474205a42b075399bc40beee84f97"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵邵公济六言三首赠史千史自云尝从邵学  其二",
        "preface": "",
        "paragraphs": [
            "学须有委有源，约略为君一言。",
            "淳夫迂叟旧客，无己醉翁嫡孙。"
        ],
        "notes": "",
        "id": "6600422cd7da34ef7d8fe82bebdda627"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵邵公济六言三首赠史千史自云尝从邵学  其三",
        "preface": "",
        "paragraphs": [
            "贮腹古文奇字，发箧长歌短行。",
            "挽子纵谈今夕，小风时动帘旌。"
        ],
        "notes": "",
        "id": "4b13d97b40e97fedb153ab48c7dfedef"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "寄汤朝美",
        "preface": "",
        "paragraphs": [
            "君家堂下锦千堆，老眼春风亦快哉。",
            "胜日久孤三径约，浃辰深愧两书来。",
            "公租已办应多暇，家酿重开定几回。",
            "会挽蜀狂成一醉，莫嗔屐齿破苍苔。"
        ],
        "notes": "",
        "id": "9b4b16f60949b6a9bc6d6d2289cf79f4"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "史庆臣贫甚汤朝美士美以书招之作诗以饯其行",
        "preface": "",
        "paragraphs": [
            "愤时胆如斗，论事须磔猬。",
            "阅人习熟中，见子差吐气。",
            "十年卧岷峨，一芥视富贵。",
            "只今五穷迫，叹息一饱未。",
            "子才固崎嵚，渠眼亦髣髴。",
            "黄金贱钟期，此语可歔欷。",
            "中山两公子，好义吾所畏。",
            "深憎泾渭杂，屡斥蜩螗沸。",
            "尺书独唤子，如子亦差慰。",
            "相从一语合，肯顾百金费。",
            "孤松危欲死，莫惜加灌溉。",
            "向来监河侯，吾惭可胜讳。"
        ],
        "notes": "",
        "id": "4ec30593006c9c904e36311a56e67343"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵陈丈陈丈宣城人欧公诗云共防梅老敌难当",
        "preface": "",
        "paragraphs": [
            "诗似梅翁不易当，公今后出更专场。",
            "自来不数王杨辈，平处犹参沈鲍行。",
            "梅柳作新还此际，江山增重信吾乡。",
            "会须乞取飞霞佩，老藉犹能与颉颃。"
        ],
        "notes": "",
        "id": "ee480700de9fba459599da571de67fae"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵苏庭藻见寄庭藻所居号竹堂",
        "preface": "",
        "paragraphs": [
            "匆匆别后已经年，堂下新篁又长鞭。",
            "何日来成渼陂集，只今空寄陕郊篇。",
            "封丘正自妨吾乐，畏垒谁能识子贤。",
            "俱坐先秦古书累，吾侪流落本非天。"
        ],
        "notes": "",
        "id": "bce3002e6ecd58a3b71e509b32e992a4"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "登多景楼分楼高天一握为韵得一字楼非旧址惟东面可眺三隅暗甚时方改作榜称米元章书盖伪也语寺僧当易之",
        "preface": "",
        "paragraphs": [
            "往时百仞山，丹楼丽朝日。",
            "江天富佳致，收揽不遗一。",
            "匆匆熙丰事，电往那可诘。",
            "故基谁为徙，胜槩从此失。",
            "如窥一面网，反随三凌室。",
            "幽怀鬰尘雾，老眼暗髹漆。",
            "虽云一牛鸣，每至辄悔出。",
            "使君改筑意，正欲名称实。",
            "丁丁斤斧功，趁此玄月毕。",
            "扁榜照华榱，仍须此翁笔。"
        ],
        "notes": "",
        "id": "41ead4a7968ee2cb986a17cbea73039f"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "步至石翁山送江亭下赠同游是山予意昔有石姓居之今说怪甚",
        "preface": "",
        "paragraphs": [
            "蜿蜒一径踏苍龙，趁此霜林叶未红。",
            "翠壁嘘云疑欲雨，沧江翻浪故多风。",
            "凄凉遗事从谁问，邂逅清游与子同。",
            "会向诗翁觅新句，落霞孤鹜本非工。"
        ],
        "notes": "",
        "id": "be880116e5b727b32e173cab2a1cd940"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵史康时见赠",
        "preface": "",
        "paragraphs": [
            "两屦下峨岷，旧闻渠可人。",
            "相逢老史族，仍是少公亲。",
            "浊酒能浇月，新诗不负春。",
            "旁观还伎痒，吾亦捧心颦。"
        ],
        "notes": "",
        "id": "fb3f7a4c92462caf60ae8c60fac81162"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次知府侍郎九日登送江亭韵",
        "preface": "",
        "paragraphs": [
            "兹山耸孤秀，正自惬公心。",
            "顿觉天能近，都亡地可临。",
            "烟江殊衮衮，霜柳尚沉沉。",
            "但恨无陶谢，芳醪只独斟。"
        ],
        "notes": "",
        "id": "f9f0fdfa4a9c0b310c0dc1002137c3b9"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "寄辛幼安二首  其一",
        "preface": "",
        "paragraphs": [
            "我屋与君室，济河南北州。",
            "相逢楚天晚，却看蜀江流。",
            "老境浑能迫，妖氛竟未收。",
            "何时一廛地，归种故园秋。"
        ],
        "notes": "",
        "id": "98d3352a1a4585c6bf87bc36c26d36a8"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "寄辛幼安二首  其二",
        "preface": "",
        "paragraphs": [
            "别去才三月，人来已两书。",
            "老怀多弛旷，厚意独勤渠。",
            "共叹飘流际，能收谤骂余。",
            "春风绿林壑，还伫短辕车。"
        ],
        "notes": "",
        "id": "4a2268a1f4fd7448e0dce97c66ab6850"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵程道徽三首  其一",
        "preface": "",
        "paragraphs": [
            "二年五经过，子亦倦行役。",
            "踵门觅一廛，正尔不能得。",
            "穷愁侵两鬓，无酒洒胸臆。",
            "见溺不解援，我空三叹息。"
        ],
        "notes": "",
        "id": "79db4538c6732f4c927810da351b2f1f"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵程道徽三首  其二",
        "preface": "",
        "paragraphs": [
            "子家江滥觞，还送江入海。",
            "凄凄兕虎叹，屈指已十载。",
            "饥唯三韭足，寒止一衲在。",
            "试问十二宫，从来谁主宰。"
        ],
        "notes": "",
        "id": "7d619058dc902e32e88273d31e439c23"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵程道徽三首  其三",
        "preface": "",
        "paragraphs": [
            "宿草被三径，呼儿不须锄。",
            "从来驷马客，肯顾蜗牛庐。",
            "那知倾盖交，向我情不疎。",
            "惜无一端绮，报子双鲤鱼。"
        ],
        "notes": "",
        "id": "aee630e783557da7c6f766be55ac162c"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "夜坐怀日新",
        "preface": "",
        "paragraphs": [
            "小室颇修洁，短窗亦虚明。",
            "雠书岂不佳，念汝翻怆情。",
            "忆昨乾元初，春风被簷楹。",
            "炙背俯晴轩，铿然读书声。",
            "忽起四方志，遽作千里行。",
            "别来四寒暑，归计犹未成。",
            "买桂炊白玉，崎岖客都城。",
            "两鬓不受愁，应已白发生。",
            "斗粟能几何，终年费经营。",
            "短鞭望马腹，我亦饥寒并。",
            "老怀少机械，世路多沟坑。",
            "安得沮溺田，与子穷岁耕。"
        ],
        "notes": "",
        "id": "389538ce3c3e3898808c38f552e26074"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "送杜丈仲微赴山阳倅",
        "preface": "",
        "paragraphs": [
            "城外长淮绿渺弥，此行聊复雁门踦。",
            "边烽已息何妨醉，民讼全希尚可诗。",
            "昭代声名方此振，中年离别未须悲。",
            "溧阳老尉还天幸，政自扳援得退之。"
        ],
        "notes": "",
        "id": "f6504d7148deedeba7759ebff9ffa89f"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "亡友高伯庸滑稽玩世屡与人忤而见余则加敬人共怪之亡八年矣今庆臣风度大略相似而所忤所敬又极同也感叹之余次庆臣韵赠庆臣",
        "preface": "",
        "paragraphs": [
            "鬰鬰东冈柏自青，惜无大药驻颓龄。",
            "忽惊优孟重来楚，但怪苏耽却姓丁。",
            "千里自来须骥𫘧，两豪于子信螟蛉。",
            "隙驹岁月那容玩，老语从今便当铭。"
        ],
        "notes": "",
        "id": "8114c59933c5bf6e7843b4569b17fc79"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "陈使君生日二首  其一",
        "preface": "",
        "paragraphs": [
            "今时颍川守，往日太丘翁。",
            "已革因循弊，兼收抚字功。",
            "民言方颂此，天意曲酬公。",
            "莫把彭篯比，恐非斟雉同。"
        ],
        "notes": "",
        "id": "315124acd15f488c7d912908e7a0c8b4"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "陈使君生日二首  其二",
        "preface": "",
        "paragraphs": [
            "控鲤云烟外，钓龙溪水边。",
            "遗踪犹可见，故老不虚传。",
            "道岂容捐物，功须解补天。",
            "看渠落公后，纵健只臞仙。"
        ],
        "notes": "",
        "id": "4a78f2650e06021ff65b8ce4e4452693"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "读刘丈元畸四传戏题二首  其一",
        "preface": "",
        "paragraphs": [
            "使长河作酥酪，真赤手揽象犀。",
            "斯文谁解捉搦，此老大能滑稽。"
        ],
        "notes": "",
        "id": "a331b1e104f5510513ef93e3e9d317e6"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "读刘丈元畸四传戏题二首  其二",
        "preface": "",
        "paragraphs": [
            "知音止老柳州，如君亦奚斯流。",
            "真复烦管城子，端不数下邳侯。"
        ],
        "notes": "",
        "id": "ba1b3466e728e74b28cd207009be963c"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "丙戌重五后一日予与同舟三人游虎丘庚寅岁予亦以是日至枫桥望虎丘塔迫日莫叹息而去",
        "preface": "",
        "paragraphs": [
            "百丈寒岩塔，孤篷倦客船。",
            "来迎十里外，相识五年前。",
            "天迥方斜日，林深忽暝烟。",
            "平生戒三宿，为汝复凄然。"
        ],
        "notes": "",
        "id": "501c983c1932afb68c0d0737c2bbce2f"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "送鉴老住禾山二首  其一",
        "preface": "",
        "paragraphs": [
            "破壁荒垣谁解新，渠侬方向阿师勤。",
            "遥知竖拂拈椎处，不负青山起白云。"
        ],
        "notes": "",
        "id": "7c5af7b9930cc83981d838cfd2e80134"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "送鉴老住禾山二首  其二",
        "preface": "",
        "paragraphs": [
            "黄流渺渺独浮杯，俊鹘冲天亦快哉。",
            "玉麈谈玄他日事，不妨兼带此山来。"
        ],
        "notes": "",
        "id": "801440bd925947663b1173ef2feac137"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "独游因胜有怀苏丈信臣时任衡州幕予明年亦官淮上矣",
        "preface": "",
        "paragraphs": [
            "力田不罪岁，吾犹识斯人。",
            "气清色坦夷，可畏还可亲。",
            "五年鹿门游，莫辨主与宾。",
            "老屋每下榻，寒庖屡分珍。",
            "人生会合难，朝吴莫燕秦。",
            "忽随湖雁去，坐见江梅春。",
            "沧波与天连，音问何由频。",
            "向来燕居室，萧然淡无尘。",
            "簿书换清谈，叹息生一贫。",
            "新阳革故岁，我复效此颦。",
            "吾人亦何事，政愧祁孔宾。",
            "何时此山南，得与翁并邻。"
        ],
        "notes": "",
        "id": "cc3668a82be6075283347e0799f055e4"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "寄仲微杜丈",
        "preface": "",
        "paragraphs": [
            "小雨催春杏半红，转头庭户已秋风。",
            "刘桢昔病虽差愈，侯喜今诗竟未工。",
            "瘦马羸僮还自笑，绿尊黄菊定谁同。",
            "十年塞耳人间语，剩欲从公一破聋。"
        ],
        "notes": "",
        "id": "2c9f8411d8edf97af701df6acf1a2e9b"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "题后山集后次可正平韵  其一",
        "preface": "",
        "paragraphs": [
            "嶷嶷陈夫子，高名天壤间。",
            "读书能妙斲，行己有深闲。",
            "句法窥唐杜，文章规汉班。",
            "九原埋玉树，遗简仰高山。"
        ],
        "notes": "",
        "id": "55958313cba588038527b6afac1f8f84"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "题后山集后次可正平韵  其二",
        "preface": "",
        "paragraphs": [
            "甚美元非恶，嗟公堕此间。",
            "真为四君次，可厌七年闲。",
            "汴泗空千载，晁何仅一班。",
            "凄凉大阳履，埋没若河山。"
        ],
        "notes": "",
        "id": "466c1058ca794a9e63fab04b439add0a"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "哭员著作",
        "preface": "",
        "paragraphs": [
            "每憎鸡荩谷，自许凤鸣冈。",
            "论事方刘向，修文遽卜商。",
            "高名宁泯没，老意自凄凉。",
            "叹息褚中惠，此生那可忘。"
        ],
        "notes": "",
        "id": "6e3b4d1ec03d8a981845be4e4da7e4ab"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "登普照山有怀宛陵陈丈侍郎二首  其一",
        "preface": "",
        "paragraphs": [
            "登临才昨日，时序亦匆匆。",
            "败幕无巢燕，寒空有断鸿。",
            "老怀空对月，病骨不禁风。",
            "远水澄寒练，令人忆谢公。"
        ],
        "notes": "",
        "id": "422a766b5b09581dd58b8c18fbbe7218"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "登普照山有怀宛陵陈丈侍郎二首  其二",
        "preface": "",
        "paragraphs": [
            "遥闻宛陵老，犹寄梵王宫。",
            "获稻虽终亩，诛茅未毕工。",
            "斯文元有托，吾道岂终穷。",
            "莫作居东想，君王识郑崇。"
        ],
        "notes": "",
        "id": "2c39191a485df0625ac6079cb9a64a4c"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "邓才卿同年两顾敝庐病睡不克见别后次庭藻送行韵谢之",
        "preface": "",
        "paragraphs": [
            "富贵移人或望尘，独于衰病却情亲。",
            "澜翻未听渠侬语，肮脏悬知我辈人。",
            "正续黄粱今日梦，敢寻紫陌向时春。",
            "三年两踏蓬蒿径，此客他时不是新。"
        ],
        "notes": "",
        "id": "9a303be8958b6a17ad6b36f11c89d855"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "送刘元畸解官归宣城兼问讯侍郎陈丈",
        "preface": "",
        "paragraphs": [
            "群书讽诵不离口，君才岂止王季友。",
            "力探千载自青眼，智效一官今白首。",
            "三年拄颊京江上，车如鸡栖马如狗。",
            "旁人窃叹君则笑，一哄从来有奇偶。",
            "椎鼓发船忽复去，聚散匆匆一翻手。",
            "泾川绿涨三百里，试脱征衣濯尘垢。",
            "人间至计只樗栎，身外虚名本箕斗。",
            "君归更问且过翁，富贵何如一杯酒。"
        ],
        "notes": "",
        "id": "df26e1fb05cefcfac3adfa306878e28b"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "寄史伯强",
        "preface": "",
        "paragraphs": [
            "一日抵三岁，子行逾十旬。",
            "昔如宫应商，今若参与辰。",
            "力挽殊未来，叹息寒江滨。",
            "附书双鲤鱼，沧波正奫沦。",
            "平生金石交，如子不数人。",
            "饱更松桂秋，不羡桃李春。",
            "向来相期处，可但髯绝伦。",
            "一朝忽去眼，那能不酸辛。",
            "悠悠世网中，双鬓各已新。",
            "岂无耦耕约，奈此离别频。",
            "富贵朝露耳，莫负头上巾。",
            "归来建德国，与子同问津。"
        ],
        "notes": "",
        "id": "150ffb18b11cae3518c9985934996d6a"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "戏题小庵画轴三首  其一",
        "preface": "",
        "paragraphs": [
            "扁舟渺渺入平湖，秋叶经霜半已无。",
            "不是幽林欠残雪，为君题作剡溪图。"
        ],
        "notes": "",
        "id": "a6f134f128280afa1d6fa790058789be"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "戏题小庵画轴三首  其二",
        "preface": "",
        "paragraphs": [
            "一落絷维中，永别啸云友。",
            "秋月耿寒林，时来梦中否。"
        ],
        "notes": "",
        "id": "6564419dbae958b7e5c2c892b4d4d21a"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "戏题小庵画轴三首  其三",
        "preface": "",
        "paragraphs": [
            "当时饿鸱箭，惊皇无复魂。",
            "困卧阶下草，深愧主人恩。"
        ],
        "notes": "",
        "id": "cdd9a7d038b81be122488f8ec6402dc7"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵侯彦康",
        "preface": "",
        "paragraphs": [
            "箪瓢从古亦山雌，叹息渠侬定可师。",
            "挽士真难九牛尾，酬君谁可五羊皮。",
            "过逢政自艰难际，感慨俱非少壮时。",
            "樗散郑虔官益冷，得钱沽酒不须疑。"
        ],
        "notes": "",
        "id": "acc1e486c7a9d49ef6ea89ba9390ae7f"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "朱毅夫挽词",
        "preface": "",
        "paragraphs": [
            "卖药长安市，退藏三十秋。",
            "来从阿戎语，始与德公游。",
            "一别俄黄壤，遥怜尚黑头。",
            "心知漆灯在，应为此翁留。"
        ],
        "notes": "",
        "id": "1f180ae313fef949936a08b027944d3e"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "送辛幼安",
        "preface": "",
        "paragraphs": [
            "西风掠面不胜尘，老欲从君自濯薰。",
            "两意未成还忤俗，一饥相迫又离群。",
            "只今参佐须孙楚，何日公卿属范云。",
            "节物关心那可别，断红疎绿正春分。"
        ],
        "notes": "",
        "id": "affb98aa472f563811b9410c74bc6f84"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵彦康",
        "preface": "",
        "paragraphs": [
            "读书策新功，子久勗此课。",
            "蒲梢𥬞寒云，了不见坎轲。",
            "深怀浃背耻，但欲袖手坐。",
            "新诗忽来辱，快读起疲懦。",
            "还疑正始在，欲突黄初过。",
            "斯文未易到，吾党真可贺。",
            "向来豫章法，政复如此作。",
            "钮头三寸泽，子质况黄稬。",
            "只今百尺的，已见一矢破。",
            "更期十载后，凛凛谁子奈。",
            "耆年日凋丧，我亦老寒饿。",
            "奇穷不自惜，乃复珍此货。",
            "但恐黄禾空，子驹谁秣莝。"
        ],
        "notes": "",
        "id": "fe29248caa4265cb6f29ee2a4dd37511"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "赠顿昂伯高兼简王丈公瑞顿尝识先君",
        "preface": "",
        "paragraphs": [
            "凄凉元祐几遗民，邂逅京江两病身。",
            "阮籍莫年唯可醉，扬雄平日固当贫。",
            "久知丘壑须吾党，晚喜箪瓢有若人。",
            "同识嵇公更谁在，仲任虽健鬓如银。"
        ],
        "notes": "",
        "id": "f5a969d766b9f122acd56d7b8d4b3ec8"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "寄辛滁州",
        "preface": "",
        "paragraphs": [
            "江皋追送仅逾旬，节物俄惊一度新。",
            "西涧潮生还值雨，南山雪尽正逢春。",
            "遥知风韵如前辈，可有篇章忆故人。",
            "拟向瑯琊问幽事，两翁遗迹未埃尘。"
        ],
        "notes": "",
        "id": "ef97d2f910cbf0cfc40f072e2adcdbaf"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵庭藻留王用宾韵别赵楚才",
        "preface": "",
        "paragraphs": [
            "落魄山阳市，悲歌独子听。",
            "相过常出日，小住亦翻星。",
            "此际心还折，何方鬓解青。",
            "一杯寒食酒，相与记沉冥。"
        ],
        "notes": "",
        "id": "3e0c8db3ea4b16c8d72fc008efce8690"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "离山阳戏次庭藻韵简叔异二首  其一",
        "preface": "",
        "paragraphs": [
            "匆匆掠面只黄沙，行尽孤城不见花。",
            "政是江南好时节，暖风吹柳欲藏鸦。"
        ],
        "notes": "",
        "id": "a2c56df82e0ba5c4a86a0d4e190274b7"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "离山阳戏次庭藻韵简叔异二首  其二",
        "preface": "",
        "paragraphs": [
            "去日寒亭尚有梅，归来已过海棠开。",
            "叩门剥啄家人笑，惊怪安西老友回。"
        ],
        "notes": "",
        "id": "349b467e5efa2d8528ba4448c9423eff"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "寄朝美",
        "preface": "",
        "paragraphs": [
            "君才秀吾乡，真可歌大雅。",
            "疏通信而静，少有似君者。",
            "十年卧墙东，樲棘笑梧槚。",
            "摩挲怀中璧，顾我知者寡。",
            "一朝𥬞云去，始骇天下马。",
            "宁如不祥金，未铸先跃冶。",
            "煌煌汉家业，条画待董贾。",
            "皇文阅石室，秘署向金马。",
            "飞腾吾敢羡，拙艺真毁瓦。",
            "出处判殊涂，归耕弋阳野。"
        ],
        "notes": "",
        "id": "558350d026842fe55f72acdb89d262d9"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "赠王南仲",
        "preface": "",
        "paragraphs": [
            "妙语富停蓄，高标邈巉岩。",
            "半面逆旅中，知子固不凡。",
            "语离今几时，岁月如惊帆。",
            "南谯再相遇，黄尘扑征衫。",
            "握手互叹息，白发不可芟。",
            "吾侪与世疎，触事俱殽函。",
            "饥鹰久已疲，狡兔方自毚。",
            "二顷可以休，此意神所监。",
            "纵复落痴钝，犹应免贪馋。",
            "一语子可思，病马愁辔衔。",
            "寄语同社人，吾将老寒岩。"
        ],
        "notes": "",
        "id": "32984c0664533652f9d34adefbb724b8"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "道士刘先觉之金陵",
        "preface": "",
        "paragraphs": [
            "挽袂小徘徊，秋风菊正开。",
            "方惊鸥可狎，忽与雁同回。",
            "老干元如腊，衰怀久已灰。",
            "丹砂未得诀，伫子寄方来。"
        ],
        "notes": "",
        "id": "19ed558987c400ee6d85ca92704f549a"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵答李清宇姜德光",
        "preface": "",
        "paragraphs": [
            "匆匆一席地，劳子数追寻。",
            "厚意嗟虚辱，衰年愧不任。",
            "高怀元淡薄，妙语不崎嵚。",
            "老桧千寻直，寒泉百尺深。",
            "世方憎落落，吾自畏骎骎。",
            "生计贫非病，羁穷古亦今。",
            "未须悲龃龉，直可付呻吟。",
            "谁复明兹事，深思话此心。",
            "空垂老任钓，莫辩伯牙琴。",
            "试采南山蕨，同君洁釜鬵。"
        ],
        "notes": "",
        "id": "edb0057f0d04db5a985416ca6bc41ec7"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵奉答杨判官继甫",
        "preface": "",
        "paragraphs": [
            "向君官升今复滁，十年两地无此儒。",
            "喧啾蹇吃方一区，君自鹄白渠自乌。",
            "士安门人有挚虞，斯文灰冷今复苏。",
            "胸次与古真合符，鄙夫濩落世所无。",
            "逃禅政自萦瓠壶，岂有笔力凌三都。",
            "老伧人方笑玄谟，愧君清坐客歌呼。",
            "君才如鲁我则邾，气味莫间沂与洙。",
            "甲辰虽俱那得如，苍髯直干霜不枯。",
            "归来破屋从绳枢，飞腾付君吾敢谀。"
        ],
        "notes": "",
        "id": "1bc382b033119c78f1b3bc2b7279f7a2"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "谢端砚辛滁州幼安",
        "preface": "",
        "paragraphs": [
            "君家即墨君，不与世同调。",
            "紫云覆寒冰，色与质俱妙。",
            "谁知穷荒地，尤物来越徼。",
            "探囊忽见畀，此事出吾料。",
            "隋珠暗投处，叹息真可吊。",
            "物生各有用，瑚琏荐清庙。",
            "君才两汉余，妙句出长啸。",
            "吾衰亦粗尔，老语世不要。",
            "摩挲冰玉质，自庆还自谯。",
            "愿君为追琢，勿令研空笑。"
        ],
        "notes": "",
        "id": "9fedf068143c469c37f75a30b2c7a198"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵史伯强",
        "preface": "",
        "paragraphs": [
            "金陵望京江，与子俱异乡。",
            "以胶投漆中，非子吾谁望。",
            "平生山林愿，儿乳宁可断。",
            "招子独不来，同谁弋凫雁。",
            "乖离念存没，一饭再三歇。",
            "往者十年梦，在者千里别。",
            "寄声问平安，此去何时还。",
            "炽火暖浊酒，此盟安可寒。"
        ],
        "notes": "",
        "id": "ac495df31c55879922f33ce8f402dd5d"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "赵漕生日  其一",
        "preface": "",
        "paragraphs": [
            "治世才难得，公生瑞圣朝。",
            "高怀元稷契，异骨更松乔。",
            "骥𫘧须千里，鹓雏合九霄。",
            "明年东府宴，相与记今朝。"
        ],
        "notes": "",
        "id": "5462382c66e475bb5d19d61ae4cce999"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "赵漕生日  其二",
        "preface": "",
        "paragraphs": [
            "名族仍前辈，高才更望郎。",
            "经年滞龙节，数日冠鹓行。",
            "白鹤开新历，青黏屏旧方。",
            "春风柳条绿，传赐看勾芒。"
        ],
        "notes": "",
        "id": "26faa63f13eecdf3749fb136135aa36a"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "金山海书记寄七骑",
        "preface": "",
        "paragraphs": [
            "两骑并驱争欲前，两骑舍矢俱应弦。",
            "一骑挥挝一负箭，一骑力挽弓初圆。",
            "寒风潇潇沙漠漠，封豨可擒熊可搏。",
            "汉家飞将未出关，政使渠侬专此乐。",
            "君不见往年胡瓌写此图，宛陵诗翁最爱渠。",
            "戏将醉墨作长句，岁月政当嘉祐初。",
            "故家文物今星散，老笔凭谁辩真赝。",
            "胡儿走马大梁城，对君此画空三叹。"
        ],
        "notes": "",
        "id": "dff5b18913532fff3042028ed7dc4954"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵赣州知府陈侍郎二首前篇寄幼安后篇寄季陵  其一",
        "preface": "",
        "paragraphs": [
            "乘轺西去定何人，惊倒吴侬政要君。",
            "平日比肩空绛灌，此行知已有华勋。",
            "不令残孽终烦国，信是高才可冠军。",
            "锋猬斧螗当著语，病夫今岁懒于文。"
        ],
        "notes": "",
        "id": "d9dc7ceed8b74e93a85c11cf74918fbc"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵赣州知府陈侍郎二首前篇寄幼安后篇寄季陵  其二",
        "preface": "",
        "paragraphs": [
            "朝班数日待归来，又醉凌虚百尺台。",
            "两岁虽为汝曹福，一州那尽此翁才。",
            "只今音问逾千里，何日登临共一杯。",
            "宣室受厘知已久，问公藏缩独何哉。"
        ],
        "notes": "",
        "id": "739afffc97095badf309951cfaba3615"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "高邮知军觅芍药一枝五花三绝  其一",
        "preface": "",
        "paragraphs": [
            "芒种逢花已自难，瑞云攒处凭栏干。",
            "烦君问取同州例，一干三花奏牡丹。"
        ],
        "notes": "",
        "id": "31126312ae57b0f5e63edf2b7026abdc"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "高邮知军觅芍药一枝五花三绝  其二",
        "preface": "",
        "paragraphs": [
            "蜀锦团𪢮照眼明，游蜂乍见亦须惊。",
            "君知此种来何处，花萼楼中五弟兄。"
        ],
        "notes": "",
        "id": "8a5db459e0006d779bf11d9c66b19aa6"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "高邮知军觅芍药一枝五花三绝  其三",
        "preface": "",
        "paragraphs": [
            "泾川游女汉宫妃，压倒渠侬金带围。",
            "吾府只今虚席在，栈羊酾酒送公归。"
        ],
        "notes": "",
        "id": "e9d734339d7d54b3a770b1c5b70f5278"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "寄辛幼安",
        "preface": "",
        "paragraphs": [
            "飞鸢跕跕瘴烟中，叹息渠侬伎已穷。",
            "欹壑老松真耐久，燎原荒草易成空。",
            "危机可畏浑如此，庄语能听只有公。",
            "已识柴车胜朱毂，快来相就北窗风。"
        ],
        "notes": "",
        "id": "908c240197426efa4e67e1b043a22106"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "送陈唐卿尉繁昌二首  其一",
        "preface": "",
        "paragraphs": [
            "一贫那可忍，子亦老夫如。",
            "晚岁难忘禄，生平误信书。",
            "相逢搔首处，共是折腰初。",
            "莫作高常侍，狂歌忆孟诸。"
        ],
        "notes": "",
        "id": "241fa4ec140b925028d7af6b53faa1bc"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "送陈唐卿尉繁昌二首  其二",
        "preface": "",
        "paragraphs": [
            "老笔倦场屋，今年方自如。",
            "无为堕丹墨，可便废诗书。",
            "妙质嗟谁似，修涂记此初。",
            "摩挲和氏璧，吾语亦礛诸。"
        ],
        "notes": "",
        "id": "b9f7506a1a20d67025726c5984c654cd"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "题彭氏韦经堂  其一",
        "preface": "",
        "paragraphs": [
            "鲜卑语熟更琵琶，渠向人前亦自夸。",
            "棐几明窗那可负，喜君能记鲁东家。"
        ],
        "notes": "",
        "id": "ecf62799fbb8affc36ad3ae85b518abf"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "题彭氏韦经堂  其二",
        "preface": "",
        "paragraphs": [
            "公圭侯印照乡闾，到了扶阳只汉儒。",
            "不向师门论官阀，未知回赐可无殊。"
        ],
        "notes": "",
        "id": "f48e5729bd1a040dd0a5ac2604d4b9c3"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "天宁寺清宇壁间韵",
        "preface": "",
        "paragraphs": [
            "风历寒窗竹自鸣，老谈还得片时醒。",
            "挽君小住君知否，恐有楞伽未了经。"
        ],
        "notes": "",
        "id": "ae87e0b2ab130018cac62eb7ba9c8016"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "与王南仲李清宇夜坐十二月八日大雨",
        "preface": "",
        "paragraphs": [
            "急景不可驻，十年无好怀。",
            "飘流还此日，团聚且吾侪。",
            "短日衣衫尽，寒云雨雪偕。",
            "昏灯照清夜，安得酒如淮。"
        ],
        "notes": "",
        "id": "c9100501a5a75b01916dfb80112c6f74"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "喜清宇伯强自外县归",
        "preface": "",
        "paragraphs": [
            "不见尊前两友生，流年欲尽不胜情。",
            "寒窗孤坐风初定，短策同来雪正晴。",
            "浊酒只今俱入务，新诗从此试寻盟。",
            "黄尘掠面无佳思，乞得逢君眼便明。"
        ],
        "notes": "",
        "id": "0a8be796f45a31f2f861ea7f95e2623d"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "题滁倅燕丈文伯蘧庐",
        "preface": "",
        "paragraphs": [
            "浮云过眼只斯须，兀兀粘黐政笑渠。",
            "万事悟来俱蚁穴，一官随处是蘧庐。",
            "已知要路真聊尔，试问高怀竟孰如。",
            "老树扶疎真可爱，因君又欲感归欤。"
        ],
        "notes": "",
        "id": "73424cefc0822492025aacb280843e74"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "以黄公金华伯五字为韵上黄仲秉侍郎  其一",
        "preface": "",
        "paragraphs": [
            "求道固多岐，我马玄以黄。",
            "耳闻老叔度，欲聚三月粮。",
            "今日复何幸，得上君子堂。",
            "医门不拒疾，请试囊中方。"
        ],
        "notes": "",
        "id": "8fbccb02f62de6ae7e13f9775dbcc446"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "以黄公金华伯五字为韵上黄仲秉侍郎  其二",
        "preface": "",
        "paragraphs": [
            "先朝盛文物，最盛元祐中。",
            "我生百年后，深思附冥鸿。",
            "人欲天不违，今复识此翁。",
            "何以知其然，风味如长公。"
        ],
        "notes": "",
        "id": "88001f8356d67077315189698c89e339"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "以黄公金华伯五字为韵上黄仲秉侍郎  其三",
        "preface": "",
        "paragraphs": [
            "古货不易售，八荒孰知音。",
            "零落子云书，尘埃伯牙琴。",
            "我戆久病此，属公听呻吟。",
            "可笑朱汗漫，屠龙费千金。"
        ],
        "notes": "",
        "id": "65d9da245d2fc01f5c15cf01b74e0774"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "以黄公金华伯五字为韵上黄仲秉侍郎  其四",
        "preface": "",
        "paragraphs": [
            "硬语斡地轴，奇辞拔鲸牙。",
            "向来豫章公，一洗空百家。",
            "此灯不可传，公实优昙华。",
            "银河会可穷，从公丐灵槎。"
        ],
        "notes": "",
        "id": "9cb6cd39d78b0dd01696263a2629301f"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "以黄公金华伯五字为韵上黄仲秉侍郎  其五",
        "preface": "",
        "paragraphs": [
            "名如九鼎重，笔有万钧力。",
            "甘从颍川最，厌就承明直。",
            "顷时未承颜，既见有矜色。",
            "归语同舍生，吾几类河伯。"
        ],
        "notes": "",
        "id": "f45b71f5862909540047aa43d8c64c18"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "赠杨文伯",
        "preface": "",
        "paragraphs": [
            "匆匆永阳城，别我正月尾。",
            "当时已念子，山路石磊磈。",
            "只今再相见，霜风凋百卉。",
            "长年走道路，煖席能得几。",
            "信知书作祟，可但穷有鬼。",
            "殚精谩屠龙，适周终履豨。",
            "欹危不少慑，叹息子亦伟。",
            "倒囊欲振子，吾事真不避。",
            "西州老次公，采掇到葑菲。",
            "肯令霜雪干，凋丧杂蒲苇。",
            "子才正牢落，我意空愤悱。",
            "勉旃无多谈，寒醅绿如蚁。"
        ],
        "notes": "",
        "id": "f2e90740edbcf3eef2674c725f6ec7df"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "送杜仲微知容州",
        "preface": "",
        "paragraphs": [
            "丁年不负短檠灯，中岁危涂屡折肱。",
            "自古诗人固屯蹇，喜公今日少骞腾。",
            "遥知去路方收秫，预约来书定凿冰。",
            "勾漏丹砂能寄否，据床扶病发鬅鬙。"
        ],
        "notes": "",
        "id": "4fed1a61e74379939aa08baae3ac8d08"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "问杜叔异觅藤州簟",
        "preface": "",
        "paragraphs": [
            "旧识藤州簟，清寒惬病夫。",
            "深宜荐黄妳，真可配青奴。",
            "绝境无由致，衰年政此须。",
            "漫肤仍复汗，君记法曹无。"
        ],
        "notes": "",
        "id": "a554baa26348ac331fe33a892af75834"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "呈曾秀州原伯二首  其一",
        "preface": "",
        "paragraphs": [
            "叹息茶山老，知名四十年。",
            "惊看二龙在，喜有一灯传。",
            "厚礼惭虚左，微材许诣前。",
            "形神见公妙，闭口敢言禅。"
        ],
        "notes": "",
        "id": "b198ec125c7097a05f02036b93dacd30"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "呈曾秀州原伯二首  其二",
        "preface": "",
        "paragraphs": [
            "古人不可见，此恨与生俱。",
            "平日轻余子，今年识大巫。",
            "迷涂方此困，羸瘵待公苏。",
            "换骨宁无法，聊烦举一隅。"
        ],
        "notes": "",
        "id": "d4453a7fbea5801dd14cd9887a3754df"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次前韵答原伯二首  其一",
        "preface": "",
        "paragraphs": [
            "食蓼不知厌，雕签逾十年。",
            "唯蕲一语契，不必万人传。",
            "凛凛元刘上，骎骎晋魏前。",
            "须烦三昧手，为变小乘禅。"
        ],
        "notes": "",
        "id": "2e4d5223ced59e602958bf964dedd6a7"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次前韵答原伯二首  其二",
        "preface": "",
        "paragraphs": [
            "涪翁所传法，皎与日星俱。",
            "举世沦燕说，看公走郑巫。",
            "至音常想像，戆腹谩模苏。",
            "安得空桑曲，相从奏坐隅。"
        ],
        "notes": "",
        "id": "9aa104851c00188fdafc38c6ef2d01b6"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "寄宛陵陈丈",
        "preface": "",
        "paragraphs": [
            "莫云低处是江东，病眼凄迷夕照红。",
            "千里相望空咄咄，一书欲寄竟匆匆。",
            "已休心迹嚣尘外，更付功名笔研中。",
            "遥想家居老彭泽，晚年身世只僧同。"
        ],
        "notes": "",
        "id": "203aa69984ecfadfc46ff25dafd367d2"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵印老别峰壁间枯木二首  其一",
        "preface": "",
        "paragraphs": [
            "与世争春念已忘，道人还许寄斋房。",
            "草间翁仲真知己，试问曾经几度霜。"
        ],
        "notes": "",
        "id": "4c5d89b9e7eb7fbd444f4759b987dbac"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵印老别峰壁间枯木二首  其二",
        "preface": "",
        "paragraphs": [
            "耒阳祠宇渺天涯，幻事何须置齿牙。",
            "肯伴石翁林下客，优昙当有寄生花。"
        ],
        "notes": "",
        "id": "5aca09b4c8f57167cf8ca6384b872dc7"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "再次韵前篇属印禅师后篇属选上人二首  其一",
        "preface": "",
        "paragraphs": [
            "老禅真与世相忘，十载惊涛溅石房。",
            "指似贞心人不解，断槎素壁白如霜。"
        ],
        "notes": "",
        "id": "aa50d8dded76f7cbac0d7241d80118bb"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "再次韵前篇属印禅师后篇属选上人二首  其二",
        "preface": "",
        "paragraphs": [
            "阿师曾入丹渊室，买马今年得锯牙。",
            "树倒藤枯渠解写，老夫真欲笑桃花。"
        ],
        "notes": "",
        "id": "0724a799350b95013ba57d2e8cef9964"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵赵从之喜雨",
        "preface": "",
        "paragraphs": [
            "倏看半岭莫云张，无复烧空更夕阳。",
            "螟𧎬初逢辟邪玉，畦塍真有反生香。",
            "遥知涸泽还应涨，便觉炎风也自凉。",
            "回互凶丰一翻手，君看造物信难量。"
        ],
        "notes": "",
        "id": "780489a353ad9a454d3d6a1248dca099"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "送黄侍郎仲秉赴泸南",
        "preface": "",
        "paragraphs": [
            "召杜久不作，公来甫朞年。",
            "吾民亦何负，今公返三川。",
            "王命不可稽，无由挽公船。",
            "累累婴儿啼，政复来道边。",
            "惊鸿未安集，叹息渠可怜。",
            "公才岷峨秀，风度晋魏前。",
            "宜方次公驾，可拍叔度肩。",
            "兹行去中都，江月六上弦。",
            "虽云诸侯师，我意终欿然。",
            "孝友当处中，此翁那戍边。",
            "落日照归旌，春江动离筵。",
            "饯公野王筝，老泪如迸泉。"
        ],
        "notes": "",
        "id": "42466fa6c9a63527d8be8c4f31ba0cb3"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵寄士美",
        "preface": "",
        "paragraphs": [
            "长夏苦不佳，汤熨方少休。",
            "床头得新诗，恍若从子游。",
            "绚烂晚花秀，萦纡莫江流。",
            "寒蝉久聒耳，见此长鸣鸥。",
            "吾友苏季子，莫年专一丘。",
            "相从寄琢磨，喜子今得俦。",
            "隋珠荆文璧，子餽渠则酬。",
            "寄声问平安，忆此衰病不。",
            "亲交半九泉，老境集百忧。",
            "能来叙离阔，过是吾何求。"
        ],
        "notes": "",
        "id": "1d88969df08095a601704da358373b2e"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "再次韵赠从之并寄朝美士美",
        "preface": "",
        "paragraphs": [
            "大汤陈元方，小汤许文休。",
            "向来京江岸，政作汝颍游。",
            "一随简书去，寒江自湍流。",
            "我瞻天际鸿，渠叹波上鸥。",
            "之子虽近交，襟怀亦林丘。",
            "缅惟两玉人，非子孰可俦。",
            "高标互晖映，妙语相应酬。",
            "鼎立照茅茨，何日能此不。",
            "句曲向荆溪，迁徙非所忧。",
            "得客三士间，衰年更何求。"
        ],
        "notes": "",
        "id": "ea3d035c5a8588f3965a6be6672b55d2"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "听环上人琴",
        "preface": "",
        "paragraphs": [
            "幽弦窈眇方秋蝇，和音条鬯俄春鶑。",
            "断冰哀玉俱入耳，听尽清商听清征。",
            "浮云敛尽江月明，不意莫耳闻此声。",
            "夷中知白骨已朽，后来如师亦希有。",
            "但忧曲古世罕听，那不少徇时人情。",
            "宁甘弦断挂壁角，缠声鹿鸣渠不学。"
        ],
        "notes": "",
        "id": "b56867041ac2323ff3aea227c8ee0b11"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "送俞君任",
        "preface": "",
        "paragraphs": [
            "中岁厌乖隔，此行几挽裾。",
            "故交还去子，老境孰知予。",
            "雪屋传觞处，春波解缆初。",
            "相过每仓卒，欲留重踟蹰。",
            "身健宜加饭，官闲剩著书。",
            "它年赤车召，留眼看相如。"
        ],
        "notes": "",
        "id": "7140150ec9cbf74907afb1aea501f98e"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次从之韵招从之",
        "preface": "",
        "paragraphs": [
            "学子今方竹苇如，自怜老腹独空虚。",
            "短畦小摘犹能饭，荒径徐行可当车。",
            "世事从来多卤莽，吾侪何自有赢余。",
            "肯来蠹简同签整，却恐令君得异书。"
        ],
        "notes": "",
        "id": "452d16d3ad621f1936f00e9f2c15cd30"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "许叔庸生日",
        "preface": "",
        "paragraphs": [
            "酌公以京江潋滟之酒，寿公以海蕃氤氲之香。",
            "南山威凤下烟雾，北岳老松凌雪霜。",
            "十年阴功不胜纪，僵仆为苏痿为起。",
            "况复旌阳嫡孙子，火枣交梨固应尔。",
            "公衮元圭侍丹扆，不待渠侬菊潭水，千二百岁从今始。"
        ],
        "notes": "",
        "id": "f0c6661012b90b849df2f5a9558a9323"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "寄陈道人时在吕城窦氏庄",
        "preface": "",
        "paragraphs": [
            "渠家五桂后，卜宅近青郊。",
            "老竹窗前干，寒松屋外梢。",
            "才抛汗脚袜，真得盖头茅。",
            "落日春山路，病夫还解包。"
        ],
        "notes": "",
        "id": "04c2c709ae13e25c18d401aab6131b11"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "有怀陈杜二丈二首  其一",
        "preface": "",
        "paragraphs": [
            "容南老守几时回，更拚重看江上梅。",
            "便热藤笙犹可漆，未寒筒布会须裁。"
        ],
        "notes": "",
        "id": "7c60b683ce3490624f98ada0f31fe7e9"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "有怀陈杜二丈二首  其二",
        "preface": "",
        "paragraphs": [
            "寄语金陵汉郡丞，与谁同醉复同醒。",
            "不须吊古乌衣巷，且复寻春白下亭。"
        ],
        "notes": "",
        "id": "730369ffd78760eae0f419360e164a4a"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "寄幼安",
        "preface": "",
        "paragraphs": [
            "送君城西原，春水今凿冰。",
            "两州灌瓜地，一往竟未能。",
            "衡门闭青苔，欲语谁复应。",
            "招邀西飞鸿，因得问寝兴。",
            "向时金华翁，与君尝伏膺。",
            "清谈尚尊俎，高标忽丘陵。",
            "梁木果尔摧，天理安可凭。",
            "吾侪鬼揶揄，可但世所憎。",
            "霜风拉枯桑，嘱君护茵凭。",
            "我病比复加，日饭那得升。",
            "残年卧闾巷，盛事望友朋。",
            "得见君奋飞，吾甘老薪蒸。"
        ],
        "notes": "",
        "id": "6e4c171d5995a55ac3c9610f85546cf4"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵寄从之时闻游善权寺",
        "preface": "",
        "paragraphs": [
            "曲槛临烟雨，书来政独凭。",
            "断崖青自献，森树绿相仍。",
            "胜践吾方梦，长闲子未应。",
            "聊烦相佳处，衰老欲依僧。"
        ],
        "notes": "",
        "id": "75743cca228082fa4fa6efe11bda0d3b"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "赠侯元英予病疗之而愈",
        "preface": "",
        "paragraphs": [
            "此生毛发燎洪𬬻，二竖骎骎更捣虚。",
            "恶剧方渠甚炮炙，残年非子已丘墟。",
            "较量绝艺真神似，惊怪羸骸却壮如。",
            "莫道何颙百无著，识君尝自十年初。"
        ],
        "notes": "",
        "id": "569832cdc4b61030754a050b2b095c67"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "题所画梅竹二首  其一",
        "preface": "",
        "paragraphs": [
            "东坡戏作有声画，叹息何人为赏音。",
            "雨叶烟梢出新意，老夫知子用功深。"
        ],
        "notes": "",
        "id": "f7007e987770a347351b7f2fa0000780"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "题所画梅竹二首  其二",
        "preface": "",
        "paragraphs": [
            "骎骎老境困埃尘，开卷霜林解笑人。",
            "画地馋涎君莫怪，十年魂断故园春。"
        ],
        "notes": "",
        "id": "7e045b4a92d115b467dfb8af1d508730"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵朱子代兼怀君任教授年兄二首  其一",
        "preface": "",
        "paragraphs": [
            "吴门南望水漫漫，拟欲高飞欠羽翰。",
            "老境思渠甚饥渴，尺书烦子问平安。",
            "自知谱牒俱冰氏，敢厌班资但虱官。",
            "它日相逢吾有约，秋霜侵鬓折腰难。"
        ],
        "notes": "",
        "id": "2ed13e595e44934f91947785c834c24d"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵朱子代兼怀君任教授年兄二首  其二",
        "preface": "",
        "paragraphs": [
            "粲粲新诗堕我前，夜深霜月照琼田。",
            "共惊败榻才三语，大胜尘编更十年。",
            "伏枥世谁怜老骥，浮空君自笑饥鸢。",
            "一穷似我那须怪，解困吾曹始是天。"
        ],
        "notes": "",
        "id": "ad2994542473dc1ca3ea6757b856871b"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "别乡旧",
        "preface": "",
        "paragraphs": [
            "耕田畏秋旱，我老将奈何。",
            "清晨一叶舟，凌此万顷波。",
            "此岂我欲然，食口如鴈鵞。",
            "逢迎非本心，惭负生积疴。",
            "君看柴桑翁，当时亦弦歌。",
            "人前强磨洗，谓与渠同科。",
            "悠悠天壤间，何向非南柯。",
            "餐钱苟有赢，吾愿初无多。",
            "归从五㹀牛，自种千把禾。",
            "不学陶士衡，衰年更婆娑。"
        ],
        "notes": "",
        "id": "bb70e0917cc5961086e93cd464a06414"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "寄从之时闻黄丈仲秉初亡",
        "preface": "",
        "paragraphs": [
            "陇月撩人特地圆，真成千里共婵娟。",
            "尺书好附今年雁，别酒尝听去夏蝉。",
            "二顷未知何处是，九原谁似此翁贤。",
            "老怀欲语还惆怅，肠断春江上水船。"
        ],
        "notes": "",
        "id": "c0705b98bce8943608c15c509f12e7de"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵题南仲诗卷兼柬廷珍",
        "preface": "",
        "paragraphs": [
            "新诗可但老夫降，窥杜真能见牖窗。",
            "静夜飞泉鸣远壑，莫秋孤月印晴江。",
            "弦从渠去虽难续，鼎自君来信可扛。",
            "银烛高张那得尔，且揩眵眼伴残缸。"
        ],
        "notes": "",
        "id": "95971b8a82024cfb0aaf321252376cc9"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵鹤林伸书记",
        "preface": "",
        "paragraphs": [
            "不须沽酒别陶潜，修竹阴阴翠满帘。",
            "拂拭面前尘土案，与君相对课楞严。"
        ],
        "notes": "",
        "id": "a023239f526df3f1ccd9f19ab485c3e0"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "日者吴九万精三命又精于相三命则吾不知骨相不媚则吾自知之",
        "preface": "",
        "paragraphs": [
            "官槐广文舍，愧子独来频。",
            "老境宁高位，衰年只病身。",
            "平生长孺戆，半世子云贫。",
            "照影吾犹笑，如渠岂贵人。"
        ],
        "notes": "",
        "id": "93c0769634517e7806b6db37199ac396"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "赠胡应诚",
        "preface": "",
        "paragraphs": [
            "欹倾老屋寄江滨，曾见官居四过春。",
            "两屐崎岖那惮远，一尊仓卒不言贫。",
            "旧游到此俱尘迹，异县惟君是故人。",
            "偪仄老怀无与语，更炊香稻住逡巡。"
        ],
        "notes": "",
        "id": "f32104d71db96d80a31eb2649ac0e9b2"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "招陈生饭",
        "preface": "",
        "paragraphs": [
            "别甑炊香饭，吾方望子来。",
            "难从瘦筇觅，试著小诗催。",
            "老语元谁听，幽怀始此开。",
            "虚庭伫明月，相与少徘徊。"
        ],
        "notes": "",
        "id": "65c7d54fb9d679d54a60f7c1650aca2a"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次陈生韵",
        "preface": "",
        "paragraphs": [
            "子肯来从我，尘沙两鬓黄。",
            "饥鹰那择肉，老雁尚随阳。",
            "蠹简真堪怨，寒醅未易忘。",
            "嘐嘐浴沂老，吾敢笑渠狂。"
        ],
        "notes": "",
        "id": "f033b5f9a605cede838b6075b1e5e4f5"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "寄何髯",
        "preface": "",
        "paragraphs": [
            "髯何不见二年余，落魄京尘强健无。",
            "淮上风沙尤可厌，今年我亦白髭须。"
        ],
        "notes": "",
        "id": "65f1c17198c3e7a66ed4d97bf6186dd4"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "哭彦康次德裕韵",
        "preface": "",
        "paragraphs": [
            "力学世不售，甘心委埃尘。",
            "悠悠长夜台，一往不愿晨。",
            "虽过贾谊年，竟似黔娄贫。",
            "施施者谁子，佩玉拖朝绅。",
            "交游能几何，又复失此人。",
            "妙语不可继，老怀向谁亲。",
            "忆昔共艰阨，我躯犹子身。",
            "右毂忽尔摧，此去良苦辛。",
            "岂无堂堂交，政恐难与仁。",
            "载歌黄鸟诗，老泪淋衣巾。"
        ],
        "notes": "",
        "id": "3bd4e0b1bf671150ae61853e98f5d313"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "汪倅生日二首  其一",
        "preface": "",
        "paragraphs": [
            "寄语溪头赤𩽼公，只今为计莫匆匆。",
            "直须整顿乾坤了，却驾飚轮迓此翁。"
        ],
        "notes": "",
        "id": "b2958297828d0af865fe0cb1cc69b53a"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "汪倅生日二首  其二",
        "preface": "",
        "paragraphs": [
            "大儿文采汉於菟，叔季骎骎汗血驹。",
            "当有传家如此少，请公但醉碧琳腴。"
        ],
        "notes": "",
        "id": "afa2567e0624fcd7ee40c1e50d6544c4"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "金山十咏呈坦叔 奎文阁",
        "preface": "",
        "paragraphs": [
            "煌煌百宝函，珠璧烂星月。",
            "惊倒西域胡，祥光与天接。"
        ],
        "notes": "",
        "id": "0006b976f8319d48849eb0f001480d57"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "金山十咏呈坦叔 妙高台",
        "preface": "",
        "paragraphs": [
            "江云隠簷楹，海月浄窗几。",
            "安得德云来，与渠同徙倚。"
        ],
        "notes": "",
        "id": "caf2366e267bffb476ac86a8145808f5"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "金山十咏呈坦叔 付衣堂",
        "preface": "",
        "paragraphs": [
            "大地不解容，四众俱欲杀。",
            "不辨如是心，定难消此衲。"
        ],
        "notes": "",
        "id": "81f33efc468d9935a306d3514b9d9695"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "金山十咏呈坦叔 玉鉴堂",
        "preface": "",
        "paragraphs": [
            "微风不动波，莹可照毛发。",
            "谁解与渠磨，寒空秋夜月。"
        ],
        "notes": "",
        "id": "774db56640f21fe3cbb128296abadbde"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "金山十咏呈坦叔 头陀岩",
        "preface": "",
        "paragraphs": [
            "余妖屏蛇虺，老屋化金碧。",
            "惜无柳柳州，为铭岩下石。"
        ],
        "notes": "",
        "id": "9dc300320d582490cbb615760d7a0df6"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "金山十咏呈坦叔 雄跨堂",
        "preface": "",
        "paragraphs": [
            "一辱云汉章，林壑遂增价。",
            "便是补陀峰，还须避三舍。"
        ],
        "notes": "",
        "id": "41ef4c5ba3bc6b755da9201751c0c27c"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "金山十咏呈坦叔 楞伽室",
        "preface": "",
        "paragraphs": [
            "不见碧眼胡，忽忽心未稳。",
            "印心须此经，烦君剩传本。"
        ],
        "notes": "",
        "id": "ec2e3758cc74249fef77a432e8028cf1"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "金山十咏呈坦叔 吞海亭",
        "preface": "",
        "paragraphs": [
            "谁云沧溟深，一吸了无在。",
            "试问何样人，身如椰子大。"
        ],
        "notes": "",
        "id": "771097b605021ebc1bdf016f08351437"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "金山十咏呈坦叔 浸月亭",
        "preface": "",
        "paragraphs": [
            "寥寥清夜月，现此亭中水。",
            "谁能同斯游，归唤寒山子。"
        ],
        "notes": "",
        "id": "1bb85ba2604219fe44bed8916f8f01c8"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "金山十咏呈坦叔 卷雪亭",
        "preface": "",
        "paragraphs": [
            "方惊匹练横，忽骇群羊散。",
            "纵使踣苍崖，老禅唯解看。"
        ],
        "notes": "",
        "id": "e8529e58ae51fd261f29a8d05ba72872"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "赵漕再可生日  其一",
        "preface": "",
        "paragraphs": [
            "不待丹砂入颊红，长生元复自阴功。",
            "但令仁与甘棠似，甲子三周会见公。"
        ],
        "notes": "",
        "id": "d6e65e49c3512dea9c9fd3503ab14955"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "赵漕再可生日  其二",
        "preface": "",
        "paragraphs": [
            "万顷春江一苇杭，追锋归去觐明光。",
            "明年此夜端门宴，应向红云侍玉皇。"
        ],
        "notes": "",
        "id": "57e6d62e4ac7c896aca5bb3c735da396"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "赵漕再可生日  其三",
        "preface": "",
        "paragraphs": [
            "一杯请寿碧琳腴，倦客骎骎欲白须。",
            "会见庙堂登圣相，自甘山泽著臞儒。"
        ],
        "notes": "",
        "id": "94dc9f7e62776840899d801faee8bd58"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "送周誉卿尉通城",
        "preface": "",
        "paragraphs": [
            "别君所畦槐，忽已荫簷瓦。",
            "三年望归船，老屋勤扫洒。",
            "只今十日款，信是天所假。",
            "朝粳语已麋，夜烛醉还炧。",
            "儿童互窥觇，有客如此寡。",
            "观君岂癯仙，鬓苍面如赭。",
            "不应酸寒债，亦复似东野。",
            "怱怱从此去，孰是知音者。",
            "折腰易斗粟，吾辈计亦下。",
            "我场无良苗，何由絷君马。"
        ],
        "notes": "",
        "id": "efabf63cc8493041ea7f62fb0dd60d17"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "何山人欲为僧",
        "preface": "",
        "paragraphs": [
            "来偿绮语债，各已鬓星星。",
            "宿债吾方困，迷涂子遽醒。",
            "真为镜空老，不负佛名经。",
            "一纸龙钟语，怜君独肯听。"
        ],
        "notes": "",
        "id": "9b452744b3b1e2e00ba825af2cdef93d"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "书日新烟江秋晚图后",
        "preface": "",
        "paragraphs": [
            "莫年何处是菟裘，逆帽黄尘子更愁。",
            "开卷只今先有谶，晚烟寒苇两沙鸥。"
        ],
        "notes": "",
        "id": "adc5636f16131b861ce48e6d86f23e39"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "题宣书记塞门积雪图此图真柳子厚所谓千山鸟飞绝万迳人踪灭者若孤舟蓑笠翁独钓寒江雪则以余诗见之",
        "preface": "",
        "paragraphs": [
            "冰崖雪岭鬭巉岩，中有新诗子试参。",
            "短笠轻蓑钓寒濑，为君题出是江南。"
        ],
        "notes": "",
        "id": "ec3f3a59c44ada152a4da7f09585c7b7"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "赵从之诗来次韵寄之",
        "preface": "",
        "paragraphs": [
            "论高不蘧蒢，语妙无摘裂。",
            "堂堂正始流，渠可补此缺。",
            "斯文久不见，老意今始惬。",
            "摩挲斲轮具，两手付已决。",
            "吾闻古志士，立操凛冰雪。",
            "方其自树立，政复谁识别。",
            "书成付后世，岂为儿辈设。",
            "浮云虽晻鬰，孤月终皎洁。",
            "此言如苦荼，乞子甘齿颊。"
        ],
        "notes": "",
        "id": "cb55e236d2a7e1e49885d24dab8f8268"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "送李清宇因寄滁阳旧游",
        "preface": "",
        "paragraphs": [
            "君行还过永阳郡，忽忆老夫尝赋诗。",
            "庶子泉头纳凉处，醉翁亭上送秋时。",
            "春来猿鸟应思我，别后林泉定付谁。",
            "为语东风木芍药，暮年衰鬓不相宜。"
        ],
        "notes": "",
        "id": "d7dfcbf4c7e6a8ea53e11c20a14610e7"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "赠相者",
        "preface": "",
        "paragraphs": [
            "卧沙老木强雕锼，正自旁人替子羞。",
            "纵使今年果腾踏，也应笑倒邓元侯。"
        ],
        "notes": "",
        "id": "7505ccba03dd112377f5003c5353a588"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵张元功见贻",
        "preface": "",
        "paragraphs": [
            "山林未成归，须鬓各已老。",
            "下田我方耘，薄俸子始饱。",
            "缅怀千里驾，荒径宿秋草。",
            "谁知剥啄声，真来慰怀抱。",
            "崎岖得一笑，支拄费百巧。",
            "羁穷了如旧，但觉诗愈好。",
            "青山艳桃李，渌水漾芹藻。",
            "惟时夏正中，触热畏长道。",
            "子车且休息，我屋当洒扫。",
            "觌面尚未旬，语离无乃早。",
            "槐阴可纵觞，共子一倾倒。",
            "但恐老伯松，羞观太玄草。"
        ],
        "notes": "",
        "id": "11077cd44737344e344fcd91f7bb2ba9"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "寄陈德厚",
        "preface": "",
        "paragraphs": [
            "骎骎胡马骄，漠漠楚氛恶。",
            "妖区未灰钉，剧阵猛刺斫。",
            "向来百金躯，垂老付沟壑。",
            "头涔何必疗，心悸还自愕。",
            "平生陈孺子，夙佩千金诺。",
            "渠如早奋飞，艰岁终有托。",
            "那知亦蹭蹬，正复同索寞。",
            "污池杂蛟蜃，丛艾纷燕雀。",
            "穷檐倚楹叹，搏击望一鹗。",
            "祝君鲁曹子，玉陛奏方略。",
            "铭功灿燕石，画像雄汉阁。",
            "平时万户赏，端不羞卫霍。",
            "屠羊反故肆，吾分本藜藿。"
        ],
        "notes": "",
        "id": "d708753f5cb6d85187403c5e992a4daa"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "书王伟诗卷六言二首  其一",
        "preface": "",
        "paragraphs": [
            "玩世子方穷巷，怀人渠已荒丘。",
            "文举旧陪何尹，退之今信宣州。"
        ],
        "notes": "",
        "id": "78db0ffe17329de7477dfbbee20ca497"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "书王伟诗卷六言二首  其二",
        "preface": "",
        "paragraphs": [
            "政自磊磊落落，不须草草怱怱。",
            "尝兴怀后山老，肯著眼豫章公。"
        ],
        "notes": "",
        "id": "25b90ade94d1d77b287f9d067c81a70a"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "梦与辛幼安遇于一精舍予赋诗一篇觉而记其卒章云它年寄书处当记卢仝穷因赋此诗寄之",
        "preface": "",
        "paragraphs": [
            "秋霜草花落，梦君浮屠宫。",
            "羁魂得清游，短章见深衷。",
            "破屋仰见天，何人记卢仝。",
            "相逢大槐国，一笑仍怱怱。",
            "与君十年交，九年悲转蓬。",
            "君行牛斗南，我在淮汉东。",
            "修途缭山岳，此会何缘同。",
            "伏枕自叹息，衰怀托西风。",
            "啾啾篱间雀，冉冉天际鸿。",
            "担簦亦何憾，吾生自当穷。",
            "扁舟具蓑笠，久已藏胸中。",
            "它年君来时，苇间寻此翁。"
        ],
        "notes": "",
        "id": "2d6a7d30f4f367d716001b38aa0c0a28"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "代人作孙尚书挽词二首  其一",
        "preface": "",
        "paragraphs": [
            "耆德今无几，公谁敢比肩。",
            "甘泉方旧籍，京兆遽新阡。",
            "清议今何负，遗书竟莫传。",
            "单杯无自奠，老泪倍潸然。"
        ],
        "notes": "",
        "id": "0dc3ab91f1a967789f16bb5c3450f503"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "代人作孙尚书挽词二首  其二",
        "preface": "",
        "paragraphs": [
            "平生玩鸥老，韩孟复相逢。",
            "暮齿俱三虎，中途止一龙。",
            "公今还此逝，吾老欲谁从。",
            "它日延陵剑，犹堪挂墓松。"
        ],
        "notes": "",
        "id": "c698d6b0c92de62de0932688a8c9d785"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "寄赵从之",
        "preface": "",
        "paragraphs": [
            "皖公城外佳山水，经岁登临亦快哉。",
            "未省曾逢玉蟾否，已应亲吊石牛来。",
            "洗空俗垢吾方羡，收尽诗材子始回。",
            "紫笋旧芽应好在，午窗春鼾正如雷。"
        ],
        "notes": "",
        "id": "b54b40f6b0846367d3f385c3596c202f"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "题薛希谊傲窗",
        "preface": "",
        "paragraphs": [
            "平生湖海老元龙，何事低徊向此中。",
            "耻把旷怀陪聚蚁，力将幽趣付冥鸿。",
            "甑当堕处真堪笑，锥到无时未服穷。",
            "他日征来豹林谷，尚应叉手对诸公。"
        ],
        "notes": "",
        "id": "0e184eca8610eca3139b6852813c5f8f"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵杜正南讷长老",
        "preface": "",
        "paragraphs": [
            "鼎鼎百年才一炊，人生何处是真依。",
            "百方莫放痴蝇出，一语还惊俊鹘飞。",
            "喜子解圆今日话，看谁能凑此翁机。",
            "不须更说衡山事，只得渠家半芋归。"
        ],
        "notes": "",
        "id": "69f2026f13099eb6ddf4e27d50458f81"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "冬夜怀陈丈侍郎",
        "preface": "",
        "paragraphs": [
            "寒缯配新编，得公章贡信。",
            "日日望公归，枯株借余润。",
            "公今向何所，寂寞返乡郡。",
            "风江困沿洄，雨岭倦登顿。",
            "豨膏运方穿，自古同此恨。",
            "吾侪互惊惋，公意谁喜愠。",
            "新醅醇易醉，晚稻香可饭。",
            "已无越吟悲，那有楚骚怨。",
            "平生白鸥盟，天与谐夙愿。",
            "玉音久不嗣，故岁行欲尽。",
            "空斋拨残灰，哀鸿有余韵。",
            "系书元浪语，安否倩谁问。",
            "寒烛识此怀，诗成泣余寸。"
        ],
        "notes": "",
        "id": "0fbdbf6a4824134e8cd8ce4a7fe1d124"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "答陈涣见赠",
        "preface": "",
        "paragraphs": [
            "好学有如此，肯来从我游。",
            "闲名知未谢，老面不胜羞。",
            "政复勤三上，行当让一头。",
            "寒鱼在沮洳，纵有不须求。"
        ],
        "notes": "",
        "id": "caad7ee3037a1b7d62a7711e119b2268"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "闻辛幼安移漕京西",
        "preface": "",
        "paragraphs": [
            "孤鸿茫茫暮天阔，问君章贡何时发。",
            "去年不得一字书，今日又看千里月。",
            "向来人物推此邦，至人不死惟老庞。",
            "请君剩酿蒲萄酒，为君酹渠须百缸。"
        ],
        "notes": "",
        "id": "00542b4c8a078ee017f8234e8b626f6d"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "送印禅师赴雪窦二首  其一",
        "preface": "",
        "paragraphs": [
            "拍板门槌且罢休，又将竿木向何州。",
            "瘦藤去处君知否，袖有黄巢折剑头。"
        ],
        "notes": "",
        "id": "bc4fcf8c2e810b49c69f3921056e248c"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "送印禅师赴雪窦二首  其二",
        "preface": "",
        "paragraphs": [
            "师子峰高压白云，当时此老最尖新。",
            "百年旧事谁昭洗，今日南来又蜀人。"
        ],
        "notes": "",
        "id": "286bf56161ca3098d193a0cf7c913add"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "送向漕端叔二首  其一",
        "preface": "",
        "paragraphs": [
            "断云疎处雨潇潇，强挽归舟候晚潮。",
            "除却王生贫病客，更谁解识盖宽饶。"
        ],
        "notes": "",
        "id": "4d20eb50c78a6f2713cef0b67403d7db"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "送向漕端叔二首  其二",
        "preface": "",
        "paragraphs": [
            "纷纷宠辱不须惊，且把遗编较两程。",
            "不负虎丘山下语，此翁真是老书生。"
        ],
        "notes": "",
        "id": "67b2cdadddb5b58d35e850a1142691d4"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵答周子友同年",
        "preface": "",
        "paragraphs": [
            "穷年蠹鱼痴，吾伎止此耳。",
            "圯下一编书，宜州老太史。",
            "欲追千里驾，竟作一篑止。",
            "隔江招手处，此事付之子。",
            "秋蝉蜕寒林，祝渠从此始。"
        ],
        "notes": "",
        "id": "31176ef021980a1847981eacf4f57740"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "寄庭藻",
        "preface": "",
        "paragraphs": [
            "霜风凛凛战征帆，夜月船窗许对谈。",
            "当日心期付张八，莫年诗笔忆陈三。",
            "玉难售楚真堪叹，竽解欺齐窃自惭。",
            "垂橐归来未糊口，更烦米价问淮南。"
        ],
        "notes": "",
        "id": "fff9f6bf667a5993d47baf913def1ebf"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "偶成戏朱元礼",
        "preface": "",
        "paragraphs": [
            "姚魏匆匆已过时，山丹萱草不禁诗。",
            "回头笑问朱都史，玉叶霜花恨较迟。"
        ],
        "notes": "",
        "id": "bfe2a30e5866e7eebddb3584ec113a91"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "代作高氏令人挽词  其一",
        "preface": "",
        "paragraphs": [
            "哀讣驰千里，荒词侑一尊。",
            "潘舆春事改，卫幕旧仪存。",
            "公子悲怀橘，家人记采蘩。",
            "伤心南埭路，愁看莫云昏。"
        ],
        "notes": "",
        "id": "6a89d32c413a5fe4f232e1b98ddaaa6c"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "代作高氏令人挽词  其二",
        "preface": "",
        "paragraphs": [
            "自愧十年旧，饱闻林下风。",
            "嫔夫冀缺敬，教子范滂忠。",
            "遗迹风惊烛，芳名月满空。",
            "凭谁相蒿挽，第入召南中。"
        ],
        "notes": "",
        "id": "284b4bb820f1a8e11c7938dbe9d231bd"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "题三睡图",
        "preface": "",
        "paragraphs": [
            "谷雨晴时春昼长，鹧鸪啼处百花香。",
            "谁能为唤渠侬起，共对东风笑一场。"
        ],
        "notes": "",
        "id": "285e81e74508433031bf1915df976915"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "赠王履方",
        "preface": "",
        "paragraphs": [
            "王郎骎骎巴马子，历块过都心未已。",
            "向来上书款天关，肯使佛狸饮江水。",
            "长牋小字寄我诗，祝君穷达自有时。",
            "纵贫不碍草玄乐，至老勿起沉湘悲。"
        ],
        "notes": "",
        "id": "ca087afc5052e5419bfa6d7c768aca20"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "送日新",
        "preface": "",
        "paragraphs": [
            "昭代知名易，中年话别难。",
            "我方安句曲，子莫贷楼兰。",
            "鹤料从何给，鸥盟想未寒。",
            "尘埃双白发，从此更雕残。"
        ],
        "notes": "",
        "id": "2e3571b334a8769b3a8f3bb5daf31947"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵德裕纪梦  其一",
        "preface": "",
        "paragraphs": [
            "十年黄鹄山南寺，汲水煎茶识大苏。",
            "忽作辽天惊鹤去，同堂谁念老申徒。"
        ],
        "notes": "",
        "id": "737fcdc13ef881d40731a33a0140db21"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵德裕纪梦  其二",
        "preface": "",
        "paragraphs": [
            "山下寒沙咽暗泉，故人何在又雕年。",
            "从今祇合逃禅去，老境如蚕已再眠。"
        ],
        "notes": "",
        "id": "0693d5f21a54350af2d120db9b4e62b0"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵德裕纪梦  其三",
        "preface": "",
        "paragraphs": [
            "九曲新诗谁解续，令人气短北窗前。",
            "闻君近得丘迟笔，不堕斯文信有天。"
        ],
        "notes": "",
        "id": "943ff220de72dc28f041fd121ffa1f21"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵送师廷珍忠州学官",
        "preface": "",
        "paragraphs": [
            "踵门人已笑，那更话因依。",
            "我技真呈拙，君材自造微。",
            "一官俱蠹简，两地各鹑衣。",
            "踏遍江南路，扁舟今又归。"
        ],
        "notes": "",
        "id": "cebd5b6f789ff89d1470866f19135c22"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "次韵王南仲",
        "preface": "",
        "paragraphs": [
            "长安冠盖地，子别竟谁依。",
            "又复岁华晚，尚应生事微。",
            "浇漓宁可醉，敝垢不堪衣。",
            "定忆巴山路，春风听姊归。"
        ],
        "notes": "",
        "id": "e9dcea455631009acb942cd9c6a9dedd"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "有怀容州杜丈",
        "preface": "",
        "paragraphs": [
            "祁公老孙子，晚得两朱轮。",
            "宵旰方今日，论诗欠此人。",
            "应嫌江月冷，却看岭梅春。",
            "北雁不能到，音书何自频。"
        ],
        "notes": "",
        "id": "558468078b464fcb3078a2632d7a09b6"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "赠沈子颙",
        "preface": "",
        "paragraphs": [
            "趺坐寒窗堕夕阳，向时五鬼未销亡。",
            "方穿顾子犹名士，枉尺嗟吾亦漫郎。",
            "未暇共倾元亮酒，试来重谱蔚宗香。",
            "三生蠹简犹余债，为语平生盛孝章。"
        ],
        "notes": "",
        "id": "39c984b7b07852db8bea05f95250d6db"
    },
    {
        "author": "周孚",
        "dynasty": "宋",
        "type": "诗",
        "rhythmic": "",
        "title": "送崇长老",
        "preface": "",
        "paragraphs": [
            "渺渺天童路，今年草又秋。",
            "净缾谁解趯，钝斧子牢收。",
            "作略如投子，生涯只赵州。",
            "山田一盂饭，此外更何求。"
        ],
        "notes": "",
        "id": "dcb5bca188319c1c06ce2d7dccb9f501"
    }
]