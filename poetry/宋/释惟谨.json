[
    {
        "author": "释惟谨",
        "dynasty": "宋",
        "type": "诗",
        "rhythmic": "",
        "title": "题钱过庭梅花图",
        "preface": "",
        "paragraphs": [
            "已把神传画谱，又看格在诗评。",
            "月落难寻清梦，雪空乃见高情。"
        ],
        "notes": "",
        "id": "d52f84b04178a8d13cdc6aa86bb4ace2"
    },
    {
        "author": "释惟谨",
        "dynasty": "宋",
        "type": "诗",
        "rhythmic": "",
        "title": "舟泊括苍溪口",
        "preface": "",
        "paragraphs": [
            "茅店在山下，檥舟茅店边。",
            "钟鸣何处寺，日落满溪船。",
            "欹枕雁初到，离家月又圆。",
            "向来曾过此，夜泊石门前。"
        ],
        "notes": "",
        "id": "2b1891a9f4b6a03b23ae86d2bd064f8d"
    },
    {
        "author": "释惟谨",
        "dynasty": "宋",
        "type": "诗",
        "rhythmic": "",
        "title": "答昆山李明府",
        "preface": "",
        "paragraphs": [
            "残云微绿一帘深，风送弦歌出昼阴。",
            "山近烟霞多变态，官清猿鹤亦归心。",
            "锦囊剩有新诗在，庭户何妨茂草侵。",
            "元亮曾为莲社客，许令飞舄远相寻。"
        ],
        "notes": "",
        "id": "79067cce44708b067a324f33f144db5e"
    },
    {
        "author": "释惟谨",
        "dynasty": "宋",
        "type": "诗",
        "rhythmic": "",
        "title": "诗二首  其一",
        "preface": "",
        "paragraphs": [
            "年方十五去游方，终日修行学道忙。",
            "说我半生辛苦事，石人应下泪千行。"
        ],
        "notes": "",
        "id": "a43c42468666480cb0c18b65639fc341"
    },
    {
        "author": "释惟谨",
        "dynasty": "宋",
        "type": "诗",
        "rhythmic": "",
        "title": "诗二首  其二",
        "preface": "",
        "paragraphs": [
            "看了青灯梦不成，东风混雪落寒声。",
            "半生客里无穷恨，告诉梅花说到明。"
        ],
        "notes": "",
        "id": "8be32266bec3168e5790c332e9524aa2"
    },
    {
        "author": "释惟谨",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "满径露漙黄般若，戛簷风袅翠真如。"
        ],
        "notes": "",
        "id": "93b1e0164feef6aead352caa2d4fd601"
    }
]