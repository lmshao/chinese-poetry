[
    {
        "author": "来梓",
        "dynasty": "宋",
        "type": "诗",
        "rhythmic": "",
        "title": "子猷访戴",
        "preface": "",
        "paragraphs": [
            "四山摇玉夜光浮，一舸玻璃凝不流。",
            "若使过门相见了，千年风致一时休。"
        ],
        "notes": "",
        "id": "d73594f3ffe37c5ce3c08d17a215a62c"
    },
    {
        "author": "来梓",
        "dynasty": "宋",
        "type": "诗",
        "rhythmic": "",
        "title": "杜甫游春",
        "preface": "",
        "paragraphs": [
            "典尽春衣不肯归，熊儿扶过瀼溪西。",
            "伤时怀抱深于海，掠眼风光醉似泥。"
        ],
        "notes": "",
        "id": "633828628f52e979286894084ace8b80"
    },
    {
        "author": "来梓",
        "dynasty": "宋",
        "type": "诗",
        "rhythmic": "",
        "title": "六言二首  其一",
        "preface": "",
        "paragraphs": [
            "叶淅历而争堕，菊徘徊而尚开。",
            "流年逼人太甚，佳客折简不来。"
        ],
        "notes": "",
        "id": "407a2fea6705c562b33d3fd461a330b6"
    },
    {
        "author": "来梓",
        "dynasty": "宋",
        "type": "诗",
        "rhythmic": "",
        "title": "六言二首  其二",
        "preface": "",
        "paragraphs": [
            "行空月不著相，出岫云无恋心。",
            "胸中一丘一壑，不矶城市山林。"
        ],
        "notes": "",
        "id": "102052a59aad30bd5bda174300f62219"
    }
]