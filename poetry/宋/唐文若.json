[
    {
        "author": "唐文若",
        "dynasty": "宋",
        "type": "诗",
        "rhythmic": "",
        "title": "以日者命状寄王龟龄",
        "preface": "",
        "paragraphs": [
            "试把流年子细看，休将蠖屈比鹏抟。",
            "君家大有回天力，不为区区作好官。"
        ],
        "notes": "",
        "id": "c5d56e912279de422ce745f0091ee128"
    },
    {
        "author": "唐文若",
        "dynasty": "宋",
        "type": "诗",
        "rhythmic": "",
        "title": "题绍兴焕文阁  其一",
        "preface": "",
        "paragraphs": [
            "山光水色借春妍，登尽参差下九天。",
            "共看玉泉香案吏，重来点检白云篇。"
        ],
        "notes": "",
        "id": "c667b885276eb8a02049c51c682a7789"
    },
    {
        "author": "唐文若",
        "dynasty": "宋",
        "type": "诗",
        "rhythmic": "",
        "title": "题绍兴焕文阁  其二",
        "preface": "",
        "paragraphs": [
            "三峨直上片云飞，飞过匡庐惹住衣。",
            "我亦朱轓暂容与，山南山北判清辉。"
        ],
        "notes": "",
        "id": "d00bf7a569d7c765040dc8220304f12c"
    },
    {
        "author": "唐文若",
        "dynasty": "宋",
        "type": "诗",
        "rhythmic": "",
        "title": "登金山",
        "preface": "",
        "paragraphs": [
            "江流出岷蜀，万折东南倾。",
            "兹山若巨舫，势欲扼沧溟。",
            "天高象教尊，海岳朝百灵。",
            "云水渺四极，下上涵日星。",
            "朱甍倚霄汉，倒影鱼龙惊。",
            "重游十年旧，挂席鸥鸟轻。",
            "维扬魏公幕，回首剑戟明。",
            "行都望北固，铁瓮高峥嵘。",
            "孤舟系烟月，六尺僧窗横。",
            "印师支远俦，静对如风铃。",
            "旷怀怜此翁，得法世虑平。",
            "尘劳霜发秃，风月冰壶清。",
            "乞诗写崖壁，指月双浮萍。"
        ],
        "notes": "",
        "id": "a3a108c8e242e0ea4f925a09abc72f0c"
    },
    {
        "author": "唐文若",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "秋风髣髴吴江渡，鸥鹭参差夕阳影。",
            "垂虹纳纳卧谯门，雉堞耽耽俯渔艇。",
            "阳安小儿拍手笑，使君幻出江南景。"
        ],
        "notes": "",
        "id": "18880e806c412741611b3b05585270c9"
    },
    {
        "author": "唐文若",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "阳安城西百尺楼，画栋翚飞出鼇岭。",
            "蜀汉东南此地分，胜槩悠悠谁复领。"
        ],
        "notes": "",
        "id": "271bc6ead79e235e114557b17ba9e703"
    }
]