[
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "春寒",
        "preface": "",
        "paragraphs": [
            "博山熏尽鹧鸪斑，罗带同心不忍看。",
            "莫近栏干听花雨，楼高无处着春寒。"
        ],
        "notes": "",
        "id": "a85e5cc33654db1f6dc4f2b67a57d784"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "客怀",
        "preface": "",
        "paragraphs": [
            "客怀处处不宜秋，秋到梧桐动客愁。",
            "想得故人无字到，鴈声远过夕阳楼。"
        ],
        "notes": "",
        "id": "287a4b4eda633eee9b70b939ce0d5532"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "写情",
        "preface": "",
        "paragraphs": [
            "洒泪题春墨晕干，东风无便寄郎难。",
            "青箱再展牋云看，蠹却相思字不完。"
        ],
        "notes": "",
        "id": "162246a0b63b7b52dbba273ba656e910"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "寄胡雪江",
        "preface": "",
        "paragraphs": [
            "借得官亭小似船，六桥风月友三贤。",
            "芙蓉未发荷花老，一点诗情若个边。"
        ],
        "notes": "",
        "id": "5421841052d5a258938ed75b769a03d7"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "旅中示同辈",
        "preface": "",
        "paragraphs": [
            "与君同出已多时，费尽囊金典尽衣。",
            "只待春江烟浪暖，小舟先趁白鸥归。"
        ],
        "notes": "",
        "id": "c483d090347335a337b7157c27668aa0"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "清晓",
        "preface": "",
        "paragraphs": [
            "清晓轻传一信风，花添红粉草添茸。",
            "画楼十二栏干曲，春在珠帘第几重。"
        ],
        "notes": "",
        "id": "c1ca495273e8f346fce24add6dcc0de4"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "笋",
        "preface": "",
        "paragraphs": [
            "泥中莫怪出头迟，历尽冰霜祇自知。",
            "昨夜震雷轰渭亩，请君来看化龙枝。"
        ],
        "notes": "",
        "id": "54d908429f7d84d367215f84ab8cf63b"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "过垂虹",
        "preface": "",
        "paragraphs": [
            "垂虹桥下水连天，一带青山落照边。",
            "三十六陂烟浦冷，鹭鸶飞上钓渔船。"
        ],
        "notes": "",
        "id": "ac25d860e9c04bb1713ce9b9d959fe65"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "吴蚕",
        "preface": "",
        "paragraphs": [
            "正是吴蚕出火时，交交窗外一禽啼。",
            "溪西有叶高难采，遥见青裙上竹梯。"
        ],
        "notes": "",
        "id": "6c7c7e3ebe46238ffcd852f37e25c590"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "效香奁体",
        "preface": "",
        "paragraphs": [
            "云幕重重雨未收，嫩寒先到玉帘钩。",
            "一杯晚酒无人共，羞带双花下小楼。"
        ],
        "notes": "",
        "id": "35443cd9ca7b0a9f7419225f18d0aa43"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "木犀",
        "preface": "",
        "paragraphs": [
            "露粟藏金一半开，层层碧玉映楼台。",
            "西风昨夜吹香过，人在栏干待月来。"
        ],
        "notes": "",
        "id": "ed409aa56d9526ed58e51620be2feee3"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "夏日即事",
        "preface": "",
        "paragraphs": [
            "野土生烟草树焦，彤彤日脚火云烧。",
            "池边自拗青荷叶，分付山童盖药苗。"
        ],
        "notes": "",
        "id": "28dd76942a35396a73386da6d4ad7d83"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "题骆秀才葺故庐疏",
        "preface": "",
        "paragraphs": [
            "家在西湖合涧桥，短篱围得数椽茅。",
            "归来颇费支撑力，羞见春风燕子巢。"
        ],
        "notes": "",
        "id": "67f7a1f1f76e125d7221150e61fe2198"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "有别",
        "preface": "",
        "paragraphs": [
            "楼上佳人唱渭城，楼前杨柳识离情。",
            "一声未是难听处，最是难听第四声。"
        ],
        "notes": "",
        "id": "29e0fad16ecb79de89bf264f25d6ef13"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "春词",
        "preface": "",
        "paragraphs": [
            "玉纤轻揭绣帘开，行到花前泪满腮。",
            "正尔春心无处托，一双胡蝶忽飞来。"
        ],
        "notes": "",
        "id": "9e42a17ee9e3c00c329bc1fb0f14e492"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "有所思",
        "preface": "",
        "paragraphs": [
            "曾倚空屏唱柳枝，一声娇逐暮云低。",
            "重来只见流鶑在，立尽斜阳不肯啼。"
        ],
        "notes": "",
        "id": "4a09389e6da62164775c981df952e313"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "小园",
        "preface": "",
        "paragraphs": [
            "地占方方十丈宽，巳栽花木四时看。",
            "客来莫笑生涯薄，窗外新添竹数竿。"
        ],
        "notes": "",
        "id": "f942d1c6573ee1b80cdca855fd3adad8"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "为客",
        "preface": "",
        "paragraphs": [
            "初秋为客暮秋归，一檐轻囊半是诗。",
            "试问客情何处恶，五更孤店酒醒时。"
        ],
        "notes": "",
        "id": "dbe56f627d84641c13741cd5256f8292"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "东风",
        "preface": "",
        "paragraphs": [
            "和彻诗篇得暂闲，落梅香里立栏干。",
            "新裁白纻春衫薄，犹怯东风一阵寒。"
        ],
        "notes": "",
        "id": "7841259267b51e579211a5e0c6738ad8"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "有所见",
        "preface": "",
        "paragraphs": [
            "不着画罗金缕衣，寻常打扮最相宜。",
            "春风燕子楼前过，飘落梨花雪一枝。"
        ],
        "notes": "",
        "id": "ed966bfbc07bf00310eb8f5a118e362c"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "晓窗",
        "preface": "",
        "paragraphs": [
            "桃花落尽李花残，女伴相期看牡丹。",
            "二十四番花信后，晓窗犹带几分寒。"
        ],
        "notes": "",
        "id": "10b285e34cc404899b86015ff349d7f3"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "居家",
        "preface": "",
        "paragraphs": [
            "居家到底胜居官，啼鸟声中昼掩关。",
            "待得小园花落尽，更须移酒对青山。"
        ],
        "notes": "",
        "id": "e8cb1c0e19da541afc45c2c0f97e1498"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "采莲曲",
        "preface": "",
        "paragraphs": [
            "采莲时节懒匀妆，日到波心拨棹忙。",
            "莫向荷花深处去，荷花深处有鸳鸯。"
        ],
        "notes": "",
        "id": "70b41df4e55e51d4ae8ad8a1cb77d625"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "盆中四时木犀",
        "preface": "",
        "paragraphs": [
            "一树婆娑月里栽，是谁移种下天来。",
            "金英恰似清霄月，一度圆时一度开。"
        ],
        "notes": "",
        "id": "666b53c98c054b7c98af285c19e0748f"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "相思",
        "preface": "",
        "paragraphs": [
            "二月春风杨柳青，闻郎系马到长亭。",
            "相思情味如中酒，折尽梨花嗅不醒。"
        ],
        "notes": "",
        "id": "faa14ee01faea0980b746276499dbd19"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "江上有感",
        "preface": "",
        "paragraphs": [
            "江上秋深客未归，荻花枫叶两依依。",
            "伤心最是长桥路，落日西风一鴈飞。"
        ],
        "notes": "",
        "id": "b4cc894b8b68bbc486586d6fa78ae1dd"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "见梅",
        "preface": "",
        "paragraphs": [
            "云遶前冈水遶村，忽惊空谷有佳人。",
            "天寒日暮吹香去，尽是冰霜不是春。"
        ],
        "notes": "",
        "id": "726fcafa66b96797177f208a5c5cde6c"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "舟中偶成",
        "preface": "",
        "paragraphs": [
            "黄帽招呼急下船，天明仅可过涵山。",
            "朦朦一枕梅花梦，犹在寒窗纸帐间。"
        ],
        "notes": "",
        "id": "fbdc499f7c5c417ca86468fd09b7876e"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "题临安僦楼",
        "preface": "",
        "paragraphs": [
            "过了烧灯望燕归，春寒刬地勒芳期。",
            "杏花深巷无人卖，细雨空帘尽日垂。"
        ],
        "notes": "",
        "id": "20503b137333afba6a9e2185dc24b47c"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "粉蝶",
        "preface": "",
        "paragraphs": [
            "宿粉栖香乐最深，暂依芳草避春禽。",
            "晚来风起还无定，舞入梨花何处寻。"
        ],
        "notes": "",
        "id": "ed38e4623499fd05330e7872ada66e48"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "活计",
        "preface": "",
        "paragraphs": [
            "三间茅屋盖头颅，除却吟篇事事无。",
            "拟把十年穷活计，一时倾倒向江湖。"
        ],
        "notes": "",
        "id": "456cdf0f33dff229e3f8af34e1f20669"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "无愁",
        "preface": "",
        "paragraphs": [
            "世间惟我最无愁，才是无愁得自由。",
            "午睡觉来门半掩，一池春水看鱼游。"
        ],
        "notes": "",
        "id": "f47941d0b3f49a52c48ed14411fcce2d"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "春阴",
        "preface": "",
        "paragraphs": [
            "密雨流酥入翠苔，春阴日日鏁楼台。",
            "女郎未有寻芳约，辜负樱桃一半开。"
        ],
        "notes": "",
        "id": "d4fb6b1b0e4d621131b241bcf8eae4b4"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "老翁",
        "preface": "",
        "paragraphs": [
            "八十昂藏一老翁，得钱长是醉春风。",
            "杏花村酒家家好，莫向桥边问牧童。"
        ],
        "notes": "",
        "id": "3d53bc417a067e886ddc61fbf6f8992a"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "清明",
        "preface": "",
        "paragraphs": [
            "踏歌槌鼓近清明，小雨霏霏欲弄晴。",
            "唤起十年心上事，春风楼下卖花声。"
        ],
        "notes": "",
        "id": "72cc8d17f9e34cb6ff5fb4fe1feac1f4"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "杜鹃",
        "preface": "",
        "paragraphs": [
            "君若思归可便归，故乡祇在锦江西。",
            "不知何事留君住，却向空山日夜啼。"
        ],
        "notes": "",
        "id": "905e2436bbd4a07f220573d7c07332f5"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "赠友人",
        "preface": "",
        "paragraphs": [
            "我向诗中为活计，君于酒里作生涯。",
            "世间乐事惟诗酒，各自风流占一家。"
        ],
        "notes": "",
        "id": "3a4009ccc95013ecb153146937b4958e"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "帘",
        "preface": "",
        "paragraphs": [
            "半窣香波护曲栏，缬花红映玉钩闲。",
            "晓来几阵轻风过，时见溪南罨画山。"
        ],
        "notes": "",
        "id": "8d1fa7f40bf5da8fc6e28a8c3d4bb5e7"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "碧桃",
        "preface": "",
        "paragraphs": [
            "玉僊同驾玉鸾飞，天上曾攀带露枝。",
            "一片不知何处落，晓来流到涌金池。"
        ],
        "notes": "",
        "id": "b43ad0a50e345afbf64b7e45dbabb6d6"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "芍药",
        "preface": "",
        "paragraphs": [
            "金蕊丝头茜染成，五云楼映玉盘倾。",
            "谢郎一入中书后，二十四桥空月明。"
        ],
        "notes": "",
        "id": "f9a51300644176896f71076b00278e74"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "伤春",
        "preface": "",
        "paragraphs": [
            "荷叶初浮水上钱，柳花飘尽岸头绵。",
            "不知春色归何处，欲向空山问杜鹃。"
        ],
        "notes": "",
        "id": "1f8a3327004c7c2eddf96abf9d401e1f"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "效无题体",
        "preface": "",
        "paragraphs": [
            "玉钗风断扇云深，砌冷帘空月易沉。",
            "流水落花无处问，一年春事一年心。"
        ],
        "notes": "",
        "id": "6fdddb07f81eba70740292ad1faba3d2"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "腊梅",
        "preface": "",
        "paragraphs": [
            "晴日烘开小蜜房，紫檀心里认蜂黄。",
            "一冬不被风吹落，却讶江梅易断肠。"
        ],
        "notes": "",
        "id": "d64b2d09c163ac8d09952b09db4432ba"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "行人",
        "preface": "",
        "paragraphs": [
            "柳花吹断晚寒轻，草色拖裙罨岸青。",
            "解识行人今古恨，路边惟有短长亭。"
        ],
        "notes": "",
        "id": "06f5ad841a4cc3812b161c0189b6cdf2"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "柴门",
        "preface": "",
        "paragraphs": [
            "何必逢人尽说贫，自来求己胜求人。",
            "梅花落尽青山远，深掩柴门过一春。"
        ],
        "notes": "",
        "id": "99368da034acbb3a0105206b1209fc9b"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "落花",
        "preface": "",
        "paragraphs": [
            "南浦云归春亦归，绿杨枝上鸟空啼。",
            "落花满地无人管，一半和香作燕泥。"
        ],
        "notes": "",
        "id": "f530a7f853cc42097e8cab395c994513"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "元夕戏题",
        "preface": "",
        "paragraphs": [
            "从教香月转亭西，贪看灯毬忘却归。",
            "挨得玉梅零落尽，蛾儿犹傍鬓边飞。"
        ],
        "notes": "",
        "id": "f0800d713d256ece75bebac4fa3101bd"
    },
    {
        "author": "何应龙",
        "dynasty": "宋",
        "type": "诗",
        "rhythmic": "",
        "title": "元夕书怀",
        "preface": "",
        "paragraphs": [
            "去岁有灯仍有月，今年无月亦无灯。",
            "谁知此夕吟怀里，看尽寒梅一涧冰。"
        ],
        "notes": "",
        "id": "d86f643e130dd6c55017fe2b33aa64d0"
    }
]