[
    {
        "author": "邵桂子",
        "dynasty": "宋",
        "type": "诗",
        "rhythmic": "",
        "title": "疏屋诗为曹云西作",
        "preface": "",
        "paragraphs": [
            "草菜可食，总名曰疏。",
            "品题有圃，树艺有书。",
            "衡纵町畦，周绕屋庐。",
            "缭以樊垣，经以沟渠。",
            "晨出抱瓮，夕归荷锄。",
            "有蔓必薅，有蝗必驱。",
            "风披雨沐，日暄露濡。",
            "穉甲怒生，嘉苗蔚敷。",
            "芥姜杞菊，韭薤蒜葫。",
            "薇蕨藜藿，瓜瓞匏瓠。",
            "楮鸡桑鹅，箨龙椶鱼。",
            "马齿鹿角，鼠尾虎须。",
            "薯蓣蔓菁，杜蘅蘼芜。",
            "茵陈莪萝，艽兰茹藘。",
            "赤苋银茄，翠荇墨菰。",
            "酸浆辣{艹酟}，甘荠苦荼。",
            "庖人调胹，园丁拮据。",
            "锜釜煮煠，筐筥贮储。",
            "椒橙内交，鹾醢效劬。",
            "以芼以湘，可茹可葅。",
            "维昔尼父，瓜祭斋如。",
            "饮水曲肱，其乐只且。",
            "召南苹藻，韩奕笋蒲。",
            "知味羡黄，𫜪根叹胡。",
            "葵蓼饫颙，葱韭厌徐。",
            "火芋明瓒，山菌接舆。",
            "庾郎三种，石生一盂。",
            "刘参玉版，苏传冰壶。",
            "巢字元修，鲋姓豆卢。",
            "菘羔抱孙，蹲鸱将雏。",
            "丝滑露葵，练净土酥。",
            "野荠馄饨，水苔脯膴。",
            "餠炊菠薐，鲊酿苞芦。",
            "胡麻馈馏，罂粟醍醐。",
            "萍虀西晋，莼羹东吴。",
            "芹撷泥坊，藤采丰湖。",
            "沼沚有蘩，江汉有蒌。",
            "冈有常枲，洲有接余。",
            "雁门天花，黄河蘑菇。",
            "大宛苜蓿，太华芙蕖。",
            "环滁野䔩，盘谷山茹。",
            "地饶所产，天茁此徒。",
            "菲葑是采，口腹以娱。",
            "落英未莎，初篁未箊。",
            "霜根旋挑，露叶半舒。",
            "烹泉石鼎，养火地炉。",
            "色炫匕箸，香浮柈盂。",
            "气含土膏，味逾天厨。",
            "肥生华池，响鸣辅车。",
            "商颜饥解，文园渴苏。",
            "前招曲生，后引酪奴。",
            "馔非膻荤，饷非苞苴。",
            "园无羊踏，壤有鼠余。",
            "彼哉肉食，俎列豢刍。",
            "心炙椎牛，项脔割猪。",
            "春羔秋麛，冬鱻夏朐。",
            "猩唇豹胎，麋臡蟹胥。",
            "缁裙解鼋，银丝脍鲈。",
            "羊尾截肪，锦袄脱肤。",
            "山殽雉兔，泽羞雁凫。",
            "北馔潼酪，南烹鼃蜍。",
            "嗜鼠则鸱，甘带则蛆。",
            "迺笑郑老，烂蒸瓠𤬛。",
            "乃笑坡翁，梦餐鸡苏。",
            "属厌饕餮，饱死侏儒。",
            "语以疏味，能知否乎。",
            "予雅嗜之，日不可无。",
            "乃颜兹屋，羞供是须。",
            "宁疏而癯，毋肉而腴。",
            "易牙司味，敢告膳夫。"
        ],
        "notes": "",
        "id": "a870c55d712a4dc36c72df0151b56064"
    },
    {
        "author": "邵桂子",
        "dynasty": "宋",
        "type": "诗",
        "rhythmic": "",
        "title": "海蟾",
        "preface": "",
        "paragraphs": [
            "三足老蟆太阴精，夜载阿姮朝帝庭。",
            "澡形不假桂花露，背负金轮浴沧溟。",
            "腾腾跃起几万尺，痴腹一团露圆白。",
            "睨目光射蛟宫寒，海若天吴难遁迹。",
            "腹中万斛蝌蚪藏，吐作列纬森光芒。",
            "晓骖六龙驾羲驭，腾踏未必输飞黄。"
        ],
        "notes": "",
        "id": "3197446ddd003ed727e4325ea75f7c26"
    },
    {
        "author": "邵桂子",
        "dynasty": "宋",
        "type": "诗",
        "rhythmic": "",
        "title": "饯魏州判鹏举",
        "preface": "",
        "paragraphs": [
            "搜出指矿遗其沙，乡云褒武皆蜀秀，虎豹各自雄须牙。",
            "两京得人广数路，忍使丘中留子嗟。",
            "不然题名百许辈，无一显者何谓耶。",
            "我亦典学老从事，试向座中寻孟嘉。"
        ],
        "notes": "",
        "id": "dd6c0d8edf450201269b23c4fa410909"
    },
    {
        "author": "邵桂子",
        "dynasty": "宋",
        "type": "诗",
        "rhythmic": "",
        "title": "古柏行",
        "preface": "",
        "paragraphs": [
            "思人谁复念婆娑，窟室崖阴未易磨。",
            "四十围间看溜雨，三千年后数恒河。",
            "不堪与世供狙械，尚许遗民占鸟窠。",
            "从此便名夫子树，匡人斤斧奈予何。"
        ],
        "notes": "",
        "id": "42754bc31f950652c558f2436d46179c"
    },
    {
        "author": "邵桂子",
        "dynasty": "宋",
        "type": "诗",
        "rhythmic": "",
        "title": "到夔门呈王待制",
        "preface": "",
        "paragraphs": [
            "手挈东风上水关，凤书迎日看新班。",
            "五湖家世乌衣巷，三峡楼台赤甲山。",
            "画戟门开春昼永，卧龙帐稳海波闲。",
            "安危大计须公等，天定应知即赐环。"
        ],
        "notes": "",
        "id": "7487af7b5e2d3aee35cf480490d4ddec"
    },
    {
        "author": "邵桂子",
        "dynasty": "宋",
        "type": "诗",
        "rhythmic": "",
        "title": "次韵方虚谷迁居",
        "preface": "",
        "paragraphs": [
            "家住千峰落照边，移家三泖白鸥前。",
            "东邻旧日秦侯隠，西路新巢卫叟还。",
            "当日钓游频入梦，何事婚嫁送归田。",
            "会须共跨青溪鹤，点易寒窗伴老仙。"
        ],
        "notes": "",
        "id": "6a50bdce6e1f179bbbf92ff0e696e8fc"
    },
    {
        "author": "邵桂子",
        "dynasty": "宋",
        "type": "诗",
        "rhythmic": "",
        "title": "饯魏州判鹏举",
        "preface": "",
        "paragraphs": [
            "松下吟哦几唱酬，却携携螃蟹饯监州。",
            "稳挑书担去环碧，频寄诗筒来雪舟。",
            "异姓弟兄千里月，故山泉石一天秋。",
            "葛峰隐者如相问，为道瓜侯已白头。"
        ],
        "notes": "",
        "id": "6b5fef16316b88ee0469f933e674c94d"
    }
]