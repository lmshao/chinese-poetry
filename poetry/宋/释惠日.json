[
    {
        "author": "释惠日",
        "dynasty": "宋",
        "type": "诗",
        "rhythmic": "",
        "title": "白莲花  其一",
        "preface": "",
        "paragraphs": [
            "神物何由测，芬陀陆地兴。",
            "素芳呈玉雪，梵刹肇丘陵。",
            "换额从偏霸，悬碑自老僧。",
            "慇懃劝来者，期使续千灯。"
        ],
        "notes": "",
        "id": "1b435fd10dd26cd0c69bf24813734cb7"
    },
    {
        "author": "释惠日",
        "dynasty": "宋",
        "type": "诗",
        "rhythmic": "",
        "title": "白莲花  其二",
        "preface": "",
        "paragraphs": [
            "白羽芬葩陆地莲，可曾摇曳水中天。",
            "肯于素艳分新洁，不与红酣鬭碧鲜。",
            "玉井无因期摘实，金园有兆必开先。",
            "应知瑞与优昙并，一朵腾芳万古传。"
        ],
        "notes": "",
        "id": "3d77543924c84bf56f21f4191b7bdf7b"
    }
]