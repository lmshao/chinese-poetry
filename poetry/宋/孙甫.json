[
    {
        "author": "孙甫",
        "dynasty": "宋",
        "type": "诗",
        "rhythmic": "",
        "title": "和运司园亭 西园",
        "preface": "",
        "paragraphs": [
            "外台富园池，兹焉甲西南。",
            "异花间棠梅，良木森楩楠。",
            "飘飘壶中仙，亹亹物外谈。",
            "联毫赋诗题，刻石留翠龛。"
        ],
        "notes": "",
        "id": "e2ab2b80876e9943ee89f46b9b967815"
    },
    {
        "author": "孙甫",
        "dynasty": "宋",
        "type": "诗",
        "rhythmic": "",
        "title": "和运司园亭 玉谿堂",
        "preface": "",
        "paragraphs": [
            "华堂殿方池，雅名题玉谿。",
            "南荣翠樾阴，北望花岛低。",
            "时闻细泉鸣，间或幽鸟啼。",
            "深宜世外人，冥坐窥天倪。"
        ],
        "notes": "",
        "id": "49ffa8ae701d75c1b756425eb7cbf8c1"
    },
    {
        "author": "孙甫",
        "dynasty": "宋",
        "type": "诗",
        "rhythmic": "",
        "title": "和运司园亭 雪峰楼",
        "preface": "",
        "paragraphs": [
            "金谷计浩穰，山水志契阔。",
            "晴空倚危楼，快对西山雪。",
            "胸中浩气充，物外嚣尘绝。",
            "无事坐清吟，远岫窗中列。"
        ],
        "notes": "",
        "id": "ca7261deafdf03815e676df1fd881399"
    },
    {
        "author": "孙甫",
        "dynasty": "宋",
        "type": "诗",
        "rhythmic": "",
        "title": "和运司园亭 海棠轩",
        "preface": "",
        "paragraphs": [
            "高轩瞰方池，澄波隔琐窗。",
            "中岛植奇花，鲜逾濯锦江。",
            "水府集群仙，红云罩翠幢。",
            "画图入禁庭，荣耀知无双。"
        ],
        "notes": "",
        "id": "955b9227c35bc8046dbf0b5ed5974dab"
    },
    {
        "author": "孙甫",
        "dynasty": "宋",
        "type": "诗",
        "rhythmic": "",
        "title": "和运司园亭 月台",
        "preface": "",
        "paragraphs": [
            "俗流嗜喧卑，世才务高洁。",
            "筑台仅逾寻，清夜延明月。",
            "四垂天幕低，千里蟾光发。",
            "美人□□才，裁赋何清绝。"
        ],
        "notes": "",
        "id": "79dac03995f14e2c15805cfe1c20d5a6"
    },
    {
        "author": "孙甫",
        "dynasty": "宋",
        "type": "诗",
        "rhythmic": "",
        "title": "和运司园亭 翠锦亭",
        "preface": "",
        "paragraphs": [
            "森森栋梁材，骈空翥鸾凤。",
            "危亭搆其间，曾不碍梁栋。",
            "檐阴织翠纹，砌溜谐清弄。",
            "摊饭宜昼眠，一枕华胥梦。"
        ],
        "notes": "",
        "id": "71ad9be3dfda7445fe3f323fbcf5ac10"
    },
    {
        "author": "孙甫",
        "dynasty": "宋",
        "type": "诗",
        "rhythmic": "",
        "title": "和运司园亭 潺玉亭",
        "preface": "",
        "paragraphs": [
            "回环引细泉，泉声漱檐底。",
            "美哉知者心，清通乐流水。",
            "琤琮戛鸣球，淅沥泛绿绮。",
            "尘虑无由得，何须洗双耳。"
        ],
        "notes": "",
        "id": "ac934729aae34e5dab9fcc277f8e3de7"
    },
    {
        "author": "孙甫",
        "dynasty": "宋",
        "type": "诗",
        "rhythmic": "",
        "title": "和运司园亭 茅庵",
        "preface": "",
        "paragraphs": [
            "结茅作禅庵，不卑亦不广。",
            "地占官府雄，盘基才袤丈。",
            "几席供燕闲，松筠助萧爽。",
            "座有逍遥公，虚中息尘想。"
        ],
        "notes": "",
        "id": "0ddc19b3607041212c054ce1199f1ee1"
    },
    {
        "author": "孙甫",
        "dynasty": "宋",
        "type": "诗",
        "rhythmic": "",
        "title": "和运司园亭 水阁",
        "preface": "",
        "paragraphs": [
            "小阁联雪峰，凭栏憙幽玩。",
            "红接海棠洲，绿对筼筜岸。",
            "有时开罇罍，波影侵几案。",
            "何须架长虹，然后冲霄汉。"
        ],
        "notes": "",
        "id": "1eb62abab9a6f24291aa7590aab8d87e"
    },
    {
        "author": "孙甫",
        "dynasty": "宋",
        "type": "诗",
        "rhythmic": "",
        "title": "和运司园亭 小亭",
        "preface": "",
        "paragraphs": [
            "萧森玉谿南，小亭屹相向。",
            "使华双轺车，禅境二方丈。",
            "固将物理齐，室隘志自广。",
            "松竹周四簷，足以备幽赏。"
        ],
        "notes": "",
        "id": "e1456910c833bc02a2755bd2103855a7"
    },
    {
        "author": "孙甫",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "衰病自怜无酒趣，尘容犹頼有诗情。"
        ],
        "notes": "",
        "id": "9576fcf3aa71dc20d22ba56527f4baa4"
    }
]