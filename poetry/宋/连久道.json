[
    {
        "author": "连久道",
        "dynasty": "宋",
        "type": "诗",
        "rhythmic": "",
        "title": "白云歌赠白云道人",
        "preface": "",
        "paragraphs": [
            "君不见白云万顷还□去，来去谁能留得住。",
            "去处放他秋月明，来时寒破太虚路。",
            "等闲为雨复为晴，玄空一点元青青。",
            "道人何异白云意，此心了然游杳冥。"
        ],
        "notes": "",
        "id": "2c2a55114a346f2009796df883ade64f"
    },
    {
        "author": "连久道",
        "dynasty": "宋",
        "type": "诗",
        "rhythmic": "",
        "title": "洞霄琳宫  其一",
        "preface": "",
        "paragraphs": [
            "玲珑万状石欺玉，开阖千层秀结峰。",
            "尚有炎蒸疑夏日，未令新爽洗秋容。",
            "龙翔凤舞来天目，水秀山明巩帝封。",
            "新见钱塘王气好，中原我欲指迷踪。"
        ],
        "notes": "",
        "id": "97888ec70adf41fa4e2622636126db43"
    },
    {
        "author": "连久道",
        "dynasty": "宋",
        "type": "诗",
        "rhythmic": "",
        "title": "洞霄琳宫  其二",
        "preface": "",
        "paragraphs": [
            "栖真已得寻西洞，神应谁能辨雨钟。",
            "水奏五音鸣玉凤，山回九锁踞苍龙。",
            "古杉疑复天台去，怪石时从福地供。",
            "它日重游应更好，拟登天柱最高峰。"
        ],
        "notes": "",
        "id": "1d5c65a4b895d0af1b79fe67a096043b"
    },
    {
        "author": "连久道",
        "dynasty": "宋",
        "type": "诗",
        "rhythmic": "",
        "title": "翠微亭  其一",
        "preface": "",
        "paragraphs": [
            "涌壁千寻古面颜，仰凭天柱俯仙关。",
            "松间雕镂轩墀月，未许诗人见一□。"
        ],
        "notes": "",
        "id": "8479b7dffd3531c4e03ed491ae79b53d"
    },
    {
        "author": "连久道",
        "dynasty": "宋",
        "type": "诗",
        "rhythmic": "",
        "title": "翠微亭  其二",
        "preface": "",
        "paragraphs": [
            "行迹年来酬□希，独□岩壑有深期。",
            "□□道士能相属，请和空山木落诗。"
        ],
        "notes": "",
        "id": "6867806430f0bc837d73e1eb70cd3166"
    }
]