[
    {
        "author": "毛直方",
        "dynasty": "宋",
        "type": "诗",
        "rhythmic": "",
        "title": "赠叠山先生",
        "preface": "",
        "paragraphs": [
            "一襟书传日星悬，湖海声名五十年。",
            "事不求知惟此理，文之未丧岂皆天。",
            "人方惊怪欧阳子，我独悲伤鲁仲连。",
            "看镜倚楼秋已暮，风巾霜屦重依然。"
        ],
        "notes": "",
        "id": "1b5ed3510b8e82e4c4733d86fb6dc482"
    },
    {
        "author": "毛直方",
        "dynasty": "宋",
        "type": "诗",
        "rhythmic": "",
        "title": "拟古  其一",
        "preface": "",
        "paragraphs": [
            "高堂列绮席，宾御何委蛇。",
            "粲粲金芙蓉，春葩照蛾眉。",
            "檀槽起清籁，铁拨弦鹍鸡。",
            "祇闻筵中曲，不闻曲中词。",
            "萧萧青冢魂，化作秋雁归。",
            "玉关去时泪，点点湿朱丝。",
            "岂知哀怨情，及此欢笑期。",
            "弹者锦缠头，听者金屈卮。",
            "但令今人乐，不惜古人悲。"
        ],
        "notes": "",
        "id": "e4e5b6b4b320a1afbd038777b021c823"
    },
    {
        "author": "毛直方",
        "dynasty": "宋",
        "type": "诗",
        "rhythmic": "",
        "title": "拟古  其二",
        "preface": "",
        "paragraphs": [
            "野色倏已暝，零落沾我裳。",
            "行役悲险艰，仰愧归鸟翔。",
            "羁愁浩难收，壮发日已苍。",
            "远林烟火微，投宿扣村庄。",
            "居人毕刈获，笑语井臼傍。",
            "问客来何疲，毋乃仕与商。",
            "所慎在出门，奚怨中路长。"
        ],
        "notes": "",
        "id": "775e279dbad7a6b1b72dfa44002a557f"
    },
    {
        "author": "毛直方",
        "dynasty": "宋",
        "type": "诗",
        "rhythmic": "",
        "title": "杂怨  其一",
        "preface": "",
        "paragraphs": [
            "种莲恨不早，得藕常苦迟。",
            "谁知心中事，久已落怀思。"
        ],
        "notes": "",
        "id": "4affca50087a46663a26f582f775a0bc"
    },
    {
        "author": "毛直方",
        "dynasty": "宋",
        "type": "诗",
        "rhythmic": "",
        "title": "杂怨  其二",
        "preface": "",
        "paragraphs": [
            "花开能夜合，草发解宜男。",
            "对花今有恨，见草祇应惭。"
        ],
        "notes": "",
        "id": "1a819e7642b5947ca80c4fa3715d388a"
    },
    {
        "author": "毛直方",
        "dynasty": "宋",
        "type": "诗",
        "rhythmic": "",
        "title": "江南曲  其一",
        "preface": "",
        "paragraphs": [
            "津头闻别语，三载以为期。",
            "安得中山酒，醒日是归时。"
        ],
        "notes": "",
        "id": "7487d6d19cded142066ea7c44e2633e6"
    },
    {
        "author": "毛直方",
        "dynasty": "宋",
        "type": "诗",
        "rhythmic": "",
        "title": "江南曲  其二",
        "preface": "",
        "paragraphs": [
            "沽酒酹江神，发船相送饯。",
            "船去浪如席，船回风似箭。"
        ],
        "notes": "",
        "id": "c429dcef5ec0da8cd584eed0f5c3752f"
    },
    {
        "author": "毛直方",
        "dynasty": "宋",
        "type": "诗",
        "rhythmic": "",
        "title": "妾薄命",
        "preface": "",
        "paragraphs": [
            "妾肌如玉颜如花，长眉窈窈青山斜。",
            "深闺学成新妇礼，镜鸾不与留年华。",
            "昨朝东邻裁嫁衣，今朝西邻催结褵。",
            "自怜孤灯照春梦，年年风雨梨花时。",
            "不怨父母贫，不恨蹇修拙。",
            "妾生赋命自坎𡒄，底用闲情写红叶。",
            "千丝万丝霜练光，与谁织作云锦裳。",
            "千针万针两黼黻，与谁佩服朝明堂。",
            "吁嗟妾薄命，薄命可奈何。",
            "失时还自羞，失身羞更多。",
            "妾宁失时无失身，平生分定月下绳。",
            "但把贞心守贞色，肯信婵娟解误人。"
        ],
        "notes": "",
        "id": "97ad8434885277e7bda9f9f41cd4e963"
    },
    {
        "author": "毛直方",
        "dynasty": "宋",
        "type": "诗",
        "rhythmic": "",
        "title": "独骏图",
        "preface": "",
        "paragraphs": [
            "连天苜蓿青茫茫，盐车鼓车纷道傍。",
            "肉騣汗血不可常，权奇倜傥晦若藏。",
            "五之六之无留良，如此独步何堂堂。",
            "日三品豆慎所尝，天闲逸气谁能量。",
            "一尺之箠五尺缰，了与辔络俱相忘。",
            "大仆御直俨冠裳，庭前榻上婉清扬。",
            "有诏有诏且勿忙，一洗凡马銮锵锵。",
            "我观此图笔意长，欲言尚寄田子方。"
        ],
        "notes": "",
        "id": "a12b6ba04b982ff6fb5ccc6f4c781340"
    },
    {
        "author": "毛直方",
        "dynasty": "宋",
        "type": "诗",
        "rhythmic": "",
        "title": "赠督师曹将军",
        "preface": "",
        "paragraphs": [
            "泰阶煌煌色已齐，祥飙为扫蚩尤旗。",
            "幅员浩荡春台熙，不遣桴鼓惊锄犂。",
            "羽林宿卫环三陲，居安却虑忘战危。",
            "整暇自许忘其机，司马八法律以规。",
            "搜苗猕狩凛弗违，碧油有幢俨军师。",
            "手持虎节谈鱼丽，闽关不以山与溪。",
            "歌舞七德宣皇威，有来视师省檄飞。",
            "将军名已草木知，干戈俎豆睢阳时。",
            "已分勾当江南归，流芳奕叶今孙枝，此行且赋从军诗。",
            "时清未用歌采薇，天子有道守四夷。"
        ],
        "notes": "",
        "id": "a54768d9e9dd311aa7aab23507e3d864"
    },
    {
        "author": "毛直方",
        "dynasty": "宋",
        "type": "诗",
        "rhythmic": "",
        "title": "野宿",
        "preface": "",
        "paragraphs": [
            "归恨逐春深，迟休欲缩程。",
            "远山何处碧，落日故乡明。",
            "路改柴门僻，村空石硙鸣。",
            "乞蔬仍买米，一宿尚营营。"
        ],
        "notes": "",
        "id": "208e6f72c384264a0ddf83b0d095f040"
    },
    {
        "author": "毛直方",
        "dynasty": "宋",
        "type": "诗",
        "rhythmic": "",
        "title": "秋感",
        "preface": "",
        "paragraphs": [
            "宇宙百年身，江湖万里心。",
            "世情高枕远，诗味闭门深。",
            "白发销穷达，青山傲古今。",
            "情知秋亦客，何事感秋吟。"
        ],
        "notes": "",
        "id": "6e1ad0100ca792329be5aa40ff79f913"
    },
    {
        "author": "毛直方",
        "dynasty": "宋",
        "type": "诗",
        "rhythmic": "",
        "title": "渔父辞  其一",
        "preface": "",
        "paragraphs": [
            "万里清江两桨船，一竿一缕水云边。",
            "平生不识书与剑，也得醉饱供闲眠。"
        ],
        "notes": "",
        "id": "7984c967474805fd95e5142c1df9b8f9"
    },
    {
        "author": "毛直方",
        "dynasty": "宋",
        "type": "诗",
        "rhythmic": "",
        "title": "渔父辞  其二",
        "preface": "",
        "paragraphs": [
            "呼儿买米得新粳，渔村且喜见秋成。",
            "今朝尝新莫草草，好钓鲈鱼来煮羹。"
        ],
        "notes": "",
        "id": "2a2645c07ed6ec3f909b9dabfbb238bc"
    },
    {
        "author": "毛直方",
        "dynasty": "宋",
        "type": "诗",
        "rhythmic": "",
        "title": "渔父辞  其三",
        "preface": "",
        "paragraphs": [
            "得鱼穿柳持上溪，溪村杳杳屋稀稀。",
            "莫怪渔翁头易白，去年买鱼人又非。"
        ],
        "notes": "",
        "id": "acfb058a480369fb3c254206c2cb0778"
    },
    {
        "author": "毛直方",
        "dynasty": "宋",
        "type": "诗",
        "rhythmic": "",
        "title": "渔父辞  其四",
        "preface": "",
        "paragraphs": [
            "黄旗纲运牛马走，皂衣追呼鸡狗喧。",
            "深傍芦花摇橹去，遥望渔人是水仙。"
        ],
        "notes": "",
        "id": "1fd141d9b9a27f9adfd242f4e1559272"
    },
    {
        "author": "毛直方",
        "dynasty": "宋",
        "type": "诗",
        "rhythmic": "",
        "title": "渔父辞  其五",
        "preface": "",
        "paragraphs": [
            "本无租赋本无田，不知历日不知年。",
            "谁信渔家小船上，犹是无怀并葛天。"
        ],
        "notes": "",
        "id": "be3fbb77f9a37fd9f624045445f18328"
    },
    {
        "author": "毛直方",
        "dynasty": "宋",
        "type": "诗",
        "rhythmic": "",
        "title": "渔父辞  其六",
        "preface": "",
        "paragraphs": [
            "黄昏船泊有邻居，明朝船散又还无。",
            "君笑我如浮萍草，我看君似水中凫。"
        ],
        "notes": "",
        "id": "bd4f1efef945b4f7308e94d9954a867e"
    },
    {
        "author": "毛直方",
        "dynasty": "宋",
        "type": "诗",
        "rhythmic": "",
        "title": "渔父辞  其七",
        "preface": "",
        "paragraphs": [
            "溪桥竹边有酒沽，携鱼换酒满葫芦。",
            "篷头月上不觉醉，自卷芦叶吹呜呜。"
        ],
        "notes": "",
        "id": "4776325cedee57f9db8b1a591015d0fb"
    },
    {
        "author": "毛直方",
        "dynasty": "宋",
        "type": "诗",
        "rhythmic": "",
        "title": "悼亡  其一",
        "preface": "",
        "paragraphs": [
            "从事龟山亦偶然，宁知长别恨终天。",
            "当时去就商量错，不似牛衣十八年。"
        ],
        "notes": "",
        "id": "dfefeb1175b8968d1c70e9e606319292"
    },
    {
        "author": "毛直方",
        "dynasty": "宋",
        "type": "诗",
        "rhythmic": "",
        "title": "悼亡  其二",
        "preface": "",
        "paragraphs": [
            "客中自有未招魂，剪纸空教夜祭门。",
            "万一相逢今夜梦，恨多应是两忘言。"
        ],
        "notes": "",
        "id": "7de94b69257fe713e0e107d5583b2608"
    },
    {
        "author": "毛直方",
        "dynasty": "宋",
        "type": "诗",
        "rhythmic": "",
        "title": "悼亡  其三",
        "preface": "",
        "paragraphs": [
            "奉倩伤神不是痴，人生百感有真机。",
            "飘零遗墨残针线，与泪无期自一挥。"
        ],
        "notes": "",
        "id": "e3ed073cb354e50f4ee2ee1ff866a1bf"
    },
    {
        "author": "毛直方",
        "dynasty": "宋",
        "type": "诗",
        "rhythmic": "",
        "title": "悼亡  其四",
        "preface": "",
        "paragraphs": [
            "推愁不去竟何如，欲鼓庄盆懒有余。",
            "頼是此□犹解事，避人对客与观书。"
        ],
        "notes": "",
        "id": "d83880e8ef38a51404228ae6ff45858f"
    },
    {
        "author": "毛直方",
        "dynasty": "宋",
        "type": "诗",
        "rhythmic": "",
        "title": "寄梅村山人  其一",
        "preface": "",
        "paragraphs": [
            "古松树下昼阴寒，云亦何心去不还。",
            "却怪建州城里梦，一春多在湛卢山。"
        ],
        "notes": "",
        "id": "f10ec2aa0a5cf1e9ba44427ddcaa98de"
    },
    {
        "author": "毛直方",
        "dynasty": "宋",
        "type": "诗",
        "rhythmic": "",
        "title": "寄梅村山人  其二",
        "preface": "",
        "paragraphs": [
            "去年三客赋荼䕷，忽见新花发故枝。",
            "省到死生离合处，春风消得几相思。"
        ],
        "notes": "",
        "id": "55cc98e7e7a54eaed3cc6b9bd104c07f"
    },
    {
        "author": "毛直方",
        "dynasty": "宋",
        "type": "诗",
        "rhythmic": "",
        "title": "泥滑滑",
        "preface": "",
        "paragraphs": [
            "泥滑滑，日已西。",
            "泥深屦滑涴征衣，征衣涴尽不肯归。",
            "分明数声行不得，请君更听鹧鸪啼。"
        ],
        "notes": "",
        "id": "3c7100f7a41504a72a0efb4ea5b9d67a"
    },
    {
        "author": "毛直方",
        "dynasty": "宋",
        "type": "诗",
        "rhythmic": "",
        "title": "送县尹任满",
        "preface": "",
        "paragraphs": [
            "卓鲁久不作，临风重怀人。",
            "锦溪有美锦，善制当谁称。",
            "器之汾阳君，烨烨驰华声。",
            "往来试樵邑，口碑播瓯闽。",
            "东阳修何行，桃李三年春。",
            "安得百器之，布满弦歌城。",
            "奈何斗以南，纷纷蒲璧荣。",
            "令君一何廉，廉乃不近名。",
            "令君一何明，明乃不见形。",
            "令君一何有，有若权在衡。",
            "令君一何了，又若刃发硎。",
            "能令政事简，罚者怀其仁。",
            "官府有直气，闾门无枉情。",
            "物论久逾定，去思见民真。"
        ],
        "notes": "",
        "id": "a79ab9fd002d1ee60b980141acce1ba8"
    },
    {
        "author": "毛直方",
        "dynasty": "宋",
        "type": "诗",
        "rhythmic": "",
        "title": "时秋积雨霁",
        "preface": "",
        "paragraphs": [
            "酝酿丰年付老农，挽回凉信报诗翁。",
            "巫山久暗埋寒碧，湘水初明浴晚红。",
            "帘卷柳阴先得月，簟横梧影早嘘风。",
            "天公快我披云愿，万里乾坤一望中。"
        ],
        "notes": "",
        "id": "b69cfa73c0db213916518718268ef0ad"
    }
]