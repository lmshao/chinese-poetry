[
    {
        "author": "柯应东",
        "dynasty": "宋",
        "type": "诗",
        "rhythmic": "",
        "title": "口占",
        "preface": "",
        "paragraphs": [
            "不作栋梁用，偏寻山寺居。",
            "但闻声似鼓，谁识木为鱼。"
        ],
        "notes": "",
        "id": "9d3eaa447cae3bd57cebc0fe877549f4"
    },
    {
        "author": "柯应东",
        "dynasty": "宋",
        "type": "诗",
        "rhythmic": "",
        "title": "壶山",
        "preface": "",
        "paragraphs": [
            "方壶久伏海中洲，涌出高山不计秋。",
            "峰上今犹蚝带石，穴边时有蟹寻湫。",
            "云飞岩岫来龙聚，风送潮声入虎邱。",
            "景物无穷供眼界，一钩新月促归舟。"
        ],
        "notes": "",
        "id": "e4cdf941618cd47d2bd809f51315f0a4"
    }
]