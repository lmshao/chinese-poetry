[
    {
        "author": "章夏",
        "dynasty": "宋",
        "type": "诗",
        "rhythmic": "",
        "title": "山门夕阳洞",
        "preface": "",
        "paragraphs": [
            "暖凭磴藓坐，荫觅乔松倚。",
            "一诣云屋深，猿鹤颇相喜。",
            "霜须白纷纷，谓我作黄绮。"
        ],
        "notes": "",
        "id": "f25f13009a850635dd1d89ae4293fdc1"
    },
    {
        "author": "章夏",
        "dynasty": "宋",
        "type": "诗",
        "rhythmic": "",
        "title": "涟漪洞",
        "preface": "",
        "paragraphs": [
            "石窦定神鹓，控隘潭水际。",
            "神灵浮槎入，想到珠宫憩。",
            "岂似武陵源，尚容人避世。"
        ],
        "notes": "",
        "id": "99012136efa9b92fc58f1d3c2d86293e"
    },
    {
        "author": "章夏",
        "dynasty": "宋",
        "type": "诗",
        "rhythmic": "",
        "title": "碧云洞",
        "preface": "",
        "paragraphs": [
            "褰裳踏寒流，路险仰称伛。",
            "崖根乳积雪，石脉泉溜雨。",
            "融结知何年，人间阅今古。"
        ],
        "notes": "",
        "id": "a353baa6138c1cf06ee49a1d8536a3b7"
    },
    {
        "author": "章夏",
        "dynasty": "宋",
        "type": "诗",
        "rhythmic": "",
        "title": "紫云岩",
        "preface": "",
        "paragraphs": [
            "林表翠光出，浮埃不能涴。",
            "俯瞰松下石，冉冉飞云过。",
            "何人来栖真，复怀须弥座。"
        ],
        "notes": "",
        "id": "f2cc54055fd769fa86d67e4cab441cec"
    }
]