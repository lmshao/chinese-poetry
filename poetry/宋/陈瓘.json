[
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "了斋自警六首  其一",
        "preface": "",
        "paragraphs": [
            "本无一字尧夫易，八十一篇扬子玄。",
            "今古是非那复辨，仲尼尤不废韦编。"
        ],
        "notes": "",
        "id": "75025a12411c24351bfd9d7423e4e7fd"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "了斋自警六首  其二",
        "preface": "",
        "paragraphs": [
            "文书难写伏羲书，字外成篇始见渠。",
            "赐也能分可不可，一瓢居士只如愚。"
        ],
        "notes": "",
        "id": "a128323ef3cd1df9a10bb2df7e82bdb9"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "了斋自警六首  其三",
        "preface": "",
        "paragraphs": [
            "过时不易始为难，执处那知是变迁。",
            "度尽千山无鸟迹，不劳传语报平安。"
        ],
        "notes": "",
        "id": "9e027720adb896dfb919c653e8f05825"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "了斋自警六首  其四",
        "preface": "",
        "paragraphs": [
            "手在何忧弓力强，巧穷那得必穿杨。",
            "太和有味人人饮，谁识醒时是醉乡。"
        ],
        "notes": "",
        "id": "030f44660e897f7184cddc9a7e735709"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "了斋自警六首  其五",
        "preface": "",
        "paragraphs": [
            "仲由行行终身诵，师也堂堂带上书。",
            "五柳却能知此意，无弦琴上赋归与。"
        ],
        "notes": "",
        "id": "72cd66701da6f54c55358e6f0282a5be"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "了斋自警六首  其六",
        "preface": "",
        "paragraphs": [
            "只说为山不说休，山成日夜水横流。",
            "惜哉覆篑成迷复，只欠当初一掉头。"
        ],
        "notes": "",
        "id": "83f2a3e1e671ddb22c8f00d6b1d6b50f"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "自合浦还清湘寄虚中弟  其一",
        "preface": "",
        "paragraphs": [
            "三年已绝生还望，一日天恩到海涯。",
            "路过清湘犹间阔，当时何不住长沙。"
        ],
        "notes": "",
        "id": "c006182843d8a21081235860ce60d53b"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "自合浦还清湘寄虚中弟  其二",
        "preface": "",
        "paragraphs": [
            "行彻天涯万里山，月明方照海珠还。",
            "瘴乡来往浑闲事，聊为清湘一破颜。"
        ],
        "notes": "",
        "id": "ccb7ff4fa055a95fe0fec632cdd96546"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "自合浦还清湘寄虚中弟  其三",
        "preface": "",
        "paragraphs": [
            "曾近沧溟看飓风，波涛有尽海无穷。",
            "四年陈迹今何在，坐对湘云豁晚空。"
        ],
        "notes": "",
        "id": "9fc2542f8bcd39aa9d1e84df279b8c50"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "自合浦还清湘寄虚中弟  其四",
        "preface": "",
        "paragraphs": [
            "瘴海只将梅作雪，湘山今见麦为春。",
            "晴空有月当如旧，岭北山南总照人。"
        ],
        "notes": "",
        "id": "65e29176e4d90521acef40c0461369e9"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "与全州崇宁断臂和尚",
        "preface": "",
        "paragraphs": [
            "少年得髓几人知，想见当年断臂时。",
            "此是湘山大知识，衡门堪继会昌师。"
        ],
        "notes": "",
        "id": "58b904bd434b13926e773adc5b0a9e79"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "和刘太守十洲诗 花屿",
        "preface": "",
        "paragraphs": [
            "红紫商量欲满枝，持春觞豆好携持。",
            "便须载酒凌波去，底事黄堂独赋诗。"
        ],
        "notes": "",
        "id": "c570de71ef45aa7e6ad6d47bb01aec65"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "和刘太守十洲诗 芳草洲",
        "preface": "",
        "paragraphs": [
            "绿色映波千古恨，至今南浦两依依。",
            "我今又出江东去，多少行人宦未归。"
        ],
        "notes": "",
        "id": "6626d7af2803246803ea323a3b32e310"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "和刘太守十洲诗 柳汀",
        "preface": "",
        "paragraphs": [
            "密干参差笼月影，轻波荡漾蘸烟条。",
            "暑天要此清凉地，欲往何辞度小桥。"
        ],
        "notes": "",
        "id": "d37ec541eef3ef51b4d18250069672d0"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "和刘太守十洲诗 竹屿",
        "preface": "",
        "paragraphs": [
            "霜姿迥出红尘外，只有鹓雏傍水来。",
            "别岸若寻栖隠处，轩窗须为此君开。"
        ],
        "notes": "",
        "id": "173d2989cf93446d3f1603414ee150b5"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "和刘太守十洲诗 烟屿",
        "preface": "",
        "paragraphs": [
            "霭霭纷纷缘底事，故来波上罩晴沙。",
            "莫教散入沧溟去，却恐能迷上汉槎。"
        ],
        "notes": "",
        "id": "f3b2a84758130458094c364bc33e7bae"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "和刘太守十洲诗 芙蓉洲",
        "preface": "",
        "paragraphs": [
            "红云可觅无蜂去，渺渺寒波映晚芳。",
            "未必孤根能耐雪，且看秋艳已经霜。"
        ],
        "notes": "",
        "id": "e8df94db63ad4e60b31273558fdf1d40"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "和刘太守十洲诗 菊花洲",
        "preface": "",
        "paragraphs": [
            "光景不留人易老，恨无羽翼出尘埃。",
            "世间那有飞升药，且傍汀洲采菊来。"
        ],
        "notes": "",
        "id": "e95161ba97b12efe0ef7c958d67db1a0"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "和刘太守十洲诗 月岛",
        "preface": "",
        "paragraphs": [
            "月明偏照海边洲，绿水回环漾素秋。",
            "斗转参横群动息，桂花零落遣谁收。"
        ],
        "notes": "",
        "id": "450f183b9f2ca032f9d833c100158f9a"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "和刘太守十洲诗 雪汀",
        "preface": "",
        "paragraphs": [
            "谁把平毡水上开，坐看飞絮扑琼台。",
            "酒豪耳热笙歌沸，应怪幽人此地来。"
        ],
        "notes": "",
        "id": "a2261665f2ed8c5d73fc5b28a595657b"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "和刘太守十洲诗 松岛",
        "preface": "",
        "paragraphs": [
            "影参岸栢童童绿，叶蔽汀兰澹澹香。",
            "斤斧不来人迹远，养成千尺势堂堂。"
        ],
        "notes": "",
        "id": "508d3ff6d4ebc34538b83a4f29dc6134"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "湖心亭",
        "preface": "",
        "paragraphs": [
            "尘境纷纷俗累增，故寻幽径访南能。",
            "湖波浩渺无穷绿，寺屋高低不计层。",
            "诗老新吟工恼客，使君余暇得陪僧。",
            "棋中得失何时了，一局输赢未可凭。"
        ],
        "notes": "",
        "id": "5f86e8e10a9a13a64dc096fa1ee5b45d"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "寄觉范长沙",
        "preface": "",
        "paragraphs": [
            "大士游方兴尽回，家山风月绝尘埃。",
            "杖头多少闲田地，挑取华严入岭来。"
        ],
        "notes": "",
        "id": "9fe0e26c7009ef5222a51c17fe159c8f"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "寄觉范漳水",
        "preface": "",
        "paragraphs": [
            "仁者虽逢思有常，平居慎勿示何妨。",
            "争先世路机关恶，近后语言滋味长。",
            "可口物多终作疾，快心事过必为伤。",
            "与其病后求良药，不若病前能自防。"
        ],
        "notes": "",
        "id": "5c92dfe3a7eb58052d58dbe1b134fb2b"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "和江民表韵",
        "preface": "",
        "paragraphs": [
            "传老东山水上浮，玄沙六月雪重裘。",
            "旧来消息今何在，千里桐江月满楼。"
        ],
        "notes": "",
        "id": "e6195338217025a383473a1b5038ad1e"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "颂",
        "preface": "",
        "paragraphs": [
            "静坐一川微雨，未辨雷音起处。",
            "夜深风作轻寒，清晓月明归去。"
        ],
        "notes": "",
        "id": "4477f1c6d86539e6f990bbd65d7dd7ab"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "寄饶德操",
        "preface": "",
        "paragraphs": [
            "旧时饶措大，今日壁头陀。",
            "为问安心法，禅儒较几何。"
        ],
        "notes": "",
        "id": "abe4fcafd5566710bed78141d585637e"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "吴江鲈乡亭",
        "preface": "",
        "paragraphs": [
            "中郎台榭据江乡，雅称诗翁赋卒章。",
            "莼菜鲈鱼好时节，秋风斜日旧烟光。",
            "一杯有味功名小，万事无心岁月长。",
            "安得便抛尘网去，钓舟闲倚画栏傍。"
        ],
        "notes": "",
        "id": "78fd84aa549fe3edc8cb2ba2297c4525"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "接花",
        "preface": "",
        "paragraphs": [
            "色红可使紫，叶单可使千。",
            "花小可使大，子少可使繁。",
            "天赋有定质，我力能使迁。",
            "自矜接花手，可夺造化权。",
            "众闻悉惊诧，遣我屡叹吁。",
            "用智固巧矣，天时可易欤。",
            "我欲春采菊，我欲冬赏桃。",
            "汝不能栽接，汝巧亦徒劳。",
            "雨露草必生，雪霜松不死。",
            "不死有本性，必生亦时尔。",
            "汝之所变易，是亦时所为。",
            "时乎不可违，何物不随时。"
        ],
        "notes": "",
        "id": "ad7e7cfe4e0520e26c607606b8b6dffd"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "苏文饶往昌国意颇惮之送以诗因勉之",
        "preface": "",
        "paragraphs": [
            "已闻舟楫具，那得苦留君。",
            "雨过霜风急，帆飞雪浪分。",
            "长途方策足，暇日正论文。",
            "功业他年事，风波岂足云。"
        ],
        "notes": "",
        "id": "57a33f3e5e303aa9dfe3f7651a4e3060"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "送周初平",
        "preface": "",
        "paragraphs": [
            "虀盐虽不饱，心与古人期。",
            "口体非吾养，纷华任尔为。",
            "经明逢地芥，颖脱看囊锥。",
            "两骥皆宛种，天衢好并驰。"
        ],
        "notes": "",
        "id": "89f4a8d0d987549fd5b2296f1d668c2b"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "文饶自昌国以诗见寄次韵二首  其一",
        "preface": "",
        "paragraphs": [
            "百川滚滚到来休，此是人间第一流。",
            "鲸鬣为君翻骇浪，兰苕空自满汀洲。"
        ],
        "notes": "",
        "id": "2bb9d9fb2874dce0d95082e7481c9c46"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "文饶自昌国以诗见寄次韵二首  其二",
        "preface": "",
        "paragraphs": [
            "海邦渺渺知何在，风入高帆顷刻过。",
            "何似一樽湖上酒，月明安稳照寒波。"
        ],
        "notes": "",
        "id": "e797cf8bf2302c9e59c6fa527d677d85"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "文饶自京师还欲往昌国而风作不可渡乃为绝句戏之",
        "preface": "",
        "paragraphs": [
            "欲冲高浪却沈吟，酒近瀛洲懒得斟。",
            "莫道颠风无好意，为君吹过远归心。"
        ],
        "notes": "",
        "id": "4621f449afb07656515963ae5b2e7a26"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "歙砚诗",
        "preface": "",
        "paragraphs": [
            "歙溪澄湛千寻碧，中有崎嵚万年石。",
            "腰粗入水始能凿，一砚价直千金璧。",
            "轻丝腻色恍莫分，熟视微见青罗纹。",
            "乃知金线鸲鹆眼，如玉有瑕安足论。"
        ],
        "notes": "",
        "id": "39fb459aad838c4aa904ad84611fa1b4"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "海山楼",
        "preface": "",
        "paragraphs": [
            "胜事荒湮久，高城观阁宜。",
            "均劳青琐客，余事海山诗。"
        ],
        "notes": "",
        "id": "f74aeb552863fc21d2f69c20480124aa"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "秦君亭",
        "preface": "",
        "paragraphs": [
            "世梗贤路塞，达人识穷通。",
            "欃枪天宝末，士路如飘蓬。",
            "聘君当此时，卷迹云霞中。",
            "能令千载后，叹息诗人穷。"
        ],
        "notes": "",
        "id": "003433c63b7518174203488f0059e7ce"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "瑞泉庵",
        "preface": "",
        "paragraphs": [
            "飞栋逼天象，疏櫺逗岩烟。",
            "烹茶引高士，汲此石罅泉。",
            "泉深不盈尺，润物无颇偏。",
            "百川有盈涸，是坎常泓然。"
        ],
        "notes": "",
        "id": "9ec1b3b1ec0277e5dc234bc824d66362"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "答瑞岩湛老",
        "preface": "",
        "paragraphs": [
            "示我超然句，能令滞念开。",
            "盍移瑞岩刹，为我入城来。"
        ],
        "notes": "",
        "id": "34f5c400859a353a498c2425b7c0c03b"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "和邓鲠之韵",
        "preface": "",
        "paragraphs": [
            "十年三谪海边州，洛口相望阻献酬。",
            "曾寄远诗来合浦，又传新句落丹丘。",
            "身如古柏童童老，心似平江湛湛流。",
            "归鸟倦飞云入岫，一瓢堪乐莫回头。"
        ],
        "notes": "",
        "id": "72c77eebe2cb009d270ae2d439be73f9"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "揽翠轩",
        "preface": "",
        "paragraphs": [
            "地与烦嚣隔，登临翠色中。",
            "雨余千亩竹，霜过一山松。",
            "逸兴云无尽，幽怀水不穷。",
            "绝胜花满眼，只得片时红。"
        ],
        "notes": "",
        "id": "84a3ab7344b74d2a2de05d385797f702"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "杂诗",
        "preface": "",
        "paragraphs": [
            "床头史记千番纸，世上兴亡一窖尘。",
            "惟有炳然周孔道，至今余泽浸生民。"
        ],
        "notes": "",
        "id": "c978a10451e493ea04a3d6b97863127a"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "杂诗",
        "preface": "",
        "paragraphs": [
            "大抵操心在谨微，谬差千里始毫厘。",
            "如闻不善须当改，莫谓无人便可欺。",
            "忠信但当为己任，行藏终自有天知。",
            "深冬寒日能多少，已觉东风次第吹。"
        ],
        "notes": "",
        "id": "fb4364666e18b16b918c56bab593fd6c"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "超果亮师假还山  其一",
        "preface": "",
        "paragraphs": [
            "□□□□□，流辈推博雅。",
            "春风振客衣，逸棹东南下。",
            "赋诗台阁彦，落落珠玑泻。",
            "持觞拜亲膝，喜色动乡社。",
            "都城十二衢，尘土翳车马。",
            "一梦逐君行，兹怀已潇洒。"
        ],
        "notes": "",
        "id": "bcbdc6fee3a30aba5a027b295b5d50bb"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "超果亮师假还山  其二",
        "preface": "",
        "paragraphs": [
            "路左浆先馈，门前屦几重。",
            "勇归尘事掷，恬处道心浓。",
            "弄水知幽谷，观云想妙峰。",
            "深夜孤鹤唳，清露滴高松。"
        ],
        "notes": "",
        "id": "bf7e1194bf6b646525ab88bcc31ebd0e"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "代书简张天觉",
        "preface": "",
        "paragraphs": [
            "辟谷非其道，谈空去自然。",
            "何如勋业地，无愧是神仙。"
        ],
        "notes": "",
        "id": "10249afe7e3d7340a896854abca44475"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "送致政郏丈赴张杭州西湖之约",
        "preface": "",
        "paragraphs": [
            "丈人八十身尤健，心似闲云恣舒卷。",
            "故人邀作武林游，拏舟不道江湖远。",
            "澄波万顷冲融间，尘埃洗尽光阴闲。",
            "登临不倦谢太傅，好与共寻窗外山。",
            "梵刹琳宫绕飞阁，霭色岚光日参错。",
            "遥岑并入眼中来，却爱清秋有摇落。",
            "酒价在逐秋风高，一倒百壶诗正豪。",
            "潮落潮生几人老，我独世累如鸿毛。",
            "兴来即是烟波客，兴尽欲归归便得。",
            "疏巾藜杖日相随，不许征途有南北。",
            "天南天北屡经过，不独丈人清兴多。",
            "欲棹小舟同一醉，手边朱墨奈忙何。"
        ],
        "notes": "",
        "id": "9b0bb0d2b5df88d7960c5d97ffb49452"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "寄题正伦姪舫斋诗二首  其一",
        "preface": "",
        "paragraphs": [
            "此道若长川，行藏比溯沿。",
            "浪恬宁在我，维泛且随缘。",
            "野色连幽岸，溪光接远天。",
            "欲离平险地，常使意超然。"
        ],
        "notes": "",
        "id": "2831fdd4bbcf2ab592283f9c8cbbdc71"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "寄题正伦姪舫斋诗二首  其二",
        "preface": "",
        "paragraphs": [
            "画舫名斋阁，端居事若何。",
            "燕知真酖毒，言即是风波。",
            "未便乘桴去，惟同载酒过。",
            "济川如有意，南去问施罗。"
        ],
        "notes": "",
        "id": "deca789a56e409f024e1233022b47ced"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "荔枝台",
        "preface": "",
        "paragraphs": [
            "满眼春花百鸟肥，绛苞丹艳大累累。",
            "台前采掇谁堪赠，谱外声名世不知。",
            "颗小不堪妃子笑，味酸犹发少陵诗。",
            "高坟拱木今何在，此品轩昂独恨迟。"
        ],
        "notes": "",
        "id": "5b48763c8541a3ce88dd3402b6c12a18"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "花光仁禅师以墨戏见寄以小诗致谢",
        "preface": "",
        "paragraphs": [
            "禅心已出包区宇，墨海翻腾作雪梅。",
            "三昧笔端俱戏事，定余幽室暗香来。"
        ],
        "notes": "",
        "id": "ad9a6d1dea763a04e45c26cc14ae6d04"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "寄友人",
        "preface": "",
        "paragraphs": [
            "行人征辔路西东，霜叶翩翩舞乱红。",
            "晓色冥朦溪浸月，阴容黯澹马嘶风。",
            "浮生信若萍随浪，远意徒惊鸟在笼。",
            "万事欲穷须握手，尺书相问愧匆匆。"
        ],
        "notes": "",
        "id": "fee765ee6e5ccefe0f2517d07f4816a1"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "庐山诗二首  其一",
        "preface": "",
        "paragraphs": [
            "庐山俯长江，秀色摩青天。",
            "招提选胜地，好景相属连。",
            "东林最幽旷，殿阁含飞烟。",
            "馨香满天下，无如远公莲。",
            "社客方散后，零落七百年。",
            "之人远同调，绿绮非丝弦。",
            "不可倾耳授，但许心相传。",
            "迷津苦难渡，人以师为船。",
            "法鼓忽雷震，此事非偶然。",
            "何时穿蜡屐，问法浮云边。"
        ],
        "notes": "",
        "id": "2732702614e1c0411fe6416bbb529f65"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "庐山诗二首  其二",
        "preface": "",
        "paragraphs": [
            "庐山景何如，胜迹多已古。",
            "水石相回旋，天地巧排布。",
            "我本天涯人，未知有庐阜。",
            "恨不早经过，西征一何暮。",
            "香炉在何许，缥缈凌高空。",
            "却入白莲沼，令人思远公。",
            "高岩草堂在，吏隠居其中。",
            "至今三尺童，犹能话白公。",
            "可想不可见，山色空重重。",
            "水流来何远，所过生苔藓。",
            "自古垂飞帘，至今不能卷。",
            "此外犹足观，足力已困竭。",
            "僧居本静闲，群鸟争啭舌。",
            "恰欲高枕眠，魂梦恐遭聒。",
            "知是乘雨来，山路泥滑滑。",
            "阴云犹未收，明朝又西发。"
        ],
        "notes": "",
        "id": "45a3ccbdd240a390a8bf5184d435cd15"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "佚老堂",
        "preface": "",
        "paragraphs": [
            "解组纷华远，悬车兴味长。",
            "身闲云去住，心浄月清凉。",
            "老矣思同隠，归欤叹异乡。",
            "平生高意在，畎亩未应忘。"
        ],
        "notes": "",
        "id": "5544c31672146b3e4fae58f02045faa5"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "呈知府司封二十韵",
        "preface": "",
        "paragraphs": [
            "锦帐含香士，高名压搢绅。",
            "南昌移皂盖，东颍憩朱轮。",
            "孝悌资延寿，耕桑頼信臣。",
            "优游千里治，谈笑六朝均。",
            "竟日庭无讼，期年俗已淳。",
            "休夸两岐秀，未若四时春。",
            "近远皆沾泽，施为固有神。",
            "欢讴连别壤，美绩播严宸。",
            "夙慕冰壶洁，终期骥足伸。",
            "燕闲成吏隠，萧洒得湖滨。",
            "烟柳笼亭槛，云波荡钓纶。",
            "微风牵藻荇，小棹送鲈莼。",
            "缪作堂中客，惭陪席上珍。",
            "开樽宁草草，延语每谆谆。",
            "龌龊才非异，吹嘘意独亲。",
            "摘鞍方邂逅，揽辔又逡巡。",
            "丽巧裁新咏，缄题及鄙人。",
            "曹刘风自古，李杜格殊伦。",
            "拜赐欣愉甚，临分感叹频。",
            "悠悠京国路，重染满衣尘。"
        ],
        "notes": "",
        "id": "0a244040e128ef69be15d52b79edac2b"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "寄题黄及之谷神馆",
        "preface": "",
        "paragraphs": [
            "昔日传闻构馆新，标名今已几经春。",
            "心安即是长生路，世乐无过自在身。",
            "虚室久扃闲岁月，白头不减旧精神。",
            "蓬莱未要香山客，且作潜溪百岁人。"
        ],
        "notes": "",
        "id": "739ec7485e0f6813b3bf8bfcb901e760"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "题假面铺",
        "preface": "",
        "paragraphs": [
            "今年不及去年秋，十顷曾无半亩收。",
            "好雨早随人意足，即今何地不油油。"
        ],
        "notes": "",
        "id": "c21636ef619cb74c9e7edec33ad55c5c"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "目昏诗",
        "preface": "",
        "paragraphs": [
            "壮岁漂沦懒读书，老忘休歇欲何如。",
            "夜窗不复留灯火，眼食齁齁一任渠。"
        ],
        "notes": "",
        "id": "4a82609b66aaaaf779a16428551f2b97"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "垂虹亭",
        "preface": "",
        "paragraphs": [
            "三年为吏住东滨，重到江头照病身。",
            "满眼碧波输野鸟，一蓑疏雨属渔人。",
            "随船晓月孤轮白，入座群山数点春。",
            "张翰英灵应笑我，绿袍依旧惹埃尘。"
        ],
        "notes": "",
        "id": "0c8c24df547fd8bc81e50138d1dbcbd4"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "秀聚亭",
        "preface": "",
        "paragraphs": [
            "晓色春风里，维舟一小亭。",
            "看山浑不倦，待得雪峰青。"
        ],
        "notes": "",
        "id": "49a2fa0e2d2fb11b8a40966910aefb8c"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "藏春峡四首  其一",
        "preface": "",
        "paragraphs": [
            "主人心地冷如灰，只把园花取次栽。",
            "峡外漫多闲雨露，直须并此入山来。"
        ],
        "notes": "",
        "id": "b1033dacad051e2efe962b74524d0371"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "藏春峡四首  其二",
        "preface": "",
        "paragraphs": [
            "花落花开蝶自忙，琴闲书札日偏长。",
            "我来不为看桃李，只爱幽兰静更香。"
        ],
        "notes": "",
        "id": "46691383d38ad5a547f7822890082b07"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "藏春峡四首  其三",
        "preface": "",
        "paragraphs": [
            "朝廷鹓鹭日振振，不道天涯亦有人。",
            "弟劝兄酬无可恨，欢然别是一家春。"
        ],
        "notes": "",
        "id": "6781b59089162b0b02e0427b58f9b1b9"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "藏春峡四首  其四",
        "preface": "",
        "paragraphs": [
            "孺子无心作聘君，使君悬榻意何勤。",
            "世人不道芳荪好，可是清香不远闻。"
        ],
        "notes": "",
        "id": "59e0b9cc5a9df9c37dfc943b69e8ef36"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "哲宗怒常立，时宰骂林自。"
        ],
        "notes": "",
        "id": "eb6d2d0c1d42ed045ab340ea86602274"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "拶破黄龙第四关，世人犹问生缘法。"
        ],
        "notes": "",
        "id": "08fe8bb90800b24904979c4528a1edc7"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "黑石巴山砚，鱼鳞蜀客笺。"
        ],
        "notes": "",
        "id": "ce5e63737e1a27d5598b57fe81b7dc21"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "浦树家家异。"
        ],
        "notes": "",
        "id": "fc1561e74a9efeb1b3e996d93bfc46dc"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "无金可寄东门傅，有齿能欺柱下苍。"
        ],
        "notes": "",
        "id": "7faba10a5c1d91a65543fd0c0d413f32"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "岁久漫传龙变化，潭深谁睹剑锋铓。"
        ],
        "notes": "",
        "id": "eecc86ca233809cfaff1276e3fba46e9"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "看花出约几时回。"
        ],
        "notes": "",
        "id": "d762ea3eb5997d811a230104b799bac5"
    }
]