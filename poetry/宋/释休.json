[
    {
        "author": "释休",
        "dynasty": "宋",
        "type": "诗",
        "rhythmic": "",
        "title": "偈二首  其一",
        "preface": "",
        "paragraphs": [
            "风动邪，幡动邪，风鸣邪，铃鸣邪。",
            "非风铃鸣，非风幡动。",
            "此土与西天，一队黑漆桶。",
            "诳惑世间人，请看灭胡种。",
            "山僧不奈何，趁后也打哄。",
            "瓠子曲弯弯，冬瓜直儱侗。"
        ],
        "notes": "",
        "id": "4b2dab4283df1b4cd2156c5e428436db"
    },
    {
        "author": "释休",
        "dynasty": "宋",
        "type": "诗",
        "rhythmic": "",
        "title": "偈二首  其二",
        "preface": "",
        "paragraphs": [
            "结夏时左眼半斤，解夏时右眼八两。",
            "谩云九十日安居，赢得一肚皮妄想。",
            "直饶七穴八穿，未免山僧拄杖。"
        ],
        "notes": "",
        "id": "05501b628400e063a16816d46a3adb5d"
    },
    {
        "author": "释休",
        "dynasty": "宋",
        "type": "诗",
        "rhythmic": "",
        "title": "颂古四首  其一",
        "preface": "",
        "paragraphs": [
            "恰如刽子气雄豪，便向咽喉下一刀。",
            "五脏肝心皆砉出，方知王法不相饶。"
        ],
        "notes": "",
        "id": "c9548e8941974f28bad46b5ed00879d2"
    },
    {
        "author": "释休",
        "dynasty": "宋",
        "type": "诗",
        "rhythmic": "",
        "title": "颂古四首  其二",
        "preface": "",
        "paragraphs": [
            "浄躶躶，赤洒洒。",
            "没可把喏，可知礼也。"
        ],
        "notes": "",
        "id": "e59edf041973ae7c098c87e8160fe888"
    },
    {
        "author": "释休",
        "dynasty": "宋",
        "type": "诗",
        "rhythmic": "",
        "title": "颂古四首  其三",
        "preface": "",
        "paragraphs": [
            "放下屠刀处，棒打不回头。",
            "云自帝乡去，水归江汉流。"
        ],
        "notes": "",
        "id": "ce2db8c7d2461eb69edb91ea7985608b"
    },
    {
        "author": "释休",
        "dynasty": "宋",
        "type": "诗",
        "rhythmic": "",
        "title": "颂古四首  其四",
        "preface": "",
        "paragraphs": [
            "赵州门前，毒蛇当路。",
            "踏著𫜪你，退步退步。"
        ],
        "notes": "",
        "id": "249c01d0da736ad7a8520bfbbc3f0636"
    }
]