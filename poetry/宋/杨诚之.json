[
    {
        "author": "杨诚之",
        "dynasty": "宋",
        "type": "诗",
        "rhythmic": "",
        "title": "挽东莱先生  其一",
        "preface": "",
        "paragraphs": [
            "德性天然具，文章少已工。",
            "淳明范太史，简澹小臾公。",
            "圣学骊珠贯，人材水镜空。",
            "膏车轻万里，垂发哭途穷。"
        ],
        "notes": "",
        "id": "6f5a53ff5dfc9ba1063678fc1db47db9"
    },
    {
        "author": "杨诚之",
        "dynasty": "宋",
        "type": "诗",
        "rhythmic": "",
        "title": "挽东莱先生  其二",
        "preface": "",
        "paragraphs": [
            "宇量诸公上，声名一世宗。",
            "平生无一愧，度外有兼容。",
            "绠断一寻井，萝枯百尺松。",
            "纷纷湖海士，末路更谁从。"
        ],
        "notes": "",
        "id": "9f013c658a1ffec716c38f859d9c3339"
    },
    {
        "author": "杨诚之",
        "dynasty": "宋",
        "type": "诗",
        "rhythmic": "",
        "title": "挽东莱先生  其三",
        "preface": "",
        "paragraphs": [
            "久属苍生望，温然两玉人。",
            "长沙才赋𫛳，绝笔遽伤麟。",
            "自牖无遗纳，遭时有未信。",
            "万牛回首处，深谷卧轮囷。"
        ],
        "notes": "",
        "id": "ccd84c0b57c4db9e41e85700b2a08105"
    },
    {
        "author": "杨诚之",
        "dynasty": "宋",
        "type": "诗",
        "rhythmic": "",
        "title": "挽东莱先生  其四",
        "preface": "",
        "paragraphs": [
            "共惜堂堂去，真成种种休。",
            "中原渺归计，清洛更东流。",
            "锻炼言犹在，从谷志未酬。",
            "何心诵遗草，有路恸西州。"
        ],
        "notes": "",
        "id": "d13c4f7dd8355399792806034cfb2aa6"
    }
]