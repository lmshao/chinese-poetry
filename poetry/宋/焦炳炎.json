[
    {
        "author": "焦炳炎",
        "dynasty": "宋",
        "type": "诗",
        "rhythmic": "",
        "title": "游黄山",
        "preface": "",
        "paragraphs": [
            "秀出云霄一丈探，诸峰高下护晴岚。",
            "丹成兔臼香生杵，影见龙津月在潭。",
            "洞暖有花因七七，云深无语住三三。",
            "粥鱼敲动山林兴，合傍浮丘去结庵。"
        ],
        "notes": "",
        "id": "2ee428de2b33d5c0c59de6fba207d32d"
    },
    {
        "author": "焦炳炎",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "迹虽无地著，心实有天知。",
            "一禽从不获，不敢范驱驰。"
        ],
        "notes": "",
        "id": "f8be4c62383b220f3c59948bb97a0b11"
    }
]