[
    {
        "author": "蔡蒙吉",
        "dynasty": "宋",
        "type": "诗",
        "rhythmic": "",
        "title": "阴那山",
        "preface": "",
        "paragraphs": [
            "宫阙空悬胜绝奇，天然泉石画中窥。",
            "五峰指月攒寒玉，二水流云漾碧漪。",
            "鱼鸟身如游极乐，猿猴心似发菩提。",
            "沈沈钟鼓僧闲寂，客亦忘言自得之。"
        ],
        "notes": "",
        "id": "c7a26091fd573cefeeb466ce2fdd3939"
    },
    {
        "author": "蔡蒙吉",
        "dynasty": "宋",
        "type": "诗",
        "rhythmic": "",
        "title": "梅江晚泛二首  其一",
        "preface": "",
        "paragraphs": [
            "罢读出江岸，江波滚滚来。",
            "呼舟闲打桨，载月二更回。"
        ],
        "notes": "",
        "id": "4f37b26d7bad0a585dafab6c07ad641d"
    },
    {
        "author": "蔡蒙吉",
        "dynasty": "宋",
        "type": "诗",
        "rhythmic": "",
        "title": "梅江晚泛二首  其二",
        "preface": "",
        "paragraphs": [
            "何处吹横笛，萧萧荻苇丛。",
            "徐看钓艇出，蓑笠一渔翁。"
        ],
        "notes": "",
        "id": "bc7dc75e11418c8d89f07898a6123f29"
    },
    {
        "author": "蔡蒙吉",
        "dynasty": "宋",
        "type": "诗",
        "rhythmic": "",
        "title": "游王寿山",
        "preface": "",
        "paragraphs": [
            "王寿山头石径斜，不知何处有仙家。",
            "烟霞踏遍芒鞋破，一路春鸠啼落花。"
        ],
        "notes": "",
        "id": "b7618c16c539db7a1d2d08eee6242cc5"
    }
]