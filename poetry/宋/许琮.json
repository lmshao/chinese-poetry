[
    {
        "author": "许琮",
        "dynasty": "宋",
        "type": "诗",
        "rhythmic": "",
        "title": "感秋诗  其一",
        "preface": "",
        "paragraphs": [
            "风动苹起，云光在水。",
            "荇藻有心，清我眸子。",
            "白露在衣，秋心易微。",
            "冠兮佩兮，君子当饥。"
        ],
        "notes": "",
        "id": "6da834a5911a933770d48fd84292289a"
    },
    {
        "author": "许琮",
        "dynasty": "宋",
        "type": "诗",
        "rhythmic": "",
        "title": "感秋诗  其二",
        "preface": "",
        "paragraphs": [
            "小草在砌，颜色常好。",
            "岂无严霜，先彼长栲。",
            "寄言青松，斧斤自从。",
            "子不在山，真节安庸。"
        ],
        "notes": "",
        "id": "8f76b5d8875e941d5c6c08f6afbf08ae"
    },
    {
        "author": "许琮",
        "dynasty": "宋",
        "type": "诗",
        "rhythmic": "",
        "title": "感秋诗  其三",
        "preface": "",
        "paragraphs": [
            "风起木非，菀焉者歇。",
            "故乡在念，何以视月。",
            "众念思归，鸟情望碧。",
            "嗷嗷鸣雁，集彼中泽。",
            "我独伊何，罗此网罗。",
            "父兮母兮，生我实多。"
        ],
        "notes": "",
        "id": "02dfef4d27cdc59ac4ef0a9f2e0c9ac9"
    },
    {
        "author": "许琮",
        "dynasty": "宋",
        "type": "诗",
        "rhythmic": "",
        "title": "渌水词",
        "preface": "",
        "paragraphs": [
            "绿草回波漾青草，鹧鸪声紧连枝老。",
            "苔阴欲上帘影低，鸟语催人天未晓。",
            "晓起轻寒奈薄罗，风前缕带不胜波。",
            "练裙香动竹叶小，玉燕斜簪雾色多。",
            "雾色花光镜里过，年年歌吹复如何。",
            "妾身不及桃花叶，犹逐轻风渡隔河。"
        ],
        "notes": "",
        "id": "67cc730042d94c9ae71311a06cec495a"
    },
    {
        "author": "许琮",
        "dynasty": "宋",
        "type": "诗",
        "rhythmic": "",
        "title": "忆远曲",
        "preface": "",
        "paragraphs": [
            "露下花寒香不起，单罗轻薄如秋水。",
            "梧桐声定金铺关，长看对月青天闲。",
            "泪眼看春不知处，杨花化作浮萍去。",
            "可怜环珮参差光，采莲独自艳南塘。",
            "菖薄如剑南塘曲，乱割波文碎空绿。",
            "今夜音书欲寄君，莫教疑杀鲤鱼群。"
        ],
        "notes": "",
        "id": "86b0d05c77d4264a22db2ffb4e69d02a"
    },
    {
        "author": "许琮",
        "dynasty": "宋",
        "type": "诗",
        "rhythmic": "",
        "title": "山中怀故人",
        "preface": "",
        "paragraphs": [
            "欢多清景略，会数别离轻。",
            "病骨无人问，空山正月明。",
            "落花怀旧韵，鸣鸟感新晴。",
            "再看思君处，流泉石上平。"
        ],
        "notes": "",
        "id": "ff8f1ff0d6de87dfb260e0dbeda0045e"
    },
    {
        "author": "许琮",
        "dynasty": "宋",
        "type": "诗",
        "rhythmic": "",
        "title": "连雨有感  其一",
        "preface": "",
        "paragraphs": [
            "酒醒雨声至，新欢不可寻。",
            "美人惟草色，故国听歌声。",
            "日月何处尽，荆榛连夜深。",
            "开门谢天末，从此罢登临。"
        ],
        "notes": "",
        "id": "2f293f1bb5f1710aed4d60c2f0ee28dd"
    },
    {
        "author": "许琮",
        "dynasty": "宋",
        "type": "诗",
        "rhythmic": "",
        "title": "连雨有感  其二",
        "preface": "",
        "paragraphs": [
            "草长城南地，愁人看自深。",
            "白云偏向泪，青鬓独惊心。",
            "久病畏阴湿，家中厌苦吟。",
            "今宵酒不尽，应有杜鹃声。"
        ],
        "notes": "",
        "id": "ff8021fb7ffb18ac250c01aef00f32a0"
    },
    {
        "author": "许琮",
        "dynasty": "宋",
        "type": "诗",
        "rhythmic": "",
        "title": "江上对月",
        "preface": "",
        "paragraphs": [
            "今夜江边月，光辉分外明。",
            "一轮悬碧汉，百里见山城。",
            "岸岸花添白，层层浪转青。",
            "遥怜闺阁里，相对重离情。"
        ],
        "notes": "",
        "id": "a77ed5bd1e8dab930f65499a50d105fc"
    },
    {
        "author": "许琮",
        "dynasty": "宋",
        "type": "诗",
        "rhythmic": "",
        "title": "夜宿祥符寺晓钟有感",
        "preface": "",
        "paragraphs": [
            "一枕松风入夜寒，晓窗残月隔帘看。",
            "梦回竹榻闻钟后，怅绝浮生出世难。",
            "还念将军能舍宅，何妨陶令未之官。",
            "此身合向山中住，丘壑由来号易安。"
        ],
        "notes": "",
        "id": "40a0f2ecae5985ecbf596b62dcfc0a5b"
    },
    {
        "author": "许琮",
        "dynasty": "宋",
        "type": "诗",
        "rhythmic": "",
        "title": "阻风渡头见杨柳",
        "preface": "",
        "paragraphs": [
            "古渡疎杨数树青，孤村细草冻还醒。",
            "风光直欲催头白，樽酒何人肯放停。",
            "小院腰肢今寂寂，天涯魂梦几冥冥。",
            "闺中莫道长相忆，客路悲风彻夜听。"
        ],
        "notes": "",
        "id": "f9f458981385c041bdbf4e11a9ce5701"
    },
    {
        "author": "许琮",
        "dynasty": "宋",
        "type": "诗",
        "rhythmic": "",
        "title": "云山阁",
        "preface": "",
        "paragraphs": [
            "云山依旧接清秋，高阁荒榛怅旧游。",
            "二十四桥何处所，西风吹尽白苹洲。"
        ],
        "notes": "",
        "id": "ff88322bd70992f1b88eef75711069df"
    },
    {
        "author": "许琮",
        "dynasty": "宋",
        "type": "诗",
        "rhythmic": "",
        "title": "隋堤用罗昭谏韵",
        "preface": "",
        "paragraphs": [
            "万树青青入望遥，行人犹自说隋朝。",
            "啼鶑不管繁华歇，还带春风上柳条。"
        ],
        "notes": "",
        "id": "803551e0aaeec8cebffabc991cb59d66"
    },
    {
        "author": "许琮",
        "dynasty": "宋",
        "type": "诗",
        "rhythmic": "",
        "title": "感旧  其一",
        "preface": "",
        "paragraphs": [
            "卷帘新月在帘钩，花气同风过小楼。",
            "为忆昨宵灯下事，不将红烛照梳头。"
        ],
        "notes": "",
        "id": "640594a1dfe7fce86d098512b56b17b8"
    },
    {
        "author": "许琮",
        "dynasty": "宋",
        "type": "诗",
        "rhythmic": "",
        "title": "感旧  其二",
        "preface": "",
        "paragraphs": [
            "闲窗落叶挂虫丝，坐久还疑是旧时。",
            "记得栏杆垂手处，梅花明月第三枝。"
        ],
        "notes": "",
        "id": "c66e05222b784b71606d70df251ad972"
    }
]