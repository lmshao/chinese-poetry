[
    {
        "author": "洪遵",
        "dynasty": "宋",
        "type": "诗",
        "rhythmic": "",
        "title": "丁香",
        "preface": "",
        "paragraphs": [
            "来自丁香国，还应世所稀。",
            "丛生盛枝叶，乱结罥中衣。",
            "冷艳琼为色，低枝翠作围。",
            "蔓连疑锁骨，时见玉尘飞。"
        ],
        "notes": "",
        "id": "bfc3bda8db24f3bcb6e3f3125bc70fb9"
    },
    {
        "author": "洪遵",
        "dynasty": "宋",
        "type": "诗",
        "rhythmic": "",
        "title": "和弟景卢月台诗",
        "preface": "",
        "paragraphs": [
            "筑台结阁两争华，便觉流涎过曲车。",
            "户小难禁竹叶酒，睡多须藉菊苗茶。"
        ],
        "notes": "",
        "id": "d9b48333ed921e30c2bd2095060e04cc"
    },
    {
        "author": "洪遵",
        "dynasty": "宋",
        "type": "诗",
        "rhythmic": "",
        "title": "忆西湖",
        "preface": "",
        "paragraphs": [
            "忆昔西湖上，芳醪手自斟。",
            "龟游低芰乱，鱼闯小萍沉。",
            "意远山犹迥，心清水共深。",
            "三秋未许见，聊向梦中寻。"
        ],
        "notes": "",
        "id": "1419b55972b30a7540584e576f6bb0e7"
    },
    {
        "author": "洪遵",
        "dynasty": "宋",
        "type": "诗",
        "rhythmic": "",
        "title": "次韵相兄舫斋诗二首  其一",
        "preface": "",
        "paragraphs": [
            "长年三老漫良图，何用西风十幅蒲。",
            "四壁烟光长在眼，公知杖屦有江湖。"
        ],
        "notes": "",
        "id": "b83e7647c78a6750c9b94b697af15608"
    },
    {
        "author": "洪遵",
        "dynasty": "宋",
        "type": "诗",
        "rhythmic": "",
        "title": "次韵相兄舫斋诗二首  其二",
        "preface": "",
        "paragraphs": [
            "浮家泛宅古无多，只有高人张志和。",
            "心似虚舟元不系，泊然聊与世同波。"
        ],
        "notes": "",
        "id": "b36f8d4e5178d4e70e48a8a9d638369c"
    },
    {
        "author": "洪遵",
        "dynasty": "宋",
        "type": "诗",
        "rhythmic": "",
        "title": "洛花不望而至次相兄韵",
        "preface": "",
        "paragraphs": [
            "多谢吴中客，移花五亩园。",
            "灰心劳远梦，茧足蹈前言。",
            "定是黄金蕊，真须白玉尊。",
            "从今付幽赏，不用赋招魂。"
        ],
        "notes": "",
        "id": "5b04c8fee11e9b977c6c41e4b4f50649"
    },
    {
        "author": "洪遵",
        "dynasty": "宋",
        "type": "诗",
        "rhythmic": "",
        "title": "王世英秀才出示曾卿诗求和",
        "preface": "",
        "paragraphs": [
            "投笔文章壮志休，鸟经鹤训漫心留。",
            "若为一见开青眼，解使三公出黑头。",
            "望陇自应知可否，折潮须信妙源流。",
            "夜光明月无虚售，可忍庸人按剑求。"
        ],
        "notes": "",
        "id": "978cfaf9c2c6280080585640f25cb9bb"
    },
    {
        "author": "洪遵",
        "dynasty": "宋",
        "type": "诗",
        "rhythmic": "",
        "title": "汉诏郡县行乡饮酒礼颂诗  其一",
        "preface": "",
        "paragraphs": [
            "天生蒸民，曷其有识。",
            "维圣摩励，规闲矩饬。"
        ],
        "notes": "",
        "id": "0b7f0d6c254bd3465fc52221fd57cfcc"
    },
    {
        "author": "洪遵",
        "dynasty": "宋",
        "type": "诗",
        "rhythmic": "",
        "title": "汉诏郡县行乡饮酒礼颂诗  其二",
        "preface": "",
        "paragraphs": [
            "阳礼教逊，诰誓上仪。",
            "降周迄秦，淟涊弗治。"
        ],
        "notes": "",
        "id": "11d7da657cfc06f2466525dc95f2fe9c"
    },
    {
        "author": "洪遵",
        "dynasty": "宋",
        "type": "诗",
        "rhythmic": "",
        "title": "汉诏郡县行乡饮酒礼颂诗  其三",
        "preface": "",
        "paragraphs": [
            "斤斤显宗，黼黻王度。",
            "三宫孔阳，精意治具。"
        ],
        "notes": "",
        "id": "de3ee368c4b4d33e844122b07cc4a18d"
    },
    {
        "author": "洪遵",
        "dynasty": "宋",
        "type": "诗",
        "rhythmic": "",
        "title": "汉诏郡县行乡饮酒礼颂诗  其四",
        "preface": "",
        "paragraphs": [
            "爰𠡠方国，礼行于乡。",
            "稽经诹律，属民横堂。"
        ],
        "notes": "",
        "id": "b4b1599fd433bb1c078b7326b3428d9d"
    },
    {
        "author": "洪遵",
        "dynasty": "宋",
        "type": "诗",
        "rhythmic": "",
        "title": "汉诏郡县行乡饮酒礼颂诗  其五",
        "preface": "",
        "paragraphs": [
            "先圣严严，拜跪荐祭。",
            "冠缨莘莘，鳞差栉比。"
        ],
        "notes": "",
        "id": "25189e78000cb53d2e4ca5f0c5479628"
    },
    {
        "author": "洪遵",
        "dynasty": "宋",
        "type": "诗",
        "rhythmic": "",
        "title": "汉诏郡县行乡饮酒礼颂诗  其六",
        "preface": "",
        "paragraphs": [
            "迺速庠门，迺洁东荣。",
            "宾主僎介，堪舆是程。"
        ],
        "notes": "",
        "id": "e3e8b50490667536e7d45f6594875c00"
    },
    {
        "author": "洪遵",
        "dynasty": "宋",
        "type": "诗",
        "rhythmic": "",
        "title": "汉诏郡县行乡饮酒礼颂诗  其七",
        "preface": "",
        "paragraphs": [
            "笙流觯扬，少长位辨。",
            "已事而竣，不诫用劝。"
        ],
        "notes": "",
        "id": "a0f9b86b9eedd4bd0a7893a5e59f722b"
    },
    {
        "author": "洪遵",
        "dynasty": "宋",
        "type": "诗",
        "rhythmic": "",
        "title": "汉诏郡县行乡饮酒礼颂诗  其八",
        "preface": "",
        "paragraphs": [
            "咏仁蹈德，骎骎措刑。",
            "舄弈千载，薰为太平。"
        ],
        "notes": "",
        "id": "28783b53cd17e51e5d0b8429ff50ae19"
    },
    {
        "author": "洪遵",
        "dynasty": "宋",
        "type": "诗",
        "rhythmic": "",
        "title": "汉诏郡县行乡饮酒礼颂诗  其九",
        "preface": "",
        "paragraphs": [
            "干清坤夷，轩豁呈露。",
            "万祥毕溱，登三咸五。"
        ],
        "notes": "",
        "id": "84c5b95d800afd744f705e52ef65fa01"
    },
    {
        "author": "洪遵",
        "dynasty": "宋",
        "type": "诗",
        "rhythmic": "",
        "title": "汉诏郡县行乡饮酒礼颂诗  其一○",
        "preface": "",
        "paragraphs": [
            "昔在建武，大圣载营。",
            "有臣曰湛，示我汉行。"
        ],
        "notes": "",
        "id": "4c079e41e363d68d6ed5f599fc7b940c"
    },
    {
        "author": "洪遵",
        "dynasty": "宋",
        "type": "诗",
        "rhythmic": "",
        "title": "汉诏郡县行乡饮酒礼颂诗  其一一",
        "preface": "",
        "paragraphs": [
            "緜𫈵无传，莫克用人。",
            "孰播其馨，孝明是似。"
        ],
        "notes": "",
        "id": "a67d903606d1150d023e66dfe19c0685"
    },
    {
        "author": "洪遵",
        "dynasty": "宋",
        "type": "诗",
        "rhythmic": "",
        "title": "汉诏郡县行乡饮酒礼颂诗  其一二",
        "preface": "",
        "paragraphs": [
            "允哉帝德，侯其伟而。",
            "矢诗不多，维后之诒。"
        ],
        "notes": "",
        "id": "59ed1ff6e6c557f88f0c4170689d15fe"
    }
]