[
    {
        "author": "韩舜卿",
        "dynasty": "宋",
        "type": "诗",
        "rhythmic": "",
        "title": "罗汉寺  其一",
        "preface": "",
        "paragraphs": [
            "山阴盛事今寥落，千古风流属晋阳。",
            "况有林泉当列坐，不须弦管送流觞。",
            "醉挥金椀青春客，自濯尘缨白发郎。",
            "一笑相看能几许，却怜马首路岐长。"
        ],
        "notes": "",
        "id": "f97a37a41d5920f88e3557e4d5c396d3"
    },
    {
        "author": "韩舜卿",
        "dynasty": "宋",
        "type": "诗",
        "rhythmic": "",
        "title": "罗汉寺  其二",
        "preface": "",
        "paragraphs": [
            "天逈云收霁色空，乔林还遶寺当中。",
            "阴森小径千重竹，萧飒虚亭四面风。",
            "暮霭不兴山抹黛，夕阳西下水流红。",
            "自惭怯懦承庥庇，安得民称几寸葱。"
        ],
        "notes": "",
        "id": "4295f3777d60b0573530059a551946e3"
    }
]