[
    {
        "author": "曾诚",
        "dynasty": "宋",
        "type": "诗",
        "rhythmic": "",
        "title": "与同舍诸公饮王诜都尉家有侍儿辈侍香求诗求字者以烟浓近侍香为韵",
        "preface": "",
        "paragraphs": [
            "俯仰家人看墨踪，和研亲炷宝熏浓。",
            "诗情过笔当千里，妙思凝香欲万重。",
            "山盎泄云倾白酒，越罗沾露浥黄封。",
            "从来粉黛宜灯烛，妙手凭谁写醉容。"
        ],
        "notes": "",
        "id": "761298cbe97e7a5f279f9d2cedf3b9ba"
    },
    {
        "author": "曾诚",
        "dynasty": "宋",
        "type": "诗",
        "rhythmic": "",
        "title": "七夕王都尉邀同舍置酒听琵琶",
        "preface": "",
        "paragraphs": [
            "宝槛凌云结绮高，小奁争巧暮分曹。",
            "春葱细撚龙香拨，秀颈偏明逻逤槽。",
            "牛既写形呈粔籹，马军驰酒送蒲萄。",
            "泪珠散作人间露，最觉更阑润锦绦。"
        ],
        "notes": "",
        "id": "d852dd7c86cd7de2efc3332cb657ed48"
    },
    {
        "author": "曾诚",
        "dynasty": "宋",
        "type": "诗",
        "rhythmic": "",
        "title": "雪",
        "preface": "",
        "paragraphs": [
            "瞥看尘砚忽生冰，试出疏门雪已平。",
            "栖鸟乱争寒栱闹，晚鸡微傍冻枢鸣。",
            "风花半结干尤重，云叶初黄暗未晴。",
            "书罢拥衾浑不寐，夜长惟听洒窗明。"
        ],
        "notes": "",
        "id": "4878e0efedcd315094fd6f8e21286fcc"
    },
    {
        "author": "曾诚",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "从来钓竿手，不解叩黄扉。"
        ],
        "notes": "",
        "id": "4d88e53214eb0c3ede3643181979a043"
    },
    {
        "author": "曾诚",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "椎冰小鲤应堪鲙，扫岸疏梅未放花。"
        ],
        "notes": "",
        "id": "c312cec4b447b70c3eab48919b76993d"
    },
    {
        "author": "曾诚",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "年衰发种种。"
        ],
        "notes": "",
        "id": "e90ca317f68fb46abb3803cc2cea4f5f"
    },
    {
        "author": "曾诚",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "幽襟失所从。"
        ],
        "notes": "",
        "id": "6c99e3aa95ec8f2a0e1ba57ba44b4d58"
    },
    {
        "author": "曾诚",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "侵岸疏梅已放花。"
        ],
        "notes": "",
        "id": "d050fc473e095ecf4b1a5cb60ab81cab"
    }
]