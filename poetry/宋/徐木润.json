[
    {
        "author": "徐木润",
        "dynasty": "宋",
        "type": "诗",
        "rhythmic": "",
        "title": "题忠愍公送婿邢得昭归婺女诗后  其一",
        "preface": "",
        "paragraphs": [
            "中军叹韩甥去，潮州喜湘姪来。",
            "欲识邢郎高谊，但看郑老饯诗。"
        ],
        "notes": "",
        "id": "7df05470b6fa9cdcb60f7836b23f9a07"
    },
    {
        "author": "徐木润",
        "dynasty": "宋",
        "type": "诗",
        "rhythmic": "",
        "title": "题忠愍公送婿邢得昭归婺女诗后  其二",
        "preface": "",
        "paragraphs": [
            "小人护局可畏，君子得与常迟。",
            "老秦殁已一岁，胡李方始量移。"
        ],
        "notes": "",
        "id": "0ef9343c25814fd923e69f74a865dc84"
    },
    {
        "author": "徐木润",
        "dynasty": "宋",
        "type": "诗",
        "rhythmic": "",
        "title": "题忠愍公送婿邢得昭归婺女诗后  其三",
        "preface": "",
        "paragraphs": [
            "准用于丁殒后，瓘亡在京死前。",
            "惜是苍生无福，北山不待隆干。"
        ],
        "notes": "",
        "id": "9c60aa39eb78cd09b3f95370d4700009"
    },
    {
        "author": "徐木润",
        "dynasty": "宋",
        "type": "诗",
        "rhythmic": "",
        "title": "题忠愍公送婿邢得昭归婺女诗后  其四",
        "preface": "",
        "paragraphs": [
            "仲方主和忝祖，知孝朋奸辱先。",
            "却是北山有后，可轩论奏凛然。"
        ],
        "notes": "",
        "id": "7674c98177ea538d9b8dc857e1c7c588"
    },
    {
        "author": "徐木润",
        "dynasty": "宋",
        "type": "诗",
        "rhythmic": "",
        "title": "题忠愍公墓志后",
        "preface": "",
        "paragraphs": [
            "初心直欲复关河，保蜀功劳不自多。",
            "诸葛大名垂宇宙，北山千古共巍峨。"
        ],
        "notes": "",
        "id": "25d18112da58cb12c01975f0fe0e6453"
    },
    {
        "author": "徐木润",
        "dynasty": "宋",
        "type": "诗",
        "rhythmic": "",
        "title": "题刘原父书南华秋水篇",
        "preface": "",
        "paragraphs": [
            "不识刘公字，今方覩一斑。",
            "笔兼欧蔡体，品在上中间。"
        ],
        "notes": "",
        "id": "af3c5ba0074d03d2458c04f70d8cb007"
    }
]