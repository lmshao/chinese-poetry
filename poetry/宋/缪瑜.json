[
    {
        "author": "缪瑜",
        "dynasty": "宋",
        "type": "诗",
        "rhythmic": "",
        "title": "遇灾报应诗",
        "preface": "",
        "paragraphs": [
            "鬰攸属者潜煽灾，蜚廉纵风相与偕。",
            "林林生齿七万户，连甍接栋烧成灰。",
            "如何老翁一区宅，间不以寸独不㶼。",
            "玉石俱焚势应尔，岂有幻术能然哉。",
            "闻之翁乃好善者，平时事佛经卷开。",
            "有余必以济贫乏，不以利欲萦其怀。",
            "仓卒遂蒙鬼神护，万目注视咸惊猜。",
            "厥初巨燄𦶟天起，左顾右盼如燔柴。",
            "翁知无脱免，委身甘作烬与煨。",
            "麾儿与妇令亟走，誓死不去无违乖。",
            "全家酣寝越信宿，如闻大浪声喧豗。",
            "及其梦觉火亦息，依然一室当崔嵬。",
            "微如蒲萄不熏灼，而况梁栋与桷榱。",
            "苍苍表善有如此，余自作孽何足哀。",
            "作诗志往劝来者，勿以斯语同优俳。"
        ],
        "notes": "",
        "id": "39a583e83ca2c081ab5321940d7f14d3"
    },
    {
        "author": "缪瑜",
        "dynasty": "宋",
        "type": "诗",
        "rhythmic": "",
        "title": "钓台  其一",
        "preface": "",
        "paragraphs": [
            "王阳在位贡公喜，何况故人作天子。",
            "掉头不肯从渠游，却把丝竿钓江水。",
            "欲将此意问遗灵，寂寞江山唤不应。",
            "至今桐江一拳石，留得人间千古名。"
        ],
        "notes": "",
        "id": "ef8d968748b09fb4e71930abcf105c03"
    },
    {
        "author": "缪瑜",
        "dynasty": "宋",
        "type": "诗",
        "rhythmic": "",
        "title": "钓台  其二",
        "preface": "",
        "paragraphs": [
            "桐庐江中秋水清，富春山中秋月明。",
            "钓竿千尺无恙在，持竿我欲从先生。",
            "先生岂是傲当世，鄙夫患失滔滔是。",
            "狂澜既倒挽之回，持报故人惟此尔。",
            "衮衣不博一羊裘，事往台空江自流。",
            "遂令千古重名节，於乎先生真汉杰。"
        ],
        "notes": "",
        "id": "7a8bc3cdae524ec7e3aaca03fb3bb61a"
    },
    {
        "author": "缪瑜",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "有客去游丞相阁，无人来问孝廉船。"
        ],
        "notes": "",
        "id": "9fd558dd735b4a8182f971a04110d665"
    },
    {
        "author": "缪瑜",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "亭台十二眼双明，一幅画图开水墨。"
        ],
        "notes": "",
        "id": "8567e8a02dd1c92953e3bfcc6c467f54"
    },
    {
        "author": "缪瑜",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "栖鸦照日黄。"
        ],
        "notes": "",
        "id": "e3c4db04537dc627f1f1ec2f859db3e5"
    },
    {
        "author": "缪瑜",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "勋业转悠悠。"
        ],
        "notes": "",
        "id": "4ff6fed8433a2981dea0d1214da87c54"
    },
    {
        "author": "缪瑜",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "解缆浙江头。"
        ],
        "notes": "",
        "id": "4b3119ea8d8b89ef8fc950ab919a5c8a"
    },
    {
        "author": "缪瑜",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "寒盟得问鸥。"
        ],
        "notes": "",
        "id": "5678b3a095a45d02eae28fd35aeaa4c8"
    },
    {
        "author": "缪瑜",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "野田流水溅溅白。"
        ],
        "notes": "",
        "id": "4dea2bf4afd9655661dcf30c2345352f"
    },
    {
        "author": "缪瑜",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "游人柳叶蹙秋千。"
        ],
        "notes": "",
        "id": "09de62677b1a4004478c78a4cb8c2bd4"
    }
]