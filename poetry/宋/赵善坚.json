[
    {
        "author": "赵善坚",
        "dynasty": "宋",
        "type": "诗",
        "rhythmic": "",
        "title": "化成岩",
        "preface": "",
        "paragraphs": [
            "低帽白蕉衫，跨马北岩路。",
            "为我撤炎歊，时有清风度。",
            "投策蹑游屐，扪萝穷幽趣。",
            "怪石鸣瘦筇，狭径窘危步。",
            "云间启深洞，玲珑天巧露。",
            "僧侣罗上下，钟声答晨暮。",
            "长笑排翠谒，围棋惊振鹭。",
            "陶写屏丝竹，恐为风景污。",
            "拂藓题苍崖，纵横醉中句。",
            "兹游岂易得，载酒莫辞屡。"
        ],
        "notes": "",
        "id": "bd1b7c6cf973bb801b1bf03260aa9781"
    }
]