[
    {
        "author": "徐德辉",
        "dynasty": "宋",
        "type": "诗",
        "rhythmic": "",
        "title": "夜寓舟中",
        "preface": "",
        "paragraphs": [
            "秋气清如水，推篷夜不眠。",
            "芦花新有雁，莎叶尚鸣蝉。",
            "断梦疑堪续，哀吟最可怜。",
            "渔童看月上，吹笛舵楼前。"
        ],
        "notes": "",
        "id": "8009bf5f4d04a0a84cea387accbbcc1d"
    },
    {
        "author": "徐德辉",
        "dynasty": "宋",
        "type": "诗",
        "rhythmic": "",
        "title": "夏日和韵",
        "preface": "",
        "paragraphs": [
            "方沼晴波动，虚堂午荫新。",
            "夏衣谁赐葛，午食自烹鳞。",
            "山近书多润，窗开砚易尘。",
            "试茶燃石鼎，汲井就西邻。"
        ],
        "notes": "",
        "id": "fc1bc431a2321dab04102a1208bbdda1"
    },
    {
        "author": "徐德辉",
        "dynasty": "宋",
        "type": "诗",
        "rhythmic": "",
        "title": "初夏游谢公岩",
        "preface": "",
        "paragraphs": [
            "又取纱衣换，天时起细风。",
            "清阴花落后，长日鸟啼中。",
            "水国乘舟乐，岩扉有路通。",
            "州民多到此，犹自忆髯公。"
        ],
        "notes": "",
        "id": "5b361ba478ce370b3f7cd59aa33aeca9"
    },
    {
        "author": "徐德辉",
        "dynasty": "宋",
        "type": "诗",
        "rhythmic": "",
        "title": "寄隠士",
        "preface": "",
        "paragraphs": [
            "亭深自无暑，苔径复萦纡。",
            "宾客不长到，儿童足可娱。",
            "荷花晴带粉，蒲叶晚凝珠。",
            "与尔城𬮱隔，兹欢想不殊。"
        ],
        "notes": "",
        "id": "137f43e269bafe3c771910a49e71c2fc"
    },
    {
        "author": "徐德辉",
        "dynasty": "宋",
        "type": "诗",
        "rhythmic": "",
        "title": "钓台",
        "preface": "",
        "paragraphs": [
            "归把滩头旧钓竿，帝王只作故人看。",
            "此身合向丘林著，汉祚已如磐石安。",
            "流水无情千古在，客星有影九天寒。",
            "到头笑杀鸱夷子，便下扁舟去也难。"
        ],
        "notes": "",
        "id": "d3774770a6d4b599c6890fed61359b08"
    }
]