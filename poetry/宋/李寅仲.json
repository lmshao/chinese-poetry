[
    {
        "author": "李寅仲",
        "dynasty": "宋",
        "type": "诗",
        "rhythmic": "",
        "title": "题节庵",
        "preface": "",
        "paragraphs": [
            "花木新栽一径长，小庵如款赞公房。",
            "心清要省铃斋讼，公退空凝燕寝香。",
            "已约芳菲供几案，不妨真率釂壶觞。",
            "年丰顿觉民和乐，老子从渠两鬓苍。"
        ],
        "notes": "",
        "id": "0676ef10fb005b578e98a5e82d60d19a"
    },
    {
        "author": "李寅仲",
        "dynasty": "宋",
        "type": "诗",
        "rhythmic": "",
        "title": "游先神童读书岩",
        "preface": "",
        "paragraphs": [
            "古洞闳深势崛盘，云连十丈地平宽。",
            "水帘纷若排珠琲，石阙依然耸翠峦。",
            "绿树成阴期勿剪，清溪当暑不胜寒。",
            "数椽傥遂谐幽隠，应有高人咏钓盘。"
        ],
        "notes": "",
        "id": "69f7a896408e54762e8615f33d3051f9"
    }
]