[
    {
        "author": "崔公度",
        "dynasty": "宋",
        "type": "诗",
        "rhythmic": "",
        "title": "送程给事知越州  其一",
        "preface": "",
        "paragraphs": [
            "江吴士气久凋摧，比见高牙拥诏回。",
            "共喜识兵侔汉相，果闻持节过燕台。",
            "驰驱中礼戎心服，顾眄生威虏使猜。",
            "所惜圣朝恩好重，未容儒将尽余才。"
        ],
        "notes": "",
        "id": "aaad948cee051aeb29352d9925dc8a6d"
    },
    {
        "author": "崔公度",
        "dynasty": "宋",
        "type": "诗",
        "rhythmic": "",
        "title": "送程给事知越州  其二",
        "preface": "",
        "paragraphs": [
            "朱轓所至蔼徽音，谈笑金城亿万寻。",
            "计压南夷豗狡文，官崇东省秀儒林。",
            "过家鼓吹新仪盛，拜宠朝廷此意深。",
            "闻说钱塘连得守，非公谁慰粤人心。"
        ],
        "notes": "",
        "id": "3d4bf0643308d945b6e50a8b1dead92c"
    }
]