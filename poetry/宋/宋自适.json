[
    {
        "author": "宋自适",
        "dynasty": "宋",
        "type": "诗",
        "rhythmic": "",
        "title": "杨柳",
        "preface": "",
        "paragraphs": [
            "丝丝烟雨弄轻柔，偏称黄鹂与白鸥。",
            "才著一蝉嘶晚日，西风容易便成秋。"
        ],
        "notes": "",
        "id": "17d3eecc3786eaef04ad332b09d947d9"
    },
    {
        "author": "宋自适",
        "dynasty": "宋",
        "type": "诗",
        "rhythmic": "",
        "title": "送谦父弟",
        "preface": "",
        "paragraphs": [
            "日用功夫在细微，行逢碍处便须疑。",
            "高言怕被空虚笑，阔步先防堕落时。"
        ],
        "notes": "",
        "id": "eca3f87212040a79575f530056aac129"
    },
    {
        "author": "宋自适",
        "dynasty": "宋",
        "type": "诗",
        "rhythmic": "",
        "title": "早行",
        "preface": "",
        "paragraphs": [
            "西郊云起白漫漫，近树遥峰欲辨难。",
            "山下几多迷路者，人间方梦大槐安。"
        ],
        "notes": "",
        "id": "efeba9267a62314cc6ea78e5e1166721"
    },
    {
        "author": "宋自适",
        "dynasty": "宋",
        "type": "诗",
        "rhythmic": "",
        "title": "赠胡季昭",
        "preface": "",
        "paragraphs": [
            "凛凛庐陵一澹翁，飞扬复起振高风。",
            "周无二叔圣何别，商有三仁道则同。",
            "孤迹本如云出岫，清名应比日行空。",
            "翩翩雁影梅花外，雪片飞来酒对中。"
        ],
        "notes": "",
        "id": "3338b9f8b2d23c625d640836c6db34f5"
    },
    {
        "author": "宋自适",
        "dynasty": "宋",
        "type": "诗",
        "rhythmic": "",
        "title": "赠画士陈兄",
        "preface": "",
        "paragraphs": [
            "解衣盘礴任猜疑，神悟如狂又似痴。",
            "学到却须坚自守，世间绝艺少人知。"
        ],
        "notes": "",
        "id": "d39dea010b32e46e7b8d53cae36f297d"
    },
    {
        "author": "宋自适",
        "dynasty": "宋",
        "type": "诗",
        "rhythmic": "",
        "title": "赠医齿道人",
        "preface": "",
        "paragraphs": [
            "病欺年去故相加，要害先攻两辅车。",
            "解后神工如掇拾，愧无樽酒对榴花。"
        ],
        "notes": "",
        "id": "3d4a2e9c5c3032eb87fe5e2dceb6aaf7"
    },
    {
        "author": "宋自适",
        "dynasty": "宋",
        "type": "诗",
        "rhythmic": "",
        "title": "谢馈药",
        "preface": "",
        "paragraphs": [
            "投老如僧不出家，羸躯无奈病相加。",
            "头旋似倚当风柳，目眩如看隔雾花。",
            "高束诗书参素问，尽抛琴剑学丹砂。",
            "旧时载酒今怀药，解识扬雄独有巴。"
        ],
        "notes": "",
        "id": "49b499db2fd985bf9936e7f71f259a7b"
    },
    {
        "author": "宋自适",
        "dynasty": "宋",
        "type": "诗",
        "rhythmic": "",
        "title": "咏猿",
        "preface": "",
        "paragraphs": [
            "生长楩柟紫翠间，攀翻接手饮潺湲。",
            "卧惊落叶霜华重，叫彻山空月影闲。",
            "蹭蹬失身拘竹栅，飘萧飞梦绕松关。",
            "平生捷巧何由逞，缩臂无言看远山。"
        ],
        "notes": "",
        "id": "acee7d983fc1214fadbca5434538c095"
    },
    {
        "author": "宋自适",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "老去放令心胆健，后来留得姓名香。"
        ],
        "notes": "",
        "id": "a5018aa8e462d5cbde76c3d8c0f3fb0d"
    },
    {
        "author": "宋自适",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "阴阳消长风闻际，堂陛尊严山立时。"
        ],
        "notes": "",
        "id": "8c42ee30afa98e9ca4c5a03b374e59c1"
    },
    {
        "author": "宋自适",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "江湖多少盟鸥地，莫近平津阁畔行。"
        ],
        "notes": "",
        "id": "003d339b568bcb77e6d4356c2d6b59df"
    },
    {
        "author": "宋自适",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "三圣传心惟主一，六经载道不言真。"
        ],
        "notes": "",
        "id": "68026c990d0a43ccc7a528ec29947c4f"
    }
]