[
    {
        "author": "熊蕃",
        "dynasty": "宋",
        "type": "诗",
        "rhythmic": "",
        "title": "御苑采茶歌十首  其一",
        "preface": "",
        "paragraphs": [
            "云腴贡使手亲调，旋放春天采玉条。",
            "伐鼓危亭惊晓梦，啸呼齐上苑东桥。"
        ],
        "notes": "",
        "id": "356dd5526c8cdee9365a97e3b0e18522"
    },
    {
        "author": "熊蕃",
        "dynasty": "宋",
        "type": "诗",
        "rhythmic": "",
        "title": "御苑采茶歌十首  其二",
        "preface": "",
        "paragraphs": [
            "采采东方尚未明，玉芽同护见心诚。",
            "时歌一曲青山里，便是春风陌上声。"
        ],
        "notes": "",
        "id": "2b692fcdbd82e91a0b9a7ac707f28868"
    },
    {
        "author": "熊蕃",
        "dynasty": "宋",
        "type": "诗",
        "rhythmic": "",
        "title": "御苑采茶歌十首  其三",
        "preface": "",
        "paragraphs": [
            "共抽灵草报天恩，贡令分明使指尊。",
            "逻卒日循云堑绕，山灵亦守御园门。"
        ],
        "notes": "",
        "id": "0dc9376665e202f71e4cd69234142c6c"
    },
    {
        "author": "熊蕃",
        "dynasty": "宋",
        "type": "诗",
        "rhythmic": "",
        "title": "御苑采茶歌十首  其四",
        "preface": "",
        "paragraphs": [
            "纷纶争径蹂新苔，回首龙园晓色开。",
            "一尉鸣钲三令趣，急持烟笼下山来。"
        ],
        "notes": "",
        "id": "d4b2ae7fc4f46f71102741d5bde819e8"
    },
    {
        "author": "熊蕃",
        "dynasty": "宋",
        "type": "诗",
        "rhythmic": "",
        "title": "御苑采茶歌十首  其五",
        "preface": "",
        "paragraphs": [
            "红日新升气转和，翠篮相逐下层坡。",
            "茶官正要灵芽润，不管新来带露多。"
        ],
        "notes": "",
        "id": "978fb479040d89fdbbd0f26b028941fc"
    },
    {
        "author": "熊蕃",
        "dynasty": "宋",
        "type": "诗",
        "rhythmic": "",
        "title": "御苑采茶歌十首  其六",
        "preface": "",
        "paragraphs": [
            "翠虬新范绛纱笼，看罗春生玉节风。",
            "叶气云蒸千嶂绿，欢声雷震万山红。"
        ],
        "notes": "",
        "id": "45bdab5d810ef58395c009e33e4fb487"
    },
    {
        "author": "熊蕃",
        "dynasty": "宋",
        "type": "诗",
        "rhythmic": "",
        "title": "御苑采茶歌十首  其七",
        "preface": "",
        "paragraphs": [
            "凤山日日滃非烟，賸得三春雨露天。",
            "棠坼浅红酣一笑，柳垂淡绿困三眠。"
        ],
        "notes": "",
        "id": "714545b85e394e393b044e26795c3965"
    },
    {
        "author": "熊蕃",
        "dynasty": "宋",
        "type": "诗",
        "rhythmic": "",
        "title": "御苑采茶歌十首  其八",
        "preface": "",
        "paragraphs": [
            "龙焙夕薰凝紫雾，凤池晓濯带苍烟。",
            "水芽只自宣和有，一洗枪旗二百年。"
        ],
        "notes": "",
        "id": "b4983f0c8df9d28fd0871561aea4bc21"
    },
    {
        "author": "熊蕃",
        "dynasty": "宋",
        "type": "诗",
        "rhythmic": "",
        "title": "御苑采茶歌十首  其九",
        "preface": "",
        "paragraphs": [
            "修贡年年采万株，只今胜雪与初殊。",
            "宣和殿里春风好，喜动天颜是玉腴。"
        ],
        "notes": "",
        "id": "24faff589f170a7767d01461f8cffb2f"
    },
    {
        "author": "熊蕃",
        "dynasty": "宋",
        "type": "诗",
        "rhythmic": "",
        "title": "御苑采茶歌十首  其一○",
        "preface": "",
        "paragraphs": [
            "外台庆历有仙官，龙凤才闻制小团。",
            "争得似金模寸璧，春风第一荐宸餐。"
        ],
        "notes": "",
        "id": "b7ebfcbd3c645be45d3b6cb8e3e80fcb"
    },
    {
        "author": "熊蕃",
        "dynasty": "宋",
        "type": "诗",
        "rhythmic": "",
        "title": "登金山",
        "preface": "",
        "paragraphs": [
            "注海银成壑，浮空玉作堆。",
            "鼇翻三岛出，鹫驾一峰来。",
            "塔影波摇动，钟声潮拍回。",
            "犹嗟禅伯老，虚人妙高台。"
        ],
        "notes": "",
        "id": "d3f3c5f9d7eb3a14b2511a11e7bc5ae7"
    },
    {
        "author": "熊蕃",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "雨珠波上掷，霞锦浪中翻。"
        ],
        "notes": "",
        "id": "75b33a67dffe53d985738a62b98b20ce"
    },
    {
        "author": "熊蕃",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "禹凿隋穿今古利，吴樯楚楫去来空。"
        ],
        "notes": "",
        "id": "294b8252a2b58ad82e0eda03c2f7e4df"
    },
    {
        "author": "熊蕃",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "僻疑昏有虎，静怪晓无鸡。"
        ],
        "notes": "",
        "id": "2760a4b5bfcae13a2a2a1b2b582bb09b"
    }
]