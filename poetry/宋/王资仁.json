[
    {
        "author": "王资仁",
        "dynasty": "宋",
        "type": "诗",
        "rhythmic": "",
        "title": "游淡山岩",
        "preface": "",
        "paragraphs": [
            "淡山之景真寻幽，我来为款穷冥搜。",
            "嵌岩呀豁自呈露，天匠巧斲非人谋。",
            "撑空突兀几千仞，奇伟万状不可侔。",
            "群仙秘护人迹绝，元柳不到谁雕锼。",
            "惜无好语写形似，叹息欲去仍迟留。",
            "惟予六客信心赏，一洗万古尘中游。"
        ],
        "notes": "",
        "id": "d17adc8662bb199b53aa42f8bb9839f9"
    },
    {
        "author": "王资仁",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "三到𫞚州不赋诗，溪山应笑懒吟痴。"
        ],
        "notes": "",
        "id": "6b29f4710ac93383a1e1df6660484e14"
    }
]