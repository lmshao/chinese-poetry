[
    {
        "author": "释深",
        "dynasty": "宋",
        "type": "诗",
        "rhythmic": "",
        "title": "偈颂六首  其一",
        "preface": "",
        "paragraphs": [
            "风萧萧，叶飘飘。",
            "云片片，水茫茫。",
            "江干独立向谁说，天外飞鸿三两行。"
        ],
        "notes": "",
        "id": "666bf4e7bbd9026de818981d69d28d6e"
    },
    {
        "author": "释深",
        "dynasty": "宋",
        "type": "诗",
        "rhythmic": "",
        "title": "偈颂六首  其二",
        "preface": "",
        "paragraphs": [
            "龙生龙，凤生凤，老鼠养儿缘屋栋。",
            "达磨大师不会禅，历魏游梁干打閧。"
        ],
        "notes": "",
        "id": "bc0f6514133544b7b16d25c205b55e26"
    },
    {
        "author": "释深",
        "dynasty": "宋",
        "type": "诗",
        "rhythmic": "",
        "title": "偈颂六首  其三",
        "preface": "",
        "paragraphs": [
            "桃符休钉，艾人莫缚。",
            "太虚无云，本自寥廓。",
            "大家拊掌归去休，拟议思量错错错。"
        ],
        "notes": "",
        "id": "babc898aa57fa7980f2e20996b412c37"
    },
    {
        "author": "释深",
        "dynasty": "宋",
        "type": "诗",
        "rhythmic": "",
        "title": "偈颂六首  其四",
        "preface": "",
        "paragraphs": [
            "维摩默然，普贤广说。",
            "历代圣贤，互呈丑拙。",
            "君不见落花三月子规啼，一声声是一滴血。"
        ],
        "notes": "",
        "id": "7aeca5e27def7b74da0809af1fae39df"
    },
    {
        "author": "释深",
        "dynasty": "宋",
        "type": "诗",
        "rhythmic": "",
        "title": "偈颂六首  其五",
        "preface": "",
        "paragraphs": [
            "一九二九，相逢不出手。",
            "三九二十七，篱头吹觱篥。",
            "翻忆小释迦，双手抱屈膝。",
            "知不知，实不实，摩诃般若波罗蜜。"
        ],
        "notes": "",
        "id": "48064d5a3cb0965d82a630bb0b1d74bf"
    },
    {
        "author": "释深",
        "dynasty": "宋",
        "type": "诗",
        "rhythmic": "",
        "title": "偈颂六首  其六",
        "preface": "",
        "paragraphs": [
            "东村王老夜烧钱，百万雄兵带甲眠。",
            "四塞八蛮皆镇静，大家拊掌贺尧年。"
        ],
        "notes": "",
        "id": "67f0dd8b6fbbc04aac6540ae2c4416dc"
    },
    {
        "author": "释深",
        "dynasty": "宋",
        "type": "诗",
        "rhythmic": "",
        "title": "颂古八首  其一",
        "preface": "",
        "paragraphs": [
            "厖眉策起貌棱层，见佛元来却不曾。",
            "南岳天台相撞著，被人唤作捉斋侩。"
        ],
        "notes": "",
        "id": "dc3ba700598292c287b69aeb620f9904"
    },
    {
        "author": "释深",
        "dynasty": "宋",
        "type": "诗",
        "rhythmic": "",
        "title": "颂古八首  其二",
        "preface": "",
        "paragraphs": [
            "庞公倒地，灵照扶起。",
            "至今几百年，清风犹未已。",
            "犹未已，东海鲤鱼千尺觜。"
        ],
        "notes": "",
        "id": "6205f09c125aa02676d5b3b370297cdd"
    },
    {
        "author": "释深",
        "dynasty": "宋",
        "type": "诗",
        "rhythmic": "",
        "title": "颂古八首  其三",
        "preface": "",
        "paragraphs": [
            "大家在里许，南山焦尾虎。",
            "牙爪利如锋，日轮正当午。"
        ],
        "notes": "",
        "id": "be81e3ef6c70e4c5809d56060648831b"
    },
    {
        "author": "释深",
        "dynasty": "宋",
        "type": "诗",
        "rhythmic": "",
        "title": "颂古八首  其四",
        "preface": "",
        "paragraphs": [
            "一人背手抽金镞，一人反身控角弓。",
            "南北东西竞头看，果然一鴈落寒空。"
        ],
        "notes": "",
        "id": "316d363f2f731ac30ba978ca15859ae2"
    },
    {
        "author": "释深",
        "dynasty": "宋",
        "type": "诗",
        "rhythmic": "",
        "title": "颂古八首  其五",
        "preface": "",
        "paragraphs": [
            "狗子无佛性，劝君不用举。",
            "欲透万重关，须是千钧弩。"
        ],
        "notes": "",
        "id": "6e60aa3a09b3b1be71a85009c97b4817"
    },
    {
        "author": "释深",
        "dynasty": "宋",
        "type": "诗",
        "rhythmic": "",
        "title": "颂古八首  其六",
        "preface": "",
        "paragraphs": [
            "行喝也打，礼拜也打。",
            "临济大师，可知礼也。"
        ],
        "notes": "",
        "id": "547f03de6c6fa5f4c9aa842e07744ba6"
    },
    {
        "author": "释深",
        "dynasty": "宋",
        "type": "诗",
        "rhythmic": "",
        "title": "颂古八首  其七",
        "preface": "",
        "paragraphs": [
            "昨夜三更转向西，明眼宗师为指迷。",
            "若于话下寻端的，未免泥中又洗泥。"
        ],
        "notes": "",
        "id": "8252ad4f3350fb61a3e5ba2c54684529"
    },
    {
        "author": "释深",
        "dynasty": "宋",
        "type": "诗",
        "rhythmic": "",
        "title": "颂古八首  其八",
        "preface": "",
        "paragraphs": [
            "不点自行，不拨自转。",
            "伎俩天然，机轮如箭。",
            "如今分付当行家，百岁光阴已不多。",
            "若能直下猛提取，天上人间争奈何。"
        ],
        "notes": "",
        "id": "69eec3725ad2c3f44b787df161b692d9"
    }
]