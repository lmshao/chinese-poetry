[
    {
        "author": "释志璇",
        "dynasty": "宋",
        "type": "诗",
        "rhythmic": "",
        "title": "偈五首  其一",
        "preface": "",
        "paragraphs": [
            "休去，歇去，一切万年去。",
            "寒灰枯木去，古庙里香炉去，一条白练去。"
        ],
        "notes": "",
        "id": "ad4f65764db0aad2aa6013a9b4c504ca"
    },
    {
        "author": "释志璇",
        "dynasty": "宋",
        "type": "诗",
        "rhythmic": "",
        "title": "偈五首  其二",
        "preface": "",
        "paragraphs": [
            "不休去，不歇去，业识忙忙去。",
            "七颠八倒去，十字街头闹浩浩地声色里坐卧去。",
            "三家村里盈衢寒路荆棘里游戏去，刀山剑树劈腹剜心镬汤炉炭皮穿骨烂去。"
        ],
        "notes": "",
        "id": "f1d694e66582da351f6021b2f0774369"
    },
    {
        "author": "释志璇",
        "dynasty": "宋",
        "type": "诗",
        "rhythmic": "",
        "title": "偈五首  其三",
        "preface": "",
        "paragraphs": [
            "瘦竹长松滴翠香，流风疏月度炎凉。",
            "不知谁住原西寺，每日钟声送夕阳。"
        ],
        "notes": "",
        "id": "22686b11f27386f592f2a154f0c16d8f"
    },
    {
        "author": "释志璇",
        "dynasty": "宋",
        "type": "诗",
        "rhythmic": "",
        "title": "偈五首  其四",
        "preface": "",
        "paragraphs": [
            "声色头上睡眠，虎狼群里安禅。",
            "荆棘林内翻身，雪刃丛中游戏。",
            "竹影扫阶尘不动，月穿潭底水无痕。"
        ],
        "notes": "",
        "id": "46cccdc6d80c5b64f0bd785786693574"
    },
    {
        "author": "释志璇",
        "dynasty": "宋",
        "type": "诗",
        "rhythmic": "",
        "title": "偈五首  其五",
        "preface": "",
        "paragraphs": [
            "不是风动，不是幡动，衲僧失却鼻孔。",
            "是风动，是幡动，分明是个漆桶。",
            "两段不同，眼暗耳聋。",
            "涧水如蓝碧，山花似火红。"
        ],
        "notes": "",
        "id": "9f6064bb21fff2ed2a50fb05ce5a668d"
    }
]