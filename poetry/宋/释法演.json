[
    {
        "author": "释法演",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "皖伯台前送别时，桃花如锦柳如眉。",
            "明年此日凭栏看，依旧青青一两枝。"
        ],
        "notes": "",
        "id": "2d74515eacce3d9c6813c825fe6d7586"
    },
    {
        "author": "释法演",
        "dynasty": "宋",
        "type": "诗",
        "rhythmic": "",
        "title": "投机偈呈白云端禅师",
        "preface": "",
        "paragraphs": [
            "山前一片闲田地，叉手叮咛问祖翁。",
            "几度卖来还自买，为怜松竹引清风。"
        ],
        "notes": "",
        "id": "3c4090d5c44853be7edcd7c6caf3264e"
    },
    {
        "author": "释法演",
        "dynasty": "宋",
        "type": "诗",
        "rhythmic": "",
        "title": "偈七首  其一",
        "preface": "",
        "paragraphs": [
            "幸然无一事，行脚要参禅。",
            "却被禅相恼，不透祖师关。"
        ],
        "notes": "",
        "id": "366a30afb63eca1786abbb52cb4e23d1"
    },
    {
        "author": "释法演",
        "dynasty": "宋",
        "type": "诗",
        "rhythmic": "",
        "title": "偈七首  其二",
        "preface": "",
        "paragraphs": [
            "难难几何般，易易没巴鼻。",
            "好好催人老，默默从此得。"
        ],
        "notes": "",
        "id": "5377fec4dd308d2d5162c417e66ed911"
    },
    {
        "author": "释法演",
        "dynasty": "宋",
        "type": "诗",
        "rhythmic": "",
        "title": "偈七首  其三",
        "preface": "",
        "paragraphs": [
            "此个物，上拄天，下拄地。",
            "皖口作眼，皖山作鼻。",
            "太平退身三步，放你诸人出气。",
            "太平淈髿汉，事事尽经遍。",
            "如是三十年，也有人赞叹。"
        ],
        "notes": "",
        "id": "8909d307d98cbbe54a5879a47add587b"
    },
    {
        "author": "释法演",
        "dynasty": "宋",
        "type": "诗",
        "rhythmic": "",
        "title": "偈七首  其四",
        "preface": "",
        "paragraphs": [
            "白云不会说禅，三门开向两边。",
            "有人动著关捩，两片东扇西扇。"
        ],
        "notes": "",
        "id": "47610dac9dd3c672f3adc9bfd2d6207e"
    },
    {
        "author": "释法演",
        "dynasty": "宋",
        "type": "诗",
        "rhythmic": "",
        "title": "偈七首  其五",
        "preface": "",
        "paragraphs": [
            "悟了同未悟，归家寻旧路。",
            "一字是一字，一句是一句。",
            "自小不脱空，两岁学移步。",
            "湛水生莲花，一年生一度。"
        ],
        "notes": "",
        "id": "ce91c546eeb7a9d73911ff6ee10eafaf"
    },
    {
        "author": "释法演",
        "dynasty": "宋",
        "type": "诗",
        "rhythmic": "",
        "title": "偈七首  其六",
        "preface": "",
        "paragraphs": [
            "花发鸡冠媚早秋，谁人能染紫丝头。",
            "有时风动频相倚，似向阶前鬭不休。"
        ],
        "notes": "",
        "id": "b1fc42f3eca0b5cf92059a8eb73d82bc"
    },
    {
        "author": "释法演",
        "dynasty": "宋",
        "type": "诗",
        "rhythmic": "",
        "title": "偈七首  其七",
        "preface": "",
        "paragraphs": [
            "佛祖生冤家，悟道染泥土。",
            "无为无事人，声色如聋瞽。"
        ],
        "notes": "",
        "id": "844dc2b6a4613f52d6ce6b8e749fc5ca"
    },
    {
        "author": "释法演",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "华种有生姓，因地华生生。",
            "大缘与性合，当生生不生。"
        ],
        "notes": "",
        "id": "46f057f31ccc43303ebf262f2617a5d7"
    },
    {
        "author": "释法演",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "簷声不断前旬雨，电影还连后夜雷。"
        ],
        "notes": "",
        "id": "715a8b2ccff26d1f9c06780e018a24a4"
    },
    {
        "author": "释法演",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "不因紫陌花开早，争得黄鶑下柳条。"
        ],
        "notes": "",
        "id": "aae1448116910dd61389596c10c00d43"
    },
    {
        "author": "释法演",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "富嫌千口少，贫恨一身多。"
        ],
        "notes": "",
        "id": "31c9c0cde12f8dacd854e8d922731894"
    },
    {
        "author": "释法演",
        "dynasty": "宋",
        "type": "诗",
        "rhythmic": "",
        "title": "举俱胝竖指因缘颂",
        "preface": "",
        "paragraphs": [
            "佳人睡起懒梳头，把得金钗插便休。",
            "大抵还他肌骨好，不涂红粉也风流。"
        ],
        "notes": "",
        "id": "776e5e4e34acc318e9db085e4bf61460"
    }
]