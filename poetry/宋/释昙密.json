[
    {
        "author": "释昙密",
        "dynasty": "宋",
        "type": "诗",
        "rhythmic": "",
        "title": "偈颂十首  其一",
        "preface": "",
        "paragraphs": [
            "一二三四五，金木水火土。",
            "拾得语寒山，丰干骑老虎。",
            "报君知，莫莽卤。",
            "从来保福四谩人，不似禾山解打鼓。"
        ],
        "notes": "",
        "id": "499ef289b0baf559fa8916e2406311c2"
    },
    {
        "author": "释昙密",
        "dynasty": "宋",
        "type": "诗",
        "rhythmic": "",
        "title": "偈颂十首  其二",
        "preface": "",
        "paragraphs": [
            "五祖个老翁，从来多指注。",
            "不是不知归，忘却来时路。"
        ],
        "notes": "",
        "id": "3dcca133d908f17715863de6daa61030"
    },
    {
        "author": "释昙密",
        "dynasty": "宋",
        "type": "诗",
        "rhythmic": "",
        "title": "偈颂十首  其三",
        "preface": "",
        "paragraphs": [
            "连緜雨不晴，谷子多损失。",
            "二麦未入泥，忧心常惕惕。",
            "来岁不饥荒，未敢相委悉。",
            "启告梵天帝释天玉皇大帝天，且放日头出。"
        ],
        "notes": "",
        "id": "09a3303c22aaa77afdcd6d22dfebd3bc"
    },
    {
        "author": "释昙密",
        "dynasty": "宋",
        "type": "诗",
        "rhythmic": "",
        "title": "偈颂十首  其四",
        "preface": "",
        "paragraphs": [
            "春日晴，黄鶑鸣，更听断崖流水声。",
            "青山叠翠，款步作程，归来烟岛有谁争。"
        ],
        "notes": "",
        "id": "83e8fc2e081443a7adf7e4cd342c6893"
    },
    {
        "author": "释昙密",
        "dynasty": "宋",
        "type": "诗",
        "rhythmic": "",
        "title": "偈颂十首  其五",
        "preface": "",
        "paragraphs": [
            "即心即佛，非心非佛。",
            "不是心，不是佛，不是物，半夜虚空揣出骨。",
            "十分描摸画难成，试问诸人是何物。",
            "阿呵呵，咄咄咄。",
            "拶倒门前大案山，搏风放出辽天鹘。"
        ],
        "notes": "",
        "id": "fe2c7d561a647180e9df054a53c77543"
    },
    {
        "author": "释昙密",
        "dynasty": "宋",
        "type": "诗",
        "rhythmic": "",
        "title": "偈颂十首  其六",
        "preface": "",
        "paragraphs": [
            "一身浪宕无拘捡，閙市门头恣意游。",
            "汉地不收秦不管，不风流处也风流。",
            "健则坐，困则休，信任从教雪满头。",
            "寄语宣和政和元和佛陀，张僧伽李达磨，老聃孔丘，照顾沩山水牯牛。"
        ],
        "notes": "",
        "id": "8c8da4fc1a7b2e3166dc1e66309d0a26"
    },
    {
        "author": "释昙密",
        "dynasty": "宋",
        "type": "诗",
        "rhythmic": "",
        "title": "偈颂十首  其七",
        "preface": "",
        "paragraphs": [
            "岂弟张夫子，遗我径寸璧。",
            "中有数个字，字字无人识。"
        ],
        "notes": "",
        "id": "2f3950c3f51cca0198ee489b41c65783"
    },
    {
        "author": "释昙密",
        "dynasty": "宋",
        "type": "诗",
        "rhythmic": "",
        "title": "偈颂十首  其八",
        "preface": "",
        "paragraphs": [
            "菩提妙心作么发，日应万机元不差。",
            "回首瞥然轻觑著，大千沙界是皇家。"
        ],
        "notes": "",
        "id": "ae222b59ddde08589a307fd453043de4"
    },
    {
        "author": "释昙密",
        "dynasty": "宋",
        "type": "诗",
        "rhythmic": "",
        "title": "偈颂十首  其九",
        "preface": "",
        "paragraphs": [
            "咄这花木瓜，苦澁无以加。",
            "蓦然嚼得碎，清风生齿牙。",
            "种性恶，不堪夸。",
            "杨岐老馿三只脚，蹋人无数满天涯。"
        ],
        "notes": "",
        "id": "6e9cf700611acc84253ef41eff6117eb"
    },
    {
        "author": "释昙密",
        "dynasty": "宋",
        "type": "诗",
        "rhythmic": "",
        "title": "偈颂十首  其一○",
        "preface": "",
        "paragraphs": [
            "湖山叠乱青，湖水漾虚碧。",
            "断岸蓼花红，疎林秋露滴。",
            "良哉观世音，处处失弥勒。"
        ],
        "notes": "",
        "id": "85950749b052fe9408628f1b51338e94"
    },
    {
        "author": "释昙密",
        "dynasty": "宋",
        "type": "诗",
        "rhythmic": "",
        "title": "颂古二首  其一",
        "preface": "",
        "paragraphs": [
            "塞北平沙阔，黄河衮底流。",
            "征帆才及岸，蛮狄一时收。"
        ],
        "notes": "",
        "id": "fd993eec6018ba6b9bac18c47c01c590"
    },
    {
        "author": "释昙密",
        "dynasty": "宋",
        "type": "诗",
        "rhythmic": "",
        "title": "颂古二首  其二",
        "preface": "",
        "paragraphs": [
            "汲水僧归林下寺，待船人立渡头沙。",
            "澄江渺渺烟波窄，云静一天星斗斜。"
        ],
        "notes": "",
        "id": "e54a4a54d9bb61356b75f502982af233"
    },
    {
        "author": "释昙密",
        "dynasty": "宋",
        "type": "诗",
        "rhythmic": "",
        "title": "数珠",
        "preface": "",
        "paragraphs": [
            "百八摩尼颗颗圆，辽天鼻孔一时穿。",
            "恒河沙数佛菩萨，日日呼来跳一圈。"
        ],
        "notes": "",
        "id": "d38755c4622a5ffee8eccf21f7382346"
    },
    {
        "author": "释昙密",
        "dynasty": "宋",
        "type": "诗",
        "rhythmic": "",
        "title": "颂古",
        "preface": "",
        "paragraphs": [
            "平地摝鱼虾，辽天射飞鹗。",
            "跛脚老云门，千错与万错。"
        ],
        "notes": "",
        "id": "d1b2cb8db07e19a1fd4c6a3eb4dcadfb"
    },
    {
        "author": "释昙密",
        "dynasty": "宋",
        "type": "诗",
        "rhythmic": "",
        "title": "颂古",
        "preface": "",
        "paragraphs": [
            "崔颢曾题黄鹤楼，长沙拈起当风流。",
            "大千国土俱家业，诸佛何曾有地头。"
        ],
        "notes": "",
        "id": "b66d97b6daa1b45fc63e87960efb463f"
    }
]