[
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "莫悲秋",
        "preface": "",
        "paragraphs": [
            "伤春非贞女，悲秋非烈士。",
            "时运自循环，我心如止水。",
            "剥固复之机，荣乃悴之始。",
            "未识天地妙，胡为浪悲喜。",
            "鷃蓬或数仞，鹏海或万里。",
            "大小何必齐，蒙庄未穷理。"
        ],
        "notes": "",
        "id": "3e4f4aa1c96f189e3d4f113f224d713d"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "次黄叔粲茶隠倡酬之什",
        "preface": "",
        "paragraphs": [
            "美人隠于茶，性与茶不异。",
            "苦涩知余甘，淡薄见真嗜。",
            "肯随世俱昏，宁堕众所弃。",
            "灵雨滋山腴，迅雷起龙睡。",
            "野草未敢花，春芽早呈瑞。",
            "鬭水须占一，焙火不落二。",
            "趣深同谁参，隽永时自试。",
            "葱姜勿容溷，瓜芦定非类。",
            "标名寓玄思，微吟写清致。",
            "成我君子交，从彼俗客恚。",
            "嚼芳憩泉石，包贡免邮置。",
            "辽辽玉川翁，千载共风味。"
        ],
        "notes": "",
        "id": "1e23554f01ee88ddf8d11a0ef8b0e85c"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "夏肯甫晓山亭",
        "preface": "",
        "paragraphs": [
            "开櫺纳晨光，隠几挹寒翠。",
            "以我胸中真，会彼景外意。",
            "孰因夜息存，孰使昼梏累。",
            "念虑方清明，体认贵切至。",
            "峨峨成九仞，进进基一篑。",
            "朂哉亭中人，涵养玉其粹。",
            "卷舒意何如，颜回坐忘地。"
        ],
        "notes": "",
        "id": "3e53e2f0c5c7c9e7c697cc059d83db52"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "春日偕兄弟侍屏翁游晋原分得外字因集句而成",
        "preface": "",
        "paragraphs": [
            "既雨晴亦佳，适与赏心会。",
            "初日照高林，幽泥化轻壒。",
            "步屧随春风，始觉天宇大。",
            "牵怀到空山，逍遥白云外。",
            "青松夹路生，童童状车盖。",
            "清川带华薄，阴壑生虚籁。",
            "性达形迹忘，傲然脱冠带。",
            "薄暮方来归，月光摇浅濑。"
        ],
        "notes": "",
        "id": "cf0c15fbb94608e1c5cf06799ffd196a"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "唐李涉有山中五无可奈何诗戏用其体作秋日四章  其一",
        "preface": "",
        "paragraphs": [
            "无奈秋风何，怒号震林木。",
            "着我井上桐，一夜失寒绿。",
            "莫作摇落悲，妙理在观复。"
        ],
        "notes": "",
        "id": "b97455c8673b2221dde26d952ac9aa9f"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "唐李涉有山中五无可奈何诗戏用其体作秋日四章  其二",
        "preface": "",
        "paragraphs": [
            "无奈秋月何，炼魄金气精。",
            "炯炯一轮满，天地冰壶清。",
            "照我方寸景，表里同光明。"
        ],
        "notes": "",
        "id": "9039bbd4f5ff7013cd204c74fa582acb"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "唐李涉有山中五无可奈何诗戏用其体作秋日四章  其三",
        "preface": "",
        "paragraphs": [
            "无奈秋山何，万叠浅深碧。",
            "起来楼上看，朝爽浮几席。",
            "棱棱政自高，更养静寿德。"
        ],
        "notes": "",
        "id": "c1f30162b0eebb9e655caa664e4d7e5c"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "唐李涉有山中五无可奈何诗戏用其体作秋日四章  其四",
        "preface": "",
        "paragraphs": [
            "无奈秋水何，悠悠荡轻桨。",
            "上下天一碧，颠倒涵万象。",
            "愿从双白鸥，生涯寄浩荡。"
        ],
        "notes": "",
        "id": "62cfc3633d1ab1b54e74b1f3894d1b75"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "青阳梅仙舒伯虞为其尊人索静闲轩诗",
        "preface": "",
        "paragraphs": [
            "人心元至虚，天下本无事。",
            "举世役于形，扰扰谁暂置。",
            "先生自超俗，涵养老逾粹。",
            "妙契无名翁，深造静闲味。",
            "壶中贮日月，胸次纳天地。",
            "婆娑阅四序，物物见春意。",
            "林花高下红，庭草浅深翠。",
            "一笑扶瘦筇，行吟散微醉。"
        ],
        "notes": "",
        "id": "6939d0f0a7e8c09fbe13cc37fa352044"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "壬子立夏日同郡博士黄次夔游江祖太白钓台因成古诗并呈偕行诸丈",
        "preface": "",
        "paragraphs": [
            "翰林天酒星，谪堕人间世。",
            "豪气眇乾坤，浪迹寄湖海。",
            "峨峨江祖山，片石峙西澨。",
            "醉狂御风来，踞坐高傲睨。",
            "一丝聊戏垂，意得在鱼外。",
            "青天画屏句，妙越无尘界。",
            "至今五百年，春虹绚晴彩。",
            "我来访遗踪，蹑屐扪薜荔。",
            "锦苔剥冰霜，髣髴题字在。",
            "属时春夏交，微雨弄轻霁。",
            "同游俱嘉朋，笑语洽倾盖。",
            "云木团昼阴，松风奏天籁。",
            "胜践心已惬，酣歌意弥快。",
            "欲招台上魂，举爵酹清泚。",
            "今昔自殊时，欣感谅一契。",
            "诗成写苍壁，存否非所计。",
            "长啸下归舟，惊湍送飞栧。"
        ],
        "notes": "",
        "id": "8e450d874e51ff28f04259dd2849e59e"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "梳头自叹",
        "preface": "",
        "paragraphs": [
            "短发如冬霜，一朝白一朝。",
            "又如深秋柳，槁叶迎风凋。",
            "白者不再黑，白者不复牢。",
            "羲娥疾驰骥，乾坤虚悬瓢。",
            "人生寄其间，泛泛波上藻。",
            "百岁一大梦，倏忽已隔宵。",
            "胡不适所适，而乃随滔滔。",
            "富贵撇眼电，荣华过耳飚。",
            "木散故得寿，龟灵徒取焦。",
            "甘拙自安吉，役智滋劳忉。",
            "所以柴桑人，不肯折此腰。"
        ],
        "notes": "",
        "id": "bdf7985c6da54fb6c4d35e14dd906585"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "上立斋先生十首以有官居鼎鼐无宅起楼台为韵  其一",
        "preface": "",
        "paragraphs": [
            "形弱能使强，脉病能使寿。",
            "医和肘后方，袖手若无有。",
            "绿野归晋公，洛社闲迂叟。",
            "此意谁得知，可以久则久。"
        ],
        "notes": "",
        "id": "4e05527dc87a4df9af409db7d121eaeb"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "上立斋先生十首以有官居鼎鼐无宅起楼台为韵  其二",
        "preface": "",
        "paragraphs": [
            "羸牛指为骥，鸣枭认为鸾。",
            "彼欲欺一世，自乱耳目官。",
            "吾直不能枉，吾方竟谁刓。",
            "何妨寄楚泽，餐菊纫秋兰。"
        ],
        "notes": "",
        "id": "55b739ad65c9c917941eb5f22a015f23"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "上立斋先生十首以有官居鼎鼐无宅起楼台为韵  其三",
        "preface": "",
        "paragraphs": [
            "蔚蔚空明山，古号仙人居。",
            "神秀发虹气，瑞孕真璠玙。",
            "洁白外难染，坚刚中不枯。",
            "勿逐鼠璞价，韫匵姑藏诸。"
        ],
        "notes": "",
        "id": "75899529ba4ed28f21d54a086a733152"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "上立斋先生十首以有官居鼎鼐无宅起楼台为韵  其四",
        "preface": "",
        "paragraphs": [
            "支厦资寸莛，涉江寄孤艇。",
            "弗顾胜弗胜，乃诿幸不幸。",
            "舜华朝暮期，苍松岁年迥。",
            "从渠宝康瓠，我自有岑鼎。"
        ],
        "notes": "",
        "id": "11f67f5e2ae762fc601b4384ba56b0c7"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "上立斋先生十首以有官居鼎鼐无宅起楼台为韵  其五",
        "preface": "",
        "paragraphs": [
            "君子如真金，真金刚不改。",
            "小人如浮云，瞬目多变态。",
            "随世良独难，殉道乃无悔。",
            "近日崔菊坡，坚卧辞鼎鼐。"
        ],
        "notes": "",
        "id": "739711cccdcf98bc6a41da96962dc3ea"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "上立斋先生十首以有官居鼎鼐无宅起楼台为韵  其六",
        "preface": "",
        "paragraphs": [
            "薰莸不同性，泾渭不同趋。",
            "由来区以别，那使强合污。",
            "老聃守道德，韩非事刑诛。",
            "二人共一传，能信千古无。"
        ],
        "notes": "",
        "id": "3623820c48cf01c7ff6909c51573fd93"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "上立斋先生十首以有官居鼎鼐无宅起楼台为韵  其七",
        "preface": "",
        "paragraphs": [
            "多金建华屋，一堂容百客。",
            "立斋有厅事，不觉旋马窄。",
            "僻于萧相居，隘甚晏子宅。",
            "鬼神瞰高明，吉祥止虚白。"
        ],
        "notes": "",
        "id": "84da4a6a2ad784dbaf3609c87bcd713f"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "上立斋先生十首以有官居鼎鼐无宅起楼台为韵  其八",
        "preface": "",
        "paragraphs": [
            "灵岩一片云，曾为作雨起。",
            "风吹还故山，松筠澹相倚。",
            "秋高霜露寒，酒热鲈鱼美。",
            "少宽忧世怀，微醉有妙理。"
        ],
        "notes": "",
        "id": "6c08b019f96c912ee393f2b0e9e84e4b"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "上立斋先生十首以有官居鼎鼐无宅起楼台为韵  其九",
        "preface": "",
        "paragraphs": [
            "否泰关世运，进退非人谋。",
            "尼父虽皇皇，不为无理留。",
            "用则巨川楫，舍则野渡舟。",
            "行藏两付之，独倚百尺楼。"
        ],
        "notes": "",
        "id": "8c411057b3b60d3e9fcdb96239d7ed49"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "上立斋先生十首以有官居鼎鼐无宅起楼台为韵  其一○",
        "preface": "",
        "paragraphs": [
            "小草有远志，埋没同蒿莱。",
            "风霜坐相欺，冉冉成枯荄。",
            "我公下白屋，意重黄金台。",
            "傥借伯乐顾，未信终驽骀。"
        ],
        "notes": "",
        "id": "10cbd67ef9d95047178c8bda2a14dc71"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "杂言  其一",
        "preface": "",
        "paragraphs": [
            "众芳以春荣，万叶以秋肃。",
            "造物持其权，儿戏恣翻覆。",
            "亭亭山上松，萧萧涧边竹。",
            "超然荣肃中，正色阅寒燠。"
        ],
        "notes": "",
        "id": "ebfb93fdae57b6d6dac98ca47ecfeb34"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "杂言  其二",
        "preface": "",
        "paragraphs": [
            "提壶劝我饮，布谷催我耕。",
            "我酒瓶已罄，我田草正生。",
            "荷锄理荒秽，及时新雨晴。",
            "秋来刈吾秫，庶得两遂情。"
        ],
        "notes": "",
        "id": "23b283d0fa46bc63e141faf7491eadeb"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "杂言  其三",
        "preface": "",
        "paragraphs": [
            "逸翮凌丹霄，潜鳞纵深壑。",
            "天分安所适，翔泳同一乐。",
            "短吟五七字，薄酒三四酌。",
            "浩气与春风，相从满寥廓。"
        ],
        "notes": "",
        "id": "216fa139644629f1e1df4805bc2d701c"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "侍屏翁游屏山分得水字",
        "preface": "",
        "paragraphs": [
            "携琴入空山，修竹翠相倚。",
            "一曲千古心，泠泠寄流水。",
            "拂云卧白石，冥搜契玄理。",
            "有时采薪人，歌声隔林起。"
        ],
        "notes": "",
        "id": "d9f3cfc759c1cffeab519cfff1cdbb7e"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "秋日过屏山庵  其一",
        "preface": "",
        "paragraphs": [
            "凄切抱叶蝉，间关栖树禽。",
            "入山本避喧，复爱聆此音。",
            "微飔动夕爽，薄云散秋阴。",
            "众籁閴以静，片月生东林。"
        ],
        "notes": "",
        "id": "2ad6c45ad1e80efca2b01719e2aa15d3"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "秋日过屏山庵  其二",
        "preface": "",
        "paragraphs": [
            "山泉清且甘，漱之冷侵骨。",
            "拂苔坐石上，松风更萧瑟。",
            "悠悠行空云，何心自出没。",
            "六凿忽玲珑，吾计良未失。"
        ],
        "notes": "",
        "id": "1875ff37d584572a02faeb7a5983ce7b"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "孤桐行",
        "preface": "",
        "paragraphs": [
            "孤桐结根倚崖石，俯瞰清溪照虚碧。",
            "枝叶扶疎朱夏寒，上有翔鸾旧栖迹。",
            "风霜冉冉岁月深，老柯半朽苍皮蚀。",
            "其中素抱金玉声，以暗投人人不识。",
            "人不识，多苦心，樵夫斤斧莫相寻。",
            "宁教枯死倒涧壑，不从爨下求知音。"
        ],
        "notes": "",
        "id": "0d7d68d91040b636b19fab037c5c5626"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "逐疟鬼",
        "preface": "",
        "paragraphs": [
            "咄哉疟鬼何冥愚，沉魄犹滞江流居。",
            "孰云胄出高阳氏，而乃不肖如此欤。",
            "为妖常闯秋令动，作威又窃炎官余。",
            "今年恣睢逞暴虐，十户九室闻嗟吁。",
            "人生一岁一寒暑，自有大疟缠其躯。",
            "翻手为凉覆手暖，笑尔祸福才须臾。",
            "痴儿𫘤女或汝怖，那能吓我烈丈夫。",
            "汝不记少陵诗句有神语，子璋髑髅血模糊。",
            "昌黎遣逐更多术，灌毒炷艾挥灵符。",
            "今来古往共憎疾，奈何长恶终不渝。",
            "胡不学鲛人细织冰绡制云裾，胡不从湘君缓移桂櫂搴芙蕖。",
            "乃甘卑渫贾众怨，厌禳唾骂无时无。",
            "尔来经旬瞰吾室，再三谢遣犹踟蹰。",
            "吾诗吾酒既不废，汝穷汝技将何如。",
            "大江秋色正潇洒，明月皎皎风疎疎。",
            "便须悟悔速归去，啸俦呼侣相嬉娱。",
            "夜阑吟彻欲就睡，灯花照眼团如珠。",
            "梦回病思砉然散，飒飒风籁生庭梧。"
        ],
        "notes": "",
        "id": "e2dba5cfe26f7ec9ec16981c5ab10e55"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "五禽言  其一",
        "preface": "",
        "paragraphs": [
            "提葫芦，沽美酒，人世光阴春电走。",
            "一日得醉一日闲，绿鬓几曾俱白首。",
            "沽酒沽酒有酒沽，生前不饮真愚夫。"
        ],
        "notes": "",
        "id": "637a9d5f9504c282060624cb6365a3d3"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "五禽言  其二",
        "preface": "",
        "paragraphs": [
            "不如归去，不如归去，千山万水家乡路。",
            "今年又负故园花，来岁花开定归否。",
            "归去归去须早归，近日江湖非旧时。"
        ],
        "notes": "",
        "id": "61d7327a32f0467b9cefbb27cf27b2f2"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "五禽言  其三",
        "preface": "",
        "paragraphs": [
            "泥滑滑，泥滑滑，客路迢迢雨不歇。",
            "我仆十步九步蹶，我马{马鼠}𩨌如跛鼈。",
            "泥滑泥滑君莫愁，秧烂麦损尤堪忧。"
        ],
        "notes": "",
        "id": "eb6e3d9d1e6f470a120c81640f5613e1"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "五禽言  其四",
        "preface": "",
        "paragraphs": [
            "脱却破袴，脱却破袴，蚕熟缫成霜雪缕。",
            "小姑织绢未落机，县家火急催官赋。",
            "输了官赋无零落，破袴破袴还更着。"
        ],
        "notes": "",
        "id": "97ea2bf974b121dd760c42eb9be6e643"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "五禽言  其五",
        "preface": "",
        "paragraphs": [
            "麦熟锻磨，麦熟锻磨，村南村北声相和。",
            "大男小女总欣欣，煮餠蒸糜任渠做。",
            "锻磨锻磨莫等闲，去年糠粃无得餐。"
        ],
        "notes": "",
        "id": "f18a505ba21afd7f7ffd7d92e232dcbe"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "书初考",
        "preface": "",
        "paragraphs": [
            "得考虽多幸，无功祇自嫌。",
            "但求官速满，不道老同添。",
            "卑拙翱蓬鷃，艰辛上竹鲇。",
            "黄花寒更好，三嗅忆陶潜。"
        ],
        "notes": "",
        "id": "e0a183bba012d9fc699db61aad76fc8c"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "辛亥九日被檄视涝遂爽同官饮菊之约夜宿荒驿风雨达曙",
        "preface": "",
        "paragraphs": [
            "孤负重阳菊，愁怀不肯宽。",
            "邮亭一夜雨，客枕五更寒。",
            "脚健从渠老，心低到处安。",
            "独行谁可语，时把古诗看。"
        ],
        "notes": "",
        "id": "5d781057145da8c7bf65300ff0344ef7"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "纳凉即事",
        "preface": "",
        "paragraphs": [
            "炎蒸欣傍晚，扫地坐宽凉。",
            "入竹风逾冷，生荷水亦香。",
            "蚁行缘食几，萤照落书床。",
            "听得农人语，今年稻穗长。"
        ],
        "notes": "",
        "id": "23f4d4810d951ad6048a31e0a5ec1ae6"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "侍屏翁领客游雪山分得生字",
        "preface": "",
        "paragraphs": [
            "雪峰峰顶寺，来此定诗盟。",
            "山瀑分云影，松风乱雨声。",
            "眼明春树绿，心醒晓钟清。",
            "未好言归去，尘中事又生。"
        ],
        "notes": "",
        "id": "9b21463ade09cd71bc2dd6a029e68976"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "偕兄侍屏翁探梅屏山分得空字",
        "preface": "",
        "paragraphs": [
            "踏破登山屐，来寻傍水丛。",
            "眼明千树底，春入数花中。",
            "格瘦诗难写，香寒酒易空。",
            "狂歌归秉烛，惊怪走儿童。"
        ],
        "notes": "",
        "id": "0cd91be412683fc8288199c0c77cfeaf"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "岂潜弟平远图",
        "preface": "",
        "paragraphs": [
            "卜筑占宽闲，修篁老树间。",
            "八窗开宇宙，一室贮云山。",
            "野旷行人少，天遥去鸟还。",
            "悠然会心处，妙语彻玄关。"
        ],
        "notes": "",
        "id": "0ae6dad585d4aa713d985e845f73339d"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "谢赵山台见访",
        "preface": "",
        "paragraphs": [
            "寂寞海东头，殷勤贵客舟。",
            "如何经岁约，祇作数宵留。",
            "清玩分行箧，高吟压小楼。",
            "更须谋再会，同醉菊花秋。"
        ],
        "notes": "",
        "id": "e09d62dc1f65a845942ab95c0628f1e4"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "腊前见兰花",
        "preface": "",
        "paragraphs": [
            "兰丛才一干，独向腊前开。",
            "托荫偏宜竹，先春不让梅。",
            "韵从幽处见，香自静中来。",
            "便欲纫芳佩，灵均唤不回。"
        ],
        "notes": "",
        "id": "c37cedac28e60a501111623401ec2a09"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "安居",
        "preface": "",
        "paragraphs": [
            "安居元自好，春昼更迟迟。",
            "雪涌煎茶鼎，云生浴砚池。",
            "栽荷填废沼，移竹补疎篱。",
            "犹有闲光景，欹眠续旧诗。"
        ],
        "notes": "",
        "id": "856fe0155aa003c83f579cddf36862c5"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "次韵屏翁咏梅",
        "preface": "",
        "paragraphs": [
            "芳信基花事，东君思亦奇。",
            "横枝疎蓓蕾，半树老丰姿。",
            "心共寒霜苦，香惟夜月知。",
            "最怜清梦觉，疎影竹窗时。"
        ],
        "notes": "",
        "id": "0eef2d4289158e475fa6af8dfa058516"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "次韵屏翁观梅",
        "preface": "",
        "paragraphs": [
            "晓寒篱落外，一见一番新。",
            "唤觉群芳梦，先钟万古春。",
            "冷香宜醉寝，真色任烟隣。",
            "更喜连朝雪，飞花为辟尘。"
        ],
        "notes": "",
        "id": "a58dbb9655cb6bdfb3d67ec18a8be8fe"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "项宜父涉趣园",
        "preface": "",
        "paragraphs": [
            "四面山回合，中间百亩畦。",
            "入门惟见竹，遶屋半栽梅。",
            "果熟霜前树，鱼肥雨后溪。",
            "秋来饶景物，斟酌费诗材。"
        ],
        "notes": "",
        "id": "6c29064630499381d45e8ff880b75669"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "小酌会芳分得阴字",
        "preface": "",
        "paragraphs": [
            "暇日频相顾，清风旧竹林。",
            "功名春后梦，吟咏老来心。",
            "世事随流水，年芳付绿阴。",
            "悠然千古意，闲理断纹琴。"
        ],
        "notes": "",
        "id": "62997cf4c0c91fe5c3a4f1afe14a3913"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "玉峰登眺得初字",
        "preface": "",
        "paragraphs": [
            "玉峰奇绝处，短策步崎岖。",
            "海近潮声壮，山空树影疎。",
            "吟情危眺外，饮兴薄寒初。",
            "数点新来雁，高飞不羡渠。"
        ],
        "notes": "",
        "id": "3e119df6fbda1be29a4cceeaf8147116"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "小楼扁山海图郑安道酒边有诗因次韵",
        "preface": "",
        "paragraphs": [
            "等闲成小集，危眺豁幽情。",
            "四面画图出，一襟天地清。",
            "晚云山晻霭，夜月海空明。",
            "自有兹楼景，输君第一评。"
        ],
        "notes": "",
        "id": "e3bb27ccaac9d63925b1389cdc297de4"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "次韵屏翁新秋",
        "preface": "",
        "paragraphs": [
            "检点新秋事，天公赐已丰。",
            "秋床梧叶雨，晓袂竹林风。",
            "阅世心先老，伤时酒易中。",
            "谁将和战议，细与问元戎。"
        ],
        "notes": "",
        "id": "95b0aef9b003602e049dd6017172a6b5"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "己亥十月晦大雷雨",
        "preface": "",
        "paragraphs": [
            "舛运频年见，忧时百虑灰。",
            "入冬常苦雨，昨夜又轰雷。",
            "土烂麦难种，虫伤菜失栽。",
            "儿童不解事，喜报海棠开。"
        ],
        "notes": "",
        "id": "ef9f4311cdc7de837506f0a4655fcc3c"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "次屏翁冬日韵",
        "preface": "",
        "paragraphs": [
            "晓起冲寒出，霜明日未晞。",
            "麦丰来岁本，梅漏早春机。",
            "水涸鱼深隠，蜜成蜂倦飞。",
            "静中参物理，一一见精微。"
        ],
        "notes": "",
        "id": "f66b20e5f365625f6f71b2a0df57e0bc"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "自武林还家道由剡中",
        "preface": "",
        "paragraphs": [
            "一筇双不借，役役又东还。",
            "野渡浅深水，夕阳高下山。",
            "光阴虚我老，造物靳人闲。",
            "高躅思吾祖，鸣琴独闭关。"
        ],
        "notes": "",
        "id": "7e921c9916366ef61f4f0fb2c9062651"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "次韵屏翁新元聚拜",
        "preface": "",
        "paragraphs": [
            "履端来聚拜，和气洽昌辰。",
            "蕃衍如今日，栽培岂一人。",
            "诗书延泽润，忠厚续长春。",
            "相祝无多语，年新德又新。"
        ],
        "notes": "",
        "id": "de81632f998bc8e9f5fda89c46ed4379"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "次韵君玉弟春事",
        "preface": "",
        "paragraphs": [
            "海棠红未了，又近牡丹时。",
            "送日多忙事，酬春欠好诗。",
            "暖风催麦早，晴晷转花迟。",
            "不尽清游兴，重为上巳期。"
        ],
        "notes": "",
        "id": "ef3fb82cd01a2e9dc64ebdce0e81c96d"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "次韵晚春二首  其一",
        "preface": "",
        "paragraphs": [
            "一襟尘欲满，刮眼得新诗。",
            "风絮遗春恨，烟花隔岁期。",
            "笋抽虫半蚀，樱熟鸟先窥。",
            "光景浑如此，心闲即好时。"
        ],
        "notes": "",
        "id": "8c709f349bdfeb40c80986411261cb2d"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "次韵晚春二首  其二",
        "preface": "",
        "paragraphs": [
            "田园深有趣，已分隠柴扃。",
            "老去情多感，春来梦少灵。",
            "游丝卷晴日，飞絮入空庭。",
            "预识今年好，啼鹃枕上听。"
        ],
        "notes": "",
        "id": "c3f7be8c3af3fffe5a4d56f55246f2be"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "春晚即事",
        "preface": "",
        "paragraphs": [
            "春郊农务急，野岸水痕高。",
            "蒲渚鸣姑恶，桑林啭伯劳。",
            "整栏扶芍药，搴网护樱桃。",
            "不改穷居乐，何妨见二毛。"
        ],
        "notes": "",
        "id": "7e60db014de74bba0c7c1331d17990c4"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "次韵屏翁初夏会芳小集",
        "preface": "",
        "paragraphs": [
            "一觞还一咏，竟日醉难成。",
            "坐石惊云湿，临池爱水平。",
            "密林宜午荫，啼鸟尚春声。",
            "更有樱桃约，明朝且愿晴。"
        ],
        "notes": "",
        "id": "1ef3e80f7f54aff34033aa086f2bdab0"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "夏初郊行",
        "preface": "",
        "paragraphs": [
            "晴雨天难测，寒暄气未齐。",
            "连村多绿树，终日啭黄鹂。",
            "田水冲塍断，山云着地低。",
            "偶随农叟语，不觉过桥西。"
        ],
        "notes": "",
        "id": "03e85c064a58d62b58b05f7c48582957"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "僻居",
        "preface": "",
        "paragraphs": [
            "地僻尘嚣远，身闲趣味深。",
            "清池涵竹色，老树带藤阴。",
            "引鹤随闲步，招蝉伴醉吟。",
            "有时燃古鼎，隠几自观心。"
        ],
        "notes": "",
        "id": "ff1b8594e299d7435594afbc9b8ede1c"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "亦龙弟覆篑累石作亭其阴屏翁名曰野亭索诗谩赋二首  其一",
        "preface": "",
        "paragraphs": [
            "幽栖得真趣，隙地巧经营。",
            "花竹有和气，林园无俗情。",
            "带经休树影，抱瓮俯池清。",
            "我亦甘肥遯，相从乐此生。"
        ],
        "notes": "",
        "id": "d1971f3dae16da67c4623525756c156b"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "亦龙弟覆篑累石作亭其阴屏翁名曰野亭索诗谩赋二首  其二",
        "preface": "",
        "paragraphs": [
            "高怀抗尘外，林杪着三间。",
            "绿遶村边树，青浮海上山。",
            "目穷天变化，心静地宽闲。",
            "鸥鸟知人乐，忘机亦往还。"
        ],
        "notes": "",
        "id": "3cff928064b8218c352ca9a7b698f42f"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "秋晚",
        "preface": "",
        "paragraphs": [
            "西风澄晓气，凝观惬幽情。",
            "草润蛩声滑，松凉鹤梦清。",
            "吟怀依水静，病思得秋轻。",
            "忽忆登高近，循篱看菊英。"
        ],
        "notes": "",
        "id": "461b807f1c086fb431c4048fd460596a"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "屏翁领诸孙小集亦龙弟野亭君玉即席有诗次韵",
        "preface": "",
        "paragraphs": [
            "结屋新亭好，登临雅兴长。",
            "心融八窗白，尘隔九衢黄。",
            "泛菊金英碎，尝粳玉颗香。",
            "更期梅着蕋，来赏小春光。"
        ],
        "notes": "",
        "id": "694b0848e05da19d547052ad4f205aa2"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "郑安道终岁相聚临别以诗见贻次韵为谢",
        "preface": "",
        "paragraphs": [
            "解把诗言别，那无计可留。",
            "梅花两心事，寒鴈五更愁。",
            "我亦高悬榻，君须独卧楼。",
            "后回相忆处，莫返雪中舟。"
        ],
        "notes": "",
        "id": "a5038651a4a2462eec8d1daea5899eeb"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "夏曼卿作新楼扁曰潇湘片景来求拙画且索诗",
        "preface": "",
        "paragraphs": [
            "有此一楼足，悠然万虑忘。",
            "拓开风月地，压断水云乡。",
            "四野留春色，千峰明夕阳。",
            "眼前无限景，何处认潇湘。"
        ],
        "notes": "",
        "id": "463a60f2af4438a8eb3f306c0b6619df"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "江滨晚霁",
        "preface": "",
        "paragraphs": [
            "十里平沙路，人行晚霁间。",
            "水光涵远树，云影度空山。",
            "吹浪江豚怒，摩霄野鹤闲。",
            "渔翁醉吹笛，小艇泊前湾。"
        ],
        "notes": "",
        "id": "365fdb662380a3ff3a989f0f190c414e"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "十日取野菊泛酒",
        "preface": "",
        "paragraphs": [
            "野径菊仍好，村垆酒亦嘉。",
            "未应今日蕋，便是背时花。",
            "心在家千里，身犹客九华。",
            "官程难久驻，风雨暮山斜。"
        ],
        "notes": "",
        "id": "83e0ba7adf5909ba09ae4b6785a0ae36"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "山家小憩即景效药名体",
        "preface": "",
        "paragraphs": [
            "柴门通草径，茅屋桂枝间。",
            "修竹连翘木，高松续断山。",
            "仰空青荫密，扫石绿花斑。",
            "傍涧牵牛饮，白头翁自闲。"
        ],
        "notes": "",
        "id": "74e3885c38f72fec529ff720f2c1670b"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "从板桥买舟上青阳",
        "preface": "",
        "paragraphs": [
            "卸马板桥西，扁舟逆上溪。",
            "水锼岩骨断，烟截树头齐。",
            "野鸭惊人起，村鸡上树啼。",
            "老农头雪白，犹自把鉏犁。"
        ],
        "notes": "",
        "id": "3f5d734a823610757bf39c9b621bc070"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "池州",
        "preface": "",
        "paragraphs": [
            "一城方九里，宛在水中坻。",
            "额揭颜公字，碑传杜牧诗。",
            "昔年称上郡，今日逼边陲。",
            "莫望长江北，天寒风正悲。"
        ],
        "notes": "",
        "id": "383175d1b6467d7ce4e856dc939449de"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "有永嘉薛君自号云屋来池阳以诗见贻用韵答之",
        "preface": "",
        "paragraphs": [
            "清晨闻剥啄，喜得薛能诗。",
            "风月一囊锦，江湖两鬓丝。",
            "寒城吹角夜，孤馆拥衾时。",
            "谁会吟心苦，梅花是旧知。"
        ],
        "notes": "",
        "id": "699592160d7479b9e7d1b49d7538161f"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "有方叔材用余和薛云屋歌见贻次韵奉酬",
        "preface": "",
        "paragraphs": [
            "江湖前辈尽，何敢易言诗。",
            "鼠璞元非玉，蛛罗不是丝。",
            "池塘生草处，风雪跨馿时。",
            "此是真吟境，从来几个知。"
        ],
        "notes": "",
        "id": "1e8e89007d99321877efdb545af16ab0"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "立春前五日得雪",
        "preface": "",
        "paragraphs": [
            "雪作春前瑞，银城拥万家。",
            "太婆头欲白，九子顶先华。",
            "压麦嘉培本，封梅惜损花。",
            "家童解人意，烧鼎问烹茶。"
        ],
        "notes": "",
        "id": "52e8e4002f44743261e8cc60ba00844e"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "小畦",
        "preface": "",
        "paragraphs": [
            "小畦寻丈许，凿壁置柴扉。",
            "雨后菜虫死，秋来花蝶稀。",
            "插篱新种菊，抱瓮已忘机。",
            "俗客忽相访，妨人洗布衣。"
        ],
        "notes": "",
        "id": "e26bb0404608e234895a1a71d6e0cac5"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "有感",
        "preface": "",
        "paragraphs": [
            "浩浩海风劲，滔滔河水浑。",
            "古人皆去世，乔木自当门。",
            "族党诸孙盛，吾宗一线存。",
            "兴衰知有数，心事与谁论。"
        ],
        "notes": "",
        "id": "6627d280b2f964d1f915ed41e3375b36"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "金陵怀古",
        "preface": "",
        "paragraphs": [
            "尚闻深巷语乌衣，无复高堂彩凤仪。",
            "栋宇半欹元帝庙，香烟争奉志公祠。",
            "六朝兴废千年梦，独客登临万古悲。",
            "莫上钟山望淮北，西风禾黍更离离。"
        ],
        "notes": "",
        "id": "8170b4815befc0aad33838d253ad80b5"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "幽栖",
        "preface": "",
        "paragraphs": [
            "幽栖颇喜隔嚣喧，无客柴门尽日关。",
            "汲水灌花私雨露，临池叠石幻溪山。",
            "四时有景常能好，一世无人放得闲。",
            "清坐小亭观众妙，数声黄鸟绿阴间。"
        ],
        "notes": "",
        "id": "2a14928a4220a547bdb0d69b624621ea"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "此生",
        "preface": "",
        "paragraphs": [
            "此生毕竟已蹉跎，有酒何妨醉且歌。",
            "人世尽缘愁得老，春花偏被雨相魔。",
            "草欺兰瘦能香否，杏笑梅残奈俗何。",
            "试上东楼看春景，海山无数列青螺。"
        ],
        "notes": "",
        "id": "8b9a3f796c57e5b250e8ef207be0988c"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "自况",
        "preface": "",
        "paragraphs": [
            "多赀徒作守钱奴，伏腊无忧便有余。",
            "世路本夷休自险，人情太密反成疎。",
            "非图报施方为善，岂为功名始读书。",
            "门外良田堪种秫，自牵黄犊试犂鉏。"
        ],
        "notes": "",
        "id": "673d5e1c21fe703ff955c5907127aefc"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "书房",
        "preface": "",
        "paragraphs": [
            "书房清晓焚香坐，转觉幽栖趣味真。",
            "怪石一根云态度，早梅半树雪精神。",
            "池鱼自乐谁知我，林鸟相忘不避人。",
            "得丧由来天自定，莫将闲虑恼闲身。"
        ],
        "notes": "",
        "id": "f25fd936a09bf1cc53c768fa79bd8d53"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "移古梅植于贮清之侧已有生意喜而赋之",
        "preface": "",
        "paragraphs": [
            "剥尽皮毛真实在，几年孤立小溪浔。",
            "人来人去谁青眼，花落花开自苦心。",
            "不是野夫同臭味，难教君子出山林。",
            "巡簷日日窥生意，一朵先春直万金。"
        ],
        "notes": "",
        "id": "af095dec10d14ea5098b0d619fd88041"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "再得古梅小而益怪首蒙屏翁品题因次韵",
        "preface": "",
        "paragraphs": [
            "爱渠怪怪复奇奇，冒雪遥凭健步移。",
            "竹外池边栽恰好，山巅水际梦多时。",
            "百年死质余生意，一片孤槎带好枝。",
            "寄语花神勤守护，品题莫负老僊诗。"
        ],
        "notes": "",
        "id": "49d076c1556a763cd04fc7f9ad833f76"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "初游方岩山",
        "preface": "",
        "paragraphs": [
            "图志旧尝看纪载，杖藜今得徧经行。",
            "渔翁化石几年钓，仙客有田何世耕。",
            "千尺枯崖蜕龙骨，一帘飞瀑撼雷声。",
            "相传逸少曾来此，惜不镌岩记姓名。"
        ],
        "notes": "",
        "id": "486e7b66c47ef6cc41cee63bc5c4b2af"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "观败棋者戏作",
        "preface": "",
        "paragraphs": [
            "看人出着笑人低，及至当枰却自迷。",
            "角上仅全输了腹，东边才活丧于西。",
            "欲装劫去多难补，待算征来恰又提。",
            "天下未应无妙手，劝君莫爱墨狻猊。"
        ],
        "notes": "",
        "id": "c326440452bce35bcfdac5154800ae10"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "牡丹",
        "preface": "",
        "paragraphs": [
            "万巧千奇费剪裁，琼瑶锦绣簇成堆。",
            "世间妖女轮回魄，天上仙姬降谪胎。",
            "笑脸倚风娇欲语，醉颜酣日困难擡。",
            "东君若使先春放，羞杀群花不敢开。"
        ],
        "notes": "",
        "id": "4a3796064e55fa2cc7004055ee7ba29d"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "喜有秋",
        "preface": "",
        "paragraphs": [
            "去年已作填沟计，谁料今年见有秋。",
            "天意乘除元自定，人生伏腊谩多忧。",
            "满盆淅玉休论价，成斛量金不计筹。",
            "最是野夫懽喜处，春风百瓮遶床头。"
        ],
        "notes": "",
        "id": "7dd804a0f8e3930bcb783329e2a9cb37"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "次君玉弟闻新雁",
        "preface": "",
        "paragraphs": [
            "霜风飒飒荻花洲，避北趋南巧自谋。",
            "僊翮飞残千里月，寒声催老一天秋。",
            "乍教骚客惊诗梦，莫为征夫寄别愁。",
            "汝度塞垣应未久，新来烟燧已沉不。"
        ],
        "notes": "",
        "id": "aab9b5fc8f0b75553683f5a879f9f13b"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "次韵东渠兄观梅",
        "preface": "",
        "paragraphs": [
            "诗眼非梅不可遮，三葩五蕋便堪嘉。",
            "瘦如饭颗逢工部，老似磻溪卧子牙。",
            "水影月香参众妙，弟酬兄倡自成家。",
            "快𥬠新酝同清赏，莫待枝头烂缦花。"
        ],
        "notes": "",
        "id": "a284919b13cebb96d3fe01f689e5cc60"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "闲居幽事",
        "preface": "",
        "paragraphs": [
            "闲居幽事属田园，何必山林始避喧。",
            "足水早禾分母子，多年修竹见翁孙。",
            "欣然胜败无心弈，兀尔醉醒随意樽。",
            "昨夜一番雷雨过，绿波微涨曲池痕。"
        ],
        "notes": "",
        "id": "8bdd17581d4d92d83350f6f962a7583c"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "甘穷",
        "preface": "",
        "paragraphs": [
            "自甘穷处更何疑，坎止流行信所之。",
            "不学昌黎驱五鬼，肯随子厚骂三尸。",
            "堂堂白发欺人出，耿耿青灯独己知。",
            "细嚼黄花香满齿，清风千古一东篱。"
        ],
        "notes": "",
        "id": "a73cde03d0a0a8661d45b56b345e4f8d"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "送彭希圣姊夫赴三山民曹",
        "preface": "",
        "paragraphs": [
            "槐笏绿衫初作吏，要须立脚自廉勤。",
            "闾阎疾苦宜加意，廒廥奇赢莫与闻。",
            "少啖荔枝防美疢，多栽茉莉挹清芬。",
            "公余览徧佳山水，倘有诗篇寄海云。"
        ],
        "notes": "",
        "id": "e8f1339fd8b7e94dec104fdfb7842e10"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "己亥九日屏翁约诸孙登高西屿阻风舟行不前遂会于吾家山海图之上酒边翁有诗留题因次韵",
        "preface": "",
        "paragraphs": [
            "良辰乐事两相关，喜我楼台便往还。",
            "不用移舟过西屿，只消把酒对南山。",
            "风于破帽如相约，菊为新𥬠欲笑颜。",
            "留作千年佳话处，诗翁醉墨照楣间。"
        ],
        "notes": "",
        "id": "f3ed301b3e0a6fed148889fbbfeb9a9e"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "如京至西兴阻风雨",
        "preface": "",
        "paragraphs": [
            "月将圆夜出乡关，才到西兴月又残。",
            "老去问名先已懒，近来行路觉尤难。",
            "云烟漠漠吴山暗，风雨潇潇浙水寒。",
            "识破人生真逆旅，此身何处不堪安。"
        ],
        "notes": "",
        "id": "3f6e0fbeca01996b7b3c8e04ea65251d"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "七夕感兴二首  其一",
        "preface": "",
        "paragraphs": [
            "家家懽笑迓星期，我辈相邀只酒巵。",
            "矫俗何须标犊鼻，甘愚不解候蛛丝。",
            "新秋光彩月来处，半夜清凉风起时。",
            "一曲玉箫尘外意，此音除是鹤仙知。"
        ],
        "notes": "",
        "id": "0f423646a5f89f826dddf78608019ce0"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "七夕感兴二首  其二",
        "preface": "",
        "paragraphs": [
            "相传牛女起何时，无柰人间事转痴。",
            "青鸟蟠桃方士信，金钗钿合逆胡基。",
            "一杯记节图成醉，万感因秋却易悲。",
            "遗恨古今流不尽，银潢耿耿接天池。"
        ],
        "notes": "",
        "id": "da678ad2dae18668b9361e73c9d400e2"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "抵池阳未入关泊于齐山数日因穷岩壑之胜",
        "preface": "",
        "paragraphs": [
            "瘦策相扶上翠微，眼惊奇怪足忘疲。",
            "三十六洞犹昔者，四百余年无牧之。",
            "涨水淼弥春雨后，远山重叠夕阳时。",
            "几多江北江南恨，问着沙鸥总不知。"
        ],
        "notes": "",
        "id": "b9815bf58cdd56778419e4c99d114bac"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "次刘叔子总干夜坐感秋韵",
        "preface": "",
        "paragraphs": [
            "秋风远客叹飘零，满镜吴霜故故明。",
            "酒盏论心疎旧约，诗筒到眼快新评。",
            "短檠伴我夜深静，长笛何人月下横。",
            "步绕空庭吟未竟，隔林鸜鹆又传更。"
        ],
        "notes": "",
        "id": "db19625311b7671c795cb23862fcdcac"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "代简约诸同官探梅",
        "preface": "",
        "paragraphs": [
            "信是抟沙放手开，渴心空想细论杯。",
            "等闲不见便逾月，如此相从能几回。",
            "旧雨已孤重九菊，新诗宜探小春梅。",
            "骑馿索句真颜面，要向清溪洗出来。"
        ],
        "notes": "",
        "id": "9d8c8b62cffbb128ebeda66f4dcd02f0"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "烧灯夕宋明府自置酒见招席上复赋诗因次韵定诗盟并致别意",
        "preface": "",
        "paragraphs": [
            "苦用吟心续祖灯，得君印证愈分明。",
            "一聆此日鸡窗话，尽洗前时蚓窍声。",
            "飏柳轻风寒忽暖，催花小雨湿还晴。",
            "眼前总是诗光景，可惜明朝又远行。"
        ],
        "notes": "",
        "id": "d255dfdc43bf16c2ad80ffe7c8d1311d"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "秋暮出关即事",
        "preface": "",
        "paragraphs": [
            "俗尘汩汩负清游，重出城来已暮秋。",
            "水洗柳根欹断岸，霜摧芦叶拥荒洲。",
            "乡音不到愁来雁，野性无拘羡去鸥。",
            "可惜一堤明月好，隔关难作夜深留。"
        ],
        "notes": "",
        "id": "06e8ba55a56ef3f82f37d31beb614f7a"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "秋日独倚东楼",
        "preface": "",
        "paragraphs": [
            "重阳过了秋逾爽，自豁楼窗眺晚西。",
            "野外倒涵天影动，海云平压雁行低。",
            "兴来频放深杯饮，吟到须还大字题。",
            "近喜书房添一宝，陶泓买得古端溪。"
        ],
        "notes": "",
        "id": "e545f44da30199646bf269641d2e5437"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "次韵屏翁壬寅九日再题小楼",
        "preface": "",
        "paragraphs": [
            "佳节相过共举觞，为萸菊醉亦何妨。",
            "须知我辈襟怀事，不是时人酒肉狂。",
            "落雁影边寒水碧，归鸦啼处夕阳黄。",
            "诗翁樽俎风流在，老气横吞年少场。"
        ],
        "notes": "",
        "id": "2a3bb3eadb9f7a4c9e78a4eec6a457e8"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "初冬梅花偷放颇多",
        "preface": "",
        "paragraphs": [
            "清樽才了黄花债，又被梅花恼杀人。",
            "碎点南枝无数雪，探支东帝几分春。",
            "精神全向疎中足，标格端于瘦处真。",
            "彻夜苦吟无好语，梦随双月步溪漘。"
        ],
        "notes": "",
        "id": "814d10cdfb5d5f8a4d83f44bba1faaa6"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "石屏后集锓梓敬呈屏翁",
        "preface": "",
        "paragraphs": [
            "新刊后藁又千首，近日江湖谁有之。",
            "妙似豫章前集语，老于夔府后来诗。",
            "梅深岁月枝逾古，菊饱风霜色转奇。",
            "要洗晚唐还大雅，愿扬宗旨破群痴。"
        ],
        "notes": "",
        "id": "18c4a3b65c632d851bebc9d4443913a5"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "四月节景",
        "preface": "",
        "paragraphs": [
            "茶歌才了又田歌，节物真成一鸟过。",
            "苍竹招风凉意足，碧梧留雨夜声多。",
            "瓜缘茅屋抽长蔓，藕过蔬畦出矮荷。",
            "最喜白鸥相狎久，对人自在浴清波。"
        ],
        "notes": "",
        "id": "3ba0ff1efe4f347b2528ff35fcbc2604"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "次韵郑安道怀君玉弟游东嘉",
        "preface": "",
        "paragraphs": [
            "好山好水东嘉郡，两月清游乐可知。",
            "远想池塘频梦汝，还当风雨对眠谁。",
            "别时菊蕊方宜酒，几日梅花已索诗。",
            "雁影参差霜正冷，寄言归计莫迟迟。"
        ],
        "notes": "",
        "id": "ed85a6c7c1a0c849f0ea4ea217376aea"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "赠日者张异手",
        "preface": "",
        "paragraphs": [
            "漫浪江湖等泛萍，破囊惟有百中经。",
            "一吭辩处长三寸，两手生来应七星。",
            "笑汝道途多坎𡒄，说人祸福太分明。",
            "我今已决为农计，不解从君较五行。"
        ],
        "notes": "",
        "id": "f64e5af8e475cebaea5f28d8791fb60e"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "代简寄谢友人",
        "preface": "",
        "paragraphs": [
            "经年未复寄来书，索我形骸莫太疎。",
            "鲍叔相知应似旧，嵇康习懒苦难除。",
            "白头阅世梅花老，青眼看人柳色舒。",
            "春月正圆春水滑，何须雪夜扣吾庐。"
        ],
        "notes": "",
        "id": "08878426ca5c796a6c4c50c8a40504db"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "春事",
        "preface": "",
        "paragraphs": [
            "春事关心常早起，爱看景物试凭栏。",
            "戏鱼池面微添绿，啼鸟枝头尚带寒。",
            "斩棘重樊新插柳，𣂏泉频灌自栽兰。",
            "年来賸有园林兴，每恨庐边地不宽。"
        ],
        "notes": "",
        "id": "73679df0cdc24844099c57ecce58af10"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "有妄论宋唐诗体者答之",
        "preface": "",
        "paragraphs": [
            "不用雕锼呕肺肠，辞能达意即文章。",
            "性情元自无今古，格律何须辨宋唐。",
            "人道凤箫谐律吕，谁知牛铎有宫商。",
            "少陵甘作村夫子，不害光芒万丈长。"
        ],
        "notes": "",
        "id": "90af4b5857f0403b3607b01a3019d9f0"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "赵倅赋喜雪诗为黄堂颂黄堂和韵传示僚属众因续貂",
        "preface": "",
        "paragraphs": [
            "风衮瑶花扑面寒，沾泥点点鹿文斑。",
            "要呈腊瑞鬭梅好，肯让春容傍柳还。",
            "万户閙添沽酒市，两山穷耸索诗肩。",
            "使君宽得忧民念，麦陇青青一望间。"
        ],
        "notes": "",
        "id": "e3654ee1790fe521ad59c0b4a8c8196f"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "次韵黄次夔思家",
        "preface": "",
        "paragraphs": [
            "世态从渠炎更凉，蕙兰元不为人香。",
            "时凭酒挹圣贤味，闲借茶搜文字肠。",
            "靴笏岂能拘野性，莼鲈终是忆家乡。",
            "小需归作天台隠，长啸松风卧石梁。"
        ],
        "notes": "",
        "id": "e8fd7269e9c5fc4436ea8f90cb55fc20"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "送陈竹屋提干东归",
        "preface": "",
        "paragraphs": [
            "生长由来接社枌，台山越水偶中分。",
            "一朝倾盖便知我，千里携家得傍君。",
            "风厚大鹏培怒翼，天寒征雁拆同群。",
            "折梅相送齐山路，愁绝江东日暮云。"
        ],
        "notes": "",
        "id": "5a3521721b634fadb64df79bf2264d9f"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "赏茶",
        "preface": "",
        "paragraphs": [
            "自汲香泉带落花，漫烧石鼎试新茶。",
            "绿阴天气闲庭院，卧听黄蜂报晚衙。"
        ],
        "notes": "",
        "id": "2624baca1d6007847bd704fd39211e25"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "夜过鉴湖",
        "preface": "",
        "paragraphs": [
            "推篷四望水连空，一片蒲帆正饱风。",
            "山际白云云际月，子规声在白云中。"
        ],
        "notes": "",
        "id": "9e2693d6ffb345318bd01f10c8828b31"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "喜小儿学步",
        "preface": "",
        "paragraphs": [
            "对周尚有六十日，举足已能三五移。",
            "世路只今巇险甚，须教步步著平夷。"
        ],
        "notes": "",
        "id": "8cafa23d813cca9610eb89b303e66736"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "效宫词体",
        "preface": "",
        "paragraphs": [
            "杨柳万丝堆怨绪，丁香百结锁愁肠。",
            "小桃先得东皇宠，莫妬东风过海棠。"
        ],
        "notes": "",
        "id": "2d05b7d7d28e6a1bca6e41b405c6be50"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "读陈元龙传",
        "preface": "",
        "paragraphs": [
            "九州四海沸如汤，问舍求田策最良。",
            "豪气到头成底事，未容欺客卧高床。"
        ],
        "notes": "",
        "id": "daf0dbcecb33091c26ed057ad94dca38"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "严子陵",
        "preface": "",
        "paragraphs": [
            "赤伏君王访旧游，富春男子只羊裘。",
            "一竿本为逃名去，何意虚名上钓钩。"
        ],
        "notes": "",
        "id": "6bfb15ce631ecf9170efbde2acc3ac08"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "竹林避暑",
        "preface": "",
        "paragraphs": [
            "自抱桃笙过竹林，浓阴一片直千金。",
            "清眠尽晚无人唤，时有风鸣石上琴。"
        ],
        "notes": "",
        "id": "3879f696d5ba54ad25207435db67f34d"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "夏昼小雨",
        "preface": "",
        "paragraphs": [
            "小床蕲簟展琉璃，窗外新篁一尺围。",
            "正午云桥疎雨过，冬青花上蜜蜂归。"
        ],
        "notes": "",
        "id": "a8ed7394879383db65e1d1989dba1fe2"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "里中小渔舟被差防江有感而赋",
        "preface": "",
        "paragraphs": [
            "着身平地更多忧，一棹思为泛宅谋。",
            "昨夜西风边报急，防江也要钓鱼舟。"
        ],
        "notes": "",
        "id": "aa5bc35d7b3b50a88bc9719c97541401"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "天台道上早行",
        "preface": "",
        "paragraphs": [
            "箯舆轧轧过清溪，溪上梅花压水低。",
            "月影渐收天半晓，两山相对竹鸡啼。"
        ],
        "notes": "",
        "id": "fffed6fc71148b5d7f3eb476bb1c563d"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "归途过麻姑山",
        "preface": "",
        "paragraphs": [
            "山行十里少人家，客子贪程怕日斜。",
            "倦坐松根需足力，轻风满面落藤花。"
        ],
        "notes": "",
        "id": "052768b16e6b54bdb7cfb2618f2a2645"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "方岩山有仙人田项宜父家其下于屋之西偏筑亭疏沼杂莳花木为娱奉寿母之地即以名之自著怀仙杂咏百有一首名胜留题亦多未免皆泥乎神仙之说来征余吟余谓神仙之事深言之则似诞今诸贤所赋无复余蕴使余更下注脚不愈诞乎且人生一世苟能超然达观惟适之安斯人中之仙已岂必十洲三岛间之谓哉因即此意赋十章  其一",
        "preface": "",
        "paragraphs": [
            "筑亭疏沼隔尘埃，白白朱朱次第栽。",
            "人面春风俱不老，板舆日日看花来。"
        ],
        "notes": "",
        "id": "bfbd0320f1227b00dd42d0d70ef6c31e"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "方岩山有仙人田项宜父家其下于屋之西偏筑亭疏沼杂莳花木为娱奉寿母之地即以名之自著怀仙杂咏百有一首名胜留题亦多未免皆泥乎神仙之说来征余吟余谓神仙之事深言之则似诞今诸贤所赋无复余蕴使余更下注脚不愈诞乎且人生一世苟能超然达观惟适之安斯人中之仙已岂必十洲三岛间之谓哉因即此意赋十章  其二",
        "preface": "",
        "paragraphs": [
            "绿萝翳翳结高林，烟吐霞吞一径深。",
            "半夜松凉鹤先睡，满山明月自横琴。"
        ],
        "notes": "",
        "id": "ccc293c096d43c112285022a07eb340f"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "方岩山有仙人田项宜父家其下于屋之西偏筑亭疏沼杂莳花木为娱奉寿母之地即以名之自著怀仙杂咏百有一首名胜留题亦多未免皆泥乎神仙之说来征余吟余谓神仙之事深言之则似诞今诸贤所赋无复余蕴使余更下注脚不愈诞乎且人生一世苟能超然达观惟适之安斯人中之仙已岂必十洲三岛间之谓哉因即此意赋十章  其三",
        "preface": "",
        "paragraphs": [
            "一涧寒泉九节菖，酿泉为酒冽仍香。",
            "玉巵捧处慈颜喜，眉寿方岩共久长。"
        ],
        "notes": "",
        "id": "31eb26dfeca854380d3d5826a21065ad"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "方岩山有仙人田项宜父家其下于屋之西偏筑亭疏沼杂莳花木为娱奉寿母之地即以名之自著怀仙杂咏百有一首名胜留题亦多未免皆泥乎神仙之说来征余吟余谓神仙之事深言之则似诞今诸贤所赋无复余蕴使余更下注脚不愈诞乎且人生一世苟能超然达观惟适之安斯人中之仙已岂必十洲三岛间之谓哉因即此意赋十章  其四",
        "preface": "",
        "paragraphs": [
            "有时山洞拾荆薪，应遇真仙对弈春。",
            "多少胸中高著处，尽教饶尽世间人。"
        ],
        "notes": "",
        "id": "d8d5059e6746bc440a59c6e70e782e17"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "方岩山有仙人田项宜父家其下于屋之西偏筑亭疏沼杂莳花木为娱奉寿母之地即以名之自著怀仙杂咏百有一首名胜留题亦多未免皆泥乎神仙之说来征余吟余谓神仙之事深言之则似诞今诸贤所赋无复余蕴使余更下注脚不愈诞乎且人生一世苟能超然达观惟适之安斯人中之仙已岂必十洲三岛间之谓哉因即此意赋十章  其五",
        "preface": "",
        "paragraphs": [
            "秋池清晓濯玄云，鸜眼辉涵紫玉文。",
            "细字黄庭应写就，莫将容易博鹅群。"
        ],
        "notes": "",
        "id": "ca374e001fc3d5b1c88c4c9e58e7f4d3"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "方岩山有仙人田项宜父家其下于屋之西偏筑亭疏沼杂莳花木为娱奉寿母之地即以名之自著怀仙杂咏百有一首名胜留题亦多未免皆泥乎神仙之说来征余吟余谓神仙之事深言之则似诞今诸贤所赋无复余蕴使余更下注脚不愈诞乎且人生一世苟能超然达观惟适之安斯人中之仙已岂必十洲三岛间之谓哉因即此意赋十章  其六",
        "preface": "",
        "paragraphs": [
            "桑竹森森遶屋边，美池清泚浸良田。",
            "桃源只在桃溪上，不信壶中别有天。"
        ],
        "notes": "",
        "id": "fba7c5b54de1d36f8a90c9da02347a7c"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "方岩山有仙人田项宜父家其下于屋之西偏筑亭疏沼杂莳花木为娱奉寿母之地即以名之自著怀仙杂咏百有一首名胜留题亦多未免皆泥乎神仙之说来征余吟余谓神仙之事深言之则似诞今诸贤所赋无复余蕴使余更下注脚不愈诞乎且人生一世苟能超然达观惟适之安斯人中之仙已岂必十洲三岛间之谓哉因即此意赋十章  其七",
        "preface": "",
        "paragraphs": [
            "晚菘早韭各随时，霜薤青青间露葵。",
            "甘脆自堪供小摘，不须他觅养神芝。"
        ],
        "notes": "",
        "id": "f0992dc3701ef37fae7f207b46f4eb47"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "方岩山有仙人田项宜父家其下于屋之西偏筑亭疏沼杂莳花木为娱奉寿母之地即以名之自著怀仙杂咏百有一首名胜留题亦多未免皆泥乎神仙之说来征余吟余谓神仙之事深言之则似诞今诸贤所赋无复余蕴使余更下注脚不愈诞乎且人生一世苟能超然达观惟适之安斯人中之仙已岂必十洲三岛间之谓哉因即此意赋十章  其八",
        "preface": "",
        "paragraphs": [
            "紫锦囊缄五岳形，白书黑纸秘黄庭。",
            "何如琴几焚香坐，细读包牺一卷经。"
        ],
        "notes": "",
        "id": "583d144a38aed4febdfaf85a0678a555"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "方岩山有仙人田项宜父家其下于屋之西偏筑亭疏沼杂莳花木为娱奉寿母之地即以名之自著怀仙杂咏百有一首名胜留题亦多未免皆泥乎神仙之说来征余吟余谓神仙之事深言之则似诞今诸贤所赋无复余蕴使余更下注脚不愈诞乎且人生一世苟能超然达观惟适之安斯人中之仙已岂必十洲三岛间之谓哉因即此意赋十章  其九",
        "preface": "",
        "paragraphs": [
            "自傍青牛种早秔，炊来玉屑满盆香。",
            "休论服日餐霞事，只此延年第一方。"
        ],
        "notes": "",
        "id": "79f2d6697e2275a6212b14b6a74b4c26"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "方岩山有仙人田项宜父家其下于屋之西偏筑亭疏沼杂莳花木为娱奉寿母之地即以名之自著怀仙杂咏百有一首名胜留题亦多未免皆泥乎神仙之说来征余吟余谓神仙之事深言之则似诞今诸贤所赋无复余蕴使余更下注脚不愈诞乎且人生一世苟能超然达观惟适之安斯人中之仙已岂必十洲三岛间之谓哉因即此意赋十章  其一○",
        "preface": "",
        "paragraphs": [
            "阡陌纵横尚宛然，知他耕耨是何年。",
            "果然绝粒轻能举，底事仙人亦有田。"
        ],
        "notes": "",
        "id": "d5217e44b456f94e586aea7e45ece969"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "五松山太白祠堂",
        "preface": "",
        "paragraphs": [
            "舣舟来访宝云寺，快上山头寻五松。",
            "捉月仙人呼不醒，一间老屋战西风。"
        ],
        "notes": "",
        "id": "91b6b5df8335966f3beb520dcf89637c"
    },
    {
        "author": "戴昺",
        "dynasty": "宋",
        "type": "诗",
        "rhythmic": "",
        "title": "归途过铜官山",
        "preface": "",
        "paragraphs": [
            "山径崎岖落叶黄，青松疎处漏斜阳。",
            "鸣禽无数声相应，一阵微风野菊香。"
        ],
        "notes": "",
        "id": "64836c75f41b70266893e5afb35240d6"
    }
]