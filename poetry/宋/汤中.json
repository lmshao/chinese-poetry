[
    {
        "author": "汤中",
        "dynasty": "宋",
        "type": "诗",
        "rhythmic": "",
        "title": "过罗首",
        "preface": "",
        "paragraphs": [
            "山势迢迢万马奔，就宽平处著祇园。",
            "门无俗驾真堪隠，院有禅僧便不村。",
            "百顷霜黄收{禾罗}䅉，一泓寒绿养兰荪。",
            "我来访道连宵宿，共拨炉灰仔细论。"
        ],
        "notes": "",
        "id": "d54f337d5b3d678a03321833eeae4412"
    },
    {
        "author": "汤中",
        "dynasty": "宋",
        "type": "诗",
        "rhythmic": "",
        "title": "赠久轩提刑江东二首  其一",
        "preface": "",
        "paragraphs": [
            "三年饮得大江中，更枉輶轩到里中。",
            "访旧不辞山路险，居今谁有古人风。",
            "汉胡隠遁藏清叟，瑞节欢迎走野童。",
            "頼有良朋共樽酒，雍容不与孙文同。"
        ],
        "notes": "",
        "id": "bdd7e57346f898b73ebc4db667396698"
    },
    {
        "author": "汤中",
        "dynasty": "宋",
        "type": "诗",
        "rhythmic": "",
        "title": "赠久轩提刑江东二首  其二",
        "preface": "",
        "paragraphs": [
            "晨登鹤岭俯平川，暂辍鸣驺看瀑泉。",
            "自有此山无此客，愧非真隠枉真贤。",
            "精庐岂但荣三顾，憇木犹应咏百年。",
            "独愧庵无煨芋老，邺侯虽过莫留连。"
        ],
        "notes": "",
        "id": "4d589d378457e3ebb49594baf6c899d7"
    },
    {
        "author": "汤中",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "金堂玉室相掩映，珠帘翠箔谁褰开。"
        ],
        "notes": "",
        "id": "92d2a2fcbdaf4676feb46913565a8472"
    }
]