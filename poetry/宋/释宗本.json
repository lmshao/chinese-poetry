[
    {
        "author": "释宗本",
        "dynasty": "宋",
        "type": "诗",
        "rhythmic": "",
        "title": "辞众",
        "preface": "",
        "paragraphs": [
            "本是无家客，那堪任便游。",
            "顺风加橹棹，船子下扬州。"
        ],
        "notes": "",
        "id": "9fa1b01465e3e1231343efebedcac1e3"
    },
    {
        "author": "释宗本",
        "dynasty": "宋",
        "type": "诗",
        "rhythmic": "",
        "title": "赋石鼓",
        "preface": "",
        "paragraphs": [
            "造化功成难可测，不论劫数莫穷年。",
            "如今横在孤峰上，解听希声用大千。"
        ],
        "notes": "",
        "id": "f4fa7dd00d0621e9609b567aace0de65"
    },
    {
        "author": "释宗本",
        "dynasty": "宋",
        "type": "诗",
        "rhythmic": "",
        "title": "赠李纲",
        "preface": "",
        "paragraphs": [
            "青共立，米去皮。",
            "此时节，甚光辉。"
        ],
        "notes": "",
        "id": "598ced4a3e4f9fd562e31eff9ad0968b"
    },
    {
        "author": "释宗本",
        "dynasty": "宋",
        "type": "诗",
        "rhythmic": "",
        "title": "临终偈  其一",
        "preface": "",
        "paragraphs": [
            "百骸溃散寻常事，一物长灵识者稀。",
            "争似大梅知底意，无声三昧证缘知。"
        ],
        "notes": "",
        "id": "b6ece55ea93637b2b22bb997dba1d145"
    },
    {
        "author": "释宗本",
        "dynasty": "宋",
        "type": "诗",
        "rhythmic": "",
        "title": "临终偈  其二",
        "preface": "",
        "paragraphs": [
            "两年脾疾苦相攻，瘦骨崚嶒鹤足同。",
            "赖有真常无病者，湛然常在寂光中。"
        ],
        "notes": "",
        "id": "63c77321c7a7b5dbf672edce00f72904"
    }
]