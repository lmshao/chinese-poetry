[
    {
        "author": "吕公弼",
        "dynasty": "宋",
        "type": "诗",
        "rhythmic": "",
        "title": "严真观",
        "preface": "",
        "paragraphs": [
            "卜肆垂帘地，依然门径开。",
            "沈冥时已往，思慕客犹来。",
            "鸟啄虚簷坏，狐穿古井摧。",
            "空余旧矶石，岁岁长春苔。"
        ],
        "notes": "",
        "id": "6b2e33f56c938417519c976515583bac"
    },
    {
        "author": "吕公弼",
        "dynasty": "宋",
        "type": "诗",
        "rhythmic": "",
        "title": "琴台",
        "preface": "",
        "paragraphs": [
            "烟树重城侧，琴台千古余。",
            "早为梁苑客，晚向茂陵居。",
            "赋给尚书笔，归乘使者车。",
            "清风觌旧隐，长日耸乡间。"
        ],
        "notes": "",
        "id": "e4a97e87120381e8493f5d0c20c3c8ca"
    },
    {
        "author": "吕公弼",
        "dynasty": "宋",
        "type": "诗",
        "rhythmic": "",
        "title": "送桂州张田经略迁祠部",
        "preface": "",
        "paragraphs": [
            "拂云楼观壮南城，符竹从来选择精。",
            "地压坤方诸国重，官迁汉省左曹清。",
            "霜严塞幕论兵略，春满农效劝火畊。",
            "王佐才高时望治，归来持橐上蓬瀛。"
        ],
        "notes": "",
        "id": "e79fa7533594742deeb2d5bb4fb2d978"
    }
]