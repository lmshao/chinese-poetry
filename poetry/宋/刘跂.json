[
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "寄刘仲平",
        "preface": "",
        "paragraphs": [
            "移居逼城阿，颇似山中住。",
            "当轩列佳石，绕舍纷高树。",
            "园林便为主，鱼鸟欣相聚。",
            "春来物物好，适意随所遇。",
            "是适本无因，亦复无定处。",
            "当有忘机人，知我此中趣。"
        ],
        "notes": "",
        "id": "822d304371e54f9f142c0c4154a9460e"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "重寄",
        "preface": "",
        "paragraphs": [
            "忆昨去国初，置传史所监。",
            "季也行泣随，往舍都城南。",
            "沐我屡饭我，终此一日淹。",
            "明作分岭水，苦别心如惔。",
            "遄归护孥重，却挂东川帆。",
            "停桡憩汴泗，揽辔趋霍灊。",
            "间关又相对，共被栖穷簷。",
            "未毕十日懽，已复秣征骖。",
            "猗嗟季行役，曷日弛负担。",
            "长怀芳草句，未读衣已沾。",
            "先人门户事，驽力讵克堪。",
            "一朝奇祸发，炽甚烈火炎。",
            "顽迷得忧辱，自取非谤谗。",
            "危巢风雨漂，菅蒯不足芟。",
            "于时季来归，弃官不待占。",
            "收合败散余，頼此守独严。",
            "阖门数百指，一一恩意涵。",
            "辑睦乖迕情，牢不见隙纤。",
            "聚粮非短毂，千里均属厌。",
            "囊书动高听，恩环赐东渐。",
            "吾亲所奇贵，挺立故不凡。",
            "晚节就难冀，前非掩多惭。",
            "正如已躄人，欻起蒙针砭。",
            "衰颜积霜雪，幸亦解羁衔。",
            "昨从忧迫来，将复见安恬。",
            "西廊坐食菽，可以慰饥馋。",
            "渐欲亲酒盏，颇思疏药奁。",
            "愿季爱玉体，豢我及西崦。",
            "从今荷明时，欢乐百无嫌。",
            "酬恩无处所，香火供瞿聃。"
        ],
        "notes": "",
        "id": "189227bd7ded6da1221f803c664be704"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "集句寄斯川",
        "preface": "",
        "paragraphs": [
            "渺渺孤舟逝，计日望旧居。",
            "万族各有托，吾亦爱吾庐。",
            "栖栖失群鸟，暂与田园疏。",
            "令日始复来，再喜见友于。",
            "缅然睇崇丘，负疴不获俱。",
            "试携子姪辈，且还读我书。",
            "亲戚共一处，过此奚所须。",
            "起晚眠常早，谁谓形迹拘。",
            "厚恩固难忘，慨然念黄虞。",
            "养真衡茅下，不乐复何如。"
        ],
        "notes": "",
        "id": "9004f22faa4cb1f34d5b124a12a3ec18"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "寄马全玉",
        "preface": "",
        "paragraphs": [
            "岁月如归鸿，秋至欻将翔。",
            "郊原带爽气，榆柳媚无光。",
            "客子抱幽独，耿耿谁与明。",
            "不辞青鞋贱，来蹑君子堂。",
            "君子松桧姿，劲不惨风霜。",
            "其交淡如水，众口未易尝。",
            "忘言默领会，此意却难忘。",
            "不饮知酒趣，聊复酌公浆。",
            "寒灯夜寥閴，一笑未渠央。",
            "谁令别离此，梦寐长相望。"
        ],
        "notes": "",
        "id": "22ed5b2656a998780836e0fe3e99f21c"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "寄尹迁介叔  其一",
        "preface": "",
        "paragraphs": [
            "我生非良材，顽矿不受砺。",
            "读书但渔猎，初不名一艺。",
            "形骸弱如柳，暑雨更疲曳。",
            "清风何时生，一扫去酷吏。"
        ],
        "notes": "",
        "id": "7afc259b1e4ba53f9e4c8d4ecc7172eb"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "寄尹迁介叔  其二",
        "preface": "",
        "paragraphs": [
            "孙友太瘦生，相遇一何阔。",
            "途穷欲改操，冉冉在故辙。",
            "赠君七年艾，辄为儿女夺。",
            "养生有标本，姑息良已末。"
        ],
        "notes": "",
        "id": "77baba1dedbd86d4590b7c1e7a9cb2e0"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "寄尹迁介叔  其三",
        "preface": "",
        "paragraphs": [
            "我有好诗酒，端为舅氏作。",
            "陈遵见张竦，虽见不改乐。",
            "小官未朝谒，日日事饮博。",
            "书来托天真，笑我守糟粕。"
        ],
        "notes": "",
        "id": "3ed4cb5b782f78217e3f2a9806a857d3"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "寄尹迁介叔  其四",
        "preface": "",
        "paragraphs": [
            "二尹山东秀，一第安足贺。",
            "滕侯荐鹗书，极口良未过。",
            "青衫五斗米，所要脱饥饿。",
            "自重士当然，蓄积非为货。"
        ],
        "notes": "",
        "id": "a13136e5e8a4b6fa3a492006171586ee"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "寄尹迁介叔  其五",
        "preface": "",
        "paragraphs": [
            "前年郭法曹，寓直经略院。",
            "同时幕府归，独送两秋燕。",
            "新书满百帙，铅椠老不倦。",
            "他时淮南子，试为离骚传。"
        ],
        "notes": "",
        "id": "71c50a67249d31b31eb5a68dd9c4e1c2"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "寄尹迁介叔  其六",
        "preface": "",
        "paragraphs": [
            "养志如养力，益峻在益砺。",
            "大方略畦畛，小智私才艺。",
            "古来要倔彊，槛折不可曳。",
            "何谓薛赣君，小生敢相吏。"
        ],
        "notes": "",
        "id": "29cbda887120781768ec8723d8b5655b"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "寄尹迁介叔  其七",
        "preface": "",
        "paragraphs": [
            "择术患不终，未易笑迂阔。",
            "发轫三尺轮，不改万里辙。",
            "死生汉节共，巨猾气为夺。",
            "坐令李都尉，恸哭天壤末。"
        ],
        "notes": "",
        "id": "e86fbf8a2f1a5d7b43b2bdfd54d7eb81"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "寄尹迁介叔  其八",
        "preface": "",
        "paragraphs": [
            "鸱夷笑井瓶，同是意匠作。",
            "拘方等归尽，放意差独乐。",
            "往时二千石，天子偿负博。",
            "彼视淑德侯，何堪贮糟粕。"
        ],
        "notes": "",
        "id": "2a5e74093168f44c0aa1411edad19ff8"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "寄尹迁介叔  其九",
        "preface": "",
        "paragraphs": [
            "歌词郢中来，未数白与贺。",
            "一斑昧全虎，端似隙中过。",
            "可怜光万丈，不救妻子饿。",
            "平生严郑公，皂隶有余货。"
        ],
        "notes": "",
        "id": "cfec1030b6d5c7d9d4de88f8f3c1a6cb"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "寄尹迁介叔  其一○",
        "preface": "",
        "paragraphs": [
            "吏隠非山林，州府为道院。",
            "莫夸非食肉，虎头颔如燕。",
            "公田亦种秫，瞥去飞鸟倦。",
            "何用萧德施，先生自为传。"
        ],
        "notes": "",
        "id": "af996889333e4f0e99f4530d79204a09"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "送陈述之",
        "preface": "",
        "paragraphs": [
            "羸躯抱肺恶，喘甚剧奔豚。",
            "水饭辄短气，矧敢近酒尊。",
            "君亦谢嵇阮，力釂不盈分。",
            "相看但萧索，何以慰离群。",
            "往昔各少年，束带登桥门。",
            "白眼霄汉际，冥鸿注孤𬸣。",
            "我髯今苍黄，君发亦翩翻。",
            "同吏一州县，冻萤彊相温。",
            "豗颓岁月去，此事更谁怨。",
            "愿君爱玉体，长使百忧谖。",
            "非关易斗粟，政恐耕耘烦。",
            "他时老相问，一笑坐忘言。"
        ],
        "notes": "",
        "id": "0f682b3a0de9d36001cea5afae47bcdd"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "送徐彦荣",
        "preface": "",
        "paragraphs": [
            "婵娟水边杨，宛是渭川竹。",
            "光翠相动摇，照我尊酒绿。",
            "松风含众籁，云月澹华烛。",
            "何必箫与鼓，清言媚幽独。",
            "当年妙风致，文采自膏沐。",
            "会逢百炼明，照此燕赵玉。",
            "晨风惜行色，车骑喧出宿。",
            "一笑如未忘，新诗寓归仆。"
        ],
        "notes": "",
        "id": "1aacbb493e33f97b2a7ca4939bb21ee2"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "送刘贡甫贬衡州",
        "preface": "",
        "paragraphs": [
            "洞庭木叶下，衡阳鸿雁飞。",
            "放舟河之水，岁暮以为期。",
            "岂曰无径路，大直固逶迤。",
            "波平弭桂棹，风清卷兰旗。",
            "紫蟹间丹鲤，霜莼兼露葵。",
            "醉歌搴杜若，还以寄相思。",
            "不厌道里远，所嗟时序移。",
            "会登昆仑丘，遂索玄珠遗。",
            "以兹鼓枻去，瞠若不可追。",
            "乃知体道人，涉世自有宜。",
            "入兽不乱群，安肯陋九夷。",
            "如何录录者，反笑抱关为。"
        ],
        "notes": "",
        "id": "8b3f776e6bbcb3680829f674b45aa5cc"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "次黄完仲见寄韵",
        "preface": "",
        "paragraphs": [
            "读书老无味，记一辄忘十。",
            "视昔那得超，但觉有不及。",
            "谁能求甚解，拘窘被书絷。",
            "为文亦尔尔，造语须易给。",
            "未足解客嘲，况复令鬼泣。",
            "柴门一鹊噪，童稚迎信入。",
            "开缄故人书，快阅惊喜集。",
            "新诗莹病目，俨若冰玉立。",
            "才兼刘柳健，思鄙郊岛涩。",
            "定从西山来，爽气扶岌嶪。",
            "惠然远见属，疑我故闲习。",
            "丛台三晋旧，镇静无警急。",
            "府宽郎幕尊，森卫走呼吸。",
            "以兹书檄省，频岁息篇什。",
            "神交庶暂对，怳不阂川隰。",
            "卢溪白士薮，野处分屣笠。",
            "如闻趣归装，早作下车揖。",
            "吾庐虽庳陋，雅亦便樵汲。",
            "无酒或过雄，有酒谁馈伋。",
            "何时甲乙第，版筑见君葺。",
            "比邻或借倩，梨枣亦得拾。",
            "不耻共秃翁，相携走城邑。"
        ],
        "notes": "",
        "id": "d99927f84da9225ad6275ee3125a59da"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "次孙元中至后五日游蔡氏园韵",
        "preface": "",
        "paragraphs": [
            "林深宜夏炎，亦复便冬冷。",
            "居然安稳处，合是招提境。",
            "晴烟起屋脊，煦日下天井。",
            "饱饭策杖出，如行赞公岭。",
            "平生一丘壑，快眼春睡醒。",
            "谁言城市喧，能比郊原静。",
            "人间会合少，万事等泡影。",
            "适意不自取，兀立真土梗。",
            "时平日月好，岁熟羁旅幸。",
            "逢人但懽喜，得酒便酩酊。",
            "知我非子谁，频来不须请。"
        ],
        "notes": "",
        "id": "e9b9170771fb32ead9ebf33b81aeb3a3"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "费家风次韵二首  其一",
        "preface": "",
        "paragraphs": [
            "行年病肺热，当暑极燔炮。",
            "宵分偶小息，起步驻凉飚。",
            "咄此怪事发，天北起喧嚣。",
            "扶摇驾霹雳，万窍争怒号。",
            "双耳不及掩，对语何由交。",
            "木作蔴苇拔，瓦如埃𡏖飘。",
            "颠呶怖欲死，一一惊儿曹。",
            "所忧吾其鱼，遑赋屋上茅。",
            "须臾事亦定，骨肉相勤劳。",
            "东方渐杲杲，音响为谁销。"
        ],
        "notes": "",
        "id": "eba2964beaa8ded1b7f1eaf368143f8a"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "费家风次韵二首  其二",
        "preface": "",
        "paragraphs": [
            "风雷助神物，兹理古不空。",
            "邂逅一夕事，知有费家风。",
            "洛桥诵书女，泾川牧羊童。",
            "不知费氏子，业力与谁同。",
            "便能役蜚廉，颇复鼓丰隆。",
            "坐令城郭人，在尔动用中。",
            "剑出延平水，竹化葛陂翁。",
            "况尔得人趣，变现岂易穷。",
            "时时要雨泽，袢暑殊未终。",
            "勿逢金翅王，非尔能长雄。"
        ],
        "notes": "",
        "id": "3e45bde857e2592fe10dca1a5b4826a1"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "子和惠贶佳什惇叙世契诵咏感慨情见乎辞因次其韵",
        "preface": "",
        "paragraphs": [
            "恭闻裕陵初，文物万古先。",
            "仁英所造士，台阁徧招延。",
            "堂堂丹阳公，发轫自宾筵。",
            "维我先大夫，整驾亦周旋。",
            "一时起接武，千里称比肩。",
            "俱陈曲台议，共校天禄编。",
            "心期久相契，燥湿无改弦。",
            "晚登廊庙席，玉笋照华颠。",
            "廐马并飞盖，斋榻连修椽。",
            "到今启事帖，尺牍余藤牋。",
            "忆我既冠后，群趋集英前。",
            "公持柱史橐，水镜资平铨。",
            "谓宜掇上第，击节称奏篇。",
            "声名竟寂寂，感遇空拳拳。",
            "事过剧脱兔，迩来三十年。",
            "翰墨恍未落，拱水森已圆。",
            "嗟哉最孤露，罪戾深益缠。",
            "迷途虽云指，顽质何由镌。",
            "以兹众恶归，白首犹迍邅。",
            "屡惊流夜郎，敢望尉通泉。",
            "弦肠恐齐断，身璧欲俱捐。",
            "岂知巢倾覆，胎卵却复全。",
            "圣主日方中，照曜无党偏。",
            "宸笔下霄汉，一洗空宿愆。",
            "生还出望外，喜极悲泪涟。",
            "诗书手自束，衣袂轻欲翾。",
            "犹忧抱沈瘵，针石久未蠲。",
            "朅来问医药，蹭蹬淮之壖。",
            "追惟曩时乐，梦破无重眠。",
            "畴知王公子，但说副车贤。",
            "持带走穷隶，趣驾来飞旃。",
            "劳我鬓霜雪，欢颜语㛹娟。",
            "北堂太夫人，备福独绵绵。",
            "往者三殿朝，吾亲亦班联。",
            "问讯逮妻女，悲懽深怆然。",
            "升堂一拜阻，自痛久拘挛。",
            "念子事方殷，使客舟车骈。",
            "拨忙屡顾盼，尊酒劝留连。",
            "新诗又来辱，巨轴星斗悬。",
            "七字健欲活，靡靡争春妍。",
            "夷途取𫘧骥，武库出戈鋋。",
            "骤闻吴叔辩，霍然病欲痊。",
            "感子重拜嘉，傥未沟壑填。",
            "西风理归棹，往稼汶阳田。",
            "王途正清廓，天子仁如天。",
            "轩冕岂不好，于我亦青毡。",
            "政惟萧丘火，寒焰宁复然。",
            "亨衢子当骋，愿言早著鞭。",
            "高闳富令息，犊子亦所怜。",
            "世交固未替，更頼清白传。"
        ],
        "notes": "",
        "id": "f4eddc8e37e6540bbacc6d3fa7dc0114"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "秋夜次四姪韵五首  其一",
        "preface": "",
        "paragraphs": [
            "凉飔起天末，倏已扫庭户。",
            "光鲜向时柳，惨淡非其故。",
            "铅华不足恃，美人抱幽素。",
            "穷吾分当尔，不为读书误。"
        ],
        "notes": "",
        "id": "ee3004f5d399718486103d129e973036"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "秋夜次四姪韵五首  其二",
        "preface": "",
        "paragraphs": [
            "行乐北山路，绵力涉逶迤。",
            "诸郎骋逸足，掩冉去莫羁。",
            "归坐独兀兀，糜粥聊自资。",
            "狂澜成止水，吾病真吾师。"
        ],
        "notes": "",
        "id": "530d699a9c9d23bf805758808b47e202"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "秋夜次四姪韵五首  其三",
        "preface": "",
        "paragraphs": [
            "颢气日且肃，鸣弦此其时。",
            "泠泠矢古音，慷慨不胜悲。",
            "翔飚媚百卉，苦雨何纷披。",
            "曲罢自澄寂，霜气皎冰姿。"
        ],
        "notes": "",
        "id": "3728686da09e99a057d1cacaf53633df"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "秋夜次四姪韵五首  其四",
        "preface": "",
        "paragraphs": [
            "千古柴桑翁，于酒颇能全。",
            "绝知闲居乐，雅乏从事贤。",
            "倾心祷王母，更欲丐长年。",
            "缅思东篱下，想望故悠然。"
        ],
        "notes": "",
        "id": "b51164d7fb08b48620821e7bcd81cadd"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "秋夜次四姪韵五首  其五",
        "preface": "",
        "paragraphs": [
            "穷簷讵云陋，霜月粲孤明。",
            "空山值饥虚，秋菊餐落英。",
            "吾衰抱沈瘵，玩物得我生。",
            "循分各有适，天公一何平。"
        ],
        "notes": "",
        "id": "f121297757f16402eb3c6e15a72e5be0"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "宿灵泉寺二首  其一",
        "preface": "",
        "paragraphs": [
            "石磴排林端，路转阴岭滑。",
            "侧身长风外，凛落天为阔。",
            "冉冉光风浮，金轮起天末。"
        ],
        "notes": "",
        "id": "7784a9845d99d7669843d99c88e256d9"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "宿灵泉寺二首  其二",
        "preface": "",
        "paragraphs": [
            "团团芳桂树，隠隠岩之幽。",
            "敷坐翳其阴，酌彼飞泉流。",
            "丝桐怀友人，写我心离忧。"
        ],
        "notes": "",
        "id": "e650e1f76ff3ed9c401987731c52e926"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "滑家桥逢坏舟者有感而作",
        "preface": "",
        "paragraphs": [
            "桥倾若车翻，舟破如瓦解。",
            "二祸适相触，生此大狼狈。",
            "齐生海边人，试吏今得代。",
            "乡闾恍在望，舟檝信所快。",
            "颇知大道夷，不避小物碍。",
            "撑夫虎豹健，力出驰突外。",
            "何其一跌伤，脱若葱与蒯。",
            "疾雷不及听，生理欻焉坏。",
            "瓦飞昆阳战，鹤唳淝水败。",
            "身非吕梁叟，沉没岂不殆。",
            "娇儿年十五，八岁又其妹。",
            "岂伊瞬息间，生死不相頼。",
            "死者长已矣，生者心破碎。",
            "泣尽继以血，耳目坐盲聩。",
            "哀哀天无情，皦日为昏愦。",
            "徐观水中意，波浪自澎湃。",
            "我来独心恻，涕出增感慨。",
            "顷年岳阳下，忧患亦颠沛。",
            "豗颓万死中，血肉偶俱在。",
            "今此沟浍狭，岂复江湖大。",
            "咄汝岂不仁，曾独与祸会。",
            "冥冥倘有主，焚溺甚葅醢。",
            "不然遭无辜，神理良汝绐。",
            "从今十手指，永是后车戒。",
            "灵均苦谗舌，颍士厌沈瘵。",
            "良时不似昔，努力善自爱。",
            "我亦乘小艇，兀兀信所届。",
            "搜求得余尊，聊以劳疲惫。",
            "虽微西江阔，勿厌升斗隘。",
            "歌阕从此辞，人生慎行迈。"
        ],
        "notes": "",
        "id": "64c8cc6a32d6f2551b9e1e0b2565d11f"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "宴左山二首  其一",
        "preface": "",
        "paragraphs": [
            "闰冬节物晏，十月犹素秋。",
            "招提阳冈路，宛在岘山头。",
            "史君有高致，尊酒擅一丘。",
            "欢颜动长啸，松菊含春柔。",
            "风清宿雾断，地迥行潦收。",
            "时令将凛落，飞光为谁留。"
        ],
        "notes": "",
        "id": "06ac2e77abfe5936443daec9941a39c9"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "宴左山二首  其二",
        "preface": "",
        "paragraphs": [
            "行饭转北冈，如登赞公岭。",
            "悠然竟晴日，终比城市永。",
            "残霞澹微照，遥林耿疏影。",
            "天空气象杳，落落见此境。",
            "彼哉不自爱，快意烹五鼎。",
            "来日苦大难，忘言得深领。"
        ],
        "notes": "",
        "id": "cdacba51dcd79e59c6d1956be2a1e0d7"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "题束道辅怀疏亭二首  其一",
        "preface": "",
        "paragraphs": [
            "逢时乐宦达，既达贵蚤休。",
            "东门两归客，冉冉不可留。",
            "大夫名贤后，出处亦俱优。",
            "筑室在何许，南郭林塘幽。",
            "安车摇佩鱼，步屧随杖鸠。",
            "胜日至佳客，懽颜终献酬。",
            "鄙人最樗散，世用一何缪。",
            "政以无事身，尊俎常见收。",
            "令年扫三径，近不隔虎丘。",
            "欲问杜陵老，来往几风流。"
        ],
        "notes": "",
        "id": "1ee2f64f4a7fd4acf0e289baa7af7eac"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "题束道辅怀疏亭二首  其二",
        "preface": "",
        "paragraphs": [
            "贤哉疏太傅，遗荣归印绶。",
            "当时汉廷臣，未省出其右。",
            "进为岂不能，止足吾所守。",
            "驱车晓出关，祖帐已刍狗。",
            "惟余清风在，竹帛端不朽。",
            "大夫怀家声，相望千年后。",
            "结庐离城郭，与致寄林薮。",
            "华发映童颜，如公殆无有。",
            "何必松与乔，岂弟神所寿。",
            "嗟余真漫浪，持是终安取。",
            "敢言六百石，固已愧升斗。",
            "行当自免去，执谒随邻叟。",
            "纵复无新诗，犹期饮醇酒。",
            "但问客如此，亦许登亭否。"
        ],
        "notes": "",
        "id": "731fc99c7867b48151352f230eaaaf5f"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "秋夜自泸溪泛舟入泽泺二首  其一",
        "preface": "",
        "paragraphs": [
            "浮舟入浩渺，有楫任逶迟。",
            "望迷烟树合，影回星汉移。",
            "清静水月界，身到始应知。"
        ],
        "notes": "",
        "id": "8feeda3655586eb12d25cfb7e3065a4d"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "秋夜自泸溪泛舟入泽泺二首  其二",
        "preface": "",
        "paragraphs": [
            "山横染黛碧，波散涌金明。",
            "风微葭苇静，露寒鱼鸟惊。",
            "绝境不得到，愁随归棹生。"
        ],
        "notes": "",
        "id": "5f0945923966833974bc48c0a969cb24"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "舟行怀斯川用王介甫韵",
        "preface": "",
        "paragraphs": [
            "遄往欲何之，缓行聊尔尔。",
            "悟身无期会，在彼犹在此。",
            "轻舠类短鞍，安取途九轨。",
            "所嗟湍流长，汩没未及已。",
            "蒹葭雁鹜泽，清浅良可喜。",
            "美人讵云远，耿耿隔一水。",
            "怜我抱沈痛，药剂厌余滓。",
            "谈笑何时来，幽忧頼湔洗。"
        ],
        "notes": "",
        "id": "63d3fa2daaacd0f1a3de22d181c3f703"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "晁端州秀宴席",
        "preface": "",
        "paragraphs": [
            "同寮贵公子，好事敌原尝。",
            "晁侯更萧散，不爱囊中装。",
            "步兵玉觥滑，洞庭金丸香。",
            "宛转莼带细，纷纶鲙缕长。",
            "鳆鱼三百饤，岂必河之鲂。",
            "咄嗟事便办，侍御色不忙。",
            "熙熙春台上，醉语各相忘。",
            "汤餠最后出，虽饱别有肠。",
            "愿君善遇客，懽乐殊未央。",
            "不须投车辖，敬举主人觞。"
        ],
        "notes": "",
        "id": "6edfaa7f50bedaf0d36889ad5e2af3c1"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "和梁十登三学阁",
        "preface": "",
        "paragraphs": [
            "屏居倦烦促，约此尘外游。",
            "于我快两目，云谁翻百忧。",
            "苍山东北秀，野水西南浮。",
            "平生林壑心，今老此一丘。",
            "悲风入丛薄，扫迹瓜芋畴。",
            "高树未摇落，鼎鼎弥道周。",
            "感此节物化，淟涊何当休。",
            "幻事涉苦海，禅心得中州。",
            "徙倚到无言，风铃声更幽。",
            "新诗出肺腑，明月非暗投。",
            "终篇不及酒，似非我一流。",
            "愿为灵泉去，醉语看横秋。"
        ],
        "notes": "",
        "id": "5a35a86abb9467ceddf29f1b446e1c39"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "与诸人步郊外作寄舍弟斯川",
        "preface": "",
        "paragraphs": [
            "行年逾六十，衰堕百虑休。",
            "新春逢佳日，忽漫思出游。",
            "邻曲四五人，风味成一流。",
            "步屧相后先，散若水上鸥。",
            "重城未云远，乃得此林丘。",
            "缅怀斜川人，疏野更无俦。",
            "千载今日欢，政尔聊相酬。",
            "谁言恨枯槁，兹语当信不。",
            "阿连最领此，欲语翻离忧。",
            "寄声早归来，二仲须羊求。"
        ],
        "notes": "",
        "id": "72d49556e71697fcbf02f2b5d5308e35"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "梦与舍弟登灵泉步趋如无疾既觉感而赋诗用王介甫韵",
        "preface": "",
        "paragraphs": [
            "老夫东归喜，岂复念西悲。",
            "心安体当佳，抱病如何其。",
            "欲成蹇士赋，应作半人诗。",
            "丘园窥不得，溘死恐无时。",
            "谁令北山梦，彊健变衰迟。",
            "陟𪩘石岌岌，班荆草离离。",
            "季也遮我留，更与道人期。",
            "梦中差独乐，不类觉时为。",
            "昼夕代乘除，劳逸更共之。",
            "我岂不有瘳，阴若相扶持。",
            "福虽未盈眦，自怪盛如茨。",
            "从今爱吾生，糜粥养蕃滋。"
        ],
        "notes": "",
        "id": "64cad4ebef54c1b4b1b8655f3f6e51a3"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "题古器物铭赠得甫兼简诸友",
        "preface": "",
        "paragraphs": [
            "往者李龙眠，监河国城岸。",
            "家多古时器，罗列供客玩。",
            "爵觚屡饮我，鼎鬲贮肴膳。",
            "到今李侯书，一展如对面。",
            "迩来三十载，复向赵卿见。",
            "收藏又何富，摹写粲黄卷。",
            "沈酣夏商周，余嗜到两汉。",
            "铭识文字祖，曾玄成籀篆。",
            "颇通苍雅学，不畏鱼鲁眩。",
            "遂将传琬琰，索我序且赞。",
            "我衰心力薄，游不出里闬。",
            "孔怀忘年友，契阔异州县。",
            "深惭千里驾，请毕十日燕。",
            "诸贤共留连，更頼三语掾。"
        ],
        "notes": "",
        "id": "9dc2280684b75014efd1d45dbad7e62b"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "见苏黄邦字韵诗戏示王倅安国二首  其一",
        "preface": "",
        "paragraphs": [
            "与君南北人，斗粟聚此邦。",
            "维彼恶少年，潢池称下江。",
            "白昼射大屋，屋破无完窗。",
            "绣衣募壮士，受馘不受降。",
            "我弱异都卢，岂敢学寻撞。",
            "君才过乌获，九鼎一臂扛。",
            "悬金八十万，何啻白璧双。",
            "胡不骑赤兔，斫树收死庞。",
            "坐宽刺史忧，不复念政厖。",
            "凯旋夹道迎，父老集瓶缸。"
        ],
        "notes": "",
        "id": "a61b81066cb82fe120e7b6bf2c9b861c"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "见苏黄邦字韵诗戏示王倅安国二首  其二",
        "preface": "",
        "paragraphs": [
            "天下本无事，此语仅兴邦。",
            "得志不与物，誓心有如江。",
            "腐儒若腐萤，槁死读书窗。",
            "谁能守笔研，心大云何降。",
            "终然气相许，霜钟不须撞。",
            "道虽千钧重，努力期自扛。",
            "他时侨与札，日月声名双。",
            "秖应南海赵，便是襄阳庞。",
            "慎毋彊拣择，贵纯不贵厖。",
            "请见胸中物，止水琉璃缸。"
        ],
        "notes": "",
        "id": "8d82ce323090396a1653e52ddf1460f6"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "答王允中圣推",
        "preface": "",
        "paragraphs": [
            "长安重行乐，寒食及佳辰。",
            "联翩出游宴，闾巷无居人。",
            "动静各有趣，拂我朱丝尘。",
            "分将幽独心，守此濩落身。",
            "斯岂众所然，独子何殷勤。",
            "叩门随谒入，俯仰色甚真。",
            "从容一笑粲，不觉倾盖新。",
            "念昔各从宦，宿亳为近邻。",
            "溢言相引重，嗟我曾未闻。",
            "乃知国宝拙，不悟王绥仁。",
            "高谈喜未定，佳句意益珍。",
            "几有按剑感，惊怪惠好频。",
            "子方赴吏集，朝暮旅食贫。",
            "不忍拜马足，会且扫朱门。",
            "独肯闲见我，惟子欲何云。",
            "乃言人生世，取舍理莫均。",
            "譬之平地水，东西南北分。",
            "感此重拜嘉，幸子长相亲。"
        ],
        "notes": "",
        "id": "29963cc1962d59fe4112f090dcfcb406"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "答王升之",
        "preface": "",
        "paragraphs": [
            "去家今来归，川陆万里长。",
            "有官无禄食，生理剧微茫。",
            "饥创何时瘳，麦陇得扁仓。",
            "丁稚八九人，我老自裹粮。",
            "不辞终岁勤，一饱幸见偿。",
            "所愿杯椀足，何取玉无当。",
            "向来无数青，浑作可怜黄。",
            "想见冰玉姿，膏沐出沸汤。",
            "谁作不祥语，诅呪甚砭伤。",
            "妒人神所呵，坐使天雨霶。",
            "翁媪拜相贺，懽欲插翅翔。",
            "新诗果来谢，追悔如负芒。",
            "君惟文字戏，竿木故逢场。",
            "岂顾狷狭人，为虐变炎凉。",
            "且复置是事，酿玉满君堂。",
            "垂涎得涓滴，渴梦转颠狂。",
            "不嫌餠饵恶，虽贱敢独尝。",
            "交易傥许可，宁复有他肠。",
            "且毌火我屋，亦未穴君墙。",
            "乘除各醉饱，前事永相忘。"
        ],
        "notes": "",
        "id": "e060a01c70c35caff21595ea086255ff"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "作蜂室",
        "preface": "",
        "paragraphs": [
            "栽基植甓作蜂室，其阳分孔便出入。",
            "悬窠毒螫非尔匹，百卉芳华登股膝。",
            "孙息蝉联深洞房，露结膏凝如截肪。",
            "比功九粒冠百味，削滓犹堪资夜光。",
            "怜尔于人甚无负，一世分甘身独苦。",
            "高崖熏灼弥更难，且复留连小环堵。"
        ],
        "notes": "",
        "id": "9b2bc5123ee233ad89ba82c186aba77c"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "寄晁以道",
        "preface": "",
        "paragraphs": [
            "江东野老羹莼丝，弗羡肉山酒为池。",
            "啖我故人吏未归，脚靴手板方苦饥。",
            "岂无盘飧置璧圭，我乏是物君非宜。",
            "近闻示病作居士，不似齐州称主司。",
            "岁恶无乃馋所为，自是不当食肉糜。",
            "书来中有七字诗，问讯劳苦开人眉。",
            "墨丸不减官隃麋，著书寂寞来孔时。",
            "我曹老矣善自持，莫拟狂瘦胜痴肥。",
            "他乡异县久别离，明月千里长相思。"
        ],
        "notes": "",
        "id": "8fd221fc52a294d8b6477cbddc1a7c87"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "送高将永亨",
        "preface": "",
        "paragraphs": [
            "大高杀身如伍尚，弟有子胥天未丧。",
            "小高自慕颜太师，能言兄守常山时。",
            "事随日往长已矣，邂逅相逢识其弟。",
            "谁言恨不见古人，两意恐非今人比。",
            "结发行阵初齐名，志同不在同生死。",
            "苦遭文吏巧见诋，边人至今犹坠泪。",
            "三年默默趋戎行，骅骝捕鼠非所长。",
            "趣装定返云中守，上书今遇尚书郎。"
        ],
        "notes": "",
        "id": "81ad2eeea4a3e111af48267c95e29e92"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "次资道韵",
        "preface": "",
        "paragraphs": [
            "今我不乐何所为，调笑盍各言其好。",
            "不愿击水南溟飞，但爱乘风北窗傲。",
            "大夫声名过单父，即日去受东朝诰。",
            "固知为偶我非齐，莫忘相从君与操。",
            "骏辩瑰章殆希有，玉堂金马应须到。",
            "功成却记鸡黍期，同著青鞋映黄帽。"
        ],
        "notes": "",
        "id": "3a5278e75ac0cb53837ee60087b40ce0"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "次韵大人正月十四日作",
        "preface": "",
        "paragraphs": [
            "端闱夜许都人望，红繖亭亭坐南向。",
            "烛龙影落陆海中，广乐声在钧天上。",
            "华严宝藏光景出，双鸾飞下蓬莱嶂。",
            "大平天子千万岁，呼舞共作嵩山唱。",
            "小臣踯躅百寮底，未许外班陪末行。",
            "今来沦落一何极，山城装点成穷相。",
            "苦吟漫欲酬节物，拥膝句作酸寒状。",
            "搜抉浑如饵毒药，畏缩更似藏私酿。",
            "诗成竟亦勿交涉，欲取楼兰经乐浪。",
            "典衣聊复沽市酒，一饮径醉成昏忘。",
            "黄昏陋巷灯火绝，守把不费城门将。",
            "岂不见人生懽乐易生悲，惟有静默长无量。"
        ],
        "notes": "",
        "id": "8c94053d6d4013a8f8405a57fe065383"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "陇上遇雨",
        "preface": "",
        "paragraphs": [
            "陇上怕雨竟遇雨，空山路穷避无所。",
            "昆阳之战飞屋瓦，白登之围矢交下。",
            "从者散去马可怜，故人借我非我马。",
            "上坡历块已欹侧，下坡流滑攒四脚。",
            "既偾而起倏复颠，堕策失辔心茫然。",
            "从者好在无自苦，履穿衣敝吾偿汝。",
            "我亦短褐不得完，挂树一裂长尺五。",
            "此生辛勤身不辞，七岁娇女三岁儿。",
            "泥涂模糊啼午饥，买餠一百汝勿啼。",
            "滹沱麦饭芜蒌粥，咄汝岂得长食肉。",
            "仰天长叹冠缨绝，下马纳屦踵亦决。",
            "张仪舌在虽自知，范叔衣寒一何切。",
            "人生贫贱乌足悲，行吟不顾妻骂随。",
            "寄声公等勿诮我，富贵莫忘牛衣时。"
        ],
        "notes": "",
        "id": "c7daa4afc3ac2450af50f5ec85177f84"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "答纯益书怀",
        "preface": "",
        "paragraphs": [
            "矫矫林间鹤，泛泛水际鸥。",
            "俱非鼎俎用，斗粟谁为留。",
            "君师蔡义我施雠，同时声名今白头。",
            "博士弟子动千数，遑记军中陈与刘。",
            "黄金络马锦臂鞲，印组丈二鸣八驺。",
            "席间设胾竟何味，车上负芒终可忧。",
            "人生在世各有趣，江东且复客曹丘。",
            "田横刎颈亦义事，感知捐躯非所羞。",
            "此心会与君意合，今无古人何处求。",
            "不如置之酌美酒，同郡诸公皆旧游。",
            "耳热眼花付一醉，鸡虫蚌鹬何时休。"
        ],
        "notes": "",
        "id": "4e61cb950bba4392c6ad38c2f64f7b64"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "重答",
        "preface": "",
        "paragraphs": [
            "君文有如太史迁，多至万字少千言。",
            "小诗未足见驰骋，要当著书名隽永。",
            "词源一深几千丈，苦恨举世无长绠。",
            "少时白眼视严徐，老傍君门冉冉趋。",
            "声价若许金满斗，倦游销减一毫无。",
            "虽贫终非儿女态，倔强时时编虎须。",
            "食贫我亦怀抱恶，泰山不毛秋濯濯。",
            "糜干黍空酒味薄，饥死不学东方朔。"
        ],
        "notes": "",
        "id": "d6d744caf54ef7749db042448f5c2a4b"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "以郿绦赠晁掾",
        "preface": "",
        "paragraphs": [
            "握手喜相逢，何以赠契阔。",
            "解我郿县墨丝绦，系君南海谷皮褐。",
            "结君欢爱君勿忘，祝君玄发如许长。",
            "带围莫作沈家令，腰腹须称东平王。",
            "秖忧道人骨相发，王涂骎骎弦上筈。",
            "金玺盭绶丙丁文，鱼须宝笏搢锦绅。",
            "此时此绦亦相尚，参禅问道裴丞相。"
        ],
        "notes": "",
        "id": "af78f2de0162df7ed2a3a0e9990d517c"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "碾茶",
        "preface": "",
        "paragraphs": [
            "玉川涕泣讼月蚀，蟾蜍无光玳瑁魄。",
            "委照墨海鹦鹆石，恐是云龙小苍璧。",
            "我家得之天人家，天家金盘荐玉食。",
            "岂堪书生漱糠核，床头什袭封未拆。",
            "不辞屑玉遗君饮，要君锦绣生肝膈。",
            "意中佳句甚了了，口不能道空脉脉。",
            "诸公椽笔好相过，莫道彭城讥水厄。"
        ],
        "notes": "",
        "id": "f6f7c14e05c89a2f59fc3334e98a8dd3"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "寄人",
        "preface": "",
        "paragraphs": [
            "闻道江家宅，椒兰春自荣。",
            "道人今好在，归马太迟生。",
            "飞鸟山南路，浮云陇上城。",
            "相看各多病，捣药待君烹。"
        ],
        "notes": "",
        "id": "b3c52bfaad99be79b8e2a231aa385ae6"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "送成都漕",
        "preface": "",
        "paragraphs": [
            "里巷居偏近，生平月亦同。",
            "开怀一笑语，转首两西东。",
            "共是尘劳内，全输吏隠中。",
            "鱼来勤尺素，淮汴古来通。"
        ],
        "notes": "",
        "id": "a57e5080703271018faed5d9920ca351"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "送东之",
        "preface": "",
        "paragraphs": [
            "受业师高第，居官郡右曹。",
            "掾非蛮语得，才有鹗书褒。",
            "会是人难及，胡然力独劳。",
            "府趋空冉冉，谁得吕虔刀。"
        ],
        "notes": "",
        "id": "5823e1e3a712e8b796902c51dabecd4a"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "送王升之",
        "preface": "",
        "paragraphs": [
            "翩翩捧檄喜，便作放舟行。",
            "爱客怀抱好，能诗肤骨清。",
            "蹇余身濩落，况此岁峥嵘。",
            "自是愁成醉，离觞不复倾。"
        ],
        "notes": "",
        "id": "d242dfd22d19513665f42794fa855dc9"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "诸公见过野饭晚步辅之有诗因次其韵",
        "preface": "",
        "paragraphs": [
            "野人城下住，巷底更谁邻。",
            "秖有携筇路，应无跃马尘。",
            "客非俗士驾，诗似古人淳。",
            "载酒催公等，藜羹难重陈。"
        ],
        "notes": "",
        "id": "24593a1fa546a80cac0a811902c47af0"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "西溪次韵九首  其一",
        "preface": "",
        "paragraphs": [
            "终年倦城郭，梦入水云乡。",
            "酒美俱中圣，诗成独擅场。",
            "高风助悲壮，皎月照清狂。",
            "露下如铅水，沾衣笑泪浪。"
        ],
        "notes": "",
        "id": "4d5035b72869da1dc1254994b8fcfa55"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "西溪次韵九首  其二",
        "preface": "",
        "paragraphs": [
            "携手西溪陌，懽颜共举觞。",
            "云山满目静，风月一襟凉。",
            "但得杯中玉，那知鬓后霜。",
            "何妨击尊破，故作听歌长。"
        ],
        "notes": "",
        "id": "61e339c1c88c7ab5b45c20c6d4dee525"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "西溪次韵九首  其三",
        "preface": "",
        "paragraphs": [
            "英英数君子，贫甚亦清门。",
            "萧散俱相好，疏慵每见原。",
            "玄谈得泾渭，芳意有兰荪。",
            "从此窥名理，金篦刮眼昏。"
        ],
        "notes": "",
        "id": "fec9f73600f044a17613b27fb5290d6c"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "西溪次韵九首  其四",
        "preface": "",
        "paragraphs": [
            "渔人一竿老，麤粝半饥虚。",
            "岂有令钩直，惟应恨网疏。",
            "有时脚不袜，自笑食无鱼。",
            "我自余尊在，愁眉尔暂舒。"
        ],
        "notes": "",
        "id": "de714f55481b72f73b6112aa6c361e47"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "西溪次韵九首  其五",
        "preface": "",
        "paragraphs": [
            "秋风涨川谷，小汊亦容舠。",
            "落照收长缆，随流试短篙。",
            "隔溪闻鼓枻，临海试观涛。",
            "解赋南州浦，前身何水曹。"
        ],
        "notes": "",
        "id": "cd2456739b67a8524d9e29c6a2cb9c80"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "西溪次韵九首  其六",
        "preface": "",
        "paragraphs": [
            "洞庭明月下，天地一冰壶。",
            "怳对瑶池雪，惊逢甓社珠。",
            "穷乡悲百粤，胜槩忆三吴。",
            "谁作稽山伴，秋风入镜湖。"
        ],
        "notes": "",
        "id": "b754b3c380987e7ba70407c736663b96"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "西溪次韵九首  其七",
        "preface": "",
        "paragraphs": [
            "轻云巧迎月，高柳媚疏光。",
            "城堞传严鼓，尊罍动急觞。",
            "望迷山四面，影占水中央。",
            "清绝无人地，居然五友乡。"
        ],
        "notes": "",
        "id": "63c385af2a4808d69397f9bac7219f68"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "西溪次韵九首  其八",
        "preface": "",
        "paragraphs": [
            "幽人若幽鸟，适意但卑飞。",
            "宦拙羞潘岳，才多笑陆机。",
            "不堪尸马革，幸未泣牛衣。",
            "来往泸溪上，邻翁有钓矶。"
        ],
        "notes": "",
        "id": "c97d872b8c83afd1841806ad10274706"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "西溪次韵九首  其九",
        "preface": "",
        "paragraphs": [
            "柯亭三弄笛，憀栗易悲风。",
            "妙曲来天上，飞花落酒中。",
            "翠屏虚在望，玉镜迥当空。",
            "摹写何人解，王维老画工。"
        ],
        "notes": "",
        "id": "f3fe0eaa05abf505f98269eb648d0458"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "次毕将叔韵寄寿阳三首  其一",
        "preface": "",
        "paragraphs": [
            "抚枕得滂湃，开轩延翠微。",
            "乃翁故时客，何许更言归。",
            "有兴添书滴，无心傍钓矶。",
            "惟应一大事，策杖到禅扉。"
        ],
        "notes": "",
        "id": "26b1f8c9f8de9f0ffa08b6329b6470c3"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "次毕将叔韵寄寿阳三首  其二",
        "preface": "",
        "paragraphs": [
            "苦竹湓江宅，黄山秋浦亭。",
            "猿声作头白，客泪对衫青。",
            "笑尔悲凫胫，知吾寄水萍。",
            "时时頼严尹，小队出郊坰。"
        ],
        "notes": "",
        "id": "8c9a97741b7ff8339fd901e717395b47"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "次毕将叔韵寄寿阳三首  其三",
        "preface": "",
        "paragraphs": [
            "丈人文力健，能事与心违。",
            "彭泽秔田少，襄阳菰菜肥。",
            "紫团生雪液，苍餠破云衣。",
            "持许无人寄，殷勤小陟归。"
        ],
        "notes": "",
        "id": "ddafabf4ba556bd083509b390eb395d2"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "题张氏园亭二首  其一",
        "preface": "",
        "paragraphs": [
            "苍头奉筇竹，稚子试春衫。",
            "共著野人服，来游居士岩。",
            "园蔬佐酒椀，药录贮书函。",
            "草草非难得，从今不计凡。"
        ],
        "notes": "",
        "id": "cd63b53c98ed6c1deab68edde4428bf7"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "题张氏园亭二首  其二",
        "preface": "",
        "paragraphs": [
            "岸荠随渔屦，林桃映舞衫。",
            "定非铜雀榭，似是雨花岩。",
            "僮有家千指，书多日百函。",
            "斯人太高语，吾意秖尘凡。"
        ],
        "notes": "",
        "id": "67a3193eedbb6e9ebca22f146d7929bc"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "与李深梁山泊分韵得轻风生浪迟五首  其一",
        "preface": "",
        "paragraphs": [
            "大泽水常满，秋来洲渚平。",
            "游鳞不能渡，短棹若为行。",
            "气吐西江蜃，风抟北海鹏。",
            "波涛未可料，汩没恐身轻。"
        ],
        "notes": "",
        "id": "e7c75521b6560db03df8b289670554e4"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "与李深梁山泊分韵得轻风生浪迟五首  其二",
        "preface": "",
        "paragraphs": [
            "从今鱼易得，居与水相通。",
            "世事青天外，生涯高浪中。",
            "蒲深疑落日，萍转觉回风。",
            "劝尔终身计，鸱夷是范公。"
        ],
        "notes": "",
        "id": "15e0fb052ce4ec60101a5718bc13037c"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "与李深梁山泊分韵得轻风生浪迟五首  其三",
        "preface": "",
        "paragraphs": [
            "为问风多逆，舟行太缓生。",
            "渔歌不用调，水宿莫论程。",
            "饱有雕胡饭，香无锦带羹。",
            "相看乏酒饮，愁剧似渊明。"
        ],
        "notes": "",
        "id": "70478caaa83fa1785201c7b9f413d6e0"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "与李深梁山泊分韵得轻风生浪迟五首  其四",
        "preface": "",
        "paragraphs": [
            "庄生语逍遥，元子称漫浪。",
            "此身如土梗，雕刻不成样。",
            "何心解宾戏，犹欲避官谤。",
            "默默难具论，幽愁浩盈望。"
        ],
        "notes": "",
        "id": "b093024cf1b1c62c02f2fb2e079c8ac6"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "与李深梁山泊分韵得轻风生浪迟五首  其五",
        "preface": "",
        "paragraphs": [
            "丹凤不出世，整翮上林枝。",
            "黄鹄非所拟，翔集偶为期。",
            "风高不易到，岁晏仍苦饥。",
            "扶持幸有托，敢厌路逶迟。"
        ],
        "notes": "",
        "id": "aabd58a1199c45111c88ac954301684a"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "舟中二首  其一",
        "preface": "",
        "paragraphs": [
            "野水今年长，青田入白湖。",
            "乡音闻驿马，风力验樯乌。",
            "永夜眠虽著，高秋病未苏。",
            "常忧北山拜，辛苦倩人扶。"
        ],
        "notes": "",
        "id": "f982bddddeb45fcf83a263460b3d8cd3"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "舟中二首  其二",
        "preface": "",
        "paragraphs": [
            "故国风烟外，飘零隔岁淹。",
            "今兹去拘窘，行复见安恬。",
            "未拟亲酒盏，何当疏药奁。",
            "酬恩无处所，香火供瞿聃。"
        ],
        "notes": "",
        "id": "4b3d4b3516d6b70f578ea361f7d65aab"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "使辽作十四首  其一",
        "preface": "",
        "paragraphs": [
            "自昔和戎便，于今出使光。",
            "胡星宵不见，汉节岁相望。",
            "州邑三餐返，沟封一苇航。",
            "太平无险固，道德是金汤。"
        ],
        "notes": "",
        "id": "43352ddb364c4a11e32f711576c9d88f"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "使辽作十四首  其二",
        "preface": "",
        "paragraphs": [
            "虎北奚南迥，居然带砺全。",
            "百寻天上树，千里掌中川。",
            "毳幕宜逃汉，山戎莫病燕。",
            "即今瓯脱地，浑占两河田。"
        ],
        "notes": "",
        "id": "c3c9d84da3b411a8dc0e35581361ead5"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "使辽作十四首  其三",
        "preface": "",
        "paragraphs": [
            "礼为王人重，关亭道路除。",
            "荒城初部落，名镇古巫闾。",
            "习俗便乘马，生男薄负锄。",
            "传闻断腕地，岁岁作楼居。"
        ],
        "notes": "",
        "id": "46689d9a994df623eac1319f97ed64b9"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "使辽作十四首  其四",
        "preface": "",
        "paragraphs": [
            "但逐银牌使，何堪记驿程。",
            "路迷如欲尽，山转忽通行。",
            "列仗新罗骑，先驱渤海兵。",
            "凿空谁计此，曾未及长缨。"
        ],
        "notes": "",
        "id": "068e5910c436eb05b97769375925c0e7"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "使辽作十四首  其五",
        "preface": "",
        "paragraphs": [
            "寒日川原暗，颠风草木昏。",
            "捉襟愁肘见，语客畏声吞。",
            "旷荡疑人少，仓皇觉马奔。",
            "勿惊销髀肉，长遣节旄存。"
        ],
        "notes": "",
        "id": "8bb246a5c2530ce74cb75f3e9384c4ea"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "使辽作十四首  其六",
        "preface": "",
        "paragraphs": [
            "神水坚冰合，沙场寸草无。",
            "长疑泪是血，误喜唾成珠。",
            "昼出惊貂鼠，宵鸣厌训狐。",
            "悲歌人不应，自觉寸心孤。"
        ],
        "notes": "",
        "id": "a39cfd28eaa789b9c1e2a35850c8713e"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "使辽作十四首  其七",
        "preface": "",
        "paragraphs": [
            "北岭能扪斗，南冈欲摘星。",
            "旧闻空耳满，异域得身经。",
            "好筑嫖姚冢，仍刊车骑铭。",
            "莫言天作限，关路有松亭。"
        ],
        "notes": "",
        "id": "6c714da8cea5823ca0af56d641e79a41"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "使辽作十四首  其八",
        "preface": "",
        "paragraphs": [
            "鼓角霜初晓，箫笳日欲曛。",
            "莫为天外意，只作梦中闻。",
            "问道无人迹，嘶风有马群。",
            "山高飞鸟急，决眦入层云。"
        ],
        "notes": "",
        "id": "32a20cb2824752f10daadbb59f36d5a6"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "使辽作十四首  其九",
        "preface": "",
        "paragraphs": [
            "一作重山去，频看破镜飞。",
            "长悲青冢怨，莫忘白登围。",
            "礼觉周旋异，心知笑语非。",
            "南飞何处鸟，安得与俱归。"
        ],
        "notes": "",
        "id": "dfecf6c35c5aae56563f0cf85b0e1d3f"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "使辽作十四首  其一○",
        "preface": "",
        "paragraphs": [
            "喜鬭人皆勇，诛求俗故贪。",
            "为谋不耐暑，嗜味独便盐。",
            "已怪今生到，宁能一夕淹。",
            "长安远如日，北斗望为南。"
        ],
        "notes": "",
        "id": "ba7844f718fab37eabf2fb8cbcfa916f"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "使辽作十四首  其一一",
        "preface": "",
        "paragraphs": [
            "今日朝元仗，千官两掖门。",
            "从容鱼藻宴，供奉栢梁尊。",
            "厌服貂裘敝，愁看桂酒温。",
            "谁知广文淀，水面箔为藩。"
        ],
        "notes": "",
        "id": "b1983ea5dda3b470ae35739bae9c6475"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "使辽作十四首  其一二",
        "preface": "",
        "paragraphs": [
            "置酒穹庐晓，僧山合管弦。",
            "应缘地褊小，难遣舞回旋。",
            "风急皮毛重，霜清湩酪膻。",
            "君看东向坐，贵重尽童颠。"
        ],
        "notes": "",
        "id": "3b1dd1897633cc1ea094c73178c2ec5a"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "使辽作十四首  其一三",
        "preface": "",
        "paragraphs": [
            "王春今日是，虏历自相忘。",
            "厌食干羊味，如闻生菜香。",
            "陇梅浑破腊，燕雁正随阳。",
            "时节催归兴，凭陵天际翔。"
        ],
        "notes": "",
        "id": "d6a185f13db8c7ec2078e498ca375c39"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "使辽作十四首  其一四",
        "preface": "",
        "paragraphs": [
            "日觉筋骸耗，中宵惨未宁。",
            "厌看山濯濯，快见栢青青。",
            "记里无官堠，更衣有短亭。",
            "心惊此何地，生死一流萍。"
        ],
        "notes": "",
        "id": "b9beccf76105ce5d6c848d23804fc23c"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "病中",
        "preface": "",
        "paragraphs": [
            "病如漳浦卧，一腹果然浮。",
            "不著三升饭，能容万斛愁。",
            "水声回别浦，山影到中流。",
            "遣兴须凭酒，殷勤为汝留。"
        ],
        "notes": "",
        "id": "29b4c4cb425cd4ed845ee5c6afb99027"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "曹纮陷交阯十七年与其母逃归得官汶上求诗",
        "preface": "",
        "paragraphs": [
            "曹侯将家子，异域久飘飖。",
            "人独忧羝乳，天方借海桥。",
            "亡弓终在楚，去鹤会归辽。",
            "凛凛今如许，风霜看后凋。"
        ],
        "notes": "",
        "id": "7de304cdf2ed5d1e9f52cee606d76e17"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "答景亮二首  其一",
        "preface": "",
        "paragraphs": [
            "门无车马迹，卧榻两闲人。",
            "野服风前薄，园蔬雨后新。",
            "丝桐叔夜操，香火浄名真。",
            "斜日穿簷入，悠悠对隙尘。"
        ],
        "notes": "",
        "id": "828a2e645ee68a2cbd870e2710f4fc8d"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "答景亮二首  其二",
        "preface": "",
        "paragraphs": [
            "吾庐亦自爱，况属仲春中。",
            "宾榻疏帘隔，邻园小径通。",
            "何妨书袠乱，未遽酒尊空。",
            "更约高人过，当轩看偃松。"
        ],
        "notes": "",
        "id": "26f0b286293e87e86e239ed5cc35e3ca"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "七夕",
        "preface": "",
        "paragraphs": [
            "夜永风露下，庭空帘幕秋。",
            "杯盘延素魄，针缕动双眸。",
            "天上秖今夕，人间宁少留。",
            "如何一水际，岁岁此相求。"
        ],
        "notes": "",
        "id": "d4604259c923361a24c8dc210d981d2e"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "寄赠",
        "preface": "",
        "paragraphs": [
            "绝世丹青业，中台雨露辰。",
            "师门推上第，王室见名臣。",
            "磊落儒林丈，风流画省宾。",
            "燕朝分锦仗，儤值近枫宸。",
            "鸣凤丹山穴，占星颍水滨。",
            "殿庐俄厌直，藩社此班春。",
            "山节还铜虎，京符换玉麟。",
            "威行三辅地，歌浃两川民。",
            "已喜征黄霸，无劳借寇恂。",
            "即应公简上，会见俗还淳。",
            "叹昔时难偶，逢今势莫均。",
            "楚材难入晋，汉法近沿秦。",
            "稽古皆前列，希风绝后尘。",
            "斯文如汩没，吾道久湮沦。",
            "海岳功归圣，熊罴钓有人。",
            "蓝田仍产玉，郢匠早挥斤。",
            "周历方开永，萧规欲尽循。",
            "天时知会遇，人力漫纷纶。",
            "夙有掺弦便，今逢敛板亲。",
            "猥惭牛下走，敢玷席中珍。",
            "迹远龙门峻，心怀燕厦仁。",
            "绪言闻已旧，从此更书绅。"
        ],
        "notes": "",
        "id": "5e1680039172e439024fe8315ecff2bc"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "答资道",
        "preface": "",
        "paragraphs": [
            "都尉声名后，篇章不乏才。",
            "谈高正始际，诗自建安来。",
            "险怪探龙颔，甘珍味豹胎。",
            "阴何长有思，郊岛漫相猜。",
            "白雪凭谁听，黄花入众咍。",
            "楚醒搴水薜，蜀兴动官梅。",
            "晚艇翩翩鸟，秋涛隠隠雷。",
            "水兼天浩荡，山为日崔嵬。",
            "丽藻烦三复，愁肠殆九回。",
            "自惭无世用，庄语笑迂骀。"
        ],
        "notes": "",
        "id": "41eaeec0923c9bf3202697faa7a5072e"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "七夕戏效西昆体",
        "preface": "",
        "paragraphs": [
            "终年情脉脉，此夕夜迟迟。",
            "玉宇秋来阔，珠帘夜后宜。",
            "仙娥月为姊，海实树生儿。",
            "露共云车下，风将鹊扇移。",
            "鲛盘空有泪，椽笔未成诗。",
            "借取挥戈便，金釭更百枝。"
        ],
        "notes": "",
        "id": "0b2e3edf4fa0668dd51d20991b7a23b9"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "寄叶勤次其韵",
        "preface": "",
        "paragraphs": [
            "五斗折腰俱为贫，诗书律令若为分。",
            "西山今朝有爽气，北阙无时飞白云。",
            "一纸绸缪三岁字，七言憀栗九章文。",
            "故人好在长相忆，怅望江皋麋鹿群。"
        ],
        "notes": "",
        "id": "9f2c3d81240344b3f6333c712e38308b"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "送赵侯思恭",
        "preface": "",
        "paragraphs": [
            "西城冠盖日初曛，南浦笙歌夜向晨。",
            "何许烟波千顷隔，尔来霜月一钩新。",
            "名花只许平泉有，开䜩谁如北海频。",
            "我亦尊前旧时客，独将衰白卧漳滨。"
        ],
        "notes": "",
        "id": "9167d6fc027b2d5252ff831691add9d3"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "用公允韵送介叔东归",
        "preface": "",
        "paragraphs": [
            "曾曳长裾何处门，楚声悲壮不堪闻。",
            "侵陵急景东都雪，触忤新愁南浦云。",
            "未信书生歌岳岳，要令天子禅云云。",
            "少年持许今安在，拭目翱翔鸳鹭群。"
        ],
        "notes": "",
        "id": "a25199d51d1803708abca790fed09c6d"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "次王彦昭寄苏景谟青社园亭韵二首  其一",
        "preface": "",
        "paragraphs": [
            "丞掾分曹付旧规，翩翩文彩妙当时。",
            "何人误读雌霓赋，他日真成幼妇碑。",
            "曲水流觞如故事，平山行乐有新诗。",
            "春来想见棠阴盛，可但诗人别后思。"
        ],
        "notes": "",
        "id": "f835d215859fcc363c4394847ece3c87"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "次王彦昭寄苏景谟青社园亭韵二首  其二",
        "preface": "",
        "paragraphs": [
            "谁道前贤迹已尘，园林气象迩来新。",
            "高山流水有深意，翠竹黄花如故人。",
            "小队郊坰时访客，后堂歌吹独留宾。",
            "汶阳寂寞无佳赏，卧阁萧然过一春。"
        ],
        "notes": "",
        "id": "3f84afa0b024134f8f300ab3a50473f4"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "涵辉阁次韵",
        "preface": "",
        "paragraphs": [
            "光风冉冉动平湖，花草幽香满坐隅。",
            "薰暖颇如懽伯在，萧闲宜与此君俱。",
            "可无剡水乘舟兴，端是郊居作赋图。",
            "借与禅翁有幽事，一支筇竹倚圆蒲。"
        ],
        "notes": "",
        "id": "5561a4fe4c57e652bac3e62081a540df"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "行次长风沙次韵",
        "preface": "",
        "paragraphs": [
            "清晨喜气动江流，两见新篇到小舟。",
            "石裂崖颓非快意，风声鹤唳亦消忧。",
            "已令双鲤随梅使，更不飞乌倚柁楼。",
            "兴味从今得嘉境，著书应不号穷愁。"
        ],
        "notes": "",
        "id": "49f6da601e0124f12dc73858bc3d9c06"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "游白云山次韵二首  其一",
        "preface": "",
        "paragraphs": [
            "不到山中宁久如，两日阙然或阔疏。",
            "每怜身留只意往，何事子行令我居。",
            "莫向山僧疑入定，但从溪友试观渔。",
            "朝来新作几两屐，更待西原春雨余。"
        ],
        "notes": "",
        "id": "ec2eec4ab8c35773faba6e68d8e05ed0"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "游白云山次韵二首  其二",
        "preface": "",
        "paragraphs": [
            "数子读书浑欲狂，深山纵汝共徜徉。",
            "千钧脚力有底健，万丈心情如许长。",
            "对景吟哦亦有意，逢人笑傲若无旁。",
            "幽花细草何足赏，岁岁天边仙桂芳。"
        ],
        "notes": "",
        "id": "8aa6168c9f4c99881ba9868ab207cc49"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "次孙君汝弼晚步韵",
        "preface": "",
        "paragraphs": [
            "寂寥谁过仲宣楼，邂逅斯人肯小留。",
            "多病儿童便食粥，忘机鸥鸟共临流。",
            "赋成拟学张平子，志大空惭马少游。",
            "载酒从今相煖热，著书应不号穷愁。"
        ],
        "notes": "",
        "id": "1a983f1219c55eadd5bcbbb2b01002bd"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "张大年览文与可墨竹及先人所题与可挽诗见惠长句因次其韵",
        "preface": "",
        "paragraphs": [
            "墨妙苍筤双玉枝，赏音悲壮七哀诗。",
            "多惭寂寞青毡地，又得风流黄绢词。",
            "往事白杨无数拱，余生衰鬓不堪垂。",
            "声沈影绝何人识，頼有柯亭可见思。"
        ],
        "notes": "",
        "id": "b635241930a7f235201fc6a63129f965"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "次介叔韵",
        "preface": "",
        "paragraphs": [
            "酒船定向江东去，知有风流贺季真。",
            "北岭南冈元自熟，短杨高柳迩来新。",
            "老吾官职浑无味，壮子文章最有神。",
            "知欲弦歌且三径，征君莫自傍风尘。"
        ],
        "notes": "",
        "id": "80ce39d816db335f4983f8f8d8c325f9"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "次胡伸道韵并简公允弟",
        "preface": "",
        "paragraphs": [
            "几年书不到江东，知我忘形事事慵。",
            "南阮最贫方远宦，阿连同调且相从。",
            "狂生肯信原非病，妄校须惭广未封。",
            "安得论文如定力，不眠长听五更钟。"
        ],
        "notes": "",
        "id": "8b671d33a07d00d698763d1bbda5436b"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "次大人二月三日过吴德仁韵二首  其一",
        "preface": "",
        "paragraphs": [
            "溪上高人称福吴，一尊深喜共为娱。",
            "步行可是困公子，日晏不应骄灌夫。",
            "纵履全胜驱下泽，缓歌长欲听提壶。",
            "行年八十心如水，正觉公非嵇阮徒。"
        ],
        "notes": "",
        "id": "512061424bfe12ecd7f899db4b8a454f"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "次大人二月三日过吴德仁韵二首  其二",
        "preface": "",
        "paragraphs": [
            "一一郊原春事催，客愁今日为君开。",
            "柳枝鸜鹆未成舞，溪面葡萄初泼醅。",
            "曲水便应诗句满，稽山那复酒船回。",
            "海棠径里纹楸石，为尔从今得得来。"
        ],
        "notes": "",
        "id": "e2afa475053cc6691541e7e35b6ed36f"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "次窦子野韵",
        "preface": "",
        "paragraphs": [
            "不辞身热野田风，水引膏环入眼中。",
            "曲米顾公多乐事，鉏犁怜我有深功。",
            "博闻可但百间屋，爱客未嫌三斗葱。",
            "天麦毒人安敢献，莫令堂上一尊空。"
        ],
        "notes": "",
        "id": "d21b3239dd89198a11991b99929f6f7f"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "次黄完仲韵",
        "preface": "",
        "paragraphs": [
            "几年流落喜东归，笑语相懽此一时。",
            "𫐆辘小车真快意，伶俜短杖且扶危。",
            "新诗遣兴几成癖，浊酒忘怀定不痴。",
            "政恐为官抛我去，除书闻已下京师。"
        ],
        "notes": "",
        "id": "fbe920cdb5cf850ff265ac49e6b939ad"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "题僧道诚应缘庵用李端叔韵",
        "preface": "",
        "paragraphs": [
            "历历孤寒不可群，应缘聊寄梦中身。",
            "无弦琴里本来曲，枯木岩前元自春。",
            "诗句已多犹恐少，禅机虽旧不妨新。",
            "乡山更好莫归去，且伴蒲团夜坐人。"
        ],
        "notes": "",
        "id": "003f9722ae3bbe9b0b47a4ccde4ccabd"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "惠山寺",
        "preface": "",
        "paragraphs": [
            "从来未到山头寺，应在武陵深处藏。",
            "汉水文人生自拙，香山居士兴何长。",
            "四旁岛屿娟娟绿，万顷菰蒲靡靡香。",
            "且醉尊中眼前物，瀛洲蓬岛两微茫。"
        ],
        "notes": "",
        "id": "fa18def7e79de76ac0f158bbb7e8f78e"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "龙山寺",
        "preface": "",
        "paragraphs": [
            "晓色翩翩乌帽轻，道人瞥去不关情。",
            "高山流水为谁说，翠竹黄花空自生。",
            "急雨欲来先暑气，凉风已过却秋声。",
            "后期好取归时月，照我深岩处处行。"
        ],
        "notes": "",
        "id": "e5b0c12783ac400c331a432aa6f6cf3f"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "又泛西溪",
        "preface": "",
        "paragraphs": [
            "春晚西溪入胜游，白杨花乱绿波浮。",
            "欲延笑语迟行酒，要尽溪山缓放舟。",
            "滩上时看鱼拨剌，林间静听鸟钩辀。",
            "年来偷活干戈际，强把闲吟写我忧。"
        ],
        "notes": "",
        "id": "d3990fe9459c545a12f440bac196f5de"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "题半隠堂",
        "preface": "",
        "paragraphs": [
            "一堂图籍自陶冶，三迳萧兰俱岁华。",
            "定非平恩许侯宅，会是仲长公理家。",
            "端居雅不烦摒挡，佳设颇尝成咄嗟。",
            "惟我身闲数来往，徽弦一泛即生涯。"
        ],
        "notes": "",
        "id": "08b5700ceb4716047e3976d8bd1712ff"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "和长历赋纸阁用王介甫韵",
        "preface": "",
        "paragraphs": [
            "顶还平直得中方，肯作僧庵半夜床。",
            "脱帽不忧风栗烈，炽炉仍助日苍凉。",
            "赏音正自鸣琴便，宴坐何辞问疾妨。",
            "我有陟厘三百幅，御冬真欲倒归囊。"
        ],
        "notes": "",
        "id": "5fd1358e674936f2c3b2426ce1cf7fe5"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "和石友",
        "preface": "",
        "paragraphs": [
            "卜居无頼款郊扉，忽忽春还乐事微。",
            "莫道身贫非是病，由来人瘦不知肥。",
            "讙呼岂肯觞三爵，落魄谁如带十围。",
            "富贵功名更谁是，且来同醉莫相违。"
        ],
        "notes": "",
        "id": "3ef2d312474bd5afb94d906aa02d06fe"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "和曾存之约游北园",
        "preface": "",
        "paragraphs": [
            "主家韦曲小桃溪，客有诗名杜拾遗。",
            "煮酒未成逃暑饮，夹衣犹及惜花时。",
            "樾间日下潭潭盖，苹末风生寸寸漪。",
            "一醉百篇供草圣，主人𢬵取墨为池。"
        ],
        "notes": "",
        "id": "e9c91602a7889c3fb6c852f5e88b40af"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "和王景亮席上",
        "preface": "",
        "paragraphs": [
            "儿曹付汝莫相关，来伴诗翁作醉颜。",
            "花似有情怜客老，竹应无意惜春还。",
            "已凭玉麈消炉篆，不怕金轮照屋山。",
            "尊俎重开定何日，北溪流水正回环。"
        ],
        "notes": "",
        "id": "39269bb61422d4e42d7366f439859c42"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "东南秀罗亦佳山而近用前韵约游",
        "preface": "",
        "paragraphs": [
            "邂逅飞蓬身事轻，异乡风物不胜情。",
            "出无舆马自怜许，食有蛙鱼空瘦生。",
            "失路漫漫迷日影，并溪沥沥灌田声。",
            "似闻更有佳山在，试卜东南十里行。"
        ],
        "notes": "",
        "id": "ce5eb96d33e2dea831a31987e2684786"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "答尹弥尔",
        "preface": "",
        "paragraphs": [
            "门巷相看经几时，重来新事如弈棋。",
            "从今碌碌自我拙，尔后铮铮非子谁。",
            "每惊咳唾尽珠玉，定有锦绣生肝脾。",
            "人生盖棺事乃已，一笑一嚬安足悲。"
        ],
        "notes": "",
        "id": "cd5cf428bc2ef85bbeb8a066aea1000e"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "答刘槩石豫",
        "preface": "",
        "paragraphs": [
            "春来深觉境翛然，幽鸟簷头接翅眠。",
            "落寞久知身是梦，安闲更喜日如年。",
            "江山南国楼台外，桃李东风锦绣边。",
            "野兴暂成沂水浴，故人盍驾越溪船。"
        ],
        "notes": "",
        "id": "de486fb83fb1d56530262be34987aa31"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "赠秦帅吴子中",
        "preface": "",
        "paragraphs": [
            "河岳根源禀植坚，金行鼎鼎应弧悬。",
            "执珪阿阁三阶上，建隼元戎十乘前。",
            "都护已高延寿最，中朝深记弱翁贤。",
            "从今看似张丞相，富贵康强一百年。"
        ],
        "notes": "",
        "id": "b974afedb26266df28193c7225af4218"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "重葺前堂榜曰学易景亮六丈宠惠新诗谨赋二诗上谢  其一",
        "preface": "",
        "paragraphs": [
            "并舍荒芜三四寻，稍营轩槛便幽深。",
            "已将种木待休影，未暇摊书聊洗心。",
            "投老篇章愁脉脉，随缘香火静愔愔。",
            "从今扫洒供鸡黍，知有高人肯见临。"
        ],
        "notes": "",
        "id": "9e201d58f1e3d07e41b4863279f02bd9"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "重葺前堂榜曰学易景亮六丈宠惠新诗谨赋二诗上谢  其二",
        "preface": "",
        "paragraphs": [
            "草堂门径迩来通，好事何人肯过雄。",
            "故与图书为伴侣，可无风月到帘栊。",
            "生平适意丝桐内，老去忘怀曲米中。",
            "感激新诗百金重，贫装从此不忧空。"
        ],
        "notes": "",
        "id": "4a7a4b9a67ba37d000da02e7c51b6574"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "舍弟寄茶",
        "preface": "",
        "paragraphs": [
            "吾弟饷人真不恶，建芽来自禁烟前。",
            "一杯未易阳侯厄，四两应为蒙顶仙。",
            "病子头风如得药，酒家中圣殆忘眠。",
            "平头奴子堪缾椀，可带樵青竹叶煎。"
        ],
        "notes": "",
        "id": "98e91ab8e33f9d5025ad248e77f66af1"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "遣怀",
        "preface": "",
        "paragraphs": [
            "此身为客几东西，万物须于一马齐。",
            "山色不随春草绿，边声长伴夜乌啼。",
            "宦游碌碌凭谁记，簿领纷纷为底迷。",
            "犹喜官轻无局事，不妨酣寝过晨鸡。"
        ],
        "notes": "",
        "id": "f1610f36b02374835db274fec40852e2"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "坐进庵戏作  其一",
        "preface": "",
        "paragraphs": [
            "自吾营此庵，迁徙屡有无。",
            "壁间故人文，今独与我俱。"
        ],
        "notes": "",
        "id": "0d0b52e63d2218799c3a3774cd5a8518"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "坐进庵戏作  其二",
        "preface": "",
        "paragraphs": [
            "结以不根茅，阖之无钥锁。",
            "坚密乌有身，非坐常宴坐。"
        ],
        "notes": "",
        "id": "2b6cc2a874b8b6eb2f755275dbc08def"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "坐进庵戏作  其三",
        "preface": "",
        "paragraphs": [
            "圆蒲与方竹，伴我守幽闲。",
            "夜阑得禅趣，明月窥窗间。"
        ],
        "notes": "",
        "id": "3d2aa596daa9d7f3d80fc83664f5391f"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "王升之绝句以诗成有共赋酒熟无孤斟为韵因次其韵  其一",
        "preface": "",
        "paragraphs": [
            "端居得韵语，不作凉秋悲。",
            "快若弹丸转，知是王家诗。"
        ],
        "notes": "",
        "id": "cd133960b5f0c404909fd810e449ae9b"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "王升之绝句以诗成有共赋酒熟无孤斟为韵因次其韵  其二",
        "preface": "",
        "paragraphs": [
            "之人娴辞令，病起犹越声。",
            "不量苍苍鬓，属和愁仅成。"
        ],
        "notes": "",
        "id": "e5c5433acd1db80a8ef96386375f1ef3"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "王升之绝句以诗成有共赋酒熟无孤斟为韵因次其韵  其三",
        "preface": "",
        "paragraphs": [
            "客来问玄解，付与尊中友。",
            "我口不能言，此间甚多有。"
        ],
        "notes": "",
        "id": "a0b9d34e3de69e4879cac38c2f7b62a5"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "王升之绝句以诗成有共赋酒熟无孤斟为韵因次其韵  其四",
        "preface": "",
        "paragraphs": [
            "欲逃苏晋禅，苦乏阳城俸。",
            "邻家称子贫，杯酌与君共。"
        ],
        "notes": "",
        "id": "e92e29eab07ae9a286efaf0793b5ccdd"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "王升之绝句以诗成有共赋酒熟无孤斟为韵因次其韵  其五",
        "preface": "",
        "paragraphs": [
            "忆昨艘檝间，月白云水暮。",
            "妙语同赏心，请君来重赋。"
        ],
        "notes": "",
        "id": "dbea8eb43ea0006914a8cad38c362fef"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "王升之绝句以诗成有共赋酒熟无孤斟为韵因次其韵  其六",
        "preface": "",
        "paragraphs": [
            "且无遽典衣，素书堪下酒。",
            "旋𣃁金铃黄，栽轩媚重九。"
        ],
        "notes": "",
        "id": "dccffcb29c41dc12ccd456db3b11087b"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "王升之绝句以诗成有共赋酒熟无孤斟为韵因次其韵  其七",
        "preface": "",
        "paragraphs": [
            "念当岁峥嵘，少别友中玉。",
            "梦寐大刀头，安得卢橘熟。"
        ],
        "notes": "",
        "id": "ae5c7e727d3c6ebb1895add245050490"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "王升之绝句以诗成有共赋酒熟无孤斟为韵因次其韵  其八",
        "preface": "",
        "paragraphs": [
            "霜蟹丰两螯，磊落登盘盂。",
            "亹亹倦咀嚼，繄我愁独无。"
        ],
        "notes": "",
        "id": "51ece4f0220b5cae64d5d9b6ebd03ed2"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "王升之绝句以诗成有共赋酒熟无孤斟为韵因次其韵  其九",
        "preface": "",
        "paragraphs": [
            "庭阶脱叶静，岌岌高井梧。",
            "雁声排云去，历历心不孤。"
        ],
        "notes": "",
        "id": "bea692d50580299ffada9287ea50afaf"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "王升之绝句以诗成有共赋酒熟无孤斟为韵因次其韵  其一○",
        "preface": "",
        "paragraphs": [
            "夜寒惨不寐，起坐弹鸣琴。",
            "之人邈云汉，空杯难独斟。"
        ],
        "notes": "",
        "id": "0ff1b2fe0f0c92e5c98d51732d3a0b33"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "梅径",
        "preface": "",
        "paragraphs": [
            "幸蒙托根地，历历令著行。",
            "莫遣桃李妖，压我玉雪香。"
        ],
        "notes": "",
        "id": "62548d6466fde2da6901d421c51edafe"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "葵轩",
        "preface": "",
        "paragraphs": [
            "朝暾媚花木，户牖延荣光。",
            "新沐晞我发，悠然成坐忘。"
        ],
        "notes": "",
        "id": "5b959e324e183cd279053f2f826313cf"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "竹里亭",
        "preface": "",
        "paragraphs": [
            "虽无白家池，竹是九之一。",
            "新萌如许长，来岁障夏日。"
        ],
        "notes": "",
        "id": "3bdab86497e0ee4b82bae8f35a335732"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "藜杖",
        "preface": "",
        "paragraphs": [
            "雨衣类袯襫，野𪨗号不借。",
            "扶此枯藜根，行田北山下。"
        ],
        "notes": "",
        "id": "e5d56b98c3211d9803fa9b42e642070f"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "学易堂作",
        "preface": "",
        "paragraphs": [
            "幽居淡无营，饱食心晏如。",
            "老不任作务，读我少时书。"
        ],
        "notes": "",
        "id": "8bc6e1c71f5ddfdc8642ed484fea3d30"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "和张赴供备  其一",
        "preface": "",
        "paragraphs": [
            "骑曲休歌出塞愁，渥洼名马鹔鹴裘。",
            "文章不暇三冬足，骨相由来万户侯。"
        ],
        "notes": "",
        "id": "06c620feac994af72ea675a3e61eca3c"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "和张赴供备  其二",
        "preface": "",
        "paragraphs": [
            "桓桓壮气敌阳秋，冒雪冲风不被裘。",
            "天子方修上林苑，戎王莫怕义阳侯。"
        ],
        "notes": "",
        "id": "ae195f085f7796f46b65e317833901ca"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "和初到岭二绝  其一",
        "preface": "",
        "paragraphs": [
            "到后浑如痛定时，不辞追赋道中诗。",
            "趁虚籴米非闲事，莫倚文章堪疗饥。"
        ],
        "notes": "",
        "id": "c8dc44345471917fb1f600a88d82b6db"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "和初到岭二绝  其二",
        "preface": "",
        "paragraphs": [
            "欲语吞声且复休，异乡风物伴牢愁。",
            "铅华不为无人识，独自妆成却自羞。"
        ],
        "notes": "",
        "id": "967144f8efd5f203035f69092a4da61a"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "玉簪花和希纯  其一",
        "preface": "",
        "paragraphs": [
            "有香无色不因春，端是书生席上珍。",
            "同作虀盐赋诗客，定非歌舞赏花人。"
        ],
        "notes": "",
        "id": "c51008867a2765f6ae61e22a87404384"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "玉簪花和希纯  其二",
        "preface": "",
        "paragraphs": [
            "根移少日便花开，数子殷勤手自培。",
            "更翦素衣成鹤氅，王恭定向雪中来。"
        ],
        "notes": "",
        "id": "e7beaa96bc3d0093cf856ea114b20760"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "玉簪花和希纯  其三",
        "preface": "",
        "paragraphs": [
            "玉蘂花开动玉宸，唐昌观里夜逢真。",
            "仙人琼卉初无比，直恐芳心却未申。"
        ],
        "notes": "",
        "id": "00d32135428afa7ce0dbc47f964c07d8"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "玉簪花和希纯  其四",
        "preface": "",
        "paragraphs": [
            "凤尾成阴蕉叶重，金钿相对菊花繁。",
            "莫悲举世无相识，佩蕙纫兰有屈原。"
        ],
        "notes": "",
        "id": "1673a2917b222d511da880856a6056a9"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "玉簪花和希纯  其五",
        "preface": "",
        "paragraphs": [
            "孤洁偏因霜露成，春花无数不知名。",
            "秖应新沐弹冠客，要尔相宜一倍清。"
        ],
        "notes": "",
        "id": "cee474b027cd378ab4adbc3917830578"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "玉簪花和希纯  其六",
        "preface": "",
        "paragraphs": [
            "日日花前醉赋诗，多情休诵北山移。",
            "沾巾不要时人学，独为秋香插一枝。"
        ],
        "notes": "",
        "id": "608697906d0874cc75dd51d5aa3b8bfd"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "玉簪花和希纯  其七",
        "preface": "",
        "paragraphs": [
            "姑射山前旧约非，秋风满意未成归。",
            "仙人一去无留迹，堕珥遗簪作雪飞。"
        ],
        "notes": "",
        "id": "07e37be833c5ca7ce4095ea8cfaff11d"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "玉簪花和希纯  其八",
        "preface": "",
        "paragraphs": [
            "蓝田故有他山错，瑶旆琼旒碧玉干。",
            "左紫姚黄满金谷，野人留取伴鸡冠。"
        ],
        "notes": "",
        "id": "a2ec7b70d58f5f188a95b66a0acbba1a"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "赠王安国芍药",
        "preface": "",
        "paragraphs": [
            "群花销尽独芳菲，淡沐轻膏知为谁。",
            "寂寞书生久无意，风流别驾合相知。"
        ],
        "notes": "",
        "id": "21b08edcf8269308d8236ee3d5de3b0b"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "相州州园",
        "preface": "",
        "paragraphs": [
            "解鞍休马暂萧然，虽晚犹堪一醉眠。",
            "所到园林且为主，若须吾有是何年。"
        ],
        "notes": "",
        "id": "879a24391a44dba035d56d62c3dc9991"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "又泛西溪诗十首  其一",
        "preface": "",
        "paragraphs": [
            "溪小才容舴艋舟，一樽聊复寄春流。",
            "纵横不用施篙棹，自在教随水上鸥。"
        ],
        "notes": "",
        "id": "ca1333d89614a4ede60e6ad528dbee1b"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "又泛西溪诗十首  其二",
        "preface": "",
        "paragraphs": [
            "溪头青草弄春柔，一带花开动客愁。",
            "贪看波中锦纹石，不知船已过芳洲。"
        ],
        "notes": "",
        "id": "9aba44fbcc625b206a299060068b5759"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "又泛西溪诗十首  其三",
        "preface": "",
        "paragraphs": [
            "春水微生放鹢初，和风习习日舒舒。",
            "洲前且为停轻楫，待摘蒌蒿煮白鱼。"
        ],
        "notes": "",
        "id": "eac60b4807732fc439449b5584ed07e8"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "又泛西溪诗十首  其四",
        "preface": "",
        "paragraphs": [
            "扁舟如箭过前湾，飞鹭多情送我还。",
            "张起片帆风正急，回头已失蔡公山。"
        ],
        "notes": "",
        "id": "60db5b337955c527d505e0df0d6dc11e"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "又泛西溪诗十首  其五",
        "preface": "",
        "paragraphs": [
            "天生桥畔水交流，夹岸花飞逐客舟。",
            "时听山禽歌一曲，何须吹笛舞凉州。"
        ],
        "notes": "",
        "id": "698fa253f9eb61e7f53526473c738754"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "又泛西溪诗十首  其六",
        "preface": "",
        "paragraphs": [
            "下濑忽惊花满树，踏舟常恐酒杯翻。",
            "鼻头只怪香风远，知是行过桃李村。"
        ],
        "notes": "",
        "id": "17411bb1304983dba2b1f7c43c7ef049"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "又泛西溪诗十首  其七",
        "preface": "",
        "paragraphs": [
            "寒沙如雪水如蓝，歌啸中流响半岩。",
            "秖恐骊龙惊睡觉，呼风吹浪溅春衫。"
        ],
        "notes": "",
        "id": "87591bc864aacae83ac01049ed4c52cd"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "又泛西溪诗十首  其八",
        "preface": "",
        "paragraphs": [
            "春树连山水浸云，櫂歌初奏浪花分。",
            "溪神为我添风色，十里归来日未曛。"
        ],
        "notes": "",
        "id": "59ee7450289932be334f70be9eddf43b"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "又泛西溪诗十首  其九",
        "preface": "",
        "paragraphs": [
            "淡淡春烟夕照微，渡头已觉行人稀。",
            "玉罇未尽宾朋意，两桨何妨待月归。"
        ],
        "notes": "",
        "id": "001b526af1ca1af37c7fd2efe45f25b0"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "又泛西溪诗十首  其一○",
        "preface": "",
        "paragraphs": [
            "岸边渐长陶潜菊，渚畔初生柳恽苹。",
            "自学操舟狎清泚，从今休笑往来频。"
        ],
        "notes": "",
        "id": "6866f60ee89cf73bb8a15b2ff1f709e6"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "次黄富道觅山酿韵",
        "preface": "",
        "paragraphs": [
            "深岩穷谷自涓涓，惭愧诗情却泫然。",
            "政使家贫无曲米，犹堪烹作惠山泉。"
        ],
        "notes": "",
        "id": "93862eaa1981db57e41584f5d785167d"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "寄张竦",
        "preface": "",
        "paragraphs": [
            "张侯生意秖如瓶，出入艰难亦自成。",
            "却纵鸱夷差独乐，此中何物不堪盛。"
        ],
        "notes": "",
        "id": "eed61796c53efc28c84bf0566c9d6be4"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "和定国湖上  其一",
        "preface": "",
        "paragraphs": [
            "溪光涵影碧萧萧，四合深林不见梢。",
            "寒暑若言无避处，世间那有况云巢。"
        ],
        "notes": "",
        "id": "0ebb885044199122327306307ae351bf"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "和定国湖上  其二",
        "preface": "",
        "paragraphs": [
            "雨过松篁多样翠，风回苹藻一般香。",
            "玉兰桃李非无意，兴味由来静处长。"
        ],
        "notes": "",
        "id": "8a7a809ed6a539f3619b8e8b32a474b3"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "和定国湖上  其三",
        "preface": "",
        "paragraphs": [
            "菰蒲深处水藏波，邂逅相忘自啸歌。",
            "曳组悬龟知底用，水边消得一渔蓑。"
        ],
        "notes": "",
        "id": "9796c4549a6c2376540b1e3ff9ba3485"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "和定国湖上  其四",
        "preface": "",
        "paragraphs": [
            "酤酒添庖趁晚饥，冷淘堆椀照银丝。",
            "羹芹有意无由献，此味君王恐未知。"
        ],
        "notes": "",
        "id": "f0fb2104796831423b3e63b2ff8c83f8"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "和定国湖上  其五",
        "preface": "",
        "paragraphs": [
            "㶉𫛶鸬鹚乐更真，夷犹溪水碧粼粼。",
            "全如傲世佳公子，泛泛波间不可亲。"
        ],
        "notes": "",
        "id": "d6322d444472b605427d54857815e83d"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "和定国湖上  其六",
        "preface": "",
        "paragraphs": [
            "盘中擘粒试垂纶，与子应非臧丈人。",
            "渭水何须笑温水，绝胜憔悴楚江滨。"
        ],
        "notes": "",
        "id": "d49cd947ded93976c4909b5da07a75c2"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "夜坐示儿姪  其一",
        "preface": "",
        "paragraphs": [
            "露下天高秋气清，北书不到雁无情。",
            "且将款曲终今夕，遮莫邻鸡下五更。"
        ],
        "notes": "",
        "id": "39e4d251b6e09cef58812572c9e15f5c"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "夜坐示儿姪  其二",
        "preface": "",
        "paragraphs": [
            "尊香轻泛数枝菊，岂独春风一一回。",
            "自怜寒律穷途客，不恨飘零却恨开。"
        ],
        "notes": "",
        "id": "b6b25cf2557a10203ce7fb1497554a05"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "戏示语道",
        "preface": "",
        "paragraphs": [
            "御史青骢持望重，将军赤兔得勋多。",
            "乘黄騕褭今相见，垓下乌骓奈若何。"
        ],
        "notes": "",
        "id": "f4d29e5aefb01c7d2158d7153d61f863"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "麦垄",
        "preface": "",
        "paragraphs": [
            "麦垄漫漫宿藁黄，新苗寸寸未经霜。",
            "手中马箠余三尺，想见归时如许长。"
        ],
        "notes": "",
        "id": "72a33776bf27c0d82e9a5af208921b72"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "次韵智夫并呈庭诲  其一",
        "preface": "",
        "paragraphs": [
            "为问尊前醉阿谁，韩娥应啭缕金衣。",
            "何须料理沙边客，更遣梁尘作雪飞。"
        ],
        "notes": "",
        "id": "d978ec97b2a807c9cf8ccdce84448b65"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "次韵智夫并呈庭诲  其二",
        "preface": "",
        "paragraphs": [
            "卧随编草依龟背，行踏冰泥上马垠。",
            "却望高城在天上，故知李郭是仙人。"
        ],
        "notes": "",
        "id": "9cef7e4e3cc7880e37dad1f5a67e538e"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "答景亮",
        "preface": "",
        "paragraphs": [
            "十札新诗忽见投，笔端高兴不能休。",
            "愿将筋力如公比，安得耽书到白头。"
        ],
        "notes": "",
        "id": "fb40e473bb26745bd2fa8d0a92571381"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "以茶寄安国",
        "preface": "",
        "paragraphs": [
            "苦茗枪旗诚鄙甚，密云龙凤太高生。",
            "一瓯为寄忘年友，此味应须识此情。"
        ],
        "notes": "",
        "id": "5cb267e6d905cd9c2c7b152743c8f619"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "阙题",
        "preface": "",
        "paragraphs": [
            "君家十亩春苍筤，犀株解箨冰玉香。",
            "山东麦饭藜羹客，有底诗情合得尝。"
        ],
        "notes": "",
        "id": "9ef093ff6e7ae3d1a9301b5943a3b52a"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "先寄左军语道",
        "preface": "",
        "paragraphs": [
            "已喜仲容连骑去，更思小陆度山来。",
            "赋槐白士愁颜甚，唤取溪傍一笑开。"
        ],
        "notes": "",
        "id": "5d251da99ffa3a57cd32097f3972a087"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "咏吕步舒诗",
        "preface": "",
        "paragraphs": [
            "先生卵翼计平生，针芥相睽祸欲成。",
            "自是挥斤非妙手，郢人为质却无情。"
        ],
        "notes": "",
        "id": "bd6223306a7dd3fd39cb15d0325e96ef"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "繙书见舍弟去年自寿归郓道中诗怅然怀想久不作诗因集句为答用渭城体可歌也  其一",
        "preface": "",
        "paragraphs": [
            "春深逐客一浮萍，何处淹留白发生。",
            "山城过雨百花尽，野渡无人舟自横。"
        ],
        "notes": "",
        "id": "96399e66b785ff0caaf4b99f4b10877b"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "繙书见舍弟去年自寿归郓道中诗怅然怀想久不作诗因集句为答用渭城体可歌也  其二",
        "preface": "",
        "paragraphs": [
            "青春白日坐消难，须著人间比梦间。",
            "八公山下清淮水，明月何时照我还。"
        ],
        "notes": "",
        "id": "f824817974f6e326a543158617d8a956"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "繙书见舍弟去年自寿归郓道中诗怅然怀想久不作诗因集句为答用渭城体可歌也  其三",
        "preface": "",
        "paragraphs": [
            "汶阳归客泪沾巾，莫厌伤多酒入唇。",
            "暂时相见还相送，水远山长愁杀人。"
        ],
        "notes": "",
        "id": "a1698e86adbe58fcbeda2fd88865935c"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "繙书见舍弟去年自寿归郓道中诗怅然怀想久不作诗因集句为答用渭城体可歌也  其四",
        "preface": "",
        "paragraphs": [
            "荒山野水照斜晖，绿浄春深好染衣。",
            "请君问取东流水，来岁如今归未归。"
        ],
        "notes": "",
        "id": "aae9275c8722325a87a73d00603417d6"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "繙书见舍弟去年自寿归郓道中诗怅然怀想久不作诗因集句为答用渭城体可歌也  其五",
        "preface": "",
        "paragraphs": [
            "寻思百计不如闲，塞马重来事偶然。",
            "皇恩若许归田去，头白昏昏只醉眠。"
        ],
        "notes": "",
        "id": "6f8e9c75e0665ac36fd4347e9e5111db"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "繙书见舍弟去年自寿归郓道中诗怅然怀想久不作诗因集句为答用渭城体可歌也  其六",
        "preface": "",
        "paragraphs": [
            "诗成吟咏转凄凉，独宿空帘归梦长。",
            "长年事事皆抛尽，惟到尊前是故乡。"
        ],
        "notes": "",
        "id": "170d725a71057304197d18c28028d737"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "重送成都漕",
        "preface": "",
        "paragraphs": [
            "曾游淮上爱清流，况子官为郡督邮。",
            "可贺吕虔贤太守，佩刀应得不须求。"
        ],
        "notes": "",
        "id": "7d2c06c7190fb7f5d601a78c7f12433e"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "口号  其一",
        "preface": "",
        "paragraphs": [
            "孟仲争秋毒热新，自今三指算归旬。",
            "已判明月隔千里，可对茱萸少一人。"
        ],
        "notes": "",
        "id": "7530a37af882d46a39555f9083a337f1"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "口号  其二",
        "preface": "",
        "paragraphs": [
            "面目已凭诗寄去，笑谈须待自将来。",
            "香泉不煮双金榼，候取归人趁菊开。"
        ],
        "notes": "",
        "id": "fc667fd339f06122ca0642cfb775149b"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "阙题",
        "preface": "",
        "paragraphs": [
            "北堂手种蓝田玉，采𣃁不随姜芋畴。",
            "迩来留得花为佩，付与吴侬可疗愁。"
        ],
        "notes": "",
        "id": "489fab39579bc2a8e4d72e010a4a95ad"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "又景亮惠藜杖赋绝句以谢  其一",
        "preface": "",
        "paragraphs": [
            "藜根矫矫似枯松，扶我蹒跚病力穷。",
            "置几赐餐非所重，康宁愿学乐全翁。"
        ],
        "notes": "",
        "id": "737ea6ae443f0234c954cfcede67ec30"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "又景亮惠藜杖赋绝句以谢  其二",
        "preface": "",
        "paragraphs": [
            "银角桃枝空有赋，铁根藜杖可无诗。",
            "从今客到迎门待，还我维摩未病时。"
        ],
        "notes": "",
        "id": "878bcae74ed09edb5e09136de6ed248f"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "张辟疆",
        "preface": "",
        "paragraphs": [
            "老画骎骎不可攀，风流依约片言还。",
            "小儿若悟他年事，肯使生心涕泪间。"
        ],
        "notes": "",
        "id": "0b7d4c5775866f096b323096a268aac9"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "觅竹示子勉",
        "preface": "",
        "paragraphs": [
            "为觅新篁雪后移，殷勤都莫遣根知。",
            "道人要作骑龙杖，与子相从到葛陂。"
        ],
        "notes": "",
        "id": "a4c0944bd218ca7b0daa909748787016"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "和公度",
        "preface": "",
        "paragraphs": [
            "多情佳客送春来，雉尾猫头次第栽。",
            "从此庭前共苍翠，夭桃繁杏不须开。"
        ],
        "notes": "",
        "id": "2e7b3813edc82d981412e816847243ba"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "松石  其一",
        "preface": "",
        "paragraphs": [
            "笔端陶冶不无神，纸面流沙秋后云。",
            "点破沙痕便成水，一溪松石浪沄沄。"
        ],
        "notes": "",
        "id": "4361d0c763a2933de1d26f51917bb8bc"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "松石  其二",
        "preface": "",
        "paragraphs": [
            "向来爱鼎已成癖，今日还书真是痴。",
            "不分多求董威辇，只应重老李咸熙。"
        ],
        "notes": "",
        "id": "7dca5f59da1b6191965bba4dbbed3f23"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "恩赦放还集句先寄乡中弟姪三首  其一",
        "preface": "",
        "paragraphs": [
            "去年当日别东都，鱼鸟犹疑畏简书。",
            "诏恩许逐阳和至，只向长沙住岁余。"
        ],
        "notes": "",
        "id": "22b525bc0003c2faf03d2dd0bc18cc6d"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "恩赦放还集句先寄乡中弟姪三首  其二",
        "preface": "",
        "paragraphs": [
            "橹声冲雨似鸣机，终日思归此日归。",
            "自为野客寻幽惯，不用登临叹落晖。"
        ],
        "notes": "",
        "id": "02548b101bf0f7d8afb694c7eb2f1c8c"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "恩赦放还集句先寄乡中弟姪三首  其三",
        "preface": "",
        "paragraphs": [
            "闲思往事似前身，羞见黄花无数新。",
            "我家孤姪在海浦，遍插茱萸少一人。"
        ],
        "notes": "",
        "id": "c4713c500b78bd1c5e0827accbc47885"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "李氏绣佛赞  其一",
        "preface": "",
        "paragraphs": [
            "稽首慈悲父，相好光明藏。",
            "应现行愿力，针缕妙措成。",
            "我观因缘空，亦非自然性。",
            "种种皆心造，是心非造者。",
            "佛子不思议，炽然一念生。",
            "诸圣所加持，具足千百亿。",
            "我愿如是故，造作及见闻。",
            "遇见未来等，同承佛记莂。"
        ],
        "notes": "",
        "id": "c51ebda72428dec0d4910428aa576f7d"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "李氏绣佛赞  其二",
        "preface": "",
        "paragraphs": [
            "巍巍堂堂，妙庄严聚。",
            "一念现前，非针非缕。",
            "文闻已彰，何妨金露。",
            "满月当空，谁知在处。"
        ],
        "notes": "",
        "id": "2fa2c509654c3b620426d8d0c7bbcf96"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "古器图赞",
        "preface": "",
        "paragraphs": [
            "想古之人，悠哉邈乎。",
            "我获其器，赋象在图。",
            "有客见之，笑此展转。",
            "阅斯勤斯，其人云远。",
            "我欲晓客，耿不能言。",
            "退观古人，恍独如存。",
            "千载寥寥，不在图外。",
            "谓不信者，取器以对。"
        ],
        "notes": "",
        "id": "e5e92a3a8ce550f2d26d22aba1bfae6a"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "虏中作四首  其一",
        "preface": "",
        "paragraphs": [
            "文物燕人士，衣冠汉典仪。",
            "举知缯絮好，深厌血毛非。",
            "形势今犹古，规模夏变夷。",
            "谁言无上策，会是有天时。"
        ],
        "notes": "",
        "id": "78d2801cd4851c390bb4202073009726"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "虏中作四首  其二",
        "preface": "",
        "paragraphs": [
            "甘作河南犬，休为燕地人。",
            "举能羞石晋，谁复怨嬴秦。",
            "地扼辽东海，星占析木津。",
            "悲伤此邦旧，会遣一朝新。"
        ],
        "notes": "",
        "id": "dc3b48f8a3b3d10965a50ff2ea100feb"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "虏中作四首  其三",
        "preface": "",
        "paragraphs": [
            "人物分多种，迁流不见经。",
            "已无燕代色，但有犬羊腥。",
            "海马生难驭，山苗煮始青。",
            "舜韶方九奏，异类合来庭。"
        ],
        "notes": "",
        "id": "c01bfcb6b086ed2b6eb9108be0a82e9d"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "虏中作四首  其四",
        "preface": "",
        "paragraphs": [
            "闻有官军士，生存仍宦胡。",
            "羞言陇西李，忍对杜陵苏。",
            "椎髻心何似，环刀意岂无。",
            "陈汤那复得，卫律不胜诛。"
        ],
        "notes": "",
        "id": "72681f2dfa5519defce4e3ee59aaf439"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "吴江长桥",
        "preface": "",
        "paragraphs": [
            "路隔银潢鸟倦飞，行人恐犯女星机。",
            "长虹出浪无冬夏，老蜃浮空半是非。",
            "两岸履声云内合，三州帆影月边归。",
            "栏干独立秋风早，岂待鲈鱼始拂衣。"
        ],
        "notes": "",
        "id": "60ed53a7571c4ea0763bce704a298cd9"
    },
    {
        "author": "刘跂",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "急雨欲来先暑气，凉风过后却秋声。"
        ],
        "notes": "",
        "id": "39bb818e5876a3a1628202bfb5e648de"
    }
]