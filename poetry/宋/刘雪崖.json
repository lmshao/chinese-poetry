[
    {
        "author": "刘雪崖",
        "dynasty": "宋",
        "type": "诗",
        "rhythmic": "",
        "title": "村居即事",
        "preface": "",
        "paragraphs": [
            "数声鸡犬自相闻，借得茅庐住水𣸣。",
            "梅欲黄时常是雨，稻才青处便如云。",
            "忧时每叹朝廷远，学稼方知畎亩勤。",
            "若使征书到岩谷，北山又恐动移文。"
        ],
        "notes": "",
        "id": "f902d9052ceff47161ef37b9d20b66e7"
    },
    {
        "author": "刘雪崖",
        "dynasty": "宋",
        "type": "诗",
        "rhythmic": "",
        "title": "客邸",
        "preface": "",
        "paragraphs": [
            "蟠蟀吟空壁，秋深夜渐长。",
            "月华清似水，露气重于霜。",
            "醉后梦难记，兴来诗欲狂。",
            "西风何处笛，唤起客思乡。"
        ],
        "notes": "",
        "id": "ef84c21247f3a9f3a223d91528808b2e"
    }
]