[
    {
        "author": "何炳然",
        "dynasty": "宋",
        "type": "诗",
        "rhythmic": "",
        "title": "大涤洞",
        "preface": "",
        "paragraphs": [
            "杳默閟虚旷，森爽离人寰。",
            "玉室非所诣，回首烟中山。"
        ],
        "notes": "",
        "id": "0996f84770b8b20a5e2c3d36f53befcb"
    },
    {
        "author": "何炳然",
        "dynasty": "宋",
        "type": "诗",
        "rhythmic": "",
        "title": "天柱峰",
        "preface": "",
        "paragraphs": [
            "终古鬰岧峣，东南此撑柱。",
            "当时若更高，恐碍日月路。"
        ],
        "notes": "",
        "id": "2bf5470f7c1f82b9f4926da2c6f59334"
    },
    {
        "author": "何炳然",
        "dynasty": "宋",
        "type": "诗",
        "rhythmic": "",
        "title": "云根峰",
        "preface": "",
        "paragraphs": [
            "十洲仙子骑龙鹤，路阔云深贪舞跃。",
            "不知缥缈已无心，一朵飞来坠山脚。",
            "几度天风吹不开，数回山雨误飘来。",
            "直恐老龙招得去，千顷万顷游蓬莱。"
        ],
        "notes": "",
        "id": "0e2f57918f3620aafcf3c883d1e7af58"
    },
    {
        "author": "何炳然",
        "dynasty": "宋",
        "type": "诗",
        "rhythmic": "",
        "title": "千年古石",
        "preface": "",
        "paragraphs": [
            "怪底黄石公，乃是赤松子。",
            "蒲柳不自强，一见颡应泚。"
        ],
        "notes": "",
        "id": "f26d8e7c38b3d40b371253766a8dd15e"
    },
    {
        "author": "何炳然",
        "dynasty": "宋",
        "type": "诗",
        "rhythmic": "",
        "title": "龙洞",
        "preface": "",
        "paragraphs": [
            "胡髯抱嵌岩，白云拥万里。",
            "若弄华阳珠，我欲割左耳。"
        ],
        "notes": "",
        "id": "3eabb9a2a7a2c205d4bf4de8bd760a3a"
    },
    {
        "author": "何炳然",
        "dynasty": "宋",
        "type": "诗",
        "rhythmic": "",
        "title": "右凤洞",
        "preface": "",
        "paragraphs": [
            "上作千仞翔，下作千岩栖。",
            "箫韶在何处，苍梧云气迷。"
        ],
        "notes": "",
        "id": "57b90cc779fd35d4b7be9a81def32870"
    }
]