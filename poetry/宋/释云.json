[
    {
        "author": "释云",
        "dynasty": "宋",
        "type": "诗",
        "rhythmic": "",
        "title": "偈颂二十九首  其一",
        "preface": "",
        "paragraphs": [
            "丹霞烧木佛，院主眉须落。",
            "官里有明条，许人私结约。",
            "傝䢆杜禅和，识情争卜度。",
            "休卜度，万里辽天飞一鹗。"
        ],
        "notes": "",
        "id": "bf6f3b920557245c8aeb699f027c493b"
    },
    {
        "author": "释云",
        "dynasty": "宋",
        "type": "诗",
        "rhythmic": "",
        "title": "偈颂二十九首  其二",
        "preface": "",
        "paragraphs": [
            "教你不肯你，为君通一线。",
            "若是明眼人，觅甚腊月扇。"
        ],
        "notes": "",
        "id": "2af7b70dfb1189c55c01dce4db6fd886"
    },
    {
        "author": "释云",
        "dynasty": "宋",
        "type": "诗",
        "rhythmic": "",
        "title": "偈颂二十九首  其三",
        "preface": "",
        "paragraphs": [
            "支提山里作上元，若校诸方真个异。",
            "大虫舌上打秋千，蟭螟眼里放夜市。",
            "灯笼倒退舞三台，露柱趋前弄鳖鼻。"
        ],
        "notes": "",
        "id": "e6475001d47f45ed25e4842c8c94c901"
    },
    {
        "author": "释云",
        "dynasty": "宋",
        "type": "诗",
        "rhythmic": "",
        "title": "偈颂二十九首  其四",
        "preface": "",
        "paragraphs": [
            "昆仑奴，著铁袴。",
            "打一棒，行一步。",
            "𫐷逻真个𫐷逻，峭措非常峭措。",
            "不惟佛法会尽，且是文章满肚。",
            "见渠尝试篇诗，便有惊人底句。",
            "如今对大众前，不免一时剖露。"
        ],
        "notes": "",
        "id": "9f5ae71b020a937812487b709b869a8a"
    },
    {
        "author": "释云",
        "dynasty": "宋",
        "type": "诗",
        "rhythmic": "",
        "title": "偈颂二十九首  其五",
        "preface": "",
        "paragraphs": [
            "佛说一乘法，无二亦无三。",
            "山花开似锦，涧水湛如蓝。",
            "支提遮里，无法可说，赢得口似匾担。"
        ],
        "notes": "",
        "id": "65dfa4c2e0c49d18dc0557abff5b3713"
    },
    {
        "author": "释云",
        "dynasty": "宋",
        "type": "诗",
        "rhythmic": "",
        "title": "偈颂二十九首  其六",
        "preface": "",
        "paragraphs": [
            "春无三日晴，夏无十日雨。",
            "蛇咬虾蟆声，更有众生苦。"
        ],
        "notes": "",
        "id": "febde725691b56005705d3f4d00a0607"
    },
    {
        "author": "释云",
        "dynasty": "宋",
        "type": "诗",
        "rhythmic": "",
        "title": "偈颂二十九首  其七",
        "preface": "",
        "paragraphs": [
            "支提不敢向人说，达磨西来有妙诀。",
            "若将妄语诳众生，自招拔舌尘沙劫。"
        ],
        "notes": "",
        "id": "6739367b3463fe2dc9acd3435f0ee9ae"
    },
    {
        "author": "释云",
        "dynasty": "宋",
        "type": "诗",
        "rhythmic": "",
        "title": "偈颂二十九首  其八",
        "preface": "",
        "paragraphs": [
            "支提元不会禅，只是依时及节。",
            "孟春即曰犹寒，孟夏即曰渐热。",
            "虽无格外高谈，不向眼中添屑。",
            "汝等莫错商量，打你头破额裂。"
        ],
        "notes": "",
        "id": "ed73d0500eda50e445795ff47546736e"
    },
    {
        "author": "释云",
        "dynasty": "宋",
        "type": "诗",
        "rhythmic": "",
        "title": "偈颂二十九首  其九",
        "preface": "",
        "paragraphs": [
            "今朝五月五，击动禾山鼓。",
            "鬰垒与神荼，欢呼齐起舞。"
        ],
        "notes": "",
        "id": "fb5ef11a2082cf973868a6a1cc649b82"
    },
    {
        "author": "释云",
        "dynasty": "宋",
        "type": "诗",
        "rhythmic": "",
        "title": "偈颂二十九首  其一○",
        "preface": "",
        "paragraphs": [
            "虾蟆翻出阔，曲鳝草之长。",
            "门前飞八百，屋后走千张。"
        ],
        "notes": "",
        "id": "2fa6d2212823710fb2a151e8c359d081"
    },
    {
        "author": "释云",
        "dynasty": "宋",
        "type": "诗",
        "rhythmic": "",
        "title": "偈颂二十九首  其一一",
        "preface": "",
        "paragraphs": [
            "参禅人，多逐妄，不用起模仍画样。",
            "春风吹绽桃李花，淡烟疎雨笼青嶂。"
        ],
        "notes": "",
        "id": "5a4b3c872c4b6f7146c402e5103b5e73"
    },
    {
        "author": "释云",
        "dynasty": "宋",
        "type": "诗",
        "rhythmic": "",
        "title": "偈颂二十九首  其一二",
        "preface": "",
        "paragraphs": [
            "叮咛损君德，无言真有功。",
            "任从沧海变，终不为君通。"
        ],
        "notes": "",
        "id": "9fa4e3069ce256f6f6ea7abcce679eee"
    },
    {
        "author": "释云",
        "dynasty": "宋",
        "type": "诗",
        "rhythmic": "",
        "title": "偈颂二十九首  其一三",
        "preface": "",
        "paragraphs": [
            "支提佛法无多子，何必胡僧劝举扬。",
            "好对春风二三月，鹧鸪啼处百花香。"
        ],
        "notes": "",
        "id": "fea41405487c4aee6ca4bfa47a11bee0"
    },
    {
        "author": "释云",
        "dynasty": "宋",
        "type": "诗",
        "rhythmic": "",
        "title": "偈颂二十九首  其一四",
        "preface": "",
        "paragraphs": [
            "五月方改旦，今朝又初十。",
            "日月去如飞，快鹞趁不及。",
            "禅须放下参，但莫固拘执。",
            "是处解脱门，汝自不肯入。",
            "何必问支提，丁字著脚立。"
        ],
        "notes": "",
        "id": "887d1f6dd92c03e51873dd76f014b4cd"
    },
    {
        "author": "释云",
        "dynasty": "宋",
        "type": "诗",
        "rhythmic": "",
        "title": "偈颂二十九首  其一五",
        "preface": "",
        "paragraphs": [
            "如来禅，祖师意。",
            "绝承当，只这是。",
            "破草鞋，汗臭气。",
            "热碗鸣，馿豚沸。",
            "也大奇，不思议。",
            "分明在目前，今古应无坠。",
            "佛灭二千年，比丘少惭愧。"
        ],
        "notes": "",
        "id": "09bca160324df9f8221295da0d3d61c3"
    },
    {
        "author": "释云",
        "dynasty": "宋",
        "type": "诗",
        "rhythmic": "",
        "title": "偈颂二十九首  其一六",
        "preface": "",
        "paragraphs": [
            "嗟见世间人，永劫堕迷津。",
            "不省这个意，修行徒苦辛。"
        ],
        "notes": "",
        "id": "aed6fdf877c29f75bf351d70e7a4fb5b"
    },
    {
        "author": "释云",
        "dynasty": "宋",
        "type": "诗",
        "rhythmic": "",
        "title": "偈颂二十九首  其一七",
        "preface": "",
        "paragraphs": [
            "云门普，风穴瞎。",
            "三门外金刚，冷地里笑杀。"
        ],
        "notes": "",
        "id": "d53929d1b46025818987ea7c2b27a1a6"
    },
    {
        "author": "释云",
        "dynasty": "宋",
        "type": "诗",
        "rhythmic": "",
        "title": "偈颂二十九首  其一八",
        "preface": "",
        "paragraphs": [
            "参禅人，莫造作。",
            "拟心即差，动念即错。",
            "大乘小乘，钱贯井索。",
            "前三后三，佛手馿脚。",
            "开眼也著，合眼也著。",
            "拟向这里承当，鼻孔依前失却。"
        ],
        "notes": "",
        "id": "2a8599688f2fdcc4f6c304c3d0980459"
    },
    {
        "author": "释云",
        "dynasty": "宋",
        "type": "诗",
        "rhythmic": "",
        "title": "偈颂二十九首  其一九",
        "preface": "",
        "paragraphs": [
            "支提门下，五日一参。",
            "我才合掌，汝便和南。",
            "龙象蹴蹋，非馿所堪。"
        ],
        "notes": "",
        "id": "dd95fb16ecd56e89f0ee64dc76f5e953"
    },
    {
        "author": "释云",
        "dynasty": "宋",
        "type": "诗",
        "rhythmic": "",
        "title": "偈颂二十九首  其二○",
        "preface": "",
        "paragraphs": [
            "乍离千圣林间寺，来汲城头石罅泉。",
            "相见杯茶虽淡薄，往来无惜为君煎。"
        ],
        "notes": "",
        "id": "7fd65d93a2303c0437f294932c5d389a"
    },
    {
        "author": "释云",
        "dynasty": "宋",
        "type": "诗",
        "rhythmic": "",
        "title": "偈颂二十九首  其二一",
        "preface": "",
        "paragraphs": [
            "佛是尘，法是尘，区区驰觅谩劳神。",
            "向道莫行山下路，果然猿叫断肠声。"
        ],
        "notes": "",
        "id": "151841b312cebf6586d0457c5ef90268"
    },
    {
        "author": "释云",
        "dynasty": "宋",
        "type": "诗",
        "rhythmic": "",
        "title": "偈颂二十九首  其二二",
        "preface": "",
        "paragraphs": [
            "风高八九月，自合知时节。",
            "何必待山僧，升堂特地说。",
            "天际鴈南飞，接翅作行列。",
            "悉念佛法僧，轧轧声不绝。",
            "影落寒山水，已是重漏泄。",
            "普请好生观，西来无妙诀。"
        ],
        "notes": "",
        "id": "7b41d63b1968d50b1e80f1fd2a986dbf"
    },
    {
        "author": "释云",
        "dynasty": "宋",
        "type": "诗",
        "rhythmic": "",
        "title": "偈颂二十九首  其二三",
        "preface": "",
        "paragraphs": [
            "前三后三，日面月面。",
            "七凸八凹，千化万变。",
            "捏聚放开，胡来汉现。",
            "不离当处常湛然，觅即如君不可见。"
        ],
        "notes": "",
        "id": "961b5d43da93b061cfbe85d480ecdaf5"
    },
    {
        "author": "释云",
        "dynasty": "宋",
        "type": "诗",
        "rhythmic": "",
        "title": "偈颂二十九首  其二四",
        "preface": "",
        "paragraphs": [
            "了了了时无可了，玄玄玄处亦须呵。",
            "贪生逐日区区去，唤不回头争奈何。"
        ],
        "notes": "",
        "id": "e2bf81c9a344a89dcf64ced1d2757fe5"
    },
    {
        "author": "释云",
        "dynasty": "宋",
        "type": "诗",
        "rhythmic": "",
        "title": "偈颂二十九首  其二五",
        "preface": "",
        "paragraphs": [
            "大尽三十日，小尽二十九。",
            "昨夜送穷年，今朝贺岁首。",
            "时节有变更，佛法无新旧。",
            "既是个中人，不惜娘生口。",
            "坐对春风唱鹧鸪，嘉声不落威音后。"
        ],
        "notes": "",
        "id": "3ca61382822f4bcf2556586c3e4da0a6"
    },
    {
        "author": "释云",
        "dynasty": "宋",
        "type": "诗",
        "rhythmic": "",
        "title": "偈颂二十九首  其二六",
        "preface": "",
        "paragraphs": [
            "春色融和，群芳竞拆。",
            "水绿山青，桃红李白。",
            "不是时节因缘，亦非向上奇特。",
            "恁么也不得，不恁么也不得。",
            "此时若不究根源，直待当来问弥勒。"
        ],
        "notes": "",
        "id": "bea496069b51ab3a0b00da6fa9fd81cb"
    },
    {
        "author": "释云",
        "dynasty": "宋",
        "type": "诗",
        "rhythmic": "",
        "title": "偈颂二十九首  其二七",
        "preface": "",
        "paragraphs": [
            "是非只为多开口，烦恼皆因强出头。",
            "致使韶阳要打杀，思量著甚底来由。"
        ],
        "notes": "",
        "id": "088125238be9befd5c8722b172c53c01"
    },
    {
        "author": "释云",
        "dynasty": "宋",
        "type": "诗",
        "rhythmic": "",
        "title": "偈颂二十九首  其二八",
        "preface": "",
        "paragraphs": [
            "今朝五月十有五，十日作了八日雨。",
            "不荐簷头滴滴声，说妙谈玄何足数。"
        ],
        "notes": "",
        "id": "74603a899ec1bf3cbcbabe5c0d30a3b2"
    },
    {
        "author": "释云",
        "dynasty": "宋",
        "type": "诗",
        "rhythmic": "",
        "title": "偈颂二十九首  其二九",
        "preface": "",
        "paragraphs": [
            "秋江清浅时，白鹭和烟岛。",
            "良哉观世音，全身入荒草。"
        ],
        "notes": "",
        "id": "4a13bc35b6e770bc6e6f565c1468bc37"
    },
    {
        "author": "释云",
        "dynasty": "宋",
        "type": "诗",
        "rhythmic": "",
        "title": "偈颂二十九首  其三○",
        "preface": "",
        "paragraphs": [
            "人从陈州来，不得许州信。",
            "钟楼上念赞，床脚下种菜。",
            "盏子扑落地，楪子成七八片。"
        ],
        "notes": "",
        "id": "a817dedd02435d0fe6a1d9efd9f81717"
    },
    {
        "author": "释云",
        "dynasty": "宋",
        "type": "诗",
        "rhythmic": "",
        "title": "颂古",
        "preface": "",
        "paragraphs": [
            "大隠居鄽，小隠居山。",
            "各得其所，随分安闲。",
            "何必更来论出入，人生在处有余欢。"
        ],
        "notes": "",
        "id": "ba7491bcee426917772de268f7b9cfd6"
    },
    {
        "author": "释云",
        "dynasty": "宋",
        "type": "诗",
        "rhythmic": "",
        "title": "颂古八首  其一",
        "preface": "",
        "paragraphs": [
            "一片银蟾挂碧天，清光冷照凤楼前。",
            "九重玉户深深闭，争见扶疎桂影圆。"
        ],
        "notes": "",
        "id": "58ab2ea863ff016a894404829b797e47"
    },
    {
        "author": "释云",
        "dynasty": "宋",
        "type": "诗",
        "rhythmic": "",
        "title": "颂古八首  其二",
        "preface": "",
        "paragraphs": [
            "春风有时恶，春风有时好。",
            "人竞逐春风，却被春风恼。"
        ],
        "notes": "",
        "id": "cf0263771ace514fa4337d3fb1d218e3"
    },
    {
        "author": "释云",
        "dynasty": "宋",
        "type": "诗",
        "rhythmic": "",
        "title": "颂古八首  其三",
        "preface": "",
        "paragraphs": [
            "一叶扁舟信晚风，雨昏浑不辨西东。",
            "不因再到秋江上，争见芦花对蓼红。"
        ],
        "notes": "",
        "id": "b678ee5d32b9b9389c8f98c1be222847"
    },
    {
        "author": "释云",
        "dynasty": "宋",
        "type": "诗",
        "rhythmic": "",
        "title": "颂古八首  其四",
        "preface": "",
        "paragraphs": [
            "白云绽处见明月，黄叶落时闻捣衣。",
            "劝君休去便休去，欲觅了时无了时。"
        ],
        "notes": "",
        "id": "25b907a91d6c1204a688445f334715f0"
    },
    {
        "author": "释云",
        "dynasty": "宋",
        "type": "诗",
        "rhythmic": "",
        "title": "颂古八首  其五",
        "preface": "",
        "paragraphs": [
            "独唱清新拍不同，寥寥千古意无穷。",
            "拟开眼向声前听，早被风吹别调中。"
        ],
        "notes": "",
        "id": "ed3783c34432dad8c944a74dc0fa91b1"
    },
    {
        "author": "释云",
        "dynasty": "宋",
        "type": "诗",
        "rhythmic": "",
        "title": "颂古八首  其六",
        "preface": "",
        "paragraphs": [
            "家人卦变作明夷，爻象分明不待推。",
            "无动无谋终吉庆，有求有用即迍危。"
        ],
        "notes": "",
        "id": "8e3528d6fddeb11524bb0711d91cf6a1"
    },
    {
        "author": "释云",
        "dynasty": "宋",
        "type": "诗",
        "rhythmic": "",
        "title": "颂古八首  其七",
        "preface": "",
        "paragraphs": [
            "缩头只可藏山谷，出得山来却不堪。",
            "若谓利生开佛见，这般恶口不如缄。"
        ],
        "notes": "",
        "id": "60580d46e1d90f86d9e009f41b705fe1"
    },
    {
        "author": "释云",
        "dynasty": "宋",
        "type": "诗",
        "rhythmic": "",
        "title": "颂古八首  其八",
        "preface": "",
        "paragraphs": [
            "终朝皮{彭/厂毛}街头走，有口何曾诵法华。",
            "末后脱空尤叵耐，逝多容你更交加。"
        ],
        "notes": "",
        "id": "43151d02a091c397f3bd4541547543fd"
    },
    {
        "author": "释云",
        "dynasty": "宋",
        "type": "诗",
        "rhythmic": "",
        "title": "给孤长者",
        "preface": "",
        "paragraphs": [
            "远迓瞿昙至给孤，𥩟聆有法为开敷。",
            "早知是法应须舍，好请乘时出帝都。"
        ],
        "notes": "",
        "id": "72d25f97df0cc2b790050441401c9b81"
    },
    {
        "author": "释云",
        "dynasty": "宋",
        "type": "诗",
        "rhythmic": "",
        "title": "云门大师",
        "preface": "",
        "paragraphs": [
            "中毒睦州，伸寃雪峤。",
            "拔本无门，剜空作窍。",
            "有折脚殃，乃破家兆。",
            "万福曾郎，容此不肖。"
        ],
        "notes": "",
        "id": "4de933943ec395dcaa09150db15e2337"
    },
    {
        "author": "释云",
        "dynasty": "宋",
        "type": "诗",
        "rhythmic": "",
        "title": "送幽𪨷滋上人出岭",
        "preface": "",
        "paragraphs": [
            "诸方无说汝无闻，闻说俱无莫倒跟。",
            "才起丝毫奇特想，依前似不出雷门。"
        ],
        "notes": "",
        "id": "f1ff40b515719700e9cc0fdd437ff8d6"
    },
    {
        "author": "释云",
        "dynasty": "宋",
        "type": "诗",
        "rhythmic": "",
        "title": "颂古",
        "preface": "",
        "paragraphs": [
            "狗子无佛性，泥捏活大圣。",
            "不是泗州人，说著也不信。"
        ],
        "notes": "",
        "id": "6e60aa3a09b3b1be71a85009c97b4817"
    }
]