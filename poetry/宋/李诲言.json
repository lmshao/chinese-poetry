[
    {
        "author": "李诲言",
        "dynasty": "宋",
        "type": "诗",
        "rhythmic": "",
        "title": "赠周书记",
        "preface": "",
        "paragraphs": [
            "早悟功名岁月空，衲衣何处不从容。",
            "几回渡水自寻鹤，岂但买山方种松。",
            "麾玉固尝闻咳唾，掷金未尽写心胸。",
            "与君能隔几多地，薄暮一声湖上钟。"
        ],
        "notes": "",
        "id": "99c3a1763d5849a15873b8c712b0a507"
    },
    {
        "author": "李诲言",
        "dynasty": "宋",
        "type": "诗",
        "rhythmic": "",
        "title": "送永嘉张德载归",
        "preface": "",
        "paragraphs": [
            "一书催客棹，兴已落天涯。",
            "诗卷愁中景，人归梦里家。",
            "山田耕过雨，谿水钓残霞。",
            "茆屋容身老，文章不足夸。"
        ],
        "notes": "",
        "id": "c98e6f8f0429ad10945a52eef6f8c1c0"
    }
]