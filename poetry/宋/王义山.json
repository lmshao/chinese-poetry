[
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "赠点易娄君复",
        "preface": "",
        "paragraphs": [
            "伏羲先天易，其初一太极。",
            "太极生阴阳，阴阳各有画。",
            "濂溪何所传，妙得于太极。",
            "极上作一圈，一圈只是白。",
            "伏羲已为赘，大小圈更十。",
            "不知果何意，多是祖河图。",
            "所以负笭者，敢于嗤吾徒。",
            "愿与易相忘，圈点画皆无。"
        ],
        "notes": "",
        "id": "a89f62835839948ed973bb3d12faab1a"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "郊坛奏告礼成口号",
        "preface": "",
        "paragraphs": [
            "夜半宫中响珮环，小臣髣佛见天颜。",
            "月星明穊斋坛上，穹昊鉴临方寸间。",
            "五色云祥开景运，两行露立缀仙班。",
            "皇心自与天心合，万姓欢呼法驾还。"
        ],
        "notes": "",
        "id": "0b327814c355481dc9e009faae804362"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "挽度宗  其一",
        "preface": "",
        "paragraphs": [
            "道隆兼德厚，民庶乐难名。",
            "宫合府中一，身修天下平。",
            "有条皆快活，无事不清明。",
            "长乐天将晚，如闻问寝声。"
        ],
        "notes": "",
        "id": "49bd05ff2faf3a804e13fb314acec245"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "挽度宗  其二",
        "preface": "",
        "paragraphs": [
            "建隆成帝业，肇造宋乾坤。",
            "永穆昔传子，慈元今抱孙。",
            "羹墙有尧在，谟训即汤存。",
            "血染攀髯泪，哀缠彻九阍。"
        ],
        "notes": "",
        "id": "7a5148b4ad1f43eae67d56819819dd37"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "挽遂初陈尚书",
        "preface": "",
        "paragraphs": [
            "到得咸淳国步艰，几回抗疏动天颜。",
            "丈夫那肯死牖下，余子从教活草间。",
            "有分珠厓终着去，无心白发望生还。",
            "故人目断暮云处，雾雨蒙蒙山外山。"
        ],
        "notes": "",
        "id": "d6cf72c9ce1b06218fb7fdd2adf3f50b"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "寄题黄静斋",
        "preface": "",
        "paragraphs": [
            "静中乐处是琴书，此乐输君二美俱。",
            "明镜无尘佛关捩，内丹养火夜工夫。",
            "梅花窗下参同契，翠草庭前太极图。",
            "探得黄庭真诀了，不须更看养生符。"
        ],
        "notes": "",
        "id": "cff7835e8b757b5c207b99a1e4d86ecd"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "题僧南浦诗卷",
        "preface": "",
        "paragraphs": [
            "齐己诸人壳已蝉，不传诗印又多年。",
            "水萍粘瓦终无用，风絮沾泥不是禅。",
            "谁识咸酸居味外，要追风雅到删前。",
            "读师句法真家数，拂拂松阴响涧泉。"
        ],
        "notes": "",
        "id": "25bb97f3d22e1c672daaa991a626c718"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "斋居杂兴  其一",
        "preface": "",
        "paragraphs": [
            "道理须从妙处寻，静中观物了吾心。",
            "一时俯仰成朝暮，万变纷纭几古今。",
            "蠖屈蛇伸非矫揉，鸢飞鱼跃自升沉。",
            "莫随名利相牵引，方寸胶舟泥寸涔。"
        ],
        "notes": "",
        "id": "545e2a83665cb0b243f23b56011fb717"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "斋居杂兴  其二",
        "preface": "",
        "paragraphs": [
            "一身自有一乾坤，拍拍阳和禀得淳。",
            "诗思已随春意动，夜衾不怕晓寒新。",
            "未应云谷成辽邈，常把沧洲入想因。",
            "觅句看书无个事，清泉可饮便非贫。"
        ],
        "notes": "",
        "id": "4cd72e35c5b085476f24f3beb2437963"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "斋居杂兴  其三",
        "preface": "",
        "paragraphs": [
            "山水之中足可娱，田园数亩任荒芜。",
            "论交惟有诗知己，把酒相忘月与吾。",
            "秀石漱泉清可砚，孤峰挂日景堪图。",
            "可怜直节如松劲，刚被秦封作大夫。"
        ],
        "notes": "",
        "id": "5779836387fdb84d7af182e49822b238"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "斋居杂兴  其四",
        "preface": "",
        "paragraphs": [
            "木曳斜晖抹淡红，薄窗微惹一帘风。",
            "水如银样浸新月，山耸翠标撑碧穹。",
            "天为骚人开眼界，酒寻好句入杯中。",
            "兴来点检江山罢，顷刻阴晴笑化工。"
        ],
        "notes": "",
        "id": "80063cd0e3ca7492556d1ffaedc46897"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "斋居杂兴  其五",
        "preface": "",
        "paragraphs": [
            "天根分上下，月窟几晴阴。",
            "老树吹来古，流芳直到今。",
            "四时花不断，一本理尤深。",
            "记得南轩说，要观生物心。"
        ],
        "notes": "",
        "id": "065136fb7d67d5be22693e9009f92d26"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "西湖即席和冷泉亭韵",
        "preface": "",
        "paragraphs": [
            "石溜寒泉山色阴，我来本不为花寻。",
            "愿分一滴清泉水，尽涤平生尘垢心。",
            "虚洞迂风桥畔过，急滩泻月水痕深。",
            "襟期难与凡人道，好和沧浪濯足吟。"
        ],
        "notes": "",
        "id": "4aec2029567ae8fa487394492c8bf16b"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "书永嘉嘉禾驿",
        "preface": "",
        "paragraphs": [
            "老来倦跻攀，悠悠憩山侧。",
            "层岚轶穹霓，纡萦困行客。",
            "崖倾觉崄巇，径曲盘险迫。",
            "石老枕云根，桥横界野色。",
            "海峤吞暝晖，松标挂辰极。",
            "残烟罩成幄，长波曳如帛。",
            "天际鸟知还，溪涧鱼自适。",
            "几忘物无我，虑淡意常寂。",
            "泛观穹壤间，天亦局于迹。",
            "荣华忽雕枯，俯仰逃今昔。",
            "倾羲倏再旦，急轨等寄驿。",
            "愚公果何为，老且欲移石。"
        ],
        "notes": "",
        "id": "f0b827d3fe89edcb4be7344271136b22"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "题郑氏义门",
        "preface": "",
        "paragraphs": [
            "说到义时须割截，如何气象得浑全。",
            "合非真合皆人者，生与俱生有性焉。",
            "友是弟兄常底事，仁于父子本然天。",
            "大书忍字果何意，便觉流于矫揉偏。"
        ],
        "notes": "",
        "id": "a599923368eb9cc5dab000fb9c6a9e1a"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "读晚唐诗有感",
        "preface": "",
        "paragraphs": [
            "学诗莫学晚唐诗，学得晚唐非盛时。",
            "愿把凫鹥和既醉，翻腾韵语作今诗。"
        ],
        "notes": "",
        "id": "4420660177f9fc26f4d529ea791ac92c"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "观海潮",
        "preface": "",
        "paragraphs": [
            "凭谁撼得海门开，疑是神兵著力推。",
            "霎地起来银一线，驾山卷起雪千堆。",
            "列江画舫浮天去，几片红旗逐浪回。",
            "毕竟神京钟王气，海神岂为子胥来。"
        ],
        "notes": "",
        "id": "6a93e69c63124002e07b8ba5687c3e1d"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "题严子陵钓台",
        "preface": "",
        "paragraphs": [
            "吹起炎刘已冷灰，先生功不上云台。",
            "当初同学还何事，毕竟曾经讲较来。"
        ],
        "notes": "",
        "id": "397fbefa7a3b98be0fa05b4bdcdbf0ea"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "挽贾平章生母  其一",
        "preface": "",
        "paragraphs": [
            "有子万事足，相与乐湖山。",
            "花迳板舆稳，萱庭衮服斑。",
            "轲亲荣鼎养，鲁国忽丧还。",
            "元气极之母，生贤奠两间。"
        ],
        "notes": "",
        "id": "c801c1858a4554386257729618536475"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "挽贾平章生母  其二",
        "preface": "",
        "paragraphs": [
            "修龄逾八袠，五福萃诸身。",
            "翟服仪容旧，鸾绫谥诰新。",
            "艰难共淮楚，褒表建齐秦。",
            "曾听呼儿道，仲华能笑人。"
        ],
        "notes": "",
        "id": "42e61b9873bcd2b6996441c8ed2e6fd1"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "挽实斋刘尚书  其一",
        "preface": "",
        "paragraphs": [
            "紧官都做了，只欠到台司。",
            "言路古之直，经筵帝者师。",
            "极中五福备，天下达尊推。",
            "方曳星辰履，商山已茹芝。"
        ],
        "notes": "",
        "id": "f7733a3c754f4b85e80d7ba4e86a8b06"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "挽实斋刘尚书  其二",
        "preface": "",
        "paragraphs": [
            "节麾仍帅阃，三道福星临。",
            "政澈寒潭底，人行明镜心。",
            "船中不留月，童背也无琴。",
            "谁憩甘棠下，无穷蔽芾阴。"
        ],
        "notes": "",
        "id": "1c04c06efa4a9e2f111cce3bc34dff49"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "春日即事二首  其一",
        "preface": "",
        "paragraphs": [
            "朔气棱棱带雪吹，凝阴四面锁寒枝。",
            "自回造化微和后，如再洪蒙未判时。",
            "天遣江山醒醉眼，春将景色入新诗。",
            "乡晨一部箫韶奏，草绿花红山鸟嬉。"
        ],
        "notes": "",
        "id": "5fd4223164aaa2cb33499dff99378b89"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "春日即事二首  其二",
        "preface": "",
        "paragraphs": [
            "步屧随风过柳川，眼前气象觉熙然。",
            "勾萌甲拆皆春意，鱼跃鸢飞遂性天。",
            "绿草方浓山尽发，紫芽新迸蕨初拳。",
            "自形自色何容巧，禀赋元来物得偏。"
        ],
        "notes": "",
        "id": "9ff5e8b5a37bd5a5227d6d25421b4d8c"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "送云游莹上人",
        "preface": "",
        "paragraphs": [
            "从前身不染飞埃，雪窦云峰任往来。",
            "石路滑时宜驻锡，浪头危处且浮杯。",
            "眼高桑下肯三宿，脚健山中能万回。",
            "四大空虚何底止，信渠钻得纸窗开。"
        ],
        "notes": "",
        "id": "31e8a0cb0a7063263b9c8b16b9b9b492"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "挽鹿泉贾参政二首  其一",
        "preface": "",
        "paragraphs": [
            "夺得公来镇古洪，武昌棠荫蔼春融。",
            "生民立命学有用，活佛救人天大功。",
            "上帝遣符征范镇，斯民失怙哭温公。",
            "山横抱犊人何在，草木悲号一夜风。"
        ],
        "notes": "",
        "id": "c8c0d8e65f85fe4331ed5a1485bfc3b6"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "挽鹿泉贾参政二首  其二",
        "preface": "",
        "paragraphs": [
            "一老皤皤六十余，直从苦硬做工夫。",
            "可怜爵齿啬于德，惟有诗书付尔孤。",
            "后学失师谁主此，斯文坠地果天乎。",
            "榇归只借帆风力，最是舟中麦也无。"
        ],
        "notes": "",
        "id": "839fbabd627fd5edba0171a93313c3ad"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "饯张宣慰三首  其一",
        "preface": "",
        "paragraphs": [
            "奉宣德意慰群生，曾未□年政已成。",
            "乃父勋名在彝鼎，当家衣钵合钧衡。",
            "如何归隠山林得，不管从来利禄轻。",
            "裴度淮西功业了，伫乘驲传上神京。"
        ],
        "notes": "",
        "id": "1384331f51f3f53df5b0f7a24cb56ec7"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "饯张宣慰三首  其二",
        "preface": "",
        "paragraphs": [
            "贵介而能大耐官，留心翰墨此为难。",
            "龙蛇现影笔端活，风雨惊人纸上寒。",
            "教子一经文墨续，读书万卷夜灯残。",
            "一门数世衣冠盛，曾把君家家传看。"
        ],
        "notes": "",
        "id": "47f9bc7c482a058892dc92741f4e49f1"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "饯张宣慰三首  其三",
        "preface": "",
        "paragraphs": [
            "种了甘棠打叠回，遮留竞凑辙辕来。",
            "只存诗檐作行李，若问归囊清过梅。",
            "抵为运筹咨汉杰，传闻近日筑燕台。",
            "为言民力东南竭，好趁层霄阊阖开。"
        ],
        "notes": "",
        "id": "a8054469a99a5a9c222125d4ab726235"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "赠心月相士",
        "preface": "",
        "paragraphs": [
            "十五以前月，清光逐夜生。",
            "自朔以至望，浸长而浸盈。",
            "十五以后月，明减而生魄。",
            "自望以至晦，浸微而浸阙。",
            "嗟彼天上月，有圆阙阴晴。",
            "惟有心月月，天者常清明。",
            "持此以鉴人，妍媸奚所遁。",
            "此月不在天，月在尔方寸。"
        ],
        "notes": "",
        "id": "08a1d1c978241a3a8caa2042cc736407"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "挽白鹿洞宾吕善居",
        "preface": "",
        "paragraphs": [
            "元是双峰门下士，席间参请到源头。",
            "鲁人知有乐正子，汉世曾称马少游。",
            "白鹿洞宾儒领袖，紫阳教主道源流。",
            "有儿曾斫月中桂，家学相传卒未休。"
        ],
        "notes": "",
        "id": "81a8dd1c1eef61e2671e5a7808250162"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "和韩御史题滕王阁韵  其一",
        "preface": "",
        "paragraphs": [
            "阁枕台隍暇日临，兴怀风景寄情深。",
            "江山为友更添我，宇宙皆诗放纵吟。",
            "不尽川流朝复夜，无穷事会古来今。",
            "一般输与渔翁好，闲是闲非不累心。"
        ],
        "notes": "",
        "id": "981e1f39896cdad8d64ee716de1ed73b"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "和韩御史题滕王阁韵  其二",
        "preface": "",
        "paragraphs": [
            "喜瞻御史又来临，感慨登高此兴深。",
            "许大乾坤付杯酒，几多景物入孤吟。",
            "惭无王勃诗家数，頼有韩公记古今。",
            "休讶江东暮云隔，相逢萍水两知心。"
        ],
        "notes": "",
        "id": "f6ed472973de835ea476333b1ce85c91"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "古意二首  其一",
        "preface": "",
        "paragraphs": [
            "少年红颜女，敷芬对芳树。",
            "盈盈淡艳粧，清歌杂妙舞。",
            "凝睇倚高楼，桐丝试一谱。",
            "世间知音稀，谁识姱节素。",
            "清贞守幽闺，不作凡子妇。",
            "容华委西山，良人兮何暮。",
            "空床思悠悠，明月正当户。"
        ],
        "notes": "",
        "id": "a60f920bfb37b1bc3b3a0a3292895439"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "古意二首  其二",
        "preface": "",
        "paragraphs": [
            "东篱采秋菊，秋菊清且香。",
            "采之欲寄谁，聊以寓感伤。",
            "感伤何所思，故人天一方。",
            "故人日以远，思君岂能忘。",
            "瞻望兮弗及，西山倾夕阳。",
            "黄昏人倚楼，一声笛何长。"
        ],
        "notes": "",
        "id": "7605e4b08ed118173b470acaa6f3b4b9"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "赠陈梅垣",
        "preface": "",
        "paragraphs": [
            "竹外重门不待扃，此垣缭绕自天成。",
            "一枝潇洒无尘涴，半夜高寒对月明。",
            "特立丰标仁者静，生平骨格圣之清。",
            "纵饶曾与逋仙约，只许溪前见影横。"
        ],
        "notes": "",
        "id": "9df8dfc87892addc4a12db65f87cc9ca"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "挽云屋徐侍郎  其一",
        "preface": "",
        "paragraphs": [
            "阖朝奔逸荡无关，夜半潇潇风雨寒。",
            "世乱争先寻活路，时贫输与做穷官。",
            "平生自谓学无事，一死谅非君所难。",
            "到此徬徨犹不忍，国亡那敢计身安。"
        ],
        "notes": "",
        "id": "3e11e428c1f0e444d9e3542247b57f8d"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "挽云屋徐侍郎  其二",
        "preface": "",
        "paragraphs": [
            "雁塔题名墨尚鲜，九州四海此同年。",
            "故人直上青云路，凡俗那能白骨仙。",
            "不善巧图真个拙，祇因方处久些圆。",
            "万锺不博箪瓢乐，有命何如有性焉。"
        ],
        "notes": "",
        "id": "9c4dc1182d4184db3fffb6543e413bac"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "送余仲谦赴江州教",
        "preface": "",
        "paragraphs": [
            "广文要饭又何难，所在侏儒烂饱餐。",
            "热选尽教众人取，冷官要耐五更寒。",
            "田园彭泽菊三迳，意思濂溪草一般。",
            "湓浦依然遗迹在，道源须是静中看。"
        ],
        "notes": "",
        "id": "73f99cd1afcd15a482953675fb3adc4e"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "赠邓可欺",
        "preface": "",
        "paragraphs": [
            "萌一欺心理便亏，久之天定胜人为。",
            "买臣负担行吟日，韩信低头出胯时。",
            "自怯终于强者弱，不争是乃胜之基。",
            "彼来欺我自欺耳，只要我心无自欺。"
        ],
        "notes": "",
        "id": "6be7b10a28c46dc6e3572049da236e43"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "冷舍偶成示儿",
        "preface": "",
        "paragraphs": [
            "悔著当初误出山，无聊情绪几多般。",
            "尽教茅舍云遮断，已约梅花月送还。",
            "旅兴须凭酒消遣，家书不住报平安。",
            "逢人休道为官好，骨肉团栾胜做官。"
        ],
        "notes": "",
        "id": "8dd7bcd8a055672e805cd7465acf32d7"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "赠丁道士游浙",
        "preface": "",
        "paragraphs": [
            "毕竟前身是令威，昂藏鹤样更能诗。",
            "此行游遍江湖了，来访逋仙又一奇。"
        ],
        "notes": "",
        "id": "21be1c7374b10d29dede1f3e4a04abfc"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "感兴",
        "preface": "",
        "paragraphs": [
            "灵均作天问，子厚为之对。",
            "玄冥莫可诘，幻说多诡怪。",
            "苍苍特其形，厥义了难解。",
            "尼山自绝笔，人文已久坏。",
            "果有司造者，应不终泯晦。",
            "吾欲灰吾心，纳世于聋聩。",
            "复为崆峒民，穴野奚土蒉。"
        ],
        "notes": "",
        "id": "eedfad4a981b6c1eff6ec923494df08e"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "赠山村梅癯",
        "preface": "",
        "paragraphs": [
            "我爱梅花村得好，来伴山村与卜邻。",
            "却有一般不村处，冰为胸次玉为神。",
            "别有村人村得俗，满口肥甘烂钱谷。",
            "那知山村梅样癯，肯向人言饭不足。",
            "山村切莫学我痴，腹中有字不疗饥。",
            "会有东君老知己，陇头先春寄一枝。"
        ],
        "notes": "",
        "id": "00224ef01112f06cf6c60e112b2b0d51"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "梅梢上雪",
        "preface": "",
        "paragraphs": [
            "六出霏霏过小帘，梅梢著处似沾粘。",
            "天工底事巧装点，只为花疏特故添。"
        ],
        "notes": "",
        "id": "bf983d578c58b7b98d4a5d1f0e729f53"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "谒申屠御史  其一",
        "preface": "",
        "paragraphs": [
            "向来汉相肃朝纲，建武中兴又说刚。",
            "等是当年名御史，到今百世又流芳。"
        ],
        "notes": "",
        "id": "59f3dffef4c3a7c3607166552f647298"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "谒申屠御史  其二",
        "preface": "",
        "paragraphs": [
            "云渺梁砀山水深，千年标致杳难寻。",
            "祇今来伴东湖月，惟有沙鸥识此心。"
        ],
        "notes": "",
        "id": "1716209b5007d1d7305394d320964cc0"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "谒申屠御史  其三",
        "preface": "",
        "paragraphs": [
            "褰帷问俗驻洪都，听得舆人夹道呼。",
            "好事被君都做了，个般风力自前无。"
        ],
        "notes": "",
        "id": "9421812af76580b3d4a97ae72892d0df"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "申屠御史袖诗来访和韵以谢  其一",
        "preface": "",
        "paragraphs": [
            "曾侍鹓行步赤墀，入山正为怕人知。",
            "自惭不直百金伎，空有囊中药不龟。"
        ],
        "notes": "",
        "id": "9cc392c207a94cfd01ccf731a91a42d9"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "申屠御史袖诗来访和韵以谢  其二",
        "preface": "",
        "paragraphs": [
            "满前舞鳝杂号狸，揽辔澄清众所期。",
            "今日忠良方得路，愿歌守道四贤诗。"
        ],
        "notes": "",
        "id": "a0623c2bf8305a8db7002662accb5be1"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "申屠御史袖诗来访和韵以谢  其三",
        "preface": "",
        "paragraphs": [
            "云卿曾屈帅垣尊，讵谓如今古道存。",
            "骢马行行人且避，如何容易到山村。"
        ],
        "notes": "",
        "id": "bcfe50218aff48b78de229d951855e92"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "和九月十日紫极登高韵",
        "preface": "",
        "paragraphs": [
            "谁报江州遣白衣，如云胜友好追随。",
            "满斟绿斝安排醉，牢裹乌纱照顾吹。",
            "两个重阳前后日，一年好景这些时。",
            "到今不数重山会，坐上元来欠了诗。"
        ],
        "notes": "",
        "id": "8ff056fc4cfeac2c30cffbbf47cb5b50"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "座间分韵得道字",
        "preface": "",
        "paragraphs": [
            "一年景物秋最好，秋到重阳秋更老。",
            "留取黄花待再来，慇懃寄与西风道。",
            "菊花了后到梅花，梅花开时雪交加。",
            "何当雪月交光夜，与君重约醉流霞。"
        ],
        "notes": "",
        "id": "5da647f76acf9e75390c86f41979926c"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "挽竹芗龚侍郎  其一",
        "preface": "",
        "paragraphs": [
            "犹记乌台第一章，当年物论忒雌黄。",
            "人心自有公非是，天理岂能终晦亡。",
            "奸魄虽生名已死，弹文尚湿墨犹香。",
            "偷生宁复百年活，地下何颜见竹芗。"
        ],
        "notes": "",
        "id": "2f80b80a1569e168fefe43d267d74819"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "挽竹芗龚侍郎  其二",
        "preface": "",
        "paragraphs": [
            "一木难支大厦倾，阖门拚却赴波鲸。",
            "归来止为寻坟陇，隠去不教知姓名。",
            "賸有诗篇传不朽，相从野老话生平。",
            "翩翩只鹤扶云去，群玉峰头籍大清。"
        ],
        "notes": "",
        "id": "55c095cae00fb7845debd8097ee46db0"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "挽平轩王府判  其一",
        "preface": "",
        "paragraphs": [
            "儿女来前痛别离，遗言埋骨用深衣。",
            "当家曾把僧衣葬，谁识平生此意微。"
        ],
        "notes": "",
        "id": "ff358b93c4a16f564bb28c7f0347fd12"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "挽平轩王府判  其二",
        "preface": "",
        "paragraphs": [
            "犹记琼林锡宴时，平轩折得好花归。",
            "而今花与人何在，日暮江东云自飞。"
        ],
        "notes": "",
        "id": "66ff3209b40e13b1fb171b6d9465d1ca"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "谒按察马佥事  其一",
        "preface": "",
        "paragraphs": [
            "黩货无厌政贿成，几年蔀屋不曾晴。",
            "击奸霹雳从天降，烛物晶明揭日行。",
            "曩在乌台已风采，特烦龙节更澄清。",
            "儿童走卒更相顾，夹道传呼司马名。"
        ],
        "notes": "",
        "id": "fdccbcb7e9a298b6c5a7c6a1bc5f8bca"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "谒按察马佥事  其二",
        "preface": "",
        "paragraphs": [
            "化瑟新更击巨贪，六条察吏首言赃。",
            "划开云覩青天日，全藉风闻白简霜。",
            "佥谓激扬须獬豸，如何放过此豺狼。",
            "诸生饥欲死难忍，惟有广文餍稻粱。"
        ],
        "notes": "",
        "id": "790790ee4098446dd31cdb6e915116ad"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "赠邓梓林",
        "preface": "",
        "paragraphs": [
            "乔木森森说邓林，自从拱把至于今。",
            "虽然本质生成美，全是乃翁培植深。",
            "勿使杯棬戕所有，或容斤斧得而寻。",
            "非材自愧沟中断，也有庭槐满地阴。"
        ],
        "notes": "",
        "id": "a3a0355b77a6feef54cd111b0ce0e224"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "京庠校文和同考官",
        "preface": "",
        "paragraphs": [
            "文堂翕聚众星明，剖蚌扬沙著意精。",
            "幸执楮毫陪末席，敢将文字品诸生。",
            "烘堂莫共赓酬笑，彻夜惟闻倡叹声。",
            "要使西昆文体变，欧公不怕咈人情。"
        ],
        "notes": "",
        "id": "44224165cab0ad8e3bfd5b26dd251ed3"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "月岩",
        "preface": "",
        "paragraphs": [
            "岩中一个月胚胎，知是谁将斧凿开。",
            "一夜六丁将帝敕，驾空推起上天来。"
        ],
        "notes": "",
        "id": "78442cc26ec03f943ff75121b305e025"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "宿安仁县市",
        "preface": "",
        "paragraphs": [
            "安仁斗来大，地窄瞰官途。",
            "吏散晚衙早，人稀夜市无。",
            "山多田占少，涧曲水来迂。",
            "犹道茅包锦，县官来索租。"
        ],
        "notes": "",
        "id": "ba668c9b8a631cd1ede48883aa9c9662"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "丫头岩",
        "preface": "",
        "paragraphs": [
            "露出佳人半面看，晓鬟梳起碧云团。",
            "路傍老尽几春色，犹学丫头不顶冠。"
        ],
        "notes": "",
        "id": "eaf2df09f57b0b3484becbe26a7df491"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "偶成  其一",
        "preface": "",
        "paragraphs": [
            "五性感而动，其间善恶萌。",
            "危微相对立，体认要研精。",
            "大学静而得，中庸诚则明。",
            "原头不参透，何以约其情。"
        ],
        "notes": "",
        "id": "ab0a84fde5d643f06773a01c43f19b74"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "偶成  其二",
        "preface": "",
        "paragraphs": [
            "良贵由天赋，欺心天可欺。",
            "功名皆梦幻，道理厌新奇。",
            "枫叶敲窗际，梅花对月时。",
            "个般清趣味，料得少人知。"
        ],
        "notes": "",
        "id": "5483c1ebb59359e79ad2f55f02a2c131"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "夜宿严陵舟中",
        "preface": "",
        "paragraphs": [
            "好风特地送帆开，刺破芦花雪几堆。",
            "浪里烟波渔唱歇，岸头更点雁声催。",
            "船空载取月同去，蓬破偷将天入来。",
            "拂早起看鸥睡醒，笑侬抹过子陵台。"
        ],
        "notes": "",
        "id": "abdb971ef2ec4228eea4f0f8a6baa7c9"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "挽山居刘侯官  其一",
        "preface": "",
        "paragraphs": [
            "渥漥生出此骅骝，父子当今第一流。",
            "争道老泉生二秀，最难锦水又三刘。",
            "悫亡明道碑东洛，塾死文公哭婺州。",
            "留得一家书脉在，郎君见说突烟楼。"
        ],
        "notes": "",
        "id": "18ece49a4b28266b6bc108adedd9db93"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "挽山居刘侯官  其二",
        "preface": "",
        "paragraphs": [
            "赋埒相如轧子云，词场几度策奇勋。",
            "不卑铜绶肯为宰，须是玉堂方著君。",
            "准拟日边行接武，奈何地下要修文。",
            "试将六稿从头读，羞杀时流把砚焚。"
        ],
        "notes": "",
        "id": "8d150850252f81759d33c312b41a421e"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "挽山居刘侯官  其三",
        "preface": "",
        "paragraphs": [
            "雪坡仙去又山居，凋谢堪为世道悲。",
            "师鲁仅存遗集在，乐天无限故人思。",
            "追怀把酒论文日，忍读停云对雨诗。",
            "千里有书报埋玉，衔哀莫写泪交颐。"
        ],
        "notes": "",
        "id": "37261f9cfa001f14e4c7d7169a185666"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "题袁州邵录三老图  其一",
        "preface": "",
        "paragraphs": [
            "堂前活现老人星，两个齐眉作寿朋。",
            "更有膝边儿戏彩，此身都及见云仍。"
        ],
        "notes": "",
        "id": "4446182fd0b80cddc8fcd9006eff22fe"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "题袁州邵录三老图  其二",
        "preface": "",
        "paragraphs": [
            "不夸九老写成图，要似一家三老无。",
            "满把寿觞拚一醉，父前母后子来扶。"
        ],
        "notes": "",
        "id": "b42c226fe16103c18d1617c7f366fb79"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "和康节天意为人二吟  其一",
        "preface": "",
        "paragraphs": [
            "一毫矫揉不安然，人众岂能终胜天。",
            "透出梦关方是觉，要从心地自澄源。",
            "人能穷理始知命，事到容心便费言。",
            "造物安排都已定，道中浩浩而渊渊。"
        ],
        "notes": "",
        "id": "f461dcc8e8ca6348f84ef8266ffb1315"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "和康节天意为人二吟  其二",
        "preface": "",
        "paragraphs": [
            "鸟兽不可与同群，人道无亏方是人。",
            "已分工夫须尽我，学中本领在明伦。",
            "川云意思乾坤外，杯酒襟怀天地春。",
            "识得眼前真道理，世间何事切吾身。"
        ],
        "notes": "",
        "id": "cf7fdce13f8eba1146b141dc17e585ad"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "挽熊墨庄",
        "preface": "",
        "paragraphs": [
            "积谷翁家诧富强，千斯仓与万斯箱。",
            "尽教此辈更多蓄，输与先生这一庄。",
            "身已九京名不朽，家藏万卷字犹香。",
            "向来有子曾充赋，赢得此田常不荒。"
        ],
        "notes": "",
        "id": "ae2904ea6e0b06b71bc50e5a66a02079"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "题韶州李同知百泉漱雪吟卷  其一",
        "preface": "",
        "paragraphs": [
            "癖到膏肓药不医，把泉煮石炼成诗。",
            "齿根更著雪来嚼，吟过梅关又一奇。"
        ],
        "notes": "",
        "id": "1cc768ec14715a39562fab4ac0d697d3"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "题韶州李同知百泉漱雪吟卷  其二",
        "preface": "",
        "paragraphs": [
            "奉命来宣古曲江，春回画戟昼凝香。",
            "使君吟到苏州意，愿覩斯民一日康。"
        ],
        "notes": "",
        "id": "e010ea56ea032a537b5069a9acecf783"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "天问",
        "preface": "",
        "paragraphs": [
            "鸿冥未判初，动静根已互。",
            "阴阳无停机，一阖一辟户。",
            "太虚本块气，无形何八柱。",
            "四时自尔行，列星自尔布。",
            "吾闻女娲氏，曾把五色补。",
            "补处绝无痕，亦有未补处。",
            "日无息不运，何处独阴雾。",
            "有龙衔烛照，终日烧不住。",
            "玉川子有言，日月作眼行。",
            "应不外幽独，同此双眼睛。",
            "彼何地而暗，乃假烛以明。",
            "亦有无烛地，暗塞幽冥冥。",
            "吾不解其故，苍苍徒具形。",
            "试唤卢仝鬼，为我叩太清。"
        ],
        "notes": "",
        "id": "052f2630a3950ca89166cc58b9b1d1c7"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "送按察魏经历",
        "preface": "",
        "paragraphs": [
            "公论难磨口似碑，肯将虚誉博人诗。",
            "心常近厚元非弱，职在详刑安忍施。",
            "两载依然如始至，一廉岂是要人知。",
            "怕闻骢马骑将去，惹起西人无限思。"
        ],
        "notes": "",
        "id": "6c7fbe25ee6c9c911181cc73b9282522"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "挽熊县丞",
        "preface": "",
        "paragraphs": [
            "三叹丞哉不负余，阶庭兰玉又森如。",
            "乡邻称道有是子，祖父传来只此书。",
            "勇上璧流逼霄汉，相将金牓到门闾。",
            "从前不朽惟家学，不必籯金自有余。"
        ],
        "notes": "",
        "id": "154da3db9eafc4243f07a7d358841819"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "送升甫归九江  其一",
        "preface": "",
        "paragraphs": [
            "云无心出未为非，鸟倦方还毋乃迟。",
            "只为当初欠归早，教人枉费和陶诗。"
        ],
        "notes": "",
        "id": "8c2e3e1307bef5921ac21543eea94330"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "送升甫归九江  其二",
        "preface": "",
        "paragraphs": [
            "猿鹤才闻归去来，便呼僮仆扫柴扉。",
            "如何出市见车马，惹起他心悔著归。"
        ],
        "notes": "",
        "id": "2b20afaa3a714d1d5d9dccf8fd3f836a"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "读东坡和陶诗有感",
        "preface": "",
        "paragraphs": [
            "北门西掖傍丹墀，此正坡仙得意时。",
            "不是惠州饭难吃，如何去做和陶诗。"
        ],
        "notes": "",
        "id": "fd70d0f2ea445e52cb58cc84e0577a96"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "蚤起斋簷独坐",
        "preface": "",
        "paragraphs": [
            "轻寒测测雨冥冥，不觉闲中春一庭。",
            "老竹似欺窗草绿，落梅微间翠苔青。",
            "倏听鶑语调新曲，默看蛛丝网碎屏。",
            "物意人情两相得，莫容尘俗挠中扃。"
        ],
        "notes": "",
        "id": "332a8f24e27d3d5b3c48fcb5388214ac"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "挽黄松涧",
        "preface": "",
        "paragraphs": [
            "少陵元是谁家数，衣钵当初自审言。",
            "松涧于何寻的派，涪翁之后又仍孙。",
            "几篇忧国诗奚寄，一念爱君天所根。",
            "不比骚人弄光景，读君遗稿死犹存。"
        ],
        "notes": "",
        "id": "657fbb2df7fc408ca2616d8c01eca4c9"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "题汪才夫石城诗集",
        "preface": "",
        "paragraphs": [
            "文到龙溪大家数，耳孙分剩有诗材。",
            "只因住在修江近，接得涪翁一派来。"
        ],
        "notes": "",
        "id": "8603f01e2254cccccc0ac168c703401a"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "题何氏山阴道院  其一",
        "preface": "",
        "paragraphs": [
            "从来道院江西好，只为涪翁遂得名。",
            "见说何家更清甚，院中终日读书声。"
        ],
        "notes": "",
        "id": "2a3c7051cf114d6f9de60616cede47f9"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "题何氏山阴道院  其二",
        "preface": "",
        "paragraphs": [
            "山阴偏被道家占，我祖当年曾写经。",
            "君向阴中敞吟境，何时相伴鹤来听。"
        ],
        "notes": "",
        "id": "acc6727911578266fb493371e12adb4e"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "和王槐城寄诗韵",
        "preface": "",
        "paragraphs": [
            "惯熟虀盐味，谁云食淡难。",
            "旧尝司国子，今又作儒官。",
            "有手肯炙热，无毡不怕寒。",
            "芹香至今在，常梦到槐安。"
        ],
        "notes": "",
        "id": "53c7f00ea78559d013e44130f5eb0041"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "挽介堂胡知郡  其一",
        "preface": "",
        "paragraphs": [
            "忆昨云从东野时，天街携手话心知。",
            "澹庵往矣谁其嗣，文定今之学者师。",
            "德邵年高前辈行，山摧木坏哲人萎。",
            "虎头城下艰难共，古道如公更有谁。"
        ],
        "notes": "",
        "id": "6abc1d324a6d672410ed03cde6273108"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "挽介堂胡知郡  其二",
        "preface": "",
        "paragraphs": [
            "六馆诸生伏下风，少年声价在黉宫。",
            "交游湖海天下士，规矩乾坤心匠中。",
            "竹使分符春坱圠，棠阴匝地昼朦胧。",
            "新昌人所难为事，人到于今说介翁。"
        ],
        "notes": "",
        "id": "38152738a094cfbf5d466635c64489a2"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "送按察王佥事除行台察院  其一",
        "preface": "",
        "paragraphs": [
            "漠漠天高不可呼，斯民何处诉无辜。",
            "从来鹰隼肯敺雀，除却豺狼安问狐。",
            "霹雳一声碎奸胆，风霜八路击贪夫。",
            "得公数辈遍天下，民命从今盍少苏。"
        ],
        "notes": "",
        "id": "5b521bdece6583ca647b7be934aa69e6"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "送按察王佥事除行台察院  其二",
        "preface": "",
        "paragraphs": [
            "夺去江西一福星，维扬无地著先声。",
            "数千百里人相贺，二十四桥风便清。",
            "祇为外台要精采，更烦辣手大支撑。",
            "劝君放缓骑骢马，怕有人来境上争。"
        ],
        "notes": "",
        "id": "0e7ccd8b827fd33948331746a0f8163d"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "送奉使翰林颁降历日回",
        "preface": "",
        "paragraphs": [
            "历家差只在毫厘，有诏清台子细推。",
            "三代以来宗夏正，溥天之下再尧时。",
            "暂烦英节来将命，归对薇花好赋诗。",
            "夜直禁林如有问，江南民力正疮痍。"
        ],
        "notes": "",
        "id": "0a3df0e6e19073827957b54786b466d3"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "书曹忠勇诗集",
        "preface": "",
        "paragraphs": [
            "当家七步已称雄，君更豪吟句律工。",
            "泸水城存空吊古，睢阳庙在凛生风。",
            "友闻不死世无敌，武惠重来战有功。",
            "能不动心方是勇，教人以善谓之忠。"
        ],
        "notes": "",
        "id": "d29717625e33459391e07ed797e880da"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "和清江韩伯善  其一",
        "preface": "",
        "paragraphs": [
            "厥初是理与俱生，一点灵扃透处明。",
            "谁肯枉身徇时好，从来造物忌文名。",
            "雌黄一任傍人说，暴白只依天理行。",
            "输与老农无个事，夕阳黄犊带烟耕。"
        ],
        "notes": "",
        "id": "f9de9378491b65f11ade783fe7b8305f"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "和清江韩伯善  其二",
        "preface": "",
        "paragraphs": [
            "世间利欲久胥沦，才有诗书不是贫。",
            "三极经纶须是学，一毫愧怍便非人。",
            "充之家国而天下，穷则江湖一钓纶。",
            "寄语黄州王学士，不妨借我华阳巾。"
        ],
        "notes": "",
        "id": "bcb02cb670135a6f0c44dacb574ca5cd"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "和清江韩伯善  其三",
        "preface": "",
        "paragraphs": [
            "文章于道未为尊，求道须教造大醇。",
            "理学一门要精密，时文大病在尖新。",
            "高谈天下经纶易，谁疗目前饥馑因。",
            "拚却挂冠高蹈去，孰云林下果无人。"
        ],
        "notes": "",
        "id": "2ceced326eb4cd6614a5a75fc8a0a3de"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "挽溪园周知郡  其一",
        "preface": "",
        "paragraphs": [
            "英英玉立已班行，地位如何不庙堂。",
            "久合飞腾上华要，祇缘抱负太刚方。",
            "阶庭竞秀夸诸少，衣钵先传属长郎。",
            "最是一家古三代，棣华今尚有余芳。"
        ],
        "notes": "",
        "id": "5533a088873039f1a77fb00f18c8907e"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "挽溪园周知郡  其二",
        "preface": "",
        "paragraphs": [
            "记得年时试别头，得君引我上瀛洲。",
            "当场独步眇余子，好手先拈第一筹。",
            "锦水曾寻香戟梦，洪崖去伴赤松游。",
            "瓣香遥致生刍敬，渺渺螺川涕泗流。"
        ],
        "notes": "",
        "id": "244e8b0c4106418e05ccbef4cc5fbd0c"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "题吴此民远游集",
        "preface": "",
        "paragraphs": [
            "偪仄怀居非丈夫，吾今语子好游乎。",
            "沅湘到处有司马，嵩华至今谈小苏。",
            "事会无穷闲宇宙，山川有尽眇江湖。",
            "奇闻壮观多收拾，刮目他时看阿吴。"
        ],
        "notes": "",
        "id": "181dd900e6b1be41b084b9eda7689a3a"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "挽松麓李佥判",
        "preface": "",
        "paragraphs": [
            "手拈老笔眇词场，余子如何敢颉颃。",
            "疑是前身真贺白，不然今世又苏黄。",
            "片文落处人争诵，一第欠于天取偿。",
            "造物却教二郎做，立身既好又名扬。"
        ],
        "notes": "",
        "id": "9941801735491d8372a61661482f235a"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "挽李教授",
        "preface": "",
        "paragraphs": [
            "偏是书生赋分悭，生平受用只儒酸。",
            "非无热处可炙手，禁得寒时做冷官。",
            "乃父向年已科目，好儿今日又衣冠。",
            "期颐上寿古来少，归去关山雾雨漫。"
        ],
        "notes": "",
        "id": "b3876ee5594a9bee00003fcc27bdc1b3"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "题陈宗阳梅花全韵诗集",
        "preface": "",
        "paragraphs": [
            "骚经比兴殆无遗，何独于梅靳一辞。",
            "从逊以来方有句，到逋而后愈难诗。",
            "形容虽巧迹之浅，吟状愈多天者漓。",
            "独在孤山孤绝处，定交惟有雪相知。"
        ],
        "notes": "",
        "id": "ef05b5fcae8038df337d4b9f7e7ea152"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "和申屠御史来豫章韵",
        "preface": "",
        "paragraphs": [
            "一衣带水绕洪城，水不在深龙则灵。",
            "帘栋中间人渺渺，烟云朝暮柳青青。",
            "肯将明月清风我，来伴西山南浦亭。",
            "好把甘泉洗贪酷，生民血渍吏牙腥。"
        ],
        "notes": "",
        "id": "6e24e320f0ddd985af5ca2244ff8365c"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "十月海棠盛开",
        "preface": "",
        "paragraphs": [
            "海棠搀得小春天，独向晴窗弄午烟。",
            "造物胡为太颠倒，此花怎敢占梅先。"
        ],
        "notes": "",
        "id": "b1bc145cbd084cc3e39503a1c8ae6c07"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "挽善庆堂黎朝奉",
        "preface": "",
        "paragraphs": [
            "闻孙姓字魁天下，知是堂中积善深。",
            "天岂有私惟福善，公于责报本无心。",
            "方来诸少庭森玉，管取明科榜又金。",
            "他日貂蝉食家庙，一门青紫列如林。"
        ],
        "notes": "",
        "id": "6a8cd06e734ebd597f579c2210395a7a"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "赠医士熊月湖  其一",
        "preface": "",
        "paragraphs": [
            "缘何扁鹊号良医，传法元来饮上池。",
            "化作月湖湖内水，愿捐一滴救疮痍。"
        ],
        "notes": "",
        "id": "d24e9532dd520ac291cd9cf0da48dd6c"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "赠医士熊月湖  其二",
        "preface": "",
        "paragraphs": [
            "月湖镜样十分清，诊视还他指下明。",
            "那似月湖心地好，愿人常似兔长生。"
        ],
        "notes": "",
        "id": "c03a50597b2a29e65870e7d55b352967"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "小圃梅柳之争 梅与柳争",
        "preface": "",
        "paragraphs": [
            "水边半树月模糊，移取山来更姓孤。",
            "未许渊明全占断，盍留一半乞林逋。"
        ],
        "notes": "",
        "id": "07bcd80ae769f1c30cde9db6054ddd5d"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "小圃梅柳之争 柳与梅争",
        "preface": "",
        "paragraphs": [
            "梅兄住在水之滨，五柳先生便有云。",
            "传语林逋须著让，堤边风景要平分。"
        ],
        "notes": "",
        "id": "e74dbcb55d3b34a5d49c9472d8553471"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "挽家溪危知郡",
        "preface": "",
        "paragraphs": [
            "当家旧只说骊塘，近代家溪名又香。",
            "仁智扁斋天动静，正邪抗疏界阴阳。",
            "伤哉所到方丹毂，惜也斯人不玉堂。",
            "孤负锦江人望断，使君已在白云乡。"
        ],
        "notes": "",
        "id": "6810320bca53f2b54c6b669afc419d21"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "挽苏少章",
        "preface": "",
        "paragraphs": [
            "曾趁当年桂子秋，烦公引领广寒游。",
            "春官报罢笑归去，底事无成付命休。",
            "诗又江湖一家数，学寻伊洛到源头。",
            "忍将感兴篇来读，望断修江无限愁。"
        ],
        "notes": "",
        "id": "45815c654c4efc1dbc65303b7c28a3c9"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "题黄草塘诗集",
        "preface": "",
        "paragraphs": [
            "凭何强占谢家塘，尀耐诗人忒煞狂。",
            "只把两家诗判断，此塘一半合还黄。"
        ],
        "notes": "",
        "id": "f7b43caeb4703352e3e37410ef3b5a0d"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "挽胡经干",
        "preface": "",
        "paragraphs": [
            "手画兵家八阵图，儿时此志已吞吴。",
            "英雄豪杰所同者，将相王侯有种乎。",
            "事竟无成空感慨，天胡不忍死须臾。",
            "东南留得斯人在，半壁乾坤只手扶。"
        ],
        "notes": "",
        "id": "198fbc2ca9e614b55ef89dd4253c370b"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "题武冈向敏衡无加庄",
        "preface": "",
        "paragraphs": [
            "恭惟陈简斋，与鹤山魏公。",
            "堂堂二先生，后学之所宗。",
            "遗迹所到处，百世犹高风。",
            "武冈有向氏，乃祖家诗礼。",
            "简斋曾来访，鹤山亦踵至。",
            "二先生来时，草木亦光贲。",
            "主人跼蹐迎，出门见大宾。",
            "大带束深衣，整容而肃襟。",
            "揖客坐上坐，樽酒与细论。",
            "向氏家本儒，苦无黄金籯。",
            "惟有无加庄，留以遗子孙。",
            "此庄不在田，非谓三百囷。",
            "庄者敬之谓，为学之入门。",
            "乃祖燕后人，有书便不贫。",
            "能令二先生，肯来共斯文。",
            "向来吾南昌，隠者苏云卿。",
            "魏公令地主，而来访一民。",
            "匹夫道义重，王侯失其尊。",
            "古人不傲士，此风今犹存。"
        ],
        "notes": "",
        "id": "8c5e89981ebfc1c7eedd535a846cd0ea"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "挽横海曾朝议",
        "preface": "",
        "paragraphs": [
            "父子眉山多一苏，衣冠盛事再堪图。",
            "岫云懒出官情薄，霖雨未成舆望孤。",
            "横海仅存遗藁在，临川有此老师无。",
            "瓣香久欠南丰敬，东望灵车天一隅。"
        ],
        "notes": "",
        "id": "fcbf076b49fa3261440510cd646c94ab"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "东湖拜朔非礼去职诸生以诗留行和其韵以谢之",
        "preface": "",
        "paragraphs": [
            "只有春风无世态，世间冷暖若为情。",
            "废经彼自违先圣，议礼终难强两生。",
            "不合拂衣吾竟去，谁云出昼待留行。",
            "云卿数亩园犹在，已结东湖松菊盟。"
        ],
        "notes": "",
        "id": "ea7402a6e17bcc3fd7c14fb4b76b2771"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "送孙纠弹归镇江",
        "preface": "",
        "paragraphs": [
            "不待文公立学规，士当无愧此深衣。",
            "无人可纠孰挑达，有过不弹谁是非。",
            "不怕转喉能触讳，自言垂老盍知归。",
            "只从北固山头处，直道留为晚景辉。"
        ],
        "notes": "",
        "id": "6b82bf36d7864d47d48041d1ac7dc081"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "饯申屠御史归扬州行台",
        "preface": "",
        "paragraphs": [
            "僻在江南天一隅，烦公原隰遍驰驱。",
            "数元结辈已多矣，百子骏今安得乎。",
            "风力喧传真御史，霜台勇在去贪夫。",
            "翩翩只鹤骑将去，若问腰缠一孔无。"
        ],
        "notes": "",
        "id": "83f0ce1501e58d9cd25fa1edea98cfbf"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "谒中斋杨左丞",
        "preface": "",
        "paragraphs": [
            "向来曾拜紫宸衙，亲见先班奉日霞。",
            "帝室馆甥贵公子，王姬下嫁旧儒家。",
            "执中默契心传妙，勤有无穷学问加。",
            "带取孤山来作伴，清吟尚可趁梅花。"
        ],
        "notes": "",
        "id": "868a34307d1dc9c367649b0a247869b7"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "饯长白李左丞",
        "preface": "",
        "paragraphs": [
            "徃来不特地之灵，西有长庚一点星。",
            "九路大开行省府，几人争看小朝廷。",
            "只消余力镇衡岳，许大先声到洞庭。",
            "浄洗甲兵从此去，烦公更为挽沧溟。"
        ],
        "notes": "",
        "id": "d8c9a1a9d401e24478800e0103611e50"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "跋杨中斋诗词集",
        "preface": "",
        "paragraphs": [
            "江西派已远，后来无闻人。",
            "许大能诗声，来自浙之滨。",
            "奚奴背锦囊，马蹄踏青春。",
            "来派江西诗，风月浩无垠。",
            "翩翩佳公子，皆绮纨其身。",
            "惟君独不然，每恨无书贫。",
            "胸中国子监，所积皆轮囷。",
            "把酒读君诗，一字一精神。",
            "句里带梅香，不涴半点尘。",
            "家本住孤山，和靖与卜邻。",
            "吾闻诗之天，不在巧与新。",
            "纤秾寄淡泊，清峭寓简淳。",
            "古律尤崛奇，可与子建亲。",
            "此诗实兼之，体具众美纯。",
            "载哦长短篇，音节中韶钧。",
            "少游词如诗，二者皆逼真。",
            "再拜卷锦还，愿言宝所珍。"
        ],
        "notes": "",
        "id": "97296e983cc867761be6c43689330380"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "送丁直谅赴西涧山长  其一",
        "preface": "",
        "paragraphs": [
            "西涧元来只是刘，叶公争取过台州。",
            "退斋赤手来兴复，上水篙撑急向流。"
        ],
        "notes": "",
        "id": "cbd325bbce01fcb82f19a750e8e7fa06"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "送丁直谅赴西涧山长  其二",
        "preface": "",
        "paragraphs": [
            "去时行李只携琴，更带奚奴作伴行。",
            "所谓伊人何所似，漪漪涧水一般清。"
        ],
        "notes": "",
        "id": "7c3e58407fa8afef3b00f1d11c30c991"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "送允中斋王参政入闽",
        "preface": "",
        "paragraphs": [
            "未到三山声已雷，此行正好趁梅开。",
            "榜文争看乖崖押，士类欢呼常衮来。",
            "不信闽中能独占，要令天下总春回。",
            "江西争得公来定，只怕朝家有诏催。"
        ],
        "notes": "",
        "id": "88e46ebb82b084e701a5fb816b8210ac"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "题杜氏匏瓜亭",
        "preface": "",
        "paragraphs": [
            "道包众妙起经纶，粒粟中藏天地仁。",
            "五石匏徒夸彼大，一瓢饮有乐之真。",
            "从来硕果存生意，吾岂匏瓜系此身。",
            "文穆此心唯念旧，还能续得馑亭春。"
        ],
        "notes": "",
        "id": "4972819d46520482ee1b5646f0ae7081"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "谒参政张献子",
        "preface": "",
        "paragraphs": [
            "曾侍龙楼晓色催，真仙那肯下蓬莱。",
            "离方共覩重光日，震位欣闻长子雷。",
            "奉使祇应天上去，运筹暂作幄中来。",
            "老夫羞把诗怀袖，只为明公是秀才。"
        ],
        "notes": "",
        "id": "67f28ac7a313c3498524ce551b72b8a2"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "五无歌送张参政",
        "preface": "",
        "paragraphs": [
            "一钱刘太守，也被一钱污。",
            "今日公归去，一文钱也无。",
            "临去受百纸，清哉杜大夫。",
            "今日公归去，半张纸也无。",
            "清献出蜀日，琴鹤与之俱。",
            "今日公归去，琴和鹤也无。",
            "东山船载月，皎洁如冰壶。",
            "今日公归去，船中月也无。",
            "问公何所有，所有与人殊。",
            "只有一廉字，斯人百世无。"
        ],
        "notes": "",
        "id": "b06c272017c2caed896173d6d54824a4"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "题黄高士雪月集",
        "preface": "",
        "paragraphs": [
            "冰作丰姿水作神，群仙境界里诗人。",
            "敲从竹起韵不俗，吟到梅来相逼真。",
            "无己许令参后社，庭坚端的是前身。",
            "有时石鼎堪联句，还许平分坐上春。"
        ],
        "notes": "",
        "id": "511b13e3eded142cdb2b4dddf9a95bed"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "饯行省郎中王君祥",
        "preface": "",
        "paragraphs": [
            "以儒饰吏号通材，忽报曹装打叠回。",
            "个样归舟惟载月，若为送客只将梅。",
            "云凝春树何堪别，昼永甘棠待再来。",
            "无限依依怀渭水，揽衣不寝夜徘徊。"
        ],
        "notes": "",
        "id": "a61b0f77f3603970987b3d0be19989a3"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "别中斋杨左丞",
        "preface": "",
        "paragraphs": [
            "孤山久无主，谁伴月昏黄。",
            "归兴西湖动，离情南浦伤。",
            "官清从马瘦，政暇又诗忙。",
            "莫羡和羹事，林逋有暗香。"
        ],
        "notes": "",
        "id": "31298ccfb9b3f4f93d3d9004c8913893"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "和陈荣可感兴韵",
        "preface": "",
        "paragraphs": [
            "元岂好聱张岂乖，世间役役逐尘埃。",
            "容心于物为身穽，得意之时即祸媒。",
            "退一步思方是足，放三分弱岂真呆。",
            "悠然独坐吟窗下，忽见梅花一朵开。"
        ],
        "notes": "",
        "id": "c0d0bcfa6bef7825b2cebb459290e819"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "和胡方湖雪韵",
        "preface": "",
        "paragraphs": [
            "麻姑粒米撒天葩，山色模糊未尽遮。",
            "月斧凿天飞下屑，风刀翦水簇成花。",
            "有时觅句寻欧约，不惯斟羔学党家。",
            "呵手撚梅窗下看，只嫌红蒂带村些。"
        ],
        "notes": "",
        "id": "239382cd7122d9d68981f549081b7d50"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "枕上闻风",
        "preface": "",
        "paragraphs": [
            "风撼林间万窍开，耳边雨带暮潮来。",
            "似知书困难为觉，刚把天声为唤回。"
        ],
        "notes": "",
        "id": "6b73630f6807ceecffd09e86bb6aa754"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "饯怡斋胡宪使",
        "preface": "",
        "paragraphs": [
            "不是胸中熟吕刑，如何议谳极详明。",
            "严于三尺古来法，宽以一分天好生。",
            "仁意满腔皆恻隠，政声交口说廉平。",
            "玉堂本是青毡旧，跳过郎星向上行。"
        ],
        "notes": "",
        "id": "63e7da7524734e9ba5d8f84d883f5970"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "盛暑夜起",
        "preface": "",
        "paragraphs": [
            "大块劳形为有生，为生受役自纷然。",
            "几年寒暑人间世，一点灵明心上天。",
            "欲待足时无了日，只今悟处是真诠。",
            "烟霞终是吾归处，谁道丹砂可引年。"
        ],
        "notes": "",
        "id": "c894377a7d934430328db687c4de3abe"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "寿崇节致语口号",
        "preface": "",
        "paragraphs": [
            "东极承颜肃紫宸，恩𬪩湛露燕群臣。",
            "香传禁柳鸣球瑟，影颤宫花蔼缙绅。",
            "璀璨祥光三殿晓，怡愉和气万年春。",
            "明朝又纪流虹瑞，更效封人祝圣人。"
        ],
        "notes": "",
        "id": "b6999fd5cf19aaf89572a7510494e7be"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "对厅致语口号",
        "preface": "",
        "paragraphs": [
            "八叶蓂香夏气清，坤闱有庆佛同生。",
            "枫宸称寿云霄迥，苹野沾恩雨露深。",
            "祚永万年齐晋福，孝濡九有乐升平。",
            "电枢又报祥光绕，需拜扬休天子明。"
        ],
        "notes": "",
        "id": "3d23978d6fa426a9d7b6d87678bf2f4c"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "吴仙诗",
        "preface": "",
        "paragraphs": [
            "一曲清歌艳彩鸾，金炉香拥气如兰。",
            "西山高与南山接，剩有当时却老丹。"
        ],
        "notes": "",
        "id": "b10fdb0688f21b3f1a677969141e2a75"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "谌仙诗",
        "preface": "",
        "paragraphs": [
            "冉冉飞霜缀绮裳，遥知谌母下丹阳。",
            "黄金链就三山药，来采蒲花献寿觞。"
        ],
        "notes": "",
        "id": "fa8c22b9ead3ee76a41a9b1785350e4a"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "鹤仙诗",
        "preface": "",
        "paragraphs": [
            "饮马池边号浴仙，仙姿花鹤古今传。",
            "金经尤有延年诀，未数庄椿寿八千。"
        ],
        "notes": "",
        "id": "1f46578a79fecc8d68ccf1f1ad22488a"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "龙仙诗",
        "preface": "",
        "paragraphs": [
            "楚尾吴头风乍薰，沧波深拥小龙君。",
            "愿朝帝母龙楼晚，来曳霞裾驾五云。"
        ],
        "notes": "",
        "id": "ea1d08a5fca0dcd2749eb2fbe279bd14"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "柏仙诗",
        "preface": "",
        "paragraphs": [
            "古柏林间小剑仙，云鬟低绾亸轻蝉。",
            "愿持天上长生箓，来祝东朝亿万年。"
        ],
        "notes": "",
        "id": "79fe921b3f799a7b0560f2ba8e55fb64"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "王母祝语",
        "preface": "",
        "paragraphs": [
            "壶峤天低乐圣时，南薰初试度兰池。",
            "影飞霞佩朝金殿，曲奏云和献玉巵。",
            "稽首万年尧历永，承颜五色舜衣垂。",
            "仙家更有蟠桃在，明日重来谒帝墀。"
        ],
        "notes": "",
        "id": "2664478c8b705cf5de3d7c78a35b03c4"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "王母祝语 万年枝诗",
        "preface": "",
        "paragraphs": [
            "百子池边种最奇，无人识是万年枝。",
            "细花密叶青青子，常得披香雨露滋。",
            "东风向晚薰风早，禁路飞花沾寿草。",
            "年年圣主寿慈闱，先献此花名字好。"
        ],
        "notes": "",
        "id": "3bce6782b6073cd86e3f44eef0fe4b6b"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "王母祝语 长春花诗",
        "preface": "",
        "paragraphs": [
            "东风不与世情同，多付春光向此中。",
            "叶里尽藏云外绿，枝头賸带日边红。",
            "百花能占春多少，何似春颜长自好。",
            "清和时候卷红绡，端的长春春不老。"
        ],
        "notes": "",
        "id": "2757f5a048f0eb780c2657ac75aff5fe"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "王母祝语 菖蒲花诗",
        "preface": "",
        "paragraphs": [
            "昔年有母见花轮，富贵长年不记春。",
            "今报紫茸依碧节，献来慈极寿庄椿。",
            "汉家天子嵩山路，又见蒲仙相与语。",
            "而今帝母两怡愉，莫忘九疑山上侣。"
        ],
        "notes": "",
        "id": "6680faa772e32b272a6a91731cf0865b"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "王母祝语 萱草花诗",
        "preface": "",
        "paragraphs": [
            "当年树背入诗章，绿叶丹花有晖光。",
            "为道宜男仍永世，福齐太姒炽而昌。",
            "犹记夏侯曾与赋，灼灼朱华凝瑞露。",
            "紫微右极是慈闱，岁岁丹霞天近处。"
        ],
        "notes": "",
        "id": "b4ba07cd33d7aef66fb606d943365dec"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "王母祝语 石榴花诗",
        "preface": "",
        "paragraphs": [
            "待阙南风欲上场，阴阴穉绿绕丹墙。",
            "石榴已著乾红蕾，无尽春光尽更强。",
            "不因博望来西域，安得名花出安石。",
            "朝元阁上旧风光，犹是太真亲手植。"
        ],
        "notes": "",
        "id": "080b01432e069c4849986cd1e26577b5"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "王母祝语 栀子花诗",
        "preface": "",
        "paragraphs": [
            "当年曾记晋华林，望气红黄栀子深。",
            "有敕诸宫勤守护，花开如玉子如金。",
            "此花端的名薝卜，千佛林中清更洁。",
            "从知帝母佛同生，移向慈元供寿佛。"
        ],
        "notes": "",
        "id": "bfc447c8ca34d94cc6bf90f8ec7cac87"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "王母祝语 蔷薇花诗",
        "preface": "",
        "paragraphs": [
            "碎剪红绡间绿丛，风流疑在列仙宫。",
            "朝真更欲薰香去，争掷霓衣上宝笼。",
            "忽惊锦浪洗春色，又似宫娃逞粧饰。",
            "会当一遣移花根，还比蒲桃天上植。"
        ],
        "notes": "",
        "id": "840a888dd38989bec6f260adc2594996"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "王母祝语 芍药花诗",
        "preface": "",
        "paragraphs": [
            "倚竹佳人翠袖长，阿姨天上舞霓裳。",
            "娇红凝脸西施醉，青玉栏干说叠香。",
            "晚春早夏扬州路，浓粧初试鵞红妬。",
            "何如御伞掖垣中，日日传宣金掌露。"
        ],
        "notes": "",
        "id": "534650d3f881d49d5068a872e6804d6a"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "王母祝语 宫柳花诗",
        "preface": "",
        "paragraphs": [
            "御墙侧畔绿垂垂，接夏连春花点衣。",
            "好似雪茵胡旋舞，楼台帘幙燕初飞。",
            "薰风日永彤墀晓，宫妃簇仗呈千巧。",
            "就中妙舞最工奇，戏衮玉毬添一笑。"
        ],
        "notes": "",
        "id": "5df21d0712fb7f9cb27c2c938b1789f7"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "王母祝语 蟠桃花诗",
        "preface": "",
        "paragraphs": [
            "蘂珠仙子驾红云，来说瑶池分外春。",
            "道是当年和露种，三千花实又从新。",
            "红云元透西昆路，青鸟衔枝花颤舞。",
            "薰风初动子成初，消息一年传一度。"
        ],
        "notes": "",
        "id": "c6148e74b3f6a0167127e08d212b4579"
    },
    {
        "author": "王义山",
        "dynasty": "宋",
        "type": "诗",
        "rhythmic": "",
        "title": "甘露堂",
        "preface": "",
        "paragraphs": [
            "扫除黄叶拂尘埃，讲座虽虚尚有台。",
            "岁晚乔松典型在，烟波叠嶂画图开。",
            "不须瑞露从天降，应是慈云为客来。",
            "须信中边甜似蜜，吟诗未足报崔嵬。"
        ],
        "notes": "",
        "id": "8495a65a477055856ca4250a57e3cd97"
    }
]