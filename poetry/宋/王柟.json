[
    {
        "author": "王柟",
        "dynasty": "宋",
        "type": "诗",
        "rhythmic": "",
        "title": "登浮光四望亭",
        "preface": "",
        "paragraphs": [
            "长年忍泪说中原，望彻中原隔戍垣。",
            "谁遣江淮限南北，从来宇宙一乾坤。",
            "功名纸上徒虚语，岁月谁边恐断魂。",
            "老矣叫阍无处所，倚空长剑与谁论。"
        ],
        "notes": "",
        "id": "4b4dc78e8626e774b5af13130f280d16"
    },
    {
        "author": "王柟",
        "dynasty": "宋",
        "type": "诗",
        "rhythmic": "",
        "title": "观梅",
        "preface": "",
        "paragraphs": [
            "谁见梅花正发时，江天雪意欲垂垂。",
            "疏枝冷蕊春无几，断水残云意自奇。",
            "疏影偶因明月见，暗香惟有好风知。",
            "何人更起调羹手，莫道功成结子迟。"
        ],
        "notes": "",
        "id": "a97f1d75d672a75d23925abf584d4734"
    },
    {
        "author": "王柟",
        "dynasty": "宋",
        "type": "诗",
        "rhythmic": "",
        "title": "南康泊舟欲游庐山值雪",
        "preface": "",
        "paragraphs": [
            "春风浩荡江湖客，咫尺庐山风雨急。",
            "门前老树最关情，一夜相思头尽白。"
        ],
        "notes": "",
        "id": "223895dbd170a9bd5f5f947317aa0a5b"
    }
]