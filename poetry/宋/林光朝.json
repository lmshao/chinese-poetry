[
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "送别湖北漕李秘监仁甫",
        "preface": "",
        "paragraphs": [
            "文字眇烟云，过眼徒浩浩。",
            "所有未见书，惜哉吾已老。",
            "子云客长安，陈迹如一扫。",
            "同叔向来人，我生苦不早。",
            "亦闻青城山，斯翁为有道。",
            "瞿塘不可上，秋梦长颠倒。",
            "白日来西昆，一见自应好。",
            "纵谈百代前，至竟非枯槁。",
            "多为开口笑，明月生怀抱。",
            "黄鹤有高楼，恍如事幽讨。",
            "揽辔逢道州，听书下下考。",
            "周南勿留滞，掇拾供史藁。",
            "分手重酸辛，璠玙众所宝。",
            "十日不得面，何为太草草。"
        ],
        "notes": "",
        "id": "8b391d9c713269a07b8111f7fae90b4f"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "送别姚国博知处州分韵得绿字",
        "preface": "",
        "paragraphs": [
            "铜盘白露下，松桂净如沐。",
            "娈彼菊花团，西风吹醽醁。",
            "长安多别离，此别苦不足。",
            "人物如使君，容易等潘陆。",
            "一自海东头，清飚起谣俗。",
            "馆下欲何言，联翩如破竹。",
            "功名不徒尔，无乃相迫逐。",
            "双日访延英，行矣公勿卜。",
            "括苍烟雨前，寒光贯岩腹。",
            "大叫出银甖，邂逅聚百族。",
            "要携三月粮，所厌惟一掬。",
            "幸心忽开张，何曾畏笑僇。",
            "单父勿长吁，来者犹可续。",
            "道旁有抵璧，天下轻结绿。",
            "一夕洲渚言，令我沉心曲。"
        ],
        "notes": "",
        "id": "8fb1a2fa338beb8bf7d9e816a159e8c4"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "代陈季若上仓使",
        "preface": "",
        "paragraphs": [
            "大块始开凿，娲皇为补天。",
            "天平雷雨正，后稷诲之田。",
            "大浸十二岁，流金复七年。",
            "幸哉尧汤民，以手摩抚然。",
            "徂丘虐焰起，秦俗相焚煎。",
            "官租夺以半，饱食何夤缘。",
            "自从汉道昌，敦朴乃其先。",
            "初开常平议，聚粟如源泉。",
            "年登谷价贱，散以大农钱。",
            "旱潦或艰食，用之如转圜。",
            "悠悠百王心，皎皎三代前。",
            "井田日以坏，此法当磨镌。",
            "公侯希世珍，秀色媚长川。",
            "官学有根株，诵诗三百篇。",
            "风土无隐情，是为大夫贤。",
            "抟饭哺赤子，当食长尔怜。",
            "江东百万户，雕俗生春妍。",
            "持节闽岭初，有如病者痊。",
            "刘晏取予术，夷吾轻重权。",
            "义仓有粟腐，物价敢喧阗。",
            "斯助阜民政，南风吹五弦。",
            "昼日公侯门，客车动百千。",
            "下吏走尘土，从容愧执鞭。",
            "岂不随吹嘘，譬彼乘风船。",
            "长技非卓鲁，主德奚由宣。",
            "松竹伴孤吟，敢怀岁月迁。",
            "终酬国士知，未甘长弃捐。"
        ],
        "notes": "",
        "id": "03c7c6d92545a23f3a21fdf8bc8410f8"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "石渠行送别福建参议李著作器之",
        "preface": "",
        "paragraphs": [
            "我来石渠五十六，双鬓如蓬腰未曲。",
            "岂为健笔有徐庾，自数来时六十五。",
            "谁解辛苦续子虚，长安有客四十余。",
            "已成老翁不肯去，青藜当户夜读书。",
            "东观丈人起遐想，无为岁月空踟蹰。",
            "去作诸侯老宾客，可无绿水兼红蕖。",
            "我家东下才百里，钓螺一曲清无滓。",
            "草堂为筑荔枝斜，濯锦江头有如是。",
            "子思子方道为尊，南国佳人如秋云。",
            "不知公侯有朱箔，要问常州李著作。"
        ],
        "notes": "",
        "id": "a5a9f0283ef1ad6b9f1d280c85b7908a"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "资中行奉寄临邛守宇文郎中",
        "preface": "",
        "paragraphs": [
            "铜驼陌上生秋草，前者刻石今如扫。",
            "儋边半纸半糢糊，下床三日成悲恼。",
            "苍史萌芽何可见，要从笔意生秦汉。",
            "欲将奇字问何人，所守一家如小篆。",
            "是中变幻随形模，钟镈鼎鬲匜盘盂。",
            "如何两京到魏晋，搜尽苍崖惟此书。",
            "即今原隶见颠末，仍于画上分锱铢。",
            "燕然有年固可纪，笔势岂得先黄初。",
            "中郎袖手欲无作，正始不逮况其余。",
            "幸哉一见俱抵掌，翩翩如反古石渠。",
            "且说金陵佛屋何年灯，晋分隋张犹青荧。",
            "忽听荒鸡还自起，资中之刻不徒尔。"
        ],
        "notes": "",
        "id": "c20a5277c89de6202f34a05cc5242d63"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "鞭春行",
        "preface": "",
        "paragraphs": [
            "辘轳罥寒田雀饥，江梅落蛀兔脚肥。",
            "枯肠一夜转双毂，眼光吹上虾蟆衣。",
            "岩腹新晴山鬼哭，女娲坟外春风归。",
            "茧村纸帘大如席，拆拆藜杖金雀飞。"
        ],
        "notes": "",
        "id": "89b0a759a86210205a4decbd4722be29"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "痴顽不识字歌许叔节来诗有此句因以名篇",
        "preface": "",
        "paragraphs": [
            "平生读书，如风过耳。",
            "岁月共流转，如磨复如蚁。",
            "一如人嚼蜡，而不见其味。",
            "又如弄孤杵，连夜不成米。",
            "又如过羊肠，十步复一止。",
            "年头月尾无一是，咄咄痴顽不识字。",
            "见君诗，舌如黐，愧我为人师。",
            "怪怪奇奇，如悬崖万仞龙盘古树枝。",
            "又如生马不施鞚而驰，又如锦苔封漫岘山千年堕泪碑。",
            "又如玉关客，血上老犀衣。",
            "卢仝孟郊骨已朽，眼睛头颅何人相传授。",
            "与君往还岁月久，比来春风入我牖，便觉岩前草木件件有生意。",
            "跨蹇驴，出古寺，欲访子云问难字。"
        ],
        "notes": "",
        "id": "bf947804927d01b0f5b2c00f7d490785"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "乞竹鸡",
        "preface": "",
        "paragraphs": [
            "疏篱短短花枝阑，鸠妇不鸣天雨寒。",
            "鸠妇离家三百日，亦有姊妹依故山。",
            "黄粮不肯啄，欲去羽衣残。",
            "主人一见一怜汝，抱取东家竹鸡来戏聚。",
            "孤村落日不相识，各各哀鸣求其主。",
            "两鸟勿惊遽，低头听我语。",
            "鸠妇入我家，必杀入我口。",
            "床头瓶罂无余粒，养汝一到十日后。",
            "东堂数竹夹新蹊，儿童牢落惟爱一竹鸡。",
            "堂心有眢井，饥则哺其泥。",
            "主人缘窗安浄几，丹碧相依安用此竹鸡。",
            "竹鸡慎勿傍人飞，我屋三间沉白蚁。"
        ],
        "notes": "",
        "id": "8474b2264523362cc8a8405a36c14b19"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "冬至",
        "preface": "",
        "paragraphs": [
            "横枝冻雀昨夜死，水底黏鱼吹不起。",
            "小伶切玉孤凤愁，九寸之管传生意。",
            "舞雩山下逢丈人，植杖无语空逡巡。",
            "再拜丈人欲识桑麻生长力，鬼蝶翻覆梅花春。",
            "我于万物亦一物，何时春风到肌骨。",
            "空山铁镝年月深，一语不破天地心。"
        ],
        "notes": "",
        "id": "4fc6efe708cef8c7829bc2c3ec12cad0"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "徐广文生朝",
        "preface": "",
        "paragraphs": [
            "盘古一笑鸿蒙开，神马负图从天来。",
            "八卦旋转六十四，黄钟是为元气胎。",
            "雷斧未动百泉缩，江上早见春风回。",
            "况当九日得阳数，太白之精随斗魁。",
            "徐卿有子何绝奇，熊罴惊梦初得之。",
            "珠庭犀角照宇宙，清飚忽忽生桂枝。",
            "笔落犹如千钧弩，异科暂失韩吏部。",
            "绛帐初随吾道东，遂令小邦变齐鲁。",
            "孔席岂是三年淹，蓬莱画阁铺牙签。",
            "他年欲数中书考，再拜祝公长不老。"
        ],
        "notes": "",
        "id": "4900de64c8717febd488defb13a901dd"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "丞相特进观文南阳公挽词",
        "preface": "",
        "paragraphs": [
            "一相频虚位，千龄要实才。",
            "庙谟从此定，边锁未应开。",
            "东阁尝先到，西州重一哀。",
            "传家惟俭德，何处著楼台。"
        ],
        "notes": "",
        "id": "ce247d389805abc795d1bac9e9d64c14"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "吏部尚书林公梅卿挽词",
        "preface": "",
        "paragraphs": [
            "百纸梅花赋，声名出渚东。",
            "向来惟李贺，胜处是扬雄。",
            "绕屋看书带，逢人说刺桐。",
            "尚书旧时履，只合步春风。"
        ],
        "notes": "",
        "id": "393af8dfed20001713b3e961d6f6994a"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "挽桂林戴别乘敦常",
        "preface": "",
        "paragraphs": [
            "杖屦何年别，杉松古道旁。",
            "城山秋月尽，南岭暮云长。",
            "古调愁难合，孤根幸勿伤。",
            "欲将数行泪，重至郑公乡。"
        ],
        "notes": "",
        "id": "62a432196367f6e2db88c7768ad7e139"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "挽方天贶",
        "preface": "",
        "paragraphs": [
            "长者虽云殁，流风尚尔存。",
            "宗盟修里巷，家法在儿孙。",
            "马鬣迷新垄，鸠枝恋故园。",
            "年年春色好，锦障为谁翻。"
        ],
        "notes": "",
        "id": "d72df9793bc53e6907bf10d822e01298"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "东宫生日六首 壬辰",
        "preface": "",
        "paragraphs": [
            "北阙云为堞，东明玉作宫。",
            "猗兰迎晓日，仙掌倚晴空。",
            "笙律随鸣凤，朝仪趁彩虹。",
            "黄麾初入仗，青桂自成丛。",
            "冠屦分前后，图书考异同。",
            "商盘如目击，羲画自心通。",
            "慈燕来三殿，驩谣在九功。",
            "长秋传夜饮，京兆报年丰。",
            "奕奕还嘉祐，绵绵想建隆。",
            "庶僚何所祝，再拜续维熊。"
        ],
        "notes": "",
        "id": "4c6c3ee637db12042889aa8758c76b06"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "东宫生日六首 癸巳",
        "preface": "",
        "paragraphs": [
            "昭代璇源远，高秋宝月前。",
            "神光浮蜀道，瑞气贯秦川。",
            "银榜应如旧，金茎若个边。",
            "龙楼清昼出，鹤禁彩云连。",
            "妙选衣冠薮，旁开道德渊。",
            "重爻分九六，曲礼尽三千。",
            "岁闰缘长历，霜清欲上弦。",
            "每看禖燕日，已入梦熊篇。",
            "沆瀣通三殿，笙鸾共一天。",
            "东明到西极，作颂自年年。"
        ],
        "notes": "",
        "id": "ebac91eb7ae861e9563cb3bf19eb4899"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "东宫生日六首 甲午",
        "preface": "",
        "paragraphs": [
            "仙掌秋容媚，铜楼晓色迟。",
            "猗兰成汉殿，苞竹入周诗。",
            "鼎卜卿云合，郊禖彩仗移。",
            "隆兴乾道日，建武永平时。",
            "詹事开新府，长秋缀旧仪。",
            "礼经犹下问，易道本生知。",
            "世子家为法，文王我所师。",
            "诞弥重海润，清赏一天慈。",
            "九月黄金蕊，千龄白玉巵。",
            "遥闻三殿喜，高颂走天涯。"
        ],
        "notes": "",
        "id": "549142eafed9ab39d2922d54c0de7ccd"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "东宫生日六首 乙未",
        "preface": "",
        "paragraphs": [
            "应律随豳雅，旋杓建戌方。",
            "前星迎霁色，重日丽晨光。",
            "笙管青霞外，宫庭碧玉傍。",
            "本支周道盛，羽翼汉图昌。",
            "左右人皆正，刑名学未遑。",
            "编年听司马，说礼付高堂。",
            "天乐来三殿，人心系八荒。",
            "黄华秋更媚，皓月闰偏长。",
            "清赏新奎壁，承华旧典章。",
            "维熊千岁祝，英略似君王。"
        ],
        "notes": "",
        "id": "20dc8dc1553298019deb361849934716"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "东宫生日六首 丙申",
        "preface": "",
        "paragraphs": [
            "正气来嵩岱，祥光集斗牛。",
            "青葱开玉宇，髣髴见铜楼。",
            "盘错归三辅，沉潜在九畴。",
            "有光文字馆，仍系帝王州。",
            "钟鼓于胥乐，笙鸾独上浮。",
            "清台天似水，甲观月如钩。",
            "屡拜椒花夕，长逢桂叶秋。",
            "孝思维继舜，家法要从周。",
            "赋为游麟作，官因洗马留。",
            "愿同眉寿祝，使者敢停辀。"
        ],
        "notes": "",
        "id": "270385f505607b0998a277ce4fb6e325"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "东宫生日六首 丁酉",
        "preface": "",
        "paragraphs": [
            "僊掌晴烟外，龙楼晓日傍。",
            "汉图元自定，周历一何长。",
            "胄席缘三老，奎文在六章。",
            "高禖曾鬰鬰，乔桂自苍苍。",
            "冠屦来储禁，规模出上方。",
            "名官分庶子，说礼继高堂。",
            "娈彼黄花月，依然碧玉墙。",
            "至尊飞寿斝，太上引天香。",
            "景运千龄协，先秋九日凉。",
            "铜扉供帐少，俭德似君王。"
        ],
        "notes": "",
        "id": "d19a2202416d2e35534aec749c2522f9"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "次韵奉酬赵校书子直",
        "preface": "",
        "paragraphs": [
            "雁塔新题墨未干，去年灯火向秋阑。",
            "趣看天禄青藜杖，怕著王孙紫绮冠。",
            "好在三山寻浩渺，何如一纸问平安。",
            "觚棱放月无人到，玉糁初成许共餐。"
        ],
        "notes": "",
        "id": "a1430ab0e3779c53f601dcf008730435"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "次韵呈胡侍郎邦衡",
        "preface": "",
        "paragraphs": [
            "声教从今已远覃，翩翩作者问谁堪。",
            "石经犹有中郎蔡，金匮曾夸太史谈。",
            "至竟银钩并铁画，相传海北到天南。",
            "诸生考古头浑白，禹穴何时更许探。"
        ],
        "notes": "",
        "id": "f08dbe8be0993c59e96a531cabd3f284"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "九日同出真珠园再用前韵",
        "preface": "",
        "paragraphs": [
            "来自清源葛已覃，君王问猎我犹堪。",
            "百年耆旧如重见，九日登临得纵谈。",
            "才子不知汾水上，仙人长在大江南。",
            "明珠照夜应无数，要是层波更好探。"
        ],
        "notes": "",
        "id": "99e917ac17a92301aa025da45220ab45"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "送别傅郎中安道持节闽中",
        "preface": "",
        "paragraphs": [
            "忽然乡思若为收，莫到三茅最上头。",
            "二月东瓯看负弩，一天南荡想行舟。",
            "过家上冢从今数，落絮飞花合昼游。",
            "料得甘泉来奏计，定应前席莫迟留。"
        ],
        "notes": "",
        "id": "ceb91dd0076c35335ace6b8ad715fd56"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "八月十五日道出南昌寄龚帅实之兼呈程泰之刘文潜二漕",
        "preface": "",
        "paragraphs": [
            "未应双井即尘埃，似此衣冠得几回。",
            "国子先生还并驾，洪都新府却重开。",
            "再三为问滕王阁，第一须登孺子台。",
            "定向此中修玩事，江边不道故人来。"
        ],
        "notes": "",
        "id": "b54e3b6549cddab4530302d9c5b04c79"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "闰月九日登越王台次韵经略敷文所寄诗",
        "preface": "",
        "paragraphs": [
            "闲陪小队出山椒，为有吴歌杂楚谣。",
            "纵道菊花如昨日，要看汤饼作三朝。",
            "千重岭海供横槊，一带风烟听采樵。",
            "凭仗折冲如此好，不应东去更乘轺。"
        ],
        "notes": "",
        "id": "5ab8165ac9aebddccc7482bfd00790e9"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "再次前韵",
        "preface": "",
        "paragraphs": [
            "却趁秋旻别九韶，扶胥直下听风谣。",
            "澜翻对酒还终夕，火急催诗在诘朝。",
            "南国更逢陶令菊，西江莫扞楚人樵。",
            "自应幕下文书少，节制如今属汉轺。"
        ],
        "notes": "",
        "id": "d353f812d74d9b4b58366c24c56b69f8"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "前岁过真阳初识子钦今道出曲江不忍遽分手偶成长句以志两处山川人物之胜亦少慰别来耿耿耳",
        "preface": "",
        "paragraphs": [
            "秋崖一夕卷炎蒸，那更挥斤为斲冰。",
            "碧落旧寻烧药灶，白芒长对读书灯。",
            "相期大庾何多日，似出浮屠向上层。",
            "纵有分张吾未老，定从台阁看飞腾。"
        ],
        "notes": "",
        "id": "51a535449a1e82f597136c2847856d95"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "送别奉常林使君黄中易守延平",
        "preface": "",
        "paragraphs": [
            "去时胡不到瓜时，上日多应柳絮飞。",
            "卧辙只缘滕壤少，怀章须要越人肥。",
            "三千仪礼非绵𫈵，五十行春尚彩衣。",
            "莫爱传经似齐鲁，石渠长是待公归。"
        ],
        "notes": "",
        "id": "b6d629d458f52e9d72c785bb792c89fc"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "枕疾逾旬蒙丞相访问仍辱宠示名篇辄搜枯肠次严韵以塞来使",
        "preface": "",
        "paragraphs": [
            "丞相严装似燕居，为怜消渴到相如。",
            "病多得艾三年远，歌杂成琴十日余。",
            "绿野忽传春草句，白头还对朵云书。",
            "若为追逐园林胜，百转愁肠亦少舒。"
        ],
        "notes": "",
        "id": "48f3e9184c99e90859bab013c4e4927d"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "次韵贺邱国镇致仕",
        "preface": "",
        "paragraphs": [
            "桃花流水是家乡，洛下才名四十强。",
            "自有赤松堪辟谷，那能白首更为郎。",
            "案头贝叶忘言久，江上莼羹引兴长。",
            "解后却成香火社，好将诗句细商量。"
        ],
        "notes": "",
        "id": "ba78810ddafe7555d73f83817e9b4abb"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "芹斋诗",
        "preface": "",
        "paragraphs": [
            "春风芹下足迟留，白鸟平田忆旧游。",
            "说尽轩裳还过眼，读残书卷复从头。",
            "偶逢隐几何须问，不到投簪便拟休。",
            "平世声名如皦日，欲将何地置巢由。"
        ],
        "notes": "",
        "id": "ae557056dac6b5b96a4a783c1fc19b4d"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "奉题游洋张明府流香亭时以荐章数下涉秋月马首且欲西矣因以寄意云",
        "preface": "",
        "paragraphs": [
            "封题青李数绯桃，处分园林意自豪。",
            "旋出篇章陪乐府，更凭花木续离骚。",
            "酴醾架下提春榼，薝卜林中滴夜槽。",
            "却是秋风生马耳，未应老大笑牛刀。"
        ],
        "notes": "",
        "id": "df9030cb9ff837982e6d30078e94bfc6"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "送别陈侍郎应求知泉州",
        "preface": "",
        "paragraphs": [
            "百片牙旗水面长，蔡邕题在刺桐乡。",
            "十年杯酒开云榭，一样官衔过洛阳。",
            "我亦携家缘送客，谁能扫地自焚香。",
            "野桥冲腊寒梅白，莫要登临忆侍郎。"
        ],
        "notes": "",
        "id": "1a4596636899bad1def37def533dfc24"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "傅使君安道再有治莆之命取道城外还泉南得来书云已出十里",
        "preface": "",
        "paragraphs": [
            "何事风流旧使君，江边听说下朱旛。",
            "逢迎要问平津邸，准拟来呼垤泽门。",
            "竹马已喧明月浦，篮舆却出杏花村。",
            "不知锦瑟流传徧，欲愈头风好细论。"
        ],
        "notes": "",
        "id": "3a73f0e6ecd4bc2ffd1a7183b6251677"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "挽李制干子诚  其一",
        "preface": "",
        "paragraphs": [
            "千金治产似孙吴，珠箔银觥只自如。",
            "问我长风当夕起，数他极浦落帆初。",
            "自知汗简今千轴，更说生犀有几株。",
            "赤壁当年遇黄盖，周郎何惜借吹嘘。"
        ],
        "notes": "",
        "id": "e6ee041f74f946bb3ca4828c339f7661"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "挽李制干子诚  其二",
        "preface": "",
        "paragraphs": [
            "文字纷纷更问兵，秋灯束发尚青荧。",
            "便令三子成门户，却许诸孙说典型。",
            "隔水忽传朝露曲，行人长数夕阳亭。",
            "河东健笔惟诸薛，梅子岗边为勒铭。"
        ],
        "notes": "",
        "id": "7978d9e2ab55b431f3810d020cbaab04"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "别方次云",
        "preface": "",
        "paragraphs": [
            "姑苏台上姑苏馆，共说南山竹火炉。",
            "湖上相逢又相别，不知何处说姑苏。"
        ],
        "notes": "",
        "id": "980588772178141bda265f8cbe2de07f"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "代陈季若上张帅  其一",
        "preface": "",
        "paragraphs": [
            "一样官仪汉代新，乘时大手与经纶。",
            "东南自古衣冠地，桐柏山前淮水春。"
        ],
        "notes": "",
        "id": "81ef207045aabb4a16cfb8554d8d761e"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "代陈季若上张帅  其二",
        "preface": "",
        "paragraphs": [
            "峨峨双阙昼烟横，玉箓金箱记姓名。",
            "况有曲江家旧渚，小虹桥外柳花轻。"
        ],
        "notes": "",
        "id": "66bb7b9616de60c81ebecc3b604b20f6"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "代陈季若上张帅  其三",
        "preface": "",
        "paragraphs": [
            "晋公当日只平淮，何事都人尚尔怀。",
            "客有昌黎韩吏部，独将大笔扫苍苔。"
        ],
        "notes": "",
        "id": "df59fd009b5fc8799938bf1c4a56e434"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "代陈季若上张帅  其四",
        "preface": "",
        "paragraphs": [
            "长陪彩仗下蓬莱，万岁声中霁色开。",
            "自是北门须卧护，双旌迢递日边来。"
        ],
        "notes": "",
        "id": "75553650f2bb6cc48f46c77df169fd08"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "代陈季若上张帅  其五",
        "preface": "",
        "paragraphs": [
            "柳堤九曲暗青丝，画戟丛中昼影迟。",
            "传说姑苏新乐府，只缘太守例能诗。"
        ],
        "notes": "",
        "id": "70608a92cd7b58eea5fb6e2b3487173f"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "代陈季若上张帅  其六",
        "preface": "",
        "paragraphs": [
            "铜柱参天桂叶稠，公侯遗爱在南州。",
            "绳桥竹屋连溪曲，大贝明珠尽海头。"
        ],
        "notes": "",
        "id": "ef38bf5023d63286353e1945ce1c0c4f"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "代陈季若上张帅  其七",
        "preface": "",
        "paragraphs": [
            "骀荡春风散百城，钓鼇江上棹歌声。",
            "官军不遣征徭少，烧尽柴炉说太平。"
        ],
        "notes": "",
        "id": "7bbd43ae533b8b451411b636d7f44ef5"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "代陈季若上张帅  其八",
        "preface": "",
        "paragraphs": [
            "天边草木旧知名，为道潢池莫弄兵。",
            "野市旋收黄犊去，明时火急趁春耕。"
        ],
        "notes": "",
        "id": "c4ba4ccc21cc3aa68a5099e783cd0bdd"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "代陈季若上张帅  其九",
        "preface": "",
        "paragraphs": [
            "欲将玉律播平康，长见单于拜未央。",
            "相国正须如治郡，春风随处有甘棠。"
        ],
        "notes": "",
        "id": "4385665a9de04cabaa985c237b12d8c2"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "代陈季若上张帅  其一○",
        "preface": "",
        "paragraphs": [
            "南墙巨竹拂青烟，正在空斋簿领前。",
            "欲向韩门借余润，乞将白璧种蓝田。"
        ],
        "notes": "",
        "id": "77bec45a0c90c7217cf4f70516ea7b3c"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "直甫见示次云乞豫章集数诗偶成二小绝因以自喻  其一",
        "preface": "",
        "paragraphs": [
            "修水佳人白玉栏，花前何似妾容颜。",
            "从来未省伤春意，犹自楼头画远山。"
        ],
        "notes": "",
        "id": "b8a2e339d58d78dd63886a0a9dd48ed2"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "直甫见示次云乞豫章集数诗偶成二小绝因以自喻  其二",
        "preface": "",
        "paragraphs": [
            "莫怪骚人太颉颃，曾闻阿母语刘郎。",
            "神仙本自无言说，尸解由来最下方。"
        ],
        "notes": "",
        "id": "5d8eb6365608347644a9d9d867f1c7e7"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "吴容州仲一挽词",
        "preface": "",
        "paragraphs": [
            "竹屋绳桥自有村，牛山箫笛不堪闻。",
            "碑前更问何年月，为借容州旧使君。"
        ],
        "notes": "",
        "id": "d9176d4f73ba03f84102095704922e42"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "挽方通判良翰  其一",
        "preface": "",
        "paragraphs": [
            "楼橹千重铁作门，不堪聚米更重论。",
            "居延岁月那相似，一听悲歌一断魂。"
        ],
        "notes": "",
        "id": "e07ad9ae165b0ca10d04eac05e2c950c"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "挽方通判良翰  其二",
        "preface": "",
        "paragraphs": [
            "得钱终日走燕寺，抱膝经年动越吟。",
            "想得长安西望眼，只应黄鹄见归心。"
        ],
        "notes": "",
        "id": "83a884cd44838e782fdbc5e79a1ae7f0"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "挽方通判良翰  其三",
        "preface": "",
        "paragraphs": [
            "达者渊明自挽歌，新坟数尺奈愁何。",
            "鸡林贾客无从问，收拾篇章有几多。"
        ],
        "notes": "",
        "id": "53ce71db951c4d8d1d3f584fb067e3ad"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "挽方通判良翰  其四",
        "preface": "",
        "paragraphs": [
            "九死穹庐我未甘，后来勿使陇西惭。",
            "明时节义多传述，柱下何人是老聃。"
        ],
        "notes": "",
        "id": "c58c5c932ecebba5374d85181c634b9c"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "挽林通判德溥  其一",
        "preface": "",
        "paragraphs": [
            "岂为长者畏时名，梁楚何从得此声。",
            "只隔螺江衣带水，自应别驾旧廉平。"
        ],
        "notes": "",
        "id": "7ed3d50e07b89d3178697dfcfac2efc7"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "挽林通判德溥  其二",
        "preface": "",
        "paragraphs": [
            "噫呜双柩出平川，五月黄梅欲雨天。",
            "长愧江南徐孺子，只鸡斗酒是何年。"
        ],
        "notes": "",
        "id": "e9625a759b52da8bf245802fd054bceb"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "哭徐删定德襄  其一",
        "preface": "",
        "paragraphs": [
            "修文巷里莫春前，欲上旗亭问客船。",
            "忽有短牋无寄处，渔梁却在泪痕边。"
        ],
        "notes": "",
        "id": "93aa098eaf3955479642c231f816277b"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "哭徐删定德襄  其二",
        "preface": "",
        "paragraphs": [
            "忽然白昼自生哀，立马桥东唤不回。",
            "惊起河波理残梦，十年灯火上心来。"
        ],
        "notes": "",
        "id": "93e04b2fa9d21ce42d5d94c41058a1ac"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "哭伯兄鹊山处士蒿里曲  其一",
        "preface": "",
        "paragraphs": [
            "残云衰草趁人愁，生即团栾死便休。",
            "悲泣声中裁此曲，鸡啾山外鹊山头。"
        ],
        "notes": "",
        "id": "04d60bff083f6fb25bfe24bed22a7889"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "哭伯兄鹊山处士蒿里曲  其二",
        "preface": "",
        "paragraphs": [
            "长记藜床发问初，翩翩出语自无余。",
            "斯翁胸腹平如水，不在尘埃数卷书。"
        ],
        "notes": "",
        "id": "92b97b0226702b43d571dc2b9583c1e3"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "哭伯兄鹊山处士蒿里曲  其三",
        "preface": "",
        "paragraphs": [
            "桐棺三寸更何疑，却取江枫短作碑。",
            "惟有一般蒿里曲，长箫欲断更教吹。"
        ],
        "notes": "",
        "id": "aa78d152cda3443acd0525528ee02396"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "道桐庐有诗示成季",
        "preface": "",
        "paragraphs": [
            "此是滩头处士家，我从何日离天涯。",
            "木棉高长云成絮，瞿麦平铺雪作花。"
        ],
        "notes": "",
        "id": "c41a07ebaa3ab0ad25cf9e4f2a0180fa"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "答人问忠恕而已矣",
        "preface": "",
        "paragraphs": [
            "南人偏识荔支奇，滋味难言只自知。",
            "刚被北人来借问，香甜两字且酬伊。"
        ],
        "notes": "",
        "id": "b95f6f4ae62a2b6910e1de04f2c5a811"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "答人问仁者安仁",
        "preface": "",
        "paragraphs": [
            "千年古道万年堤，老牯循循不解迷。",
            "牧子不知何处在，乱山荒草鹧鸪啼。"
        ],
        "notes": "",
        "id": "f6bb8bada2c5b53630834899f02a8e33"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "生女",
        "preface": "",
        "paragraphs": [
            "贫家生一女，蟋蟀催寒杵。",
            "富家生一女，煖风来玉树。",
            "富家生女才及筓，阿官门前筑新堤。",
            "贫家不生女，饭牛小儿安得妻。",
            "荆钗玉珰各随分，醉中之天无高低。"
        ],
        "notes": "",
        "id": "e5b9954bcc565abe40a14e727247bfbe"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "乞猫",
        "preface": "",
        "paragraphs": [
            "宁可时时被鼠煎，狂猫一夜不成眠。",
            "广南六月官军到，见说人家断火烟。"
        ],
        "notes": "",
        "id": "043d425393ddb8fa9a0bdbba426ffc48"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "同张明府游国清湖",
        "preface": "",
        "paragraphs": [
            "一夕湖头春欲动，便从湖尾穿蒲弄。",
            "层波赤鲤不易得，纵有笭箵何所用。",
            "未应索句如索逋，昨者浮家仍有无。",
            "不然汗漫十日走重湖，更数大孤连小孤。"
        ],
        "notes": "",
        "id": "5b7541a3f95916cbc1607fd9d6d5d686"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "城山国清塘",
        "preface": "",
        "paragraphs": [
            "烛龙醉倒不开眼，遮空万里云张繖。",
            "小舟塘外日溶溶，渔歌忽断荷花风。",
            "倚岩僧舍扃深户，我来跋涉拳肩股。",
            "喘停更促短筇上，怪石周遭卧万鼓。",
            "况是秋风到此山，惟有孤鸿时往还。",
            "劳劳百年共缠缚，不似青山长自闲。",
            "古人古人嗟已远，长歌商颂归来晚。"
        ],
        "notes": "",
        "id": "e29aafa22fa5cd6a2ccfa0a5ce0bcc76"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "送夹漈先生赴召",
        "preface": "",
        "paragraphs": [
            "别墅生涯富古今，凝流梦卜苦追寻。",
            "一封细札三家市，万卷新书四海心。",
            "北阙龙吟清昼永，东臯猿啸白云深。",
            "满怀经济今休靳，闻道苍生渴傅霖。"
        ],
        "notes": "",
        "id": "b81a9d8c534530ba9e934b3d79a0ff43"
    },
    {
        "author": "林光朝",
        "dynasty": "宋",
        "type": "诗",
        "rhythmic": "",
        "title": "上何著作晋之",
        "preface": "",
        "paragraphs": [
            "曾向东南识大名，几年怀想浙涛声。",
            "众人欲杀定谁惜，与世不谐空自清。",
            "浩气养成天地小，宦情都付羽毛轻。",
            "三山依约诛茅日，头白归来笑李生。"
        ],
        "notes": "",
        "id": "0af409dccedd21c12f0bce5ec17d60db"
    }
]