[
    {
        "author": "张经",
        "dynasty": "宋",
        "type": "诗",
        "rhythmic": "",
        "title": "潇湘八景诗 潇湘夜雨",
        "preface": "",
        "paragraphs": [
            "终夜雨潇潇，闷杀孤舟客。",
            "滴滴打蓬声，错讶灵妃瑟。"
        ],
        "notes": "",
        "id": "6cc85e997d7e0c5e73034c0f8ada24c7"
    },
    {
        "author": "张经",
        "dynasty": "宋",
        "type": "诗",
        "rhythmic": "",
        "title": "潇湘八景诗 洞庭夜月",
        "preface": "",
        "paragraphs": [
            "秋夜净无云，嫦娥展孤镜。",
            "灏气浸澄波，荡漾光还定。"
        ],
        "notes": "",
        "id": "cc0c80176def0daab9eec297d3103a78"
    },
    {
        "author": "张经",
        "dynasty": "宋",
        "type": "诗",
        "rhythmic": "",
        "title": "潇湘八景诗 远浦归帆",
        "preface": "",
        "paragraphs": [
            "极浦一帆回，招招近岸开。",
            "倚船试相问，莫是故乡来。"
        ],
        "notes": "",
        "id": "df8d241976ed4894d4c39125311f9975"
    },
    {
        "author": "张经",
        "dynasty": "宋",
        "type": "诗",
        "rhythmic": "",
        "title": "潇湘八景诗 平沙落雁",
        "preface": "",
        "paragraphs": [
            "唤侣下寒汀，争宿芦花萼。",
            "夜半渔翁过，惊起还飞落。"
        ],
        "notes": "",
        "id": "7d3840b3da07fe06e2def24aa0ca5220"
    },
    {
        "author": "张经",
        "dynasty": "宋",
        "type": "诗",
        "rhythmic": "",
        "title": "潇湘八景诗 烟寺晚钟",
        "preface": "",
        "paragraphs": [
            "野烟寺初暝，僧添宝篆香。",
            "鲸音送残照，敲落楚天霜。"
        ],
        "notes": "",
        "id": "43580bec56fb8a8c8beb7ede22463c6b"
    },
    {
        "author": "张经",
        "dynasty": "宋",
        "type": "诗",
        "rhythmic": "",
        "title": "潇湘八景诗 渔村夕照",
        "preface": "",
        "paragraphs": [
            "日落大江头，返照江村里。",
            "独有羡鱼翁，垂纶收不起。"
        ],
        "notes": "",
        "id": "1f8e0535fed4e3502c5ece891ad0d7bd"
    },
    {
        "author": "张经",
        "dynasty": "宋",
        "type": "诗",
        "rhythmic": "",
        "title": "潇湘八景诗 山市晴岚",
        "preface": "",
        "paragraphs": [
            "茅屋开山脚，岚光映日光。",
            "行人消野兴，个个醉壶觞。"
        ],
        "notes": "",
        "id": "2292d1f17e0ca59b74fa65d6018a4d4d"
    },
    {
        "author": "张经",
        "dynasty": "宋",
        "type": "诗",
        "rhythmic": "",
        "title": "潇湘八景诗 江天暮雪",
        "preface": "",
        "paragraphs": [
            "江上雪纷纷，风寒天已暮。",
            "中有泛舟人，兴尽迷归路。"
        ],
        "notes": "",
        "id": "f4c3b3d494535111aa68dcf96e1810c8"
    },
    {
        "author": "张经",
        "dynasty": "宋",
        "type": "诗",
        "rhythmic": "",
        "title": "岳阳楼望洞庭",
        "preface": "",
        "paragraphs": [
            "每因蜀水涨，横遏楚江流。",
            "气象吞云梦，波澜彻夏秋。",
            "风云几开阖，日月自沉浮。",
            "欲济谁舟楫，乾坤独倚楼。"
        ],
        "notes": "",
        "id": "7bcee59d53d512445d7133d670e41a78"
    },
    {
        "author": "张经",
        "dynasty": "宋",
        "type": "诗",
        "rhythmic": "",
        "title": "王质过洞庭",
        "preface": "",
        "paragraphs": [
            "云可有无水，风能奔走沙。",
            "蟠深鸣老𧌑，飞倦落长鸦。",
            "地有湘头尾，山无楚正斜。",
            "人间与天上，何处碍浮槎。"
        ],
        "notes": "",
        "id": "4fe1387eb6f3883f8cf35357eab5fbb8"
    }
]