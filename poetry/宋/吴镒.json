[
    {
        "author": "吴镒",
        "dynasty": "宋",
        "type": "诗",
        "rhythmic": "",
        "title": "宗老堂",
        "preface": "",
        "paragraphs": [
            "八十郎君类若翁，一门两世寿吾宗。",
            "晴空矫矫归来鹤，冬岭槃槃晚秀松。",
            "重见堂悬宗老牓，大胜身袭列封侯。",
            "宦游良苦端居乐，小弟输兄冰雪容。"
        ],
        "notes": "",
        "id": "d09b56e3429e206ef821fa0576667d52"
    },
    {
        "author": "吴镒",
        "dynasty": "宋",
        "type": "诗",
        "rhythmic": "",
        "title": "崇仙观  其一",
        "preface": "",
        "paragraphs": [
            "浮丘仙袂风中挹，子晋吹笙月下闻。",
            "翠盖霓裳君过我，尻舆神马我从君。"
        ],
        "notes": "",
        "id": "26b94221f36f6482626e923ac38694e9"
    },
    {
        "author": "吴镒",
        "dynasty": "宋",
        "type": "诗",
        "rhythmic": "",
        "title": "崇仙观  其二",
        "preface": "",
        "paragraphs": [
            "人生尘土不可耐，天上高寒定自嘉。",
            "但约麻姑擘麟脯，莫寻句漏问丹砂。"
        ],
        "notes": "",
        "id": "8e74b11e3e60e5e9405c34fe86516cc8"
    },
    {
        "author": "吴镒",
        "dynasty": "宋",
        "type": "诗",
        "rhythmic": "",
        "title": "送客香山寺",
        "preface": "",
        "paragraphs": [
            "十里香山寺，三年到几回。",
            "不嫌送客远，端是爱山来。",
            "老木生僧住，闲云为我开。",
            "归鞍意未足，城鼓莫相催。"
        ],
        "notes": "",
        "id": "a739a7d2fa8a6ae3ed5e678da9e6c6f7"
    },
    {
        "author": "吴镒",
        "dynasty": "宋",
        "type": "诗",
        "rhythmic": "",
        "title": "野石岩",
        "preface": "",
        "paragraphs": [
            "夏夜深如秋气清，梦回风露湿桃笙。",
            "渐忻月色分山色，所恨蛙声乱水声。"
        ],
        "notes": "",
        "id": "7cfb862d59bdd6d156ab180c86ae31e1"
    }
]