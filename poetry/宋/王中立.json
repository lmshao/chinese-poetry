[
    {
        "author": "王中立",
        "dynasty": "宋",
        "type": "诗",
        "rhythmic": "",
        "title": "遗闲闲赵公",
        "preface": "",
        "paragraphs": [
            "寄与闲闲傲浪仙，枉随诗酒堕凡缘。",
            "黄尘遮断来时路，不到蓬山五百年。"
        ],
        "notes": "",
        "id": "96db94a4b9042924618c69d0dbc55d66"
    },
    {
        "author": "王中立",
        "dynasty": "宋",
        "type": "诗",
        "rhythmic": "",
        "title": "中秋",
        "preface": "",
        "paragraphs": [
            "印透山河影，照开天地心。",
            "人世有昏晓，我胸无古今。"
        ],
        "notes": "",
        "id": "cfefbd5598e71edcea45f69a4b391de5"
    },
    {
        "author": "王中立",
        "dynasty": "宋",
        "type": "诗",
        "rhythmic": "",
        "title": "古鹤",
        "preface": "",
        "paragraphs": [
            "天地之间一古儒，醒来不记醉中书。",
            "旁人错比神仙字，只恐神仙字不如。"
        ],
        "notes": "",
        "id": "964fc7054c0228a460d21e0504de0679"
    },
    {
        "author": "王中立",
        "dynasty": "宋",
        "type": "诗",
        "rhythmic": "",
        "title": "杂诗四首  其一",
        "preface": "",
        "paragraphs": [
            "华山宫殿白云封，不见当年打睡翁。",
            "贪看终南山色好，不知红日下前峰。"
        ],
        "notes": "",
        "id": "04722a5e1109061c7cf88a5b2256b95e"
    },
    {
        "author": "王中立",
        "dynasty": "宋",
        "type": "诗",
        "rhythmic": "",
        "title": "杂诗四首  其二",
        "preface": "",
        "paragraphs": [
            "独跨苍虬下太清，春风万里月华明。",
            "因君感激为君说，凿破天机我也惊。"
        ],
        "notes": "",
        "id": "53fdd0e6d73260768f021136e73e5d26"
    },
    {
        "author": "王中立",
        "dynasty": "宋",
        "type": "诗",
        "rhythmic": "",
        "title": "杂诗四首  其三",
        "preface": "",
        "paragraphs": [
            "云叶粼粼皱碧空，笙箫递响入天风。",
            "忽惊风浪耳边急，不觉形神来世中。"
        ],
        "notes": "",
        "id": "d03ab9cd12d9b4ffa65a8bad59d17170"
    },
    {
        "author": "王中立",
        "dynasty": "宋",
        "type": "诗",
        "rhythmic": "",
        "title": "杂诗四首  其四",
        "preface": "",
        "paragraphs": [
            "此生休更问浮名，名利区区不𫏐停。",
            "我有一丸天上药，用时还解济苍生。"
        ],
        "notes": "",
        "id": "b09b3bffdbc07968cef63e10904bd5ad"
    },
    {
        "author": "王中立",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "醉袖舞嫌天地窄，诗情狂压海山平。"
        ],
        "notes": "",
        "id": "40fcc963e1db89085f09f1923abdd04b"
    }
]