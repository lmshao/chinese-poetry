[
    {
        "author": "秦熺",
        "dynasty": "宋",
        "type": "诗",
        "rhythmic": "",
        "title": "送舅氏王亨道知湖州",
        "preface": "",
        "paragraphs": [
            "暂别甘泉豹尾中，隼旟仍驻水晶宫。",
            "文昌地禁论思久，燕寝香凝簿领空。",
            "可但龚黄宜共理，使应颜谢与同风。",
            "饱闻回老榴皮字，试问溪头鹤发翁。"
        ],
        "notes": "",
        "id": "d1ec91662e53d4eb7c463ddb737995d7"
    },
    {
        "author": "秦熺",
        "dynasty": "宋",
        "type": "诗",
        "rhythmic": "",
        "title": "游茅山题华阳观",
        "preface": "",
        "paragraphs": [
            "家山福地古云魁，一日三峰秀气回。",
            "会散宝珠何处去，碧岩南洞白云堆。"
        ],
        "notes": "",
        "id": "9222294a316acb3db53f6de3586de34b"
    },
    {
        "author": "秦熺",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "兢兢骄侈戒，誓不愧周官。"
        ],
        "notes": "",
        "id": "e685a324fefdefb60e0e503a55fe38bd"
    }
]