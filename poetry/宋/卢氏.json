[
    {
        "author": "卢氏",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "田舍辘轳出短墙，村落秋千挂高树。"
        ],
        "notes": "",
        "id": "a01b1215b276cc5291b08880bd9fadf0"
    },
    {
        "author": "卢氏",
        "dynasty": "宋",
        "type": "诗",
        "rhythmic": "",
        "title": "送夫赴襄阳",
        "preface": "",
        "paragraphs": [
            "羡君家世旧缨簪，百战常怀报主心。",
            "草檄有才追记室，筑台无路继淮阴。",
            "射雕紫塞秋云黑，走马黄河夜雪深。",
            "白首丹衷知未变，归来双肘印黄金。"
        ],
        "notes": "",
        "id": "b5d5939b8f5ef79efbba6537b23195ae"
    },
    {
        "author": "卢氏",
        "dynasty": "宋",
        "type": "诗",
        "rhythmic": "",
        "title": "绝命词",
        "preface": "",
        "paragraphs": [
            "夫为苌弘血，妾感共姜诗。",
            "夫妻同死义，天地一凄其。"
        ],
        "notes": "",
        "id": "d610f52fc77c278c1b681c122bbcdbed"
    }
]