[
    {
        "author": "王逵",
        "dynasty": "宋",
        "type": "诗",
        "rhythmic": "",
        "title": "嘲苗振",
        "preface": "",
        "paragraphs": [
            "伯起雄豪世莫偕，官高禄重富于财。",
            "田从汶上天生出，堂自明州地架来。",
            "十只画船风破浪，两行红粉夜传杯。",
            "自怜憔悴东邻叟，草舍茅簷真可咍。"
        ],
        "notes": "",
        "id": "bd0d8ba1277e463e9cba5aacebddd3ff"
    },
    {
        "author": "王逵",
        "dynasty": "宋",
        "type": "诗",
        "rhythmic": "",
        "title": "钓台",
        "preface": "",
        "paragraphs": [
            "一句能通万世情，若非高位即嘉声。",
            "如何自古留题者，不悟严光解钓名。"
        ],
        "notes": "",
        "id": "8b6a19c02992c49d7444179a097670b1"
    },
    {
        "author": "王逵",
        "dynasty": "宋",
        "type": "诗",
        "rhythmic": "",
        "title": "万山寺",
        "preface": "",
        "paragraphs": [
            "众状皆穷险，兹形独擅方。",
            "坦夷中砥砺，端正外青苍。",
            "上帝围棋局，炎君避暑床。",
            "回嗟太行路，更近利名场。"
        ],
        "notes": "",
        "id": "49f0a4032dd196288527b29821786469"
    },
    {
        "author": "王逵",
        "dynasty": "宋",
        "type": "诗",
        "rhythmic": "",
        "title": "冲虚宫",
        "preface": "",
        "paragraphs": [
            "修炼曾君些，传闻固异常。",
            "坛留皂䇲树，人去白云乡。",
            "龟得胎中息，神藏肘后方。",
            "辽东鹤未返，华表夜苍苍。"
        ],
        "notes": "",
        "id": "1a948ad1c9260f4416bb162325b50905"
    },
    {
        "author": "王逵",
        "dynasty": "宋",
        "type": "诗",
        "rhythmic": "",
        "title": "上巳游东禅诗",
        "preface": "",
        "paragraphs": [
            "紫陌破清晨，雕鞍映画轮。",
            "因修洛阳禊，重忆永和春。",
            "锦绣荀香度，楼台梵宇新。",
            "忙中得闲暇，来见解空人。"
        ],
        "notes": "",
        "id": "a4af913b042c255637c3f43f91864ba6"
    },
    {
        "author": "王逵",
        "dynasty": "宋",
        "type": "诗",
        "rhythmic": "",
        "title": "中元燕百丈小楼诗",
        "preface": "",
        "paragraphs": [
            "薛老峰南更近西，小楼高阁与云齐。",
            "中山酒熟中元节，归去从他醉似泥。"
        ],
        "notes": "",
        "id": "f0283f01f32e2f8869c007a7fa476609"
    },
    {
        "author": "王逵",
        "dynasty": "宋",
        "type": "诗",
        "rhythmic": "",
        "title": "鼇顶峰",
        "preface": "",
        "paragraphs": [
            "眼看沧海近，身与白云高。",
            "回影连三岛，盘根压六鼇。"
        ],
        "notes": "",
        "id": "782b665a04323ff2522eff5ccb69249f"
    },
    {
        "author": "王逵",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "下临广陌三条阔，斜倚危楼百尺高。"
        ],
        "notes": "",
        "id": "d4565b5621c6bc5a2f671aad04129bcb"
    }
]