[
    {
        "author": "释智鉴",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "世尊有密语，迦叶不覆藏。",
            "一夜落花雨，满城流水香。"
        ],
        "notes": "",
        "id": "b66c9939e59918b08733d6211d829f90"
    },
    {
        "author": "释智鉴",
        "dynasty": "宋",
        "type": "诗",
        "rhythmic": "",
        "title": "颂古十一首  其一",
        "preface": "",
        "paragraphs": [
            "土面灰头不染尘，华街柳巷乐天真。",
            "金鸡唱晓琼楼梦，一树华开浩劫春。"
        ],
        "notes": "",
        "id": "63855ef226b1f521e24b6e6a4f7ade5d"
    },
    {
        "author": "释智鉴",
        "dynasty": "宋",
        "type": "诗",
        "rhythmic": "",
        "title": "颂古十一首  其二",
        "preface": "",
        "paragraphs": [
            "倒却门前刹竿，全提那涉玄端。",
            "翻身不坐空王殿，月照千峰夜色寒。"
        ],
        "notes": "",
        "id": "c79066d393b5178e487a6e5d618aed1f"
    },
    {
        "author": "释智鉴",
        "dynasty": "宋",
        "type": "诗",
        "rhythmic": "",
        "title": "颂古十一首  其三",
        "preface": "",
        "paragraphs": [
            "即心是佛外忘求，心佛圆明不假修。",
            "云浄远山千点翠，水和明月一天秋。"
        ],
        "notes": "",
        "id": "30d1c78eea9e27ea34ddd71556cf3653"
    },
    {
        "author": "释智鉴",
        "dynasty": "宋",
        "type": "诗",
        "rhythmic": "",
        "title": "颂古十一首  其四",
        "preface": "",
        "paragraphs": [
            "百非路绝透离微，四句情忘发上机。",
            "竹密不妨流水过，山高岂碍白云飞。"
        ],
        "notes": "",
        "id": "71d7a79be4c9b1287958b49347512498"
    },
    {
        "author": "释智鉴",
        "dynasty": "宋",
        "type": "诗",
        "rhythmic": "",
        "title": "颂古十一首  其五",
        "preface": "",
        "paragraphs": [
            "背前面后扬家丑，揭地洪音师子吼。",
            "分付仙陀知不知，法身午夜藏北斗。"
        ],
        "notes": "",
        "id": "a7eb46daecccebd550dd34b254a789e6"
    },
    {
        "author": "释智鉴",
        "dynasty": "宋",
        "type": "诗",
        "rhythmic": "",
        "title": "颂古十一首  其六",
        "preface": "",
        "paragraphs": [
            "云巢梦断月华秋，玉女翻身过斗牛。",
            "卸却花冠归旧隠，玄途鸟道未容收。"
        ],
        "notes": "",
        "id": "73aef1d8db12496ff69b578bb7517b79"
    },
    {
        "author": "释智鉴",
        "dynasty": "宋",
        "type": "诗",
        "rhythmic": "",
        "title": "颂古十一首  其七",
        "preface": "",
        "paragraphs": [
            "玄途不涉透离微，道合平常发上机。",
            "无影树头春色晓，金鸡啼在不萌枝。"
        ],
        "notes": "",
        "id": "93901952a76ee75416fb3a07d8ab3683"
    },
    {
        "author": "释智鉴",
        "dynasty": "宋",
        "type": "诗",
        "rhythmic": "",
        "title": "颂古十一首  其八",
        "preface": "",
        "paragraphs": [
            "赵州一匝天轮转，婆子知音未足酬。",
            "普为人天开正眼，大千沙界一毫收。"
        ],
        "notes": "",
        "id": "82be8de9ab25dbfc2145ff8082131dda"
    },
    {
        "author": "释智鉴",
        "dynasty": "宋",
        "type": "诗",
        "rhythmic": "",
        "title": "颂古十一首  其九",
        "preface": "",
        "paragraphs": [
            "虚玄鸟道没纤埃，玉殿空然琐绿苔。",
            "挂壁梭飞秋蜕骨，沧溟老蚌尽怀胎。"
        ],
        "notes": "",
        "id": "3df53af38ad1cc3a764bd22982771042"
    },
    {
        "author": "释智鉴",
        "dynasty": "宋",
        "type": "诗",
        "rhythmic": "",
        "title": "颂古十一首  其一○",
        "preface": "",
        "paragraphs": [
            "觌面全提少室令，当机不荐过新罗。",
            "清风楼上逢知己，拨动烟尘不奈何。"
        ],
        "notes": "",
        "id": "9b6dc74d2c2b158d2dee170d8fb27bdd"
    },
    {
        "author": "释智鉴",
        "dynasty": "宋",
        "type": "诗",
        "rhythmic": "",
        "title": "颂古十一首  其一一",
        "preface": "",
        "paragraphs": [
            "青山是父白云儿，云散青山总不知。",
            "玉兔昼眠云母地，金乌夜宿不萌枝。"
        ],
        "notes": "",
        "id": "23dc4ba8e4ec1dc271b907a59ce94d65"
    }
]