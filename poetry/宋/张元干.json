[
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "紫岩九章章八句上寿张丞相  其一",
        "preface": "",
        "paragraphs": [
            "赫赫紫岩，白虹贯渊。",
            "玉生其中，匪雕匪镌。",
            "登于廊庙，圭璋浑全。",
            "温如之质，所宝象贤。"
        ],
        "notes": "",
        "id": "d2c75d4e63fc8d3e6e17f831f2427366"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "紫岩九章章八句上寿张丞相  其二",
        "preface": "",
        "paragraphs": [
            "紫岩赫赫，众山维则。",
            "秉国之钧，百僚是式。",
            "志殄仇方，力复明辟。",
            "时方中兴，勋冠今昔。"
        ],
        "notes": "",
        "id": "585d1cbe583f0c27c69ab0936ca950c4"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "紫岩九章章八句上寿张丞相  其三",
        "preface": "",
        "paragraphs": [
            "紫岩高兮，上摩穹窿。",
            "雨露润泽，风云会同。",
            "表宋宗臣，礼泰智崇。",
            "皇以昭之，简在帝衷。"
        ],
        "notes": "",
        "id": "727e610c74da31ca2daa89bf2b0c023b"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "紫岩九章章八句上寿张丞相  其四",
        "preface": "",
        "paragraphs": [
            "紫岩广兮，作镇坤位。",
            "尽臣之道，厚德以载。",
            "开国南阳，厥绪光大。",
            "是似是续，福禄未艾。"
        ],
        "notes": "",
        "id": "126a589e02679d5701c8f7738f53816e"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "紫岩九章章八句上寿张丞相  其五",
        "preface": "",
        "paragraphs": [
            "瞻彼紫岩，降神所储。",
            "进退有度，威仪甚都。",
            "粤自己未，帅于无诸。",
            "以忠以孝，奉承安舆。"
        ],
        "notes": "",
        "id": "6cd1227296a0d67bed3d7a88df5a5fe2"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "紫岩九章章八句上寿张丞相  其六",
        "preface": "",
        "paragraphs": [
            "北堂之尊，命妇称首。",
            "逢是谷旦，酌以大斗。",
            "公如老莱，衣衮裳绣。",
            "式歌且舞，以介眉寿。"
        ],
        "notes": "",
        "id": "ea3053b7e654d0e94cc4a55b03d9b3a1"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "紫岩九章章八句上寿张丞相  其七",
        "preface": "",
        "paragraphs": [
            "土宇未复，繄公辟之。",
            "士风未变，繄公革之。",
            "军律未振，繄公鼓之。",
            "国论未定，繄公断之。"
        ],
        "notes": "",
        "id": "023179f373ed19fc761f5881b1f3e5bc"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "紫岩九章章八句上寿张丞相  其八",
        "preface": "",
        "paragraphs": [
            "来朝伊何，筑隄于沙。",
            "对扬伊何，言宣其麻。",
            "明明天子，坐于正衙。",
            "徯公来归，相我邦家。"
        ],
        "notes": "",
        "id": "0479719161a64c4c5bd0b888c78c5422"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "紫岩九章章八句上寿张丞相  其九",
        "preface": "",
        "paragraphs": [
            "紫岩之松，在涧之沚。",
            "下有茯苓，兔丝蔓只。",
            "结为琥珀，深根固柢。",
            "愿公难老，受兹燕喜。"
        ],
        "notes": "",
        "id": "5ca48b9adf9220cf7eee3bb98392cb99"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "雒阳陈去非自符宝郎谪陈留酒官予时作丞澶渊旧僚友也有诗次韵",
        "preface": "",
        "paragraphs": [
            "寒水遶近郭，栖鸦蔽高原。",
            "映带幽人居，暝色起草根。",
            "衡门东南开，浊河日夜奔。",
            "所喜古堤月，初出烟江村。",
            "不入城市久，懒访亡与存。",
            "羡子了万事，坐以一气春。"
        ],
        "notes": "",
        "id": "0a1197e25b3a60e711534558365b556d"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "丁未岁春过西湖宝藏寺作",
        "preface": "",
        "paragraphs": [
            "湖垠取微径，窈窕松门深。",
            "中有古佛屋，閴无人足音。",
            "春云带飞雨，冷色来苍岑。",
            "孰知戎马盛，但见藤萝阴。",
            "平生云卧想，正欲幽梦寻。",
            "不减避世士，契此太古心。"
        ],
        "notes": "",
        "id": "ef72b1d987b543290f9997bf67e91e02"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "乙卯秋奉送王周士龙阁自贬所归鼎州太夫人侍下",
        "preface": "",
        "paragraphs": [
            "语离三秋风，念子万里客。",
            "我独忧患余，几为死生隔。",
            "相逢忽眼明，照影俱头白。",
            "兰若清夜长，连床话畴昔。",
            "如何功名心，一旦乃冰释。",
            "卖药真徉狂，穿云忘迁谪。",
            "不然蔬笋肠，宁无瘴烟色。",
            "良由火枣成，内景充尺宅。",
            "下视陋九州，槐安等称国。",
            "绝怜蛮触争，亦复弄兵革。",
            "乱来更多事，老去觉世窄。",
            "归欤桃花源，斑衣作儿剧。",
            "此乐人所稀，今我那能得。",
            "他时南山南，寄书北山北。"
        ],
        "notes": "",
        "id": "cda904f8d2ccecda2f624d7cb4c4c78c"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "奉和希道新句兼简祖颖漕使",
        "preface": "",
        "paragraphs": [
            "秋来乏隣酤，近事采涂说。",
            "愁多费陶写，户小辄败阙。",
            "谁能空隐忧，判饮最良策。",
            "两公俱世豪，风味夺佳节。",
            "手酿瓮中春，香浮玉丹色。",
            "相饷走鸱夷，芳辛真妙绝。",
            "共赋醉乡诗，销磨闲日月。",
            "颇闻锁娉婷，回风舞流雪。",
            "何妨出房栊，满引快关膈。",
            "此念想当然，清尊可虚设。",
            "我老留瓯闽，感时梦淮浙。",
            "公其招故人，亦记未归客。"
        ],
        "notes": "",
        "id": "249a018a53c6d5c259f6e8508418b6c7"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "送舒希古",
        "preface": "",
        "paragraphs": [
            "老舒古君子，送客皆善类。",
            "觞行颇轩渠，一斗辄径醉。",
            "凉飔生白苹，落日照紫翠。",
            "骊驹虽在门，不下儿女泪。",
            "傥复逢湘累，更与问憔悴。"
        ],
        "notes": "",
        "id": "1f858e84c6b2bd52c3026f7b8b203db0"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "过白彪访沈次律有感十六韵",
        "preface": "",
        "paragraphs": [
            "天骄毒中原，国势苦日削。",
            "一为虚声摇，颠沛几失脚。",
            "翠华栖海隅，此戯亦太虐。",
            "忽闻哀痛诏，迸泪向寥寞。",
            "何当速悔祸，四海安耕凿。",
            "乃者浙西帅，望风先即却。",
            "坐令临安城，开关犹白著。",
            "只今锋镝余，寃鬼号冥漠。",
            "赏罚二大柄，倒持示微弱。",
            "岂无英雄人，戴宋心未薄。",
            "有如沈使君，忠义等筹略。",
            "始终誓复仇，志愿久已确。",
            "浮家来水村，避乱畏矰缴。",
            "行矣收功名，远过麒麟阁。",
            "气投平生欢，事付今夕噱。",
            "吾衰世无用，鼓勇徒矍铄。"
        ],
        "notes": "",
        "id": "7642fa8e938721c2ce53005d3986e936"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "七月三日雨不止后一日作",
        "preface": "",
        "paragraphs": [
            "暝色复已夕，雨声全未疏。",
            "掩关颇嗜卧，篝灯空照书。",
            "点滴闻瓦沟，决溜鸣阶渠。",
            "试作华屋想，未减严城居。",
            "大江汹波浪，旷野风号呼。",
            "那知三家村，有此一腐儒。",
            "是身在宇宙，何适非蘧庐。",
            "陵谷傥迁变，楼观皆空虚。",
            "安心无秘法，绝念忘畏途。",
            "生死尚可处，此境固有余。"
        ],
        "notes": "",
        "id": "a83dbf7baecd5c089d881ba671430e38"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "题王岩起乐斋",
        "preface": "",
        "paragraphs": [
            "宦游适乐土，宴坐名乐斋。",
            "问君何独乐，胸中高崔嵬。",
            "轩裳傥来物，世途吁可哀。",
            "纷然鸡鹜争，陷穽成祸胎。",
            "不如寻蠹鱼，简编阅兴衰。",
            "万事付杯酒，百年俱劫灰。",
            "搘颐忽长啸，妙想从天回。",
            "人生行乐耳，勿为华发催。"
        ],
        "notes": "",
        "id": "4d7a0953354a562fd60e0bf442f8815a"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "陪李仲辅昆仲宿惠山寺",
        "preface": "",
        "paragraphs": [
            "苍山崷崒中，殿古起野色。",
            "仰空象纬高，抚事戎马隔。",
            "三子俱人豪，语默有典则。",
            "安知今夕游，值此老宾客。",
            "危言惊鬼神，怀旧痛京国。",
            "寄书白帝城，问道屈原宅。",
            "三春闻竹枝，万里共凄恻。",
            "风来松柏悲，月落世界黑。",
            "相看炯不寐，袖手了无策。",
            "去去更酌泉，吾生易南北。"
        ],
        "notes": "",
        "id": "0e68d51e7d94983e8e4211e37ac743ab"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "和韵奉酬王原父集福山之什",
        "preface": "",
        "paragraphs": [
            "平生契所崇，晚得故人语。",
            "惊呼追曩游，世道今如许。",
            "中原鞠茂草，万里尽豺虎。",
            "天王巡江𣸣，对垒眺淮楚。",
            "未闻诛叛亡，快愤断腰膂。",
            "上复九庙讐，下宽四民苦。",
            "胸中有成奏，无路不容吐。",
            "天高云雾深，洒泣逃罪罟。",
            "朅来陪胜集，人物良可数。",
            "高氏父子贤，王甥兄弟窭。",
            "相过茶酒间，穷年简编处。",
            "丧乱共伤时，兴衰更怀古。",
            "假日聊销忧，信美非吾土。",
            "夜阑然薪归，被酒踏寒雨。",
            "买山结茅茨，我老竟何所。",
            "要当乔松根，白石仍同煮。"
        ],
        "notes": "",
        "id": "6be81f138df8aa106c4b866d1261f112"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "奉送真歇禅师往住阿育山兼简黄檗云峰诸老",
        "preface": "",
        "paragraphs": [
            "时流罕识真，特立取众忌。",
            "不有明眼人，谁止万口沸。",
            "古今冠盖场，毁誉固一致。",
            "胡为空门中，生灭亦滋炽。",
            "更怜晚学徒，遍参反谀媚。",
            "妄将宗派分，未必尽师志。",
            "要是鹰犬姿，乃出蛇鼠计。",
            "堂堂真歇师，的的示大意。",
            "所向古道场，衲子悉倾至。",
            "往年入吴闽，宴坐走檀施。",
            "继踵几尊宿，建立各超诣。",
            "南方祖令行，山川久增气。",
            "乃知群魔怖，不乐佛住世。",
            "休歇云卧庵，谤焰息氛翳。",
            "欻然天门开，黄纸书广利。",
            "万态复现前，颇似厌权势。",
            "去来初何心，缘感本自契。",
            "悯兹象众衰，愿力救深弊。",
            "维师法梁栋，世道贵相济。",
            "露风吹海云，瘴岭发岩桂。",
            "欲挽衣裓留，意已万里外。",
            "我老卜后期，夜话炯不寐。"
        ],
        "notes": "",
        "id": "ad8e3baeb13286af611fb23a07ed42a6"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "送言上人往见径山老十四韵",
        "preface": "",
        "paragraphs": [
            "忽辞鼓山行，便作径山去。",
            "道人孤飞云，腰包咄嗟具。",
            "两边兄弟间，杨岐一条路。",
            "禅许众人参，院要大家住。",
            "无是亦无非，何喜复何怒。",
            "同粥鼓斋钟，等灯笼露柱。",
            "佛眼接竹庵，云门透圆悟。",
            "尔则有师承，心共成佛祖。",
            "可笑世上儿，妄念分毁誉。",
            "石火电光中，毕竟什么处。",
            "所得能几多，造业不知数。",
            "生死到头来，请问末后句。",
            "穷汉未必穷，富汉岂真富。",
            "入门相见时，此话莫错举。"
        ],
        "notes": "",
        "id": "bf3dfdb4ae9e3e2a185dcf9addb3fd55"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "建炎感事",
        "preface": "",
        "paragraphs": [
            "乾坤忽震荡，土宇遂分裂。",
            "杀气西北来，遗毒成僭窃。",
            "议和其祸胎，割地亦覆辙。",
            "傥从种将军，用武寨再劫。",
            "不放匹马回，安得两宫说。",
            "巍巍开国初，真宰创鸿业。",
            "一统包八荒，受降临观阙。",
            "并州稍稽命，骈头亟膏钺。",
            "于今何势殊，天王狩明越。",
            "诸镇本藩翰，楚破阖城血。",
            "翠舆欲东巡，蹈海计愈切。",
            "诏下散百司，恩许保妻妾。",
            "瞻彼廉陛尊，孰与壮班列。",
            "肉食知谋身，未省肯死节。",
            "检校舆地图，宁复见施设。",
            "三吴素轻浮，伤弓更心折。",
            "四顾皆惊波，苍黄共呜咽。",
            "维兹艰危秋，贫士转疏拙。",
            "明年谷增贵，贤愚罔分别。",
            "何处置我家，患在建午月。",
            "故山盍早归，岂忧践霜雪。",
            "作意海边来，初非事干谒。",
            "责我卖屋金，流言尚为孽。",
            "汪公德甚大，游说情激烈。",
            "力救归装贫，一洗肝肺热。",
            "如公趋急难，正似古豪侠。",
            "行藏道甚明，亲养志先决。",
            "去矣茅三间，无问衣百结。",
            "他时期卜邻，此日尤惜别。",
            "请以兄事公，尺书未宜缀。"
        ],
        "notes": "",
        "id": "61057eeb91aebb1ede38a3e42399beee"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "奉同黄檗慧公秀峰昌公丁巳上元日访鼓山珪公游临沧亭为赋十四韵",
        "preface": "",
        "paragraphs": [
            "孤云乘天风，飞入海上山。",
            "松声发鼓吹，导我登层峦。",
            "平生烟霞想，政在岩壑间。",
            "及兹百事懒，作意三日闲。",
            "聊将烧灯夜，付与儿辈看。",
            "来陪老禅伯，杖履同跻攀。",
            "曲折几藓磴，竹引春斓斑。",
            "窦口咽细泉，崖腹鸣飞澜。",
            "足疲眼界远，语乐心地安。",
            "倒景射西崦，晃荡云海宽。",
            "十年戎马后，集此兰若难。",
            "未必支许游，能尽宾主欢。",
            "暝色到峰顶，月光散林端。",
            "摩挲忘归石，告以幽遐观。"
        ],
        "notes": "",
        "id": "1d0ce61ed1aa59d0ff3be10e7d2dd0da"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "九月一日与王季夷酌别为赋十六韵",
        "preface": "",
        "paragraphs": [
            "黄鹄抟秋风，一举辄万里。",
            "飞鸣蓬蒿间，燕雀徒为尔。",
            "王郎志凌云，英妙良可喜。",
            "片言只字奇，采掇殊未已。",
            "乐从长者游，论事亦亹亹。",
            "知我中原时，早与大门齿。",
            "流落天南端，相过不相鄙。",
            "乃翁四男儿，君盖处其季。",
            "家世贤弟兄，自立要如是。",
            "古学傥有成，终身保无愧。",
            "陋哉斗筲人，惟见目前利。",
            "兹焉入三吴，索诗饯行李。",
            "何补仆马饥，聊复慰深意。",
            "可同洪乔书，尽付浙江水。",
            "今夕灯烛凉，便当茱菊醉。",
            "畏途重语离，瓶卧莫遽起。"
        ],
        "notes": "",
        "id": "88839986a248a41823aa09ae8297b87a"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "访周元举菁山隐居",
        "preface": "",
        "paragraphs": [
            "胸次饱丘壑，乃觉轩裳轻。",
            "举世沈湎时，勇退公早醒。",
            "十年烟雨蓑，手种松杉成。",
            "苍根鬰寒雾，老色入户庭。",
            "栖心不争地，似欲毕此生。",
            "那知戎马际，亦使山房惊。",
            "四海方荡潏，积骸盈破城。",
            "公岂失策者，独留枯槁形。",
            "贼舟会稍远，请复安柴荆。",
            "暗泉杂夜雨，稚笋肥晨烹。",
            "起予归去来，故山今可行。",
            "胡为困羁旅，浩叹常吞声。"
        ],
        "notes": "",
        "id": "3d695f38419a530d0088669171b7c9ca"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "次仲弥性所知陈丈大卿韵",
        "preface": "",
        "paragraphs": [
            "伏波晚岁思少游，万事过眼如云浮。",
            "我生不乐城市隘，受性但惬林泉幽。",
            "稍同臭味自投合，肯与流俗相对酬。",
            "旅怀久已乏佳趣，白日政觉多闲愁。",
            "舂容大篇忽旁及，气象楚泽涵新秋。",
            "律严虽许强续尾，韵险岂复能画筹。",
            "逍遥一舸白太傅，蹴踏五字韦苏州。",
            "主人频夸小鬟舞，劝客且听吴娃讴。",
            "从来谁数折巾郭，重到似是栽桃刘。",
            "梦入江湖渺春水，何如此念随轻鸥。"
        ],
        "notes": "",
        "id": "6835b3a502637cc691d754d2160e5b39"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "东平刘左车坎止春歌",
        "preface": "",
        "paragraphs": [
            "先朝相国今几家，我嗟夫子鬓已华。",
            "琼艘颇惯倒膏乳，老来手酿尊仍洼。",
            "百年弹指法界观，万事过眼天女花。",
            "聊学儿曹作春瓮，唤客取醉无等差。",
            "夜眠不觉体平粟，卯颊共眩朝蒸霞。",
            "养生妙处本无说，我辈岂解烧丹砂。",
            "糟床正可珠的皪，石鼎莫放声咿哑。",
            "东风遮幕雪埋屋，坎止斋中酒初熟。"
        ],
        "notes": "",
        "id": "df65f3de1f0bd63767fdc8bd1b62a6d7"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "送高集中赴漳浦宰",
        "preface": "",
        "paragraphs": [
            "三年乌石僧房居，忍饥待次真臞儒。",
            "有意载酒问奇字，无事闭门抄异书。",
            "一行作吏去漳水，敛版趋廊参刺史。",
            "胸中豪气半销磨，稍觉风波生眼底。",
            "高郎高郎君莫嗔，举世未有如君贫。",
            "毁官不复谒时宰，老大甘为行路人。",
            "君今业已临民社，办取催科时下下。",
            "不然彭泽归去来，簿领笞榜何为哉。",
            "男儿策勋有时节，家世况自图云台。"
        ],
        "notes": "",
        "id": "9bdabd4fbc8388551c0d7d1218e277a6"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "信中居仁叔正皆有诗访梅于城西而独未暇载酒分付老拙其敢不承",
        "preface": "",
        "paragraphs": [
            "关山往岁曾冰裂，跋马平坡千树雪。",
            "疏枝冷蕊最撩人，雪后生香微带月。",
            "醉中不数长短亭，狐裘拥鼻风前醒。",
            "十年丧乱岂记忆，一见新诗心目惊。",
            "平生公辈真豪友，意气相投共杯酒。",
            "祇今流落天南端，怅望中原莫回首。",
            "及身强健频看梅，此花到眼春光催。",
            "玉人风味正清绝，但欠雪月相徘徊。",
            "欲访城西寻醉语，竹篱茅舍知何许。",
            "携壶藉草傥不嗔，便与此花长作主。"
        ],
        "notes": "",
        "id": "b2e1a6eae50f0a757150eb4ce5a22461"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "希道使君见遗古风谨次严韵",
        "preface": "",
        "paragraphs": [
            "君侯气挟飞仙骨，插脑伏犀高崒屼。",
            "荣枯过眼海一沤，出处何心兔三窟。",
            "养生得趣喜按摩，子夜不眠频叱咄。",
            "枕中玉函妙以微，肘后金精恍兮惚。",
            "我真蒲柳欲师承，刻画无盐恐唐突。",
            "似闻有意赠刀圭，倒卷逆流翻澥渤。",
            "世间万态古今同，政可忘言佯吃讷。",
            "杖藜未办饮菊潭，且看冥鸿秋灭没。"
        ],
        "notes": "",
        "id": "1387069e92b7675d221d9d7b8b6552d0"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "叶少蕴生朝",
        "preface": "",
        "paragraphs": [
            "先生早贵当天升，文章尔雅传六经。",
            "腹包万卷书纵横，玉堂草制群公惊。",
            "绣鞯绿发趋承明，意气已向沙堤行。",
            "出入四纪更宠荣，声华摩空鬰峥嵘。",
            "坐啸十郡历九卿，视公进退为重轻。",
            "圣神天子开延英，丞辖政地思仪型。",
            "中开香火祠殊庭，石林高卧忧苍生。",
            "五载筦钥司陪京，貔貅百万环屯营。",
            "大江千里依长城，控制勍敌坚其盟。",
            "诏书移镇来旆旌，山川草木知威名。",
            "潢池桴鼓令不鸣，尽归戏下息鬬争。",
            "维师鹰扬宇宙清，指顾号令驱风霆。",
            "小试擒纵孰敢撄，部曲爱戴如父兄。",
            "太阿龙泉发新硎，逆顺之势如建瓴。",
            "纶巾羽扇宽作程，韬略堂堂时俗评。",
            "乞师未用牛酒迎，胸次自有堂上兵。",
            "奸宄革面输忠诚，碧海不复鳄鲵腥。",
            "细数前辈存典刑，烂烂伴月唯长庚。",
            "岁时建巳岳降灵，三奇天运乙丙丁。",
            "良辰乐事非难并，香凝燕寝合鼓笙。",
            "舞翻流雪歌啭莺，儿孙遶膝奉兕觥。",
            "安舆彩服寿且宁，五福共应南极星。",
            "庞眉鹤骨超篯铿，清都绛阙吞蓬瀛。",
            "明年正拜居阿衡，炉锤造化推至诚。",
            "黼藻王度重丹青，云龙会遇真千龄。",
            "羲和日驭无亏盈，永佐火德辉炎精。"
        ],
        "notes": "",
        "id": "133d9972c8e9cc4715d4db1e7cd02a6b"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "赋漳南李几仲安斋诗",
        "preface": "",
        "paragraphs": [
            "羔豚蒸乳活脔牛，口腹造业夸炰羞。",
            "傥知晚食足当肉，一饱何苦多营求。",
            "先生睡美黑甜处，那闻钟鼓朝鸣楼。",
            "布衾竹枕自稳暖，此念灰冷百不忧。",
            "世间寝食乃日用，众生扰扰如蚍蜉。",
            "昔年我亦走南北，往反万里无停辀。",
            "胸中不作异乡县，有似坐阅十数州。",
            "云山浑如旧过眼，岁月不觉春已秋。",
            "宿君斋屋亦偶尔，更仆笑语久未休。",
            "夜阑各困且打睡，明日饥饱临时谋。"
        ],
        "notes": "",
        "id": "9cb6779e0fb74ce9cc207a000b011025"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "次韵奉酬楞伽室老人歌寄怀云门佛日兼简乾元老珪公并叙钟山二十年事可谓趁韵也",
        "preface": "",
        "paragraphs": [
            "云门道价倾缁白，一去如何经书尺。",
            "干竺宗旨超隐峰，客至不鸣斋后钟。",
            "杨岐儿孙真铁脊，二子等是僧中龙。",
            "平生我如拆韈线，老来要认本来面。",
            "忆昨二老初相知，竹炉拥衲清夜围。",
            "佛眼霜颅象懒瓒，圜悟辨口吞韩非。",
            "钟山往事无人识，我识二子因师得。",
            "楞伽一句作么生，请问同参俱本色。"
        ],
        "notes": "",
        "id": "4f017169288b2608b0cf802dbbf9b4ec"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "赠庆绍上人",
        "preface": "",
        "paragraphs": [
            "上人久住湖外游，辛亥春陷孔彦舟。",
            "长沙城中就驱掠，七十七日遭拘留。",
            "眼看杀人等蝼蚁，剑血洗尽湘川流。",
            "张帆方离道林岸，鼓枻已过巴陵楼。",
            "兵缠妖气草木暗，火炽凶焰云烟愁。",
            "衣冠子女半同载，俛首悲泣犹惊羞。",
            "蒙冲颇谙大风浪，舴艋或挂长戈矛。",
            "两舷矢集闹如雨，势欲欹侧争先投。",
            "相牵浮湛状菱荇，乍坠出没真凫鸥。",
            "众生流浪几生死，爱河苦海何时休。",
            "曹成马友互屠灭，偶尔不杀老比丘。",
            "枯颅茁发虮虱满，得脱性命非人谋。",
            "孰知贼党亦方便，日供斋钵仍茶瓯。",
            "南归数年闭户卧，故山精舍松飕飕。",
            "灰心一切本梦幻，返照逆照无人牛。",
            "细听此语重叹息，群盗扫迹夫何忧。",
            "吾闽目前岂不乐，禾稻未获先麦秋。",
            "师来访我问居士，我若访师寻浄头。"
        ],
        "notes": "",
        "id": "44874217dbb4d81586c22aff0e180e7a"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "西峡行",
        "preface": "",
        "paragraphs": [
            "西峡门东晚潮上，涛头驾风高数丈。",
            "绝江艇子更扬帆，风水相吞两岸壮。",
            "中流荡潏思虑深，欲济未竟愁夕阴。",
            "贾客胡商数航海，忍死射利诚何心。",
            "不如遵陆困舆皂，九折羊肠复相恼。",
            "下临湍濑千仞渊，胥靡轻生履危道。",
            "我曹过计常私忧，垂堂之戒宁自尤。",
            "经营一饱亦细事，世乱畏涂归罢休。",
            "少年新进真儿剧，浪喜功名不量力。",
            "杀身无补误朝廷，天下英雄古难得。"
        ],
        "notes": "",
        "id": "6ccee0cdd462e4b46595093254bff723"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "奉送李叔易博士被召赴行在所",
        "preface": "",
        "paragraphs": [
            "君尝手校舆地图，上下千载铅黄朱。",
            "斯人魁磊岂假此，愿见尅复东西都。",
            "胸中远略指诸掌，表里拄腹撑肠书。",
            "深知祸起取幽蓟，颇觉气王吞青徐。",
            "眼看僭伪忽亡灭，逆党未足劳诛锄。",
            "万方助顺事可卜，火运要是穹苍扶。",
            "兴衰拨乱戴真主，会扫氛祲开云衢。",
            "于今荆淮付诸将，控带川陜襟江湖。",
            "傥能倒用进筑法，更许世袭宏规模。",
            "两河境土不难办，狡寇胆落游魂孤。",
            "古今徒闻作戎首，中国礼义终如初。",
            "公家自有中兴相，雅意泰阶光六符。",
            "难兄难弟实间出，直欲并驾仍齐驱。",
            "承明入谒一见决，三迁故事登元枢。",
            "整顿乾坤赖公等，我病只合山林居。",
            "残年正尔甚易与，不过二顷邻一区。",
            "平生故人半廊庙，老僧何患无门徒。",
            "与君痛饮遽成别，努力强饭供时须。",
            "男儿富贵亦细事，否泰相反分贤愚。",
            "酒酣起舞莫作恶，行矣自爱千金躯。",
            "本朝再造旧基业，速拯涂炭疲氓苏。",
            "勿令毫发有遗恨，文章尔雅华国犹其余。"
        ],
        "notes": "",
        "id": "5f6ac17ecd96d016bf7280e509620422"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "拜颜鲁公像",
        "preface": "",
        "paragraphs": [
            "吴兴祠堂祀百世，凛凛英姿有生意。",
            "坐令异代干没儿，莫敢徜徉来仰视。",
            "唐家纲纪日陵迟，僭窃相连益昌炽。",
            "我公人物第一流，皇天后土明忠义。",
            "屹然砥柱立颓波，未觉羊肠隳坦履。",
            "欲回希烈叛逆心，老夫但知朝觐礼。",
            "年垂八十位太师，平生所欠惟死耳。",
            "死重泰山古所难，杞鬼窃柄犹偷安。",
            "安知我公本不死，汝曹有知当骨寒。",
            "丰碑法书屋漏雨，政与丹青照千古。",
            "天遣神物常守护，要使乱臣贼子惧。"
        ],
        "notes": "",
        "id": "4ed010be57084f2fcc1978961312c0e8"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "祥符陵老许作先驰归闽因成伽陀赠别绍兴甲戌秋七月书于鹤林山",
        "preface": "",
        "paragraphs": [
            "无量劫来几相见，莫话南州与北县。",
            "居士向来业风吹，自合失却本来面。",
            "今年坐夏在鹤林，许我先驰海舟便。",
            "三山到日已秋深，且看山门骑佛殿。"
        ],
        "notes": "",
        "id": "5552227892ca97c7bd4dfd7ade3c5a6b"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "次韵唐彦猷所题顾野王祠与霍子孟庙对",
        "preface": "",
        "paragraphs": [
            "兰若黄门像，相望博陆居。",
            "衣冠尘亦暗，箫鼓祭全疏。",
            "草色侵荒迳，潮声过夕墟。",
            "遗风犹可想，吊古一觞余。"
        ],
        "notes": "",
        "id": "90c5cc88656f59ad665b05fc04e798d8"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "过宿赵次张郊居二首  其一",
        "preface": "",
        "paragraphs": [
            "北客多流落，东村更寂寥。",
            "肯同清夜梦，不待故人招。",
            "月挂荒园竹，霜飞独木桥。",
            "听鸡休起舞，且共论天骄。"
        ],
        "notes": "",
        "id": "608a2421af3da9e6bbd32f2337380ce0"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "过宿赵次张郊居二首  其二",
        "preface": "",
        "paragraphs": [
            "莫叹交游晚，相期岁月深。",
            "秋来初识面，老去要知心。",
            "灯火须更仆，杯盘取自斟。",
            "平生王霸术，袖手有微吟。"
        ],
        "notes": "",
        "id": "49872fc4b2c1c26d25b902528e96ce26"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "次韵奉和平叔亭林至日之什",
        "preface": "",
        "paragraphs": [
            "云物果何好，客愁今更新。",
            "坐来江月白，兴在雪篱春。",
            "我辈且同酌，公诗殊出尘。",
            "莫思淮海上，黑帜杂黄巾。"
        ],
        "notes": "",
        "id": "cae5d49c032cdc3e35aa87b246b04eb5"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "花飞",
        "preface": "",
        "paragraphs": [
            "雨暗连兵气，花飞点客愁。",
            "寓居皆野寺，相过只扁舟。",
            "不作新塘去，还为后泖游。",
            "盘飧虽杞菊，得饱胜椎牛。"
        ],
        "notes": "",
        "id": "1ad90d16a548f4606998087dc240ca13"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "送江子我归严陵",
        "preface": "",
        "paragraphs": [
            "久客惊秋晚，怀归更送君。",
            "乱来俱避地，老去惜离群。",
            "山阁杯浮菊，江城雁度云。",
            "行行经钓濑，时事不须闻。"
        ],
        "notes": "",
        "id": "50a31e253d8c686b70d457ed6e27d4ba"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "乱后",
        "preface": "",
        "paragraphs": [
            "乱后今谁在，年来事可伤。",
            "云深怀故里，春老尚他乡。",
            "宁复论秦过，终当作楚狂。",
            "维舟短篱下，聊学捕鱼郎。"
        ],
        "notes": "",
        "id": "915dbb1f123fad1edb7d65f552377ddf"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "返正",
        "preface": "",
        "paragraphs": [
            "诸将争传檄，群凶尚阻兵。",
            "天旋黄屋正，日转赤墀明。",
            "丧乱多妖孽，经纶贵老成。",
            "鲸鲵终必戮，草木已知生。"
        ],
        "notes": "",
        "id": "7866dc34402f20f3227ed7115761582b"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "冬夜有怀柯田山人四首  其一",
        "preface": "",
        "paragraphs": [
            "闻说新居好，山樊卜筑深。",
            "药囊能济物，龟策少知音。",
            "四海忧黔首，中原尽绿林。",
            "直须期雪屋，夜棹去相寻。"
        ],
        "notes": "",
        "id": "779fd2ec011480f1f227500a889057c9"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "冬夜有怀柯田山人四首  其二",
        "preface": "",
        "paragraphs": [
            "坐阅干戈扰，输公已定居。",
            "生涯今易足，世态莫嗔渠。",
            "晷短全疏客，窗晴好对书。",
            "故山常入梦，何日到吾庐。"
        ],
        "notes": "",
        "id": "78ee98c642c1abe6d76e5ad478da6742"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "冬夜有怀柯田山人四首  其三",
        "preface": "",
        "paragraphs": [
            "客里了无况，乱来何止贫。",
            "淹留频换岁，老大更思亲。",
            "泥饮思田父，供粮乏故人。",
            "自怜归未得，不是白头新。"
        ],
        "notes": "",
        "id": "ae566a63902bb8a806bafe5b76f7ff77"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "冬夜有怀柯田山人四首  其四",
        "preface": "",
        "paragraphs": [
            "雅欲赋招隐，何堪吊战场。",
            "独看星错落，久立夜苍茫。",
            "羽檄来东越，风烟隔下塘。",
            "安闲随处有，冠盖莫相望。"
        ],
        "notes": "",
        "id": "698c94ad3fda59139cc0e9d718d7adc0"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "登垂虹亭二首  其一",
        "preface": "",
        "paragraphs": [
            "一别三吴地，重来二十年。",
            "疮痍兵火后，花石稻粱先。",
            "山暗松江雨，波吞震泽天。",
            "扁舟莫浪发，蛟鳄正垂涎。"
        ],
        "notes": "",
        "id": "d2a7cd5fb213473ed8c273af3b37cabc"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "登垂虹亭二首  其二",
        "preface": "",
        "paragraphs": [
            "熠熠流萤火，垂垂倒饮虹。",
            "行云吞皎月，飞电扫长空。",
            "壮观江边雨，醒人水上风。",
            "须臾风雨过，万事笑谈中。"
        ],
        "notes": "",
        "id": "c97eed00ea0bb472d5acb2b586148d05"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "送赵公远往建康",
        "preface": "",
        "paragraphs": [
            "王孙朝谒去，功业叹流年。",
            "强项今三已，栖迟未九迁。",
            "笑谈曾击贼，谋畧合临边。",
            "秋雨长干路，归时且著鞭。"
        ],
        "notes": "",
        "id": "9060728ece0061e8d279fa463b472b74"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "偶成寄友人",
        "preface": "",
        "paragraphs": [
            "万里天南客，三年日至归。",
            "群阴虽久否，吾道岂终微。",
            "顾我民称逸，如君遁正肥。",
            "鲸鱼波浪稳，云翼有时飞。"
        ],
        "notes": "",
        "id": "5b7ae4c11fb8e49b622296f827b14f92"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "感事四首丙午冬淮上作  其一",
        "preface": "",
        "paragraphs": [
            "国步何多难，天骄据孟津。",
            "焦劳唯圣主，游说尽奸臣。",
            "再造今谁力，重围忌太频。",
            "风吹迁客泪，为洒属车尘。"
        ],
        "notes": "",
        "id": "7c7c7842ee5aa88aeb58069c75fc8c15"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "感事四首丙午冬淮上作  其二",
        "preface": "",
        "paragraphs": [
            "血洒三城渡，心寒粘罕兵。",
            "洛师闻已破，陵邑得无惊。",
            "愤切吞妖孽，悲凉托圣明。",
            "本朝仁泽厚，会复见承平。"
        ],
        "notes": "",
        "id": "b9ad7e405c9b823100033a8f5004a063"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "感事四首丙午冬淮上作  其三",
        "preface": "",
        "paragraphs": [
            "贼马环京洛，朝廷尚议和。",
            "伤心闻徇地，痛恨竞投戈。",
            "始望全三镇，谁谋弃两河。",
            "群凶未葅醢，吾合老江波。"
        ],
        "notes": "",
        "id": "29531c5e3c9397289353d27bd4fa08ae"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "感事四首丙午冬淮上作  其四",
        "preface": "",
        "paragraphs": [
            "肉食贪谋己，几成国与人。",
            "珠旒轻遗贼，玉册忍称臣。",
            "四海皆流涕，三军盍奋身。",
            "不堪宗社辱，一战靖边尘。"
        ],
        "notes": "",
        "id": "7f4475675dd6a06f1ff675cfd691b3b6"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "丙午春京城围解口号",
        "preface": "",
        "paragraphs": [
            "戎马来何速，春壕绿自深。",
            "要知龙虎踞，不受犬羊侵。",
            "九庙安全日，三军死守心。",
            "傥为襄汉幸，按堵见于今。"
        ],
        "notes": "",
        "id": "78b64f8577a8712a9a06d10457cb7f6d"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "漫兴",
        "preface": "",
        "paragraphs": [
            "老答书题懒，贫营口腹忙。",
            "未能忘壮志，讵肯变刚肠。",
            "晷短催寒急，灯明伴漏长。",
            "床头褚衾在，不怕满檐霜。"
        ],
        "notes": "",
        "id": "2bb10480a44fc0ebaf3f148abec01f11"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "奉送富修仲赴南昌尉",
        "preface": "",
        "paragraphs": [
            "吏道虽余事，人情要饱谙。",
            "家风端自守，句法有同参。",
            "南浦翻云浪，西山滴翠岚。",
            "折腰与趋走，政恐未能堪。"
        ],
        "notes": "",
        "id": "e82ea0c7d0f7579d98056391ae7304cc"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "夜宿宗公丈室求诗甚勤为赋五字",
        "preface": "",
        "paragraphs": [
            "林表登层阁，秋声隐暮钟。",
            "鸦归苦竹寺，雨暗乱云峰。",
            "屡乞留新句，重来访旧踪。",
            "松门罕车马，似喜老夫逢。"
        ],
        "notes": "",
        "id": "676c1111c2d7dae33ea794a378372b3e"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "范才元参议求酒于延平使君邀予同赋谨次其韵",
        "preface": "",
        "paragraphs": [
            "桑落冷𥬠玉，菊篱霜著天。",
            "飘零河朔饮，怅望竹林贤。",
            "乌有防前辙，青州贵下田。",
            "使君能遣骑，端为唤鱼船。"
        ],
        "notes": "",
        "id": "9fd4f12b19250d3a58667e292a546ba8"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "次韵晁伯南饮董彦达官舍心远堂",
        "preface": "",
        "paragraphs": [
            "今夕知何夕，真成累十觞。",
            "炉薰飘月影，蜜炬剪花香。",
            "政懒还诗债，无从发酒狂。",
            "故人怜久客，舞袖要须长。"
        ],
        "notes": "",
        "id": "76310cde8cfa532041cfbefe5c70eafc"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "喜钱申伯病起二首  其一",
        "preface": "",
        "paragraphs": [
            "一室维摩老，长年法喜游。",
            "苦心翻贝叶，痴坐写蝇头。",
            "可是文园病，何堪杞国忧。",
            "我知公健在，骨相合封侯。"
        ],
        "notes": "",
        "id": "59074dd6cf5950e6e8e1eba05a7e39c5"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "喜钱申伯病起二首  其二",
        "preface": "",
        "paragraphs": [
            "花飞伤宿雨，山润照清晨。",
            "念子经时卧，嗟予一味贫。",
            "稍闻疏药饵，遐想整衣巾。",
            "何日扶藜出，相陪醉晚春。"
        ],
        "notes": "",
        "id": "57cbe31f5d03d76231c109c94763cb8e"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "叔易自三归吴同赴竹庵荔子之集二首  其一",
        "preface": "",
        "paragraphs": [
            "惜别梅花雨，来归荔子秋。",
            "江帆成昨梦，云峤忽重游。",
            "共喜身长健，宁论客久愁。",
            "殷勤老居士，更为宝峰留。"
        ],
        "notes": "",
        "id": "bf3ffb8b7da0a099422422bd862203a5"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "叔易自三归吴同赴竹庵荔子之集二首  其二",
        "preface": "",
        "paragraphs": [
            "客去云俱散，山空月正圆。",
            "不参藤树句，自透竹庵禅。",
            "骨法凌烟像，家声鼓瑟篇。",
            "直须陪叔季，急佐中兴年。"
        ],
        "notes": "",
        "id": "7c538b8fbde320a08d1351a513d97f9c"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "寄钱申伯二首  其一",
        "preface": "",
        "paragraphs": [
            "子去客昭武，今侬怀旧游。",
            "青山浑在眼，白发暗添头。",
            "旅食今安好，归程傥滞留。",
            "溪边因野步，试觅水明楼。"
        ],
        "notes": "",
        "id": "43d0a94f121ae100ec48cd367c6a595a"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "寄钱申伯二首  其二",
        "preface": "",
        "paragraphs": [
            "一点照今古，胸中殊了然。",
            "不妨为漫吏，可但号臞仙。",
            "丹荔盟犹在，凝香句未传。",
            "秋风稍凉冷，速办下滩船。"
        ],
        "notes": "",
        "id": "3e65d3dc8a5adab4cde1e654941cf743"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "真歇老人退居东庵予过雪峰特访之为留再宿仍赋两诗  其一",
        "preface": "",
        "paragraphs": [
            "云卧孤峰顶，斋余闭户眠。",
            "时容龙象众，来说葛藤禅。",
            "此日输真歇，平生最信缘。",
            "从渠魔起谤，把火漫烧天。"
        ],
        "notes": "",
        "id": "a1e9833ab231daa7f1c94e87b1ce24b8"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "真歇老人退居东庵予过雪峰特访之为留再宿仍赋两诗  其二",
        "preface": "",
        "paragraphs": [
            "山月转松影，涧泉鸣夜窗。",
            "清谈虎溪远，痴坐鹿门庞。",
            "敌国终亡灭，边城合受降。",
            "晨钟发秋思，同梦绕三江。"
        ],
        "notes": "",
        "id": "efa4c74dd63cceeea5b1b15cb6cde616"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "解嘲示真歇老人二首  其一",
        "preface": "",
        "paragraphs": [
            "不作市朝梦，生憎城郭居。",
            "前身真衲子，妄念入儒书。",
            "丘壑无疑老，轩裳久已疏。",
            "世人多大屋，争笑卖吾庐。"
        ],
        "notes": "",
        "id": "b27d4c9673f13a7385f65eaaa61401d7"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "解嘲示真歇老人二首  其二",
        "preface": "",
        "paragraphs": [
            "毁誉何时了，鸡虫事可知。",
            "不妨遭点检，好在莫相疑。",
            "高爵非吾性，奇勋任尔为。",
            "道人元具眼，批判亦慈悲。"
        ],
        "notes": "",
        "id": "1e132a5eaeff666e690bed81e65059d8"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "申伯有行色会宿东禅次元韵",
        "preface": "",
        "paragraphs": [
            "真成风雨夜，精舍对床眠。",
            "去住非无数，行藏莫问天。",
            "十年濒瘴海，一棹破春烟。",
            "君自足归兴，不妨啼杜鹃。"
        ],
        "notes": "",
        "id": "03601a7478096dd13782bdfc6588f6fd"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "次折枢留题雪峰韵",
        "preface": "",
        "paragraphs": [
            "轩冕本无意，烟霞如有期。",
            "故人容野老，胜践见新诗。",
            "谁办兼忘世，公当急济时。",
            "春归仍送别，好在出山迟。"
        ],
        "notes": "",
        "id": "56a9d2cd5993d9407dff29ab6808fb01"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "次韵范才元中秋不见月",
        "preface": "",
        "paragraphs": [
            "不见中秋月，长吟五字城。",
            "浮云有底急，清影可怜生。",
            "残夜四更句，故人千里情。",
            "与君同怅望，天上自分明。"
        ],
        "notes": "",
        "id": "d3632fffe3a20d1e2250640fd68009f0"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "次吕居仁见寄韵",
        "preface": "",
        "paragraphs": [
            "老去犹为客，谁人念退居。",
            "相望千里路，赖有数行书。",
            "白晒犹堪寄，乌牛政忆渠。",
            "何时闻枉驾，竹里唤行厨。"
        ],
        "notes": "",
        "id": "68ff6f6bef26461fe8222dad949f7a0f"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "次韵刘希颜感怀二首  其一",
        "preface": "",
        "paragraphs": [
            "春光垂老日，北骑欲归时。",
            "王气如三捷，懽声定四驰。",
            "山河还旧贯，草木有余悲。",
            "拟颂中兴业，孤忠只自知。"
        ],
        "notes": "",
        "id": "12fa678b2cfcb9777cc9ca24becc70ef"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "次韵刘希颜感怀二首  其二",
        "preface": "",
        "paragraphs": [
            "避谤疏毛颖，推愁赖索郎。",
            "坐来春漏促，梦去畏途长。",
            "故国书题冷，新诗齿颊香。",
            "湖山虽好在，岁月已相忘。"
        ],
        "notes": "",
        "id": "2a093b92a1ed32dd99aa4a2a4fd310fa"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "郭从范示及张安国诸公酬唱辄次严韵",
        "preface": "",
        "paragraphs": [
            "登楼乘暇日，唤客共浇愁。",
            "春去花犹发，阴浓雨未休。",
            "和诗真冷澹，得句总风流。",
            "能遣西邻老，殊无陋巷忧。"
        ],
        "notes": "",
        "id": "b0c14a94bac557b640a2c2374ce6c381"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "上张丞相十首  其一",
        "preface": "",
        "paragraphs": [
            "闽粤诸侯地，春风尽去思。",
            "三年歌德政，万户绘生祠。",
            "位极聊方伯，谋深必帝师。",
            "待公安社稷，四海被恩私。"
        ],
        "notes": "",
        "id": "9878d37ef6040569da60e1c2c0d4d24f"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "上张丞相十首  其二",
        "preface": "",
        "paragraphs": [
            "广汉家山远，临川道路旁。",
            "安舆怀故垒，同气听甘棠。",
            "雪后风烟润，春归草木香。",
            "丹心驰魏阙，梦想万年觞。"
        ],
        "notes": "",
        "id": "0952709524099296b1033ca9083b21cc"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "上张丞相十首  其三",
        "preface": "",
        "paragraphs": [
            "活国勋奇甚，平戎志未衰。",
            "肯从时论屈，自许世人知。",
            "豹尾遥临镇，蝉冠暂祝厘。",
            "天将擒颉利，露布舍公谁。"
        ],
        "notes": "",
        "id": "8f6438ddce1694c9bc3473c9857930b8"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "上张丞相十首  其四",
        "preface": "",
        "paragraphs": [
            "百六古今有，两宫开辟无。",
            "兴师诚刷耻，奋袂竞捐躯。",
            "必挟三灵助，能令万国孚。",
            "九宫驱六甲，何患五单于。"
        ],
        "notes": "",
        "id": "094cf547576ae47b78d2577937cd5dbd"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "上张丞相十首  其五",
        "preface": "",
        "paragraphs": [
            "蠢尔天骄子，中原祸太深。",
            "野心殊叵测，内地任频侵。",
            "日昃那常晦，阳生自剥阴。",
            "德光非不僭，终识杀狐林。"
        ],
        "notes": "",
        "id": "578336135b01c05ede6be55dc74e31de"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "上张丞相十首  其六",
        "preface": "",
        "paragraphs": [
            "国士多孤愤，君侯特长雄。",
            "玉墀曾复辟，铁券会论功。",
            "宇宙尊文物，华夷界土风。",
            "力扶炎运正，此意合苍穹。"
        ],
        "notes": "",
        "id": "a86fb2be17dfc44d07ce951b2d4cbc9e"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "上张丞相十首  其七",
        "preface": "",
        "paragraphs": [
            "衮绣春秋富，旗常事业新。",
            "三迁推孟母，一德表商臣。",
            "任重能知止，功成合保身。",
            "傥容陪几杖，同访赤松人。"
        ],
        "notes": "",
        "id": "96d70c6421837fd3cc4f1c68d5b80dad"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "上张丞相十首  其八",
        "preface": "",
        "paragraphs": [
            "贱子居闾里，明公总帅权。",
            "姓名谁比数，礼遇每周旋。",
            "老去无三窟，闲中有二天。",
            "知音何日报，愿见中兴年。"
        ],
        "notes": "",
        "id": "901dc7dd8ade1723af6e5dbff973344a"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "上张丞相十首  其九",
        "preface": "",
        "paragraphs": [
            "罪放丙午末，归来辛亥初。",
            "不谈天下事，犹诵古人书。",
            "利病明诸掌，危疑儆后车。",
            "他时果无悔，载籍定欺予。"
        ],
        "notes": "",
        "id": "2fe549ec339ded2132e5ecb44c0040e9"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "上张丞相十首  其一○",
        "preface": "",
        "paragraphs": [
            "簪绂久已弃，行装今甚疲。",
            "买山如畧办，毕娶更奚为。",
            "小筑开三径，躬耕趁一犁。",
            "赖公霖雨手，忍赋语离诗。"
        ],
        "notes": "",
        "id": "d5a99b25023eef479a47c053cb7364ba"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "送李文中主簿受代归庭闱",
        "preface": "",
        "paragraphs": [
            "豹隐犹遮雾，鸾栖遂及瓜。",
            "绿林方在境，彩服径还家。",
            "世路久来险，人情何用嗟。",
            "胸中自丘壑，乐处是生涯。"
        ],
        "notes": "",
        "id": "c68c5e05f6b128b322ec4b72bdcdbd63"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "戊辰春二月晦日同栖鸾子送所亲过宝积题壁间",
        "preface": "",
        "paragraphs": [
            "春江因送客，云峤更登临。",
            "精舍经行地，征人去住心。",
            "猿啼清梦断，花落晓窗阴。",
            "胜践成三宿，俱来此意深。"
        ],
        "notes": "",
        "id": "afcb96b2ae5d5a49b32eccf222091993"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "代上张丞相生朝四首  其一",
        "preface": "",
        "paragraphs": [
            "上相生坤位，中兴运泰开。",
            "德威加异域，文武属全才。",
            "南极星躔焕，东方骑气来。",
            "下车逢诞日，喜色照樽罍。"
        ],
        "notes": "",
        "id": "d2404137b65703907bd0dd7f70bdd043"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "代上张丞相生朝四首  其二",
        "preface": "",
        "paragraphs": [
            "奇勋施社稷，万世许忠嘉。",
            "宾日扶神器，回天坐正衙。",
            "貂蝉峨上衮，鞀鼓拥高牙。",
            "暂屈临闽粤，重闻降白麻。"
        ],
        "notes": "",
        "id": "3c11ae8b3d5c8d198cb8a960e766249d"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "代上张丞相生朝四首  其三",
        "preface": "",
        "paragraphs": [
            "坤维标厚载，任重出宗臣。",
            "眉宇如虹气，仪形似玉人。",
            "中兴真有相，命世必逢辰。",
            "霖雨聊均逸，余波润七闽。"
        ],
        "notes": "",
        "id": "c89039ef53eec18df960d153c75bc5a0"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "代上张丞相生朝四首  其四",
        "preface": "",
        "paragraphs": [
            "将相兼文武，谦光接下僚。",
            "舆情争快覩，善颂适生朝。",
            "勋业当兴宋，谋猷永佐尧。",
            "千秋迎寿母，忠孝称金貂。"
        ],
        "notes": "",
        "id": "b042cda342922c4671e0caa4de577220"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "李丞相纲生朝三首  其一",
        "preface": "",
        "paragraphs": [
            "炎景生贤佐，三朝火王时。",
            "德威虽敌畏，忠荩只天知。",
            "安国惊何久，收功会有期。",
            "他年调鼎地，黄发属公师。"
        ],
        "notes": "",
        "id": "78ccec5560cc7cc0411f09b3259527f3"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "李丞相纲生朝三首  其二",
        "preface": "",
        "paragraphs": [
            "戡乱登廊庙，群公数靖康。",
            "一身轻去就，百口恃安强。",
            "天意非难见，人情漫自凉。",
            "殷勤酌周斗，矍铄更鹰扬。"
        ],
        "notes": "",
        "id": "56c6e4d9038987d9abd5ebf7093971b5"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "李丞相纲生朝三首  其三",
        "preface": "",
        "paragraphs": [
            "希世推英伟，行藏孰是非。",
            "横流曾砥柱，袖手且深衣。",
            "槐影摇黄合，星躔焕紫微。",
            "山林愚已老，衮绣看公归。"
        ],
        "notes": "",
        "id": "4b4499138a4c06aa54012e7e5ada32f5"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "挽少师相国李公  其一",
        "preface": "",
        "paragraphs": [
            "望表公师位，身兼将相权。",
            "三朝更出入，一德奉周旋。",
            "盍为苍生起，曾扶大厦颠。",
            "何知老宾客，拥篲扫新阡。"
        ],
        "notes": "",
        "id": "eb789d90a425ec7e259530a5cc67a512"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "挽少师相国李公  其二",
        "preface": "",
        "paragraphs": [
            "往在东都日，伤心丙午年。",
            "不从三镇割，安得两宫迁。",
            "抗议行营上，排奸御榻前。",
            "英风成昨梦，遗恨落穷边。"
        ],
        "notes": "",
        "id": "25a6ab129bb8ab3e1e6e426f20aa2d6b"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "挽少师相国李公  其三",
        "preface": "",
        "paragraphs": [
            "城守麾强弩，诸班果翕然。",
            "云梯攻正急，雨箭勇争先。",
            "中夜飞雷砲，平明破火船。",
            "如公真徇国，绘像冠凌烟。"
        ],
        "notes": "",
        "id": "18130926677f26decf93e25d5118a096"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "挽少师相国李公  其四",
        "preface": "",
        "paragraphs": [
            "壮志深忧国，丹心笃爱君。",
            "谤书兴众枉，谏疏在奇勋。",
            "风咽梁谿水，山悲湛岘云。",
            "空余双舞鹤，鼓吹不堪闻。"
        ],
        "notes": "",
        "id": "5ec3a69ca2c9db72e85fa104afca477b"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "挽少师相国李公  其五",
        "preface": "",
        "paragraphs": [
            "泪尽西州路，碑留岘首名。",
            "买山缘荔子，为圃养黄精。",
            "所至登临地，犹疑步履声。",
            "堂堂真汉相，天忍閟佳城。"
        ],
        "notes": "",
        "id": "4286a0748026588a1987811549a23007"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "挽寺丞许子如",
        "preface": "",
        "paragraphs": [
            "盛世黄门嗣，轻裘绿发时。",
            "伤心来故里，刮膜访良医。",
            "春雨铭旌暗，东郊薤露悲。",
            "人生得意早，遗恨在孤嫠。"
        ],
        "notes": "",
        "id": "33a1d5aa827156bec1215989b28d967e"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "挽梦锡机宜寺簿  其一",
        "preface": "",
        "paragraphs": [
            "零落梁溪客，何堪郑子悲。",
            "闭门专学易，拥鼻爱哦诗。",
            "臭味方投合，行藏罕遇知。",
            "他年乡饮酒，扬觯相威仪。"
        ],
        "notes": "",
        "id": "fa49c9fcb1223e220372606711f8300f"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "挽梦锡机宜寺簿  其二",
        "preface": "",
        "paragraphs": [
            "太府坚辞掾，平阳顷著功。",
            "清贫名教乐，静退昔贤风。",
            "俛首稠人里，甘心正论中。",
            "胡然成鬼录，骨相本三公。"
        ],
        "notes": "",
        "id": "2fec5a03ee0963862ed6d93f3f5f92d5"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "挽梦锡机宜寺簿  其三",
        "preface": "",
        "paragraphs": [
            "问疾方旬浃，殊惊不起传。",
            "所钦期异日，何意遽终天。",
            "图籍嗟空富，生涯众漫怜。",
            "保家宜有后，一角傥称贤。"
        ],
        "notes": "",
        "id": "01a2bf71702517c2ab059947b6fd1627"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "挽林天和  其一",
        "preface": "",
        "paragraphs": [
            "叹息宜春守，抽簪未乱归。",
            "不应徒告老，要是久知几。",
            "筑室聊遮雨，耘田止疗饥。",
            "杜门何悔吝，牖下敛朝衣。"
        ],
        "notes": "",
        "id": "ff7cfbe07aff47146764bed275ea9f94"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "挽林天和  其二",
        "preface": "",
        "paragraphs": [
            "行配古君子，齿尊乡丈人。",
            "傥来名位晚，长往诔文新。",
            "薤露空悲腊，刍灵不见春。",
            "诸郎无过毁，寿考没元身。"
        ],
        "notes": "",
        "id": "8a8599b10c598f9116775752e0366016"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "挽李仲辅三首  其一",
        "preface": "",
        "paragraphs": [
            "画省何心入，轺车随分行。",
            "急难频太息，交友旧驰声。",
            "素月堕江影，白鸡悲夜鸣。",
            "绣衣无复出，部曲把铭旌。"
        ],
        "notes": "",
        "id": "1e83ff3aae951eb9a35efe95abf6070e"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "挽李仲辅三首  其二",
        "preface": "",
        "paragraphs": [
            "貌古期惊世，心夷合享年。",
            "交游称长者，风味配先贤。",
            "雁序飘零地，龙门寂寞边。",
            "不知谁作诔，著意翠珉镌。"
        ],
        "notes": "",
        "id": "fd8c72f12da24c67d5fcf59102f4ddb6"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "挽李仲辅三首  其三",
        "preface": "",
        "paragraphs": [
            "人生真寄尔，天问竟悠哉。",
            "三载重凶衅，一门皆异材。",
            "尚疑书未报，遽有讣先来。",
            "泪尽余青血，秋风万壑哀。"
        ],
        "notes": "",
        "id": "5087cf5022196463a9ca4ef284869c51"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "彭德器北堂太夫人挽诗",
        "preface": "",
        "paragraphs": [
            "早岁嫠居久，儒家守志贫。",
            "白头躬祭祀，老眼喜缝纫。",
            "哭妇无遗恨，怜孙不忍嗔。",
            "一朝违孝养，力疾叫苍旻。"
        ],
        "notes": "",
        "id": "958e48fe125f1d74926cfa9026b694ce"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "刘建州母夫人难氏挽章",
        "preface": "",
        "paragraphs": [
            "慈颜推寿相，懿范在吾乡。",
            "不待黄堂养，空遗紫诰藏。",
            "板舆悲骑省，鹤客吊龙骧。",
            "风卷铭旌去，松冈閟夜长。"
        ],
        "notes": "",
        "id": "8ccd08fc271c5abeb2cc88d84b3eda4f"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "李丞相生朝",
        "preface": "",
        "paragraphs": [
            "柱史生周室，仙源谱系崇。",
            "储星昭昴宿，降岳表神嵩。",
            "间气凭家世，宗臣挺祖风。",
            "梦求终作楫，猎卜果非熊。",
            "感遇云龙会，恩深雨露丰。",
            "折冲渊圣日，辉赫靖康功。",
            "社稷欹倾际，乾坤震荡中。",
            "力扶神器正，坚守帝都雄。",
            "割地争三镇，回天定两宫。",
            "壮图期敉难，大节耻和戎。",
            "去国孤舟远，忧时百雉空。",
            "建炎欣翊戴，鸿庆袭光融。",
            "相印机衡重，兵权号令通。",
            "安危繄礼貌，进退肯雷同。",
            "巨屏频循抚，真祠示眷蒙。",
            "欢声逢谷旦，善颂达苍穹。",
            "弼亮需元老，平章合上公。",
            "五行推有本，六甲混无穷。",
            "再造邦基固，中兴大运隆。",
            "保民跻寿域，千载简宸衷。"
        ],
        "notes": "",
        "id": "f1e6cc5d2529a1acb42610e1956ad93f"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "张丞相生朝二十韵",
        "preface": "",
        "paragraphs": [
            "凤历推炎德，宗臣系重轻。",
            "神开丹扆梦，人向紫岩生。",
            "昴宿秋旻迥，坤维玉露清。",
            "风云符感遇，草木畏威名。",
            "不有三灵助，宁无四海惊。",
            "大江元帝渡，细柳亚夫营。",
            "劲气吞妖孽，深谋厉甲兵。",
            "天旋黄屋正，日转赤墀明。",
            "茅土宜班数，山河旧著盟。",
            "济时登衮职，命世属阿衡。",
            "社稷扶持了，乾坤整顿成。",
            "勋庸多部曲，陶冶遍公卿。",
            "牙帐罗旌棨，萱堂合鼓笙。",
            "诞辰尊寿母，善颂及难兄。",
            "庆积基墉固，源长福禄并。",
            "欲知貂珥贵，倍觉彩衣荣。",
            "象阙锋车召，沙堤相印迎。",
            "指麾烽燧静，翊戴泰阶平。",
            "老鹤三千岁，飞鹏九万程。",
            "百川浮巨斝，快饮吸长鲸。"
        ],
        "notes": "",
        "id": "508d41dff99e89ef49d9a401bc054806"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "次韵送友人过山阴郡时夜别于舟中",
        "preface": "",
        "paragraphs": [
            "草草杯盘灿烛光，故人相对水云乡。",
            "涛江君去访秦望，丘壑我归为楚狂。",
            "活国未逢三折臂，忧时空转九回肠。",
            "绝怜明发成南北，梦寐全无夜太长。"
        ],
        "notes": "",
        "id": "58879bdedb0b8ec89f4a24bd2c650ed7"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "喜王性之见过千金村",
        "preface": "",
        "paragraphs": [
            "春来书劄已西东，喜复相逢乱世中。",
            "万事变更唯舌在，三年流落转涂穷。",
            "云收野寺侵廊水，月挂孤帆送客风。",
            "剩欲留君明日住，夜阑难得一樽同。"
        ],
        "notes": "",
        "id": "e69239119f5f6b009055c930e47cf73f"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "次江子我迁居韵",
        "preface": "",
        "paragraphs": [
            "平生自省宜三黜，老去何心望九迁。",
            "避地湖山聊复尔，脱身兵火想当然。",
            "浮家泛宅非无计，坎止流行本信缘。",
            "犹恐惊涛翻四海，直须化鹤作飞仙。"
        ],
        "notes": "",
        "id": "d5c83bb15ada0c7371b5c5ab8d81acad"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "次赵次张见遗之什韵",
        "preface": "",
        "paragraphs": [
            "海边游子日思归，新句劳君更置规。",
            "莫问人间多贝锦，正如天上有参旗。",
            "寄书只欲凭黄耳，去路谁能畏赤眉。",
            "定与故巢猿鹤老，此生无愧北山移。"
        ],
        "notes": "",
        "id": "74ba4dd8e2af9508e6a13910b7f7a4c8"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "过云间黄用和新圃",
        "preface": "",
        "paragraphs": [
            "缭池剩欲开花径，傍舍先须作草堂。",
            "雨后不妨频检校，客来留得共徜徉。",
            "故园怪我归何晚，避地输君乐未央。",
            "待得功成方卜筑，岂如强健享风光。"
        ],
        "notes": "",
        "id": "09bd90a06d771edfc7b82b97f9a3a5c2"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "兰溪舟中寄苏粹中",
        "preface": "",
        "paragraphs": [
            "气吞万里境中事，心老经年江上行。",
            "三径已荒无蚁梦，一钱不直有鸥盟。",
            "云收远嶂晚风熟，浪打寒滩春水生。",
            "鸿雁北飞知我意，为传诗句濮阳城。"
        ],
        "notes": "",
        "id": "6f2db0cffef4c4a862147eb1037a1b45"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "别绶老",
        "preface": "",
        "paragraphs": [
            "无端流落迫残年，三十南山访老禅。",
            "未契安心了难觅，不如同世且随缘。",
            "频移竹几负寒日，旋拾松梢炊晚烟。",
            "珍重孤云出山去，东西南北一青天。"
        ],
        "notes": "",
        "id": "e9e7ecd90f21eaf1ae12279b17ba6fd4"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "次江子我闻角韵",
        "preface": "",
        "paragraphs": [
            "夫差故国萦寒水，铁马南来忽振缨。",
            "城上昏鸦争接翅，舟中逐客谨逃名。",
            "胡笳怨处风微起，浊酒醒时梦易惊。",
            "飘泊似闻山寺近，真成夜半听钟声。"
        ],
        "notes": "",
        "id": "ebf844f91e4a9e8acd8be4209d13d37c"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "次韵奉呈公泽处士",
        "preface": "",
        "paragraphs": [
            "屏迹苕溪少往还，时危尤觉故人欢。",
            "相期腊尽屠苏酒，速享春来苜蓿盘。",
            "雪夜剧谈金贼入，风江绝叹铁衣寒。",
            "何年天上旄头落，并灭穹庐旧契丹。"
        ],
        "notes": "",
        "id": "5b015e71a6ef839f2525722f3b06e0e1"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "次友人寒食书怀韵二首  其一",
        "preface": "",
        "paragraphs": [
            "往昔升平客大梁，新烟然烛九衢香。",
            "车声驰道内家出，春色禁沟宫柳黄。",
            "陵邑祇今称虏地，衣冠谁复问唐装。",
            "伤心寒食当时事，梦想流莺下苑墙。"
        ],
        "notes": "",
        "id": "3b1ed2d0801fb921f2486fc849005fdc"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "次友人寒食书怀韵二首  其二",
        "preface": "",
        "paragraphs": [
            "孤生投老急菟裘，万里云山已倦游。",
            "共喜石交逢异县，更陪彩笔赋春愁。",
            "无心俯仰犹多事，与世浮沉己拙谋。",
            "冷雨吹花作寒食，三杯软饱且眠休。"
        ],
        "notes": "",
        "id": "1fe460064c7419d06611a0dc9fee3de8"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "访亲于连江因过筠溪叩门循行叹其荒翳不治有怀普现居士口占此章",
        "preface": "",
        "paragraphs": [
            "筠庄主人何未归，溪畔长林穿翠微。",
            "此去功名时欲至，个中车马迹全稀。",
            "茅茨漏久蜗涎篆，篱落欹多蛛网围。",
            "公肯借庵容我老，为公朝夕扫柴扉。"
        ],
        "notes": "",
        "id": "d3a725f99b9cb5895b576f94638e8b76"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "奉同公直圮老过应夫石友斋",
        "preface": "",
        "paragraphs": [
            "王郎胸次鬰峥嵘，凿牖开轩不浪名。",
            "疾世政须论石友，绝交今已见方兄。",
            "我曹自笑真同病，吾道谁当为主盟。",
            "但得此心如此老，故人宁复负平生。"
        ],
        "notes": "",
        "id": "a66a08ff046f7721f6abbcd7d058f6ef"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "宫使枢密富丈和篇高妙所谓压倒元白末句许予尤非所敢承谨用前韵叙谢",
        "preface": "",
        "paragraphs": [
            "修门一出十经春，相业时来自奋身。",
            "袖手深谋终活国，挥毫佳句且惊人。",
            "话言每许闻前辈，宾客何堪接后尘。",
            "待扫欃枪洗兵马，两翁玄语记天津。"
        ],
        "notes": "",
        "id": "d9dca9f5b62e5955b29a2da8aa9c7154"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "子立昆仲垂和游天宫诗既工且敏义不虚辱再此见意",
        "preface": "",
        "paragraphs": [
            "华裾绿发等青春，诗似机云定后身。",
            "家学乃翁真具眼，祖风当代岂凡人。",
            "字中仙爪便搔痒，句里灵犀解辟尘。",
            "万壑争流君看取，西兴从此是通津。"
        ],
        "notes": "",
        "id": "205f31211e24d57ffe6bd52155135335"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "端常观察被旨入蜀迎母夫人所得赠行诗文成巨轴矣临别亦辱见索匆遽中愧乏好语掇拾诸公余意勉成四韵",
        "preface": "",
        "paragraphs": [
            "髫龀分携几见春，它时有恃独常颦。",
            "何期万里漂零后，忽报三巴信息真。",
            "素发轻安膺晚福，远怀悲喜望征人。",
            "王孙盛事今双美，及早归来奉紫宸。"
        ],
        "notes": "",
        "id": "d3c3d09d5d5192e424831712ace435e5"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "次韵文老使君宗兄见赠近体佳什两篇仆与公别四十余年一旦邂逅情著于辞  其一",
        "preface": "",
        "paragraphs": [
            "使君元自锦官来，百丈重寻滟滪回。",
            "化阅行年如伯玉，心成全德过王骀。",
            "把麾政尔人生贵，持橐终期间世才。",
            "莫问桃花今老矣，刘郎去后任渠栽。"
        ],
        "notes": "",
        "id": "6048a5043842adebaff7779abb9c2c9e"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "次韵文老使君宗兄见赠近体佳什两篇仆与公别四十余年一旦邂逅情著于辞  其二",
        "preface": "",
        "paragraphs": [
            "旧游兰若尽英才，坐上高谈亦壮哉。",
            "老去语音虽记忆，众中容貌各惊猜。",
            "津亭夜雨故人少，樽酒灯花乡信来。",
            "茂苑相逢话京洛，柂楼犹喜待春回。"
        ],
        "notes": "",
        "id": "3464430e10429ee986e667827fb31b48"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "冬夜书怀呈富枢密",
        "preface": "",
        "paragraphs": [
            "耳聋无用问新闻，矫首何妨目作昏。",
            "痴绝已甘投老境，背驰宁受乞怜恩。",
            "难陪年少从渠薄，赖得春回为我温。",
            "京洛交游频检校，渡江今有几人存。"
        ],
        "notes": "",
        "id": "65c04c7dc9e45890cbd2108fcd556092"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "次韵赵元功赠李季言之什",
        "preface": "",
        "paragraphs": [
            "赤县飘零未易逢，那知今夕一樽同。",
            "好招明月共清影，托与白云行太空。",
            "戃恍旧游如隔世，蹉跎壮志莫论功。",
            "两公秉烛还相对，情话从渠半醉中。"
        ],
        "notes": "",
        "id": "54df3ff018b122405c410e9f0d8e0405"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "次韵元功才友道中见贶因以解嘲",
        "preface": "",
        "paragraphs": [
            "当时勇决径归休，更有人愚似我不。",
            "何许置锥宁免累，直须毕娶始无忧。",
            "频遭白眼伤流俗，谁向青门念故侯。",
            "客里题诗相慰藉，羡君椽笔合螭头。"
        ],
        "notes": "",
        "id": "5fb19a51f95edf158f029d99a51d0105"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "奉送晁伯南归金谿",
        "preface": "",
        "paragraphs": [
            "君家诸父多人杰，半是平生亲旧间。",
            "莫话故园空矫首，相从逆旅足开颜。",
            "文元勋业金瓯字，昭德风流玉笋班。",
            "此去腾骧吐虹气，何由来伴老夫闲。"
        ],
        "notes": "",
        "id": "3f094780ff007130235479c73102f1db"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "奉简才元探梅有作兼怀旧游",
        "preface": "",
        "paragraphs": [
            "遮莫胡僧问劫灰，且陪东阁赋官梅。",
            "春梢惯识宫粧样，花信偏随驿使回。",
            "痛饮我曹身总健，浩歌谁怕老相催。",
            "疏枝气压群芳尽，羞杀墙阴锦被堆。"
        ],
        "notes": "",
        "id": "cc3deea3b38421169883c4d24cb68ae6"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "才元思如涌泉愈和愈好晨兴遣骑扣门披衣疾读走笔再酬严韵",
        "preface": "",
        "paragraphs": [
            "阳和生发验葭灰，但见江梅欠蜡梅。",
            "风味向人忘冷落，岁寒乘月重徘徊。",
            "从来对酒遭花恼，何独题诗被雨催。",
            "公子唾珠无限思，更看铁画写离堆。"
        ],
        "notes": "",
        "id": "5079a3175495bedfdedc7160c5155161"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "奉酬才元席上所赋前韵",
        "preface": "",
        "paragraphs": [
            "夜饮华堂烛屡灰，暗香浮处数枝梅。",
            "坐中一笑对三粲，客里此欢能几回。",
            "醉后不知歌扇去，归时还是晓钟催。",
            "露浓月白溪桥路，但记群山翠作堆。"
        ],
        "notes": "",
        "id": "247d56d290fb5dbb11b4d429d69e6267"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "冬夜痴坐似闻才元作集有日矣因和前韵奉呈",
        "preface": "",
        "paragraphs": [
            "拥炉书帙易尘灰，览古临窗独对梅。",
            "未寤径须呼子慎，常奴何得比方回。",
            "虚名到底将安用，能事从来不受催。",
            "似许相过陪客醉，胸中那复有愁堆。"
        ],
        "notes": "",
        "id": "b26bd0b43fc3d97481ccfbeb981866fa"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "游东山二咏次李丞相韵 鳣溪",
        "preface": "",
        "paragraphs": [
            "寒木高萝几曲溪，断碑零落卧荒祠。",
            "澄潭想像云头涌，悬瀑依稀雨脚垂。",
            "地轴漫烦龙虎战，天符那得鬼神私。",
            "茫茫造物殊难晓，要是为霖自有时。"
        ],
        "notes": "",
        "id": "94d07304c3814c8b5c48339ad794a416"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "游东山二咏次李丞相韵 榴花谷",
        "preface": "",
        "paragraphs": [
            "公如谢傅暂闲身，我亦归来效季真。",
            "山屐数陪销暇日，诗篇常许和阳春。",
            "虚怀寄傲三休外，洗眼旁观万态新。",
            "谷口榴花解迎客，骑鲸端为谪仙人。"
        ],
        "notes": "",
        "id": "4bbd9ab6ec99957f358572073520f02d"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "留寄黄檗山妙湛禅师",
        "preface": "",
        "paragraphs": [
            "晨发芗城越数峰，我来师出失从容。",
            "白云遮日蔽秋寺，青嶂闻猿惊暮钟。",
            "世乱可无闲地隐，山深偏觉老僧慵。",
            "他年芋火谈空夜，雪屋松窗约过冬。"
        ],
        "notes": "",
        "id": "a984a0a74f9db38425d1336fdda21c36"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "用折枢韵呈李丞相二首  其一",
        "preface": "",
        "paragraphs": [
            "参陪仍许瘦筇支，长者登临敢后期。",
            "钟断白云飞雨过，月生青嶂夜凉时。",
            "心知胜地都忘睡，喜听连床共和诗。",
            "莲社风流增荔子，余生长健更何为。"
        ],
        "notes": "",
        "id": "d8c1e84c69d1a3391a010e8ed2377f08"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "用折枢韵呈李丞相二首  其二",
        "preface": "",
        "paragraphs": [
            "莫问蒲萄出月支，不缘瓜枣访安期。",
            "轻红满地人慵扫，空翠沾衣雨足时。",
            "松荫晴泉听落涧，蝉嘶晚吹助裁诗。",
            "公乎此去归廊庙，无用山中怨鹤为。"
        ],
        "notes": "",
        "id": "605c9dc7049f0411df9ec6502a892e9b"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "再和李丞相游山",
        "preface": "",
        "paragraphs": [
            "海山幻出化人宫，楼观新崇万指容。",
            "云雾入檐银色界，藤萝昏雨妙高峰。",
            "放怀久已参黄檗，雅志无疑伴赤松。",
            "欲去更闻狮子吼，忘归桥下兴犹浓。"
        ],
        "notes": "",
        "id": "7e10321eaf110b6ef2ac07b4b76110ee"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "次钱申伯游东山韵二首  其一",
        "preface": "",
        "paragraphs": [
            "东麓坡陀尽梵宫，我来泉上照衰容。",
            "解衣又作茶瓜客，倚槛同看烟雨峰。",
            "何用苦吟凌鲍谢，要须高节配乔松。",
            "海冰永閟锥沙画，绝叹故人遗墨浓。"
        ],
        "notes": "",
        "id": "6068b7ebf7b805c8e6fa48cb50845a60"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "次钱申伯游东山韵二首  其二",
        "preface": "",
        "paragraphs": [
            "扫榻开轩走寺宫，吾曹终日得从容。",
            "夕阳初落鳣溪路，云气半遮狮子峰。",
            "试问丹砂回白发，何如瀑布煮枯松。",
            "暮年纵有壮心在，归意已胜山色浓。"
        ],
        "notes": "",
        "id": "9fbd54f5145ef6f448922f7c9a88c1cb"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "次韵钱申伯游东山既归述怀之章",
        "preface": "",
        "paragraphs": [
            "山人不省大明宫，怀昔幽寻自改容。",
            "庐阜东西二林寺，钱塘南北两高峰。",
            "百年有尽云归壑，万事无边月挂松。",
            "满院苍苔重到日，秋光欲滴向人浓。"
        ],
        "notes": "",
        "id": "92eeff418e977b982903bfb6c0b7f617"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "哭邹德久二首用前韵  其一",
        "preface": "",
        "paragraphs": [
            "出守真成梦蚁宫，天台云色亦愁容。",
            "时来盍锡万钉带，仙去俄归群玉峰。",
            "川上可惊如逝水，岁寒徒有后凋松。",
            "烦将老眼银河泪，共洒西风絮酒浓。"
        ],
        "notes": "",
        "id": "087181dbe02e79adaccb02c8f30b51c5"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "哭邹德久二首用前韵  其二",
        "preface": "",
        "paragraphs": [
            "穷达那知十二宫，由来与世不相容。",
            "乃翁极谏牵龙衮，百谪同愁割剑峰。",
            "前辈品题推玉树，平生忧患挺苍松。",
            "伤心身后夸君赐，泉路恩光底事浓。"
        ],
        "notes": "",
        "id": "51f44f6290861d46c347fdf8108a2c1a"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "再用前韵哭德久",
        "preface": "",
        "paragraphs": [
            "女无美恶妬深宫，盛德如公果不容。",
            "何遽盖棺临禹穴，未应藏骨在秦峰。",
            "论文平日樽中酒，挂剑它年冢上松。",
            "点检交亲祇解少，存亡悲感老情浓。"
        ],
        "notes": "",
        "id": "443cff4ecc02ce13d7a52052ea6b9abd"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "再用前韵重哭德久贤使君",
        "preface": "",
        "paragraphs": [
            "风撼棠梨对殡宫，中郎谈笑孰形容。",
            "不居上界神仙府，当在补陀孤绝峰。",
            "至论每符磁石铁，长生空问茯苓松。",
            "九原可作还知否，底处返魂香最浓。"
        ],
        "notes": "",
        "id": "31760b0ccc933a68be489d68945d9707"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "与富枢密",
        "preface": "",
        "paragraphs": [
            "和气从容一笑春，如公今是暂闲身。",
            "伊蒲馔设无多客，薝卜花繁正恼人。",
            "已遣炉熏通鼻观，更分茗碗瀹心尘。",
            "僧房长夏宜幽僻，杖屦频来愿问津。"
        ],
        "notes": "",
        "id": "3d263cb81d94b432461dc7b08bff4122"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "止戈堂  其一",
        "preface": "",
        "paragraphs": [
            "谯门直北望燕山，乙巳年来例破残。",
            "可但中原仍祸结，谁令东粤独偷安。",
            "西师有请君侯力，南顾无忧圣虑宽。",
            "恶少至今犹胆落，云台须入画图看。"
        ],
        "notes": "",
        "id": "9061f428d9bebbed03707e7af11e34d5"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "止戈堂  其二",
        "preface": "",
        "paragraphs": [
            "八州贤牧喜休兵，千骑重来竹马迎。",
            "万瓦连甍存比屋，十年回首赖长城。",
            "举觞谈笑精明甚，缓带登临步武轻。",
            "多是门墙旧宾客，愿公黄发佐升平。"
        ],
        "notes": "",
        "id": "efa90a40c21b3e354887e4597d07da62"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "次友人书怀  其一",
        "preface": "",
        "paragraphs": [
            "此生无意入修门，粗饱鸡豚短褐温。",
            "卜筑几椽临水屋，经营数亩傍山园。",
            "酒杯剩喜故人饮，书帙能遮老眼昏。",
            "身世颇同猿择木，功名谁问鹤乘轩。"
        ],
        "notes": "",
        "id": "c24a59abccc1fb5dabdef378399543ec"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "次友人书怀  其二",
        "preface": "",
        "paragraphs": [
            "肠断春风杨柳花，中原何日再京华。",
            "将军未报歌三箭，乐府徒传舞两娃。",
            "会见敌营如竹破，不应淮甸又兵加。",
            "频年寒食常为客，强索芳樽乐有涯。"
        ],
        "notes": "",
        "id": "35e1faa6378bd8d5f333fd8f7ea812c2"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "次友人书怀  其三",
        "preface": "",
        "paragraphs": [
            "布谷催春惜雨干，白鸥江上未盟寒。",
            "且倾客子酴醾酒，共享先生苜蓿盘。",
            "我已悬车羞碌碌，公当鸣珮称珊珊。",
            "休文才思虽多病，可是空吟红药阑。"
        ],
        "notes": "",
        "id": "20e708ccb4d787a9294eb632d19fdbe3"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "和杨聪父闻雨书怀",
        "preface": "",
        "paragraphs": [
            "坎𡒄如公莫怨天，谪居端是坐无毡。",
            "时来要自有归路，客散不妨频醉眠。",
            "云气久能浮蜃屋，雨声殊未透龟田。",
            "回思风雪围炉夜，何处联裘拥木绵。"
        ],
        "notes": "",
        "id": "88ebe71a2dbef5c4fdacbce27b7c79c2"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "筠溪居士跳出随顺境界把住放行自在神通纵横妙用已是摸索不著妙现老子犹眨句中眼可谓善知识用心谨次严韵上呈",
        "preface": "",
        "paragraphs": [
            "珍重筠溪旧主人，我知明水是前身。",
            "如何一念初无过，便有多生未了因。",
            "止酒裙襦成厌杂，逃禅槌拂要比邻。",
            "云居嫡子重拈出，流布诸方此话新。"
        ],
        "notes": "",
        "id": "709fed51feec2de662aa3de1b32e3720"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "次韵聪父见遗二首  其一",
        "preface": "",
        "paragraphs": [
            "十年迁客北归时，旁海相逢叹渺弥。",
            "枝上烟光忙蛱蝶，尊中风味夺酴醾。",
            "老来诗思真枯井，别后心情似乱丝。",
            "喜故将军殊矍铄，家山小筑未为迟。"
        ],
        "notes": "",
        "id": "59443e80ffaf15d2bd19ead62ebe714e"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "次韵聪父见遗二首  其二",
        "preface": "",
        "paragraphs": [
            "鸡屿洋边桃李秾，岸沙遮海暮云重。",
            "乘槎我自犯牛斗，掘狱谁何藏剑锋。",
            "世路肯遵前覆辙，交游谁识后凋松。",
            "此生但得长相见，一笑能轻禄万锺。"
        ],
        "notes": "",
        "id": "1d480fb99799901b8d59566827ab6c0b"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "次聪父见遗韵",
        "preface": "",
        "paragraphs": [
            "拙速还知胜巧迟，男儿功业要逢时。",
            "不妨唾面辱高马，似有泥坑规病鸱。",
            "老去尚堪苏子印，兴来须到习家池。",
            "此心毕娶无余事，且向春江理钓丝。"
        ],
        "notes": "",
        "id": "9591e317211c3ad09ac60f30f1f400df"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "李丞相纲生朝三首  其一",
        "preface": "",
        "paragraphs": [
            "梁溪万折必流东，间气英姿叶梦熊。",
            "出入三朝推大老，险夷一节合苍穹。",
            "守关虎豹徒窥闯，得雨蛟龙定长雄。",
            "衮绣未归聊袖手，不妨闲作黑头公。"
        ],
        "notes": "",
        "id": "1b82d3a3dda4e20e0f5f7bffafd1af69"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "李丞相纲生朝三首  其二",
        "preface": "",
        "paragraphs": [
            "将坛丙午赞亲征，相印元年佐圣明。",
            "贼子乱臣俱破胆，皇天后土实同盟。",
            "扶持更系民休戚，进退元知势重轻。",
            "舍我其谁公健在，乞身赢得见升平。"
        ],
        "notes": "",
        "id": "79237f4794f41829b91f7d643cb8beeb"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "李丞相纲生朝三首  其三",
        "preface": "",
        "paragraphs": [
            "济世功名肯力为，风云遇合贵逢时。",
            "欲知辟谷师黄石，便是扁舟号子皮。",
            "后进忌能逾日月，敌人用间果蓍龟。",
            "福城东际笙歌地，且祝千龄醉荔支。"
        ],
        "notes": "",
        "id": "defdfbee79f8dc0e70203d36e8d021d0"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "代上折枢彦质生朝二首  其一",
        "preface": "",
        "paragraphs": [
            "天扶王室挺生申，瑞启中兴社稷臣。",
            "樽俎折冲常自任，庙堂康济更何人。",
            "秋风玉帐军容肃，冷月铃斋夜宴新。",
            "愿扫妖氛开寿域，衮衣端为转洪钧。"
        ],
        "notes": "",
        "id": "8e4490432f8f4d8a494d0cc90cd61b35"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "代上折枢彦质生朝二首  其二",
        "preface": "",
        "paragraphs": [
            "秋水为神吉梦随，上公冠佩俨朝仪。",
            "风云感遇千龄会，日月依光四海知。",
            "笔阵词锋明藻色，龙韬豹略系安危。",
            "顽金从此归炉锤，岁岁门阑献寿诗。"
        ],
        "notes": "",
        "id": "e577fd81b590f94a4f000c43bbb364f5"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "福帅生朝二首  其一",
        "preface": "",
        "paragraphs": [
            "玉帐生朝香雾飞，秋风欲到碧梧枝。",
            "回思十载折冲地，还镇八州安静时。",
            "淇澳会须歌绿竹，渭滨犹待猎非罴。",
            "止戈堂上多珠履，争献庞眉春酒诗。"
        ],
        "notes": "",
        "id": "d43ecedac213e060309202db76bc9c46"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "福帅生朝二首  其二",
        "preface": "",
        "paragraphs": [
            "金貂赫奕照来仍，雅意诸郎以寿称。",
            "矍铄仪形千岁鹤，扶摇风力九霄鹏。",
            "黄云𫁂䅉人皆醉，丹荔芳敷俎正登。",
            "请看君侯高阁宴，层梯无用一枝藤。"
        ],
        "notes": "",
        "id": "de958f95e3dbfdfe3dcc3dd9ada47ea3"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "叶少蕴生朝三首  其一",
        "preface": "",
        "paragraphs": [
            "绛节霓旌下九天，括苍初识地行仙。",
            "桃华海上三千岁，凤历人间五百年。",
            "可但彤弓寻节制，要知黔首望陶甄。",
            "香凝燕寝森兰玉，会见貂冠总附蝉。"
        ],
        "notes": "",
        "id": "c41c458e5050dc3ec6aed468b04e22fc"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "叶少蕴生朝三首  其二",
        "preface": "",
        "paragraphs": [
            "绿发翺翔翰苑春，升平三辅已朱轮。",
            "诗成山谷句中眼，名应石林天上人。",
            "耆旧政须廊庙具，蕃宣聊寄股肱臣。",
            "生朝剩欲为公寿，醉里苹花度曲新。"
        ],
        "notes": "",
        "id": "c907d966e4c1b981163d3f0fc121aaba"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "叶少蕴生朝三首  其三",
        "preface": "",
        "paragraphs": [
            "元戎玉帐凛霜威，谈笑何妨羽扇挥。",
            "平日丹心驰象阙，长年彩服奉慈闱。",
            "谁无五马人生贵，独有三奇命世稀。",
            "志在麟经成事业，颇闻天子诏公归。"
        ],
        "notes": "",
        "id": "f9c93b56da62471a91a34c0061610d3f"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "题企疏堂",
        "preface": "",
        "paragraphs": [
            "出处当师汉大夫，立朝常拟赋归欤。",
            "赐金端为供行乐，燕客犹疑是送车。",
            "欲识吴门重解组，要符潭府向移书。",
            "闻知剩有闲风月，宅相须留待小疏。"
        ],
        "notes": "",
        "id": "fd8d92cb76d9d8b083345588e0f06217"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "左举善人物高妙才具敏特要当为世用而乃携孥抚孤以不二价从事丹壶中其胸次讵可窥耶一日出示诸公篇轴邀老夫同赋义不可辞",
        "preface": "",
        "paragraphs": [
            "小隐丹壶时凭栏，它年兴在跨黄班。",
            "不妨游戏橘中乐，政尔经营湖上山。",
            "谁识胸怀容万顷，聊将身世寓三间。",
            "故人有子犹流落，我辈逢渠转厚颜。"
        ],
        "notes": "",
        "id": "664c015a94424a84cc676f687b0ad3cb"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "病中示彭德器",
        "preface": "",
        "paragraphs": [
            "老病无堪正坐贫，交游相见赖情亲。",
            "从渠造物小儿戏，不碍维摩老子神。",
            "三顾九迁成底事，一区二顷合由人。",
            "君侯论议高千古，略假毫端问大钧。"
        ],
        "notes": "",
        "id": "4a3c22b73c68dc63a3c0cba72b437a07"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "挽李丈然明",
        "preface": "",
        "paragraphs": [
            "眼看流辈上青云，拂袖归来昼掩门。",
            "心计岂容生事拙，时名长与故山存。",
            "不妨开径栽花卉，政复藏书遗子孙。",
            "八十光阴无可恨，聊歌楚些为招魂。"
        ],
        "notes": "",
        "id": "d04c4250c4d336862968074c6f21322e"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "再次前韵即事",
        "preface": "",
        "paragraphs": [
            "太一游行遍九宫，世间无地可宽容。",
            "坤维莫傍剑门阁，衡岳何依天柱峰。",
            "睨柱傥能回赵璧，思鲈安用过吴松。",
            "群羊竞语遽如计，欲息兵戈气甚浓。"
        ],
        "notes": "",
        "id": "6800cb8826dcaaef407a4da0f5acb9a7"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "再用韵奉留聪父",
        "preface": "",
        "paragraphs": [
            "长饥方朔笑侏儒，岁晚还惊大小余。",
            "客里论文聊把酒，闲来会面胜通书。",
            "薄寒欺醉悲清夜，孤月流光怅碧虚。",
            "何苦相逢又相别，不如供米寓僧居。"
        ],
        "notes": "",
        "id": "9377db272d1f51d0e51cac2d7907000e"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "辛酉别杨聪父",
        "preface": "",
        "paragraphs": [
            "春风著意送将归，为赋清江落日低。",
            "惜别更留烹玉鲙，寓居长记对青猊。",
            "家山彼此归心速，歧路东西客梦迷。",
            "重把一樽成怅望，莺啼绿暗草凄凄。"
        ],
        "notes": "",
        "id": "08d819d929594bc0a9f95c1a7150ddd0"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "次韵陈德用明府赠别之什",
        "preface": "",
        "paragraphs": [
            "人欺季子弊貂裘，谁信班生万里侯。",
            "小隐故山今去好，中原遗恨几时休。",
            "春争残腊寒梅早，雨涩晴冬宿麦忧。",
            "老眼相看炯无语，浊醪何日更浇愁。"
        ],
        "notes": "",
        "id": "653d89bb54aecc558eb3edbb292843c2"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "希道使君弭节合沙馆奉太夫人游鼓山乃蒙封示所和梦锡赠行佳句辄次严韵少叙别怀",
        "preface": "",
        "paragraphs": [
            "淮海元龙公辈流，何劳老手镇方州。",
            "雍容行色自登览，邂逅故人仍倡酬。",
            "眼界早惊云子熟，官期能为荔枝留。",
            "临分莫话中原事，想见家山只梦游。"
        ],
        "notes": "",
        "id": "498b825f3bd91d3ef9124aed1875e16f"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "希道使君入山再有佳句见及复次元韵因简老禅",
        "preface": "",
        "paragraphs": [
            "古涧寒泉可枕流，从渠庚伏在炎州。",
            "杖藜端欲事幽讨，杯酒未容相劝酬。",
            "坐上纵无居士客，山间聊为老禅留。",
            "临沧亭外忘归路，他日逢君望旧游。"
        ],
        "notes": "",
        "id": "0ac982773f58fac084b2e912ec2a92ff"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "龙眠墨梅",
        "preface": "",
        "paragraphs": [
            "江南一枝春，岁久暗香灭。",
            "怪得深夜寒，荒村映残雪。"
        ],
        "notes": "",
        "id": "e99f0a6fbe6e51b442ebdf0955d9179d"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "岁寒三友图",
        "preface": "",
        "paragraphs": [
            "苍官森古鬣，此君挺刚节。",
            "中有调鼎姿，独立傲霜雪。"
        ],
        "notes": "",
        "id": "45eaea29ee750638712d0153da4d0e57"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "墨菊",
        "preface": "",
        "paragraphs": [
            "老眼惊花暗，斜枝落纸愁。",
            "晚来闻冷雨，幻出一篱秋。"
        ],
        "notes": "",
        "id": "7cb5e9f00c738666e8f982c42fe523f1"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "次韵王性之题筿丛枯木",
        "preface": "",
        "paragraphs": [
            "荦确有岱华势，轮囷无斤斧痕。",
            "我来翻君古锦，老眼洗尽眵昏。"
        ],
        "notes": "",
        "id": "fb3b7639b8d5b68fc22dab00ddda93ee"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "上平江陈侍郎十绝  其一",
        "preface": "",
        "paragraphs": [
            "了堂先生古遗直，贬剥私史专尊尧。",
            "二蔡怀奸首排击，始终大节不同朝。"
        ],
        "notes": "",
        "id": "89a2bbef8a75eccc773342bae81204ec"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "上平江陈侍郎十绝  其二",
        "preface": "",
        "paragraphs": [
            "灼见祸机宁有死，剖心立敌肯忘言。",
            "向来逆料无遗恨，彻底孤忠抱至寃。"
        ],
        "notes": "",
        "id": "ba9eeae30ed6903cf634dd716afa91c1"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "上平江陈侍郎十绝  其三",
        "preface": "",
        "paragraphs": [
            "前贤一节皆名世，此道终身公独行。",
            "每见遗编须掩泣，晚生期不负先生。"
        ],
        "notes": "",
        "id": "afc783ee6a66ed16cbc76ef5fc9098d0"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "上平江陈侍郎十绝  其四",
        "preface": "",
        "paragraphs": [
            "南荒百谪愈不屈，便道忽闻天遣来。",
            "峨帽焚香姑拱立，果无片楮可成灾。"
        ],
        "notes": "",
        "id": "50c0798512ea2b849f020c3433e22065"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "上平江陈侍郎十绝  其五",
        "preface": "",
        "paragraphs": [
            "酒酣怒发上冲冠，四十年前庐阜南。",
            "杖履周旋痛开警，为言小子颇尝参。"
        ],
        "notes": "",
        "id": "648f328eb0cdbb5b95635cd4412e3136"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "上平江陈侍郎十绝  其六",
        "preface": "",
        "paragraphs": [
            "英灵精爽平生话，尚记先生苜蓿槃。",
            "仙去星辰终不灭，至今梦想骨毛寒。"
        ],
        "notes": "",
        "id": "9518902d2527f27da385aadc9152775b"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "上平江陈侍郎十绝  其七",
        "preface": "",
        "paragraphs": [
            "功名啐啄与时同，譬似青天白日中。",
            "不觉片云随雨雹，适从何处运神通。"
        ],
        "notes": "",
        "id": "ab1124c31df94e9ab9465280844a4161"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "上平江陈侍郎十绝  其八",
        "preface": "",
        "paragraphs": [
            "常佩了堂一则语，睢阳举似刘潞州。",
            "大期不复见丙午，二老信然成古丘。"
        ],
        "notes": "",
        "id": "0f8f98c00a3c18bb1d706c16ba1bc73f"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "上平江陈侍郎十绝  其九",
        "preface": "",
        "paragraphs": [
            "先生许可能尊祖，词采今存干蛊身。",
            "碑版灿然垂世誉，要知忠肃有门人。"
        ],
        "notes": "",
        "id": "ccb157aa940dd133a99596f9fc9acb00"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "上平江陈侍郎十绝  其一○",
        "preface": "",
        "paragraphs": [
            "伤心顷拜公床下，一气飘零余几人。",
            "七十衰翁谁信及，话言端欲广书绅。"
        ],
        "notes": "",
        "id": "16c9079e5635e766756e6fe5df11898c"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "甲戌正月十四日书所见来日惊蛰节",
        "preface": "",
        "paragraphs": [
            "老去何堪节物催，放灯中夜忽奔雷。",
            "一声大震龙蛇起，蚯蚓虾蟆也出来。"
        ],
        "notes": "",
        "id": "8ad5e6c12eecd7f185633d9280c3deb1"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "走笔次廷藻韵二绝  其一",
        "preface": "",
        "paragraphs": [
            "风雨声中过半春，泥深郊水阻游人。",
            "老夫不出浑闲事，但觉年来白发新。"
        ],
        "notes": "",
        "id": "84b5ccc6314bd5e201d954b27981ef50"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "走笔次廷藻韵二绝  其二",
        "preface": "",
        "paragraphs": [
            "小苏一物绝风流，竹杖芒鞋爱讨幽。",
            "招隐归来吐佳句，何时一笑共重游。"
        ],
        "notes": "",
        "id": "02254f3247720ba1158c89b511058b3b"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "高尚居士  其一",
        "preface": "",
        "paragraphs": [
            "卜室高垣桑柘边，空中来往尽飞仙。",
            "似闻一举三千里，更待成功上九天。"
        ],
        "notes": "",
        "id": "fad17a06ceffea1e1daeb268c5987a80"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "高尚居士  其二",
        "preface": "",
        "paragraphs": [
            "往在澶渊过我家，自怜凡骨走天涯。",
            "丹青始识先生面，点化何时一粒砂。"
        ],
        "notes": "",
        "id": "bb386480c54f0d90637b81ce498f8e02"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "祖颖漕使希道使君以绝句相酬答聊成二章解嘲并发一笑  其一",
        "preface": "",
        "paragraphs": [
            "从渠冷蕊篱边少，未放浮蛆瓮面空。",
            "高烛几时催夜饮，隔帘度曲也英雄。"
        ],
        "notes": "",
        "id": "8fc3fa5482d07c96eb06ee6bb4139c93"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "祖颖漕使希道使君以绝句相酬答聊成二章解嘲并发一笑  其二",
        "preface": "",
        "paragraphs": [
            "薰炉玉煖云生岫，晓鉴鸾窥翠扫空。",
            "未许尊前听金缕，两公新句漫争雄。"
        ],
        "notes": "",
        "id": "034ea209f4707d720fee3c7cdb850dca"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "次韵奉送李季言四首  其一",
        "preface": "",
        "paragraphs": [
            "向来敌帅窥吴越，稳泛楼船舍骑兵。",
            "开辟所无颠倒事，可能今日独横行。"
        ],
        "notes": "",
        "id": "ea81ae8a96aab1dc3a2fabd2439630b0"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "次韵奉送李季言四首  其二",
        "preface": "",
        "paragraphs": [
            "藩镇各传新号令，山河那复旧提封。",
            "归时剩语骑鲸老，坚卧无如涧底松。"
        ],
        "notes": "",
        "id": "ddd62c3356a59f9f18ae0386268ee418"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "次韵奉送李季言四首  其三",
        "preface": "",
        "paragraphs": [
            "几年脱迹冠冕窟，一味偷生兵火中。",
            "不见君家好兄弟，何人怜我最奇穷。"
        ],
        "notes": "",
        "id": "d9041702e892029bbf7667c395610fc8"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "次韵奉送李季言四首  其四",
        "preface": "",
        "paragraphs": [
            "我辈避谗过避贼，此行能饱即须归。",
            "山川久有真消息，世上从渠闲是非。"
        ],
        "notes": "",
        "id": "c526239f2ec87918a11526318548d8d1"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "范才元道中杂兴  其一",
        "preface": "",
        "paragraphs": [
            "遐想吴门人姓梅，高踪千古共徘徊。",
            "橘中傥有商山乐，不必胡僧问劫灰。"
        ],
        "notes": "",
        "id": "4bdf62fd6b7f37d685fa644d30ef5baf"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "范才元道中杂兴  其二",
        "preface": "",
        "paragraphs": [
            "山晚江寒春雨疏，比来消息定何如。",
            "竹舆行倦异乡县，赖得金楼引睡书。"
        ],
        "notes": "",
        "id": "b22e271a16abb60ecd0bbab6d23c3754"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "范才元道中杂兴  其三",
        "preface": "",
        "paragraphs": [
            "底处烟林飞伯劳，春生诗思剩摇毫。",
            "归来准拟扶头醉，日射花梢三丈高。"
        ],
        "notes": "",
        "id": "79e9aa192c57adaadf36c6ff9430ce35"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "范才元道中杂兴  其四",
        "preface": "",
        "paragraphs": [
            "君家鼻祖大范老，气压贺兰威凤鸣。",
            "文采风流今未泯，耳孙胸次似冰清。"
        ],
        "notes": "",
        "id": "663bfd95ed7ae72f97c96dca4306535a"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "范才元道中杂兴  其五",
        "preface": "",
        "paragraphs": [
            "名姓未能随老变，政须卜宅近前峰。",
            "看君决策上封事，揽取奇勋铭鼎钟。"
        ],
        "notes": "",
        "id": "a97f3afe8fe218f9d8a0f3b464f02f0f"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "圆通秀禅师送逊公首座赴明水请",
        "preface": "",
        "paragraphs": [
            "卷衲和云离五老，派分三峡济临川。",
            "兴波作浪从风鼓，莫学世流空度缘。"
        ],
        "notes": "",
        "id": "7df216a67a5f1a35490ad6bfe9462292"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "伽陀二首送了可首座归四明  其一",
        "preface": "",
        "paragraphs": [
            "浄因曾识楷山东，担板因缘古佛风。",
            "后代儿孙仰孤硬，能超五位见芙蓉。"
        ],
        "notes": "",
        "id": "2a8091bfbd6c9243693f4c9cdd3d6050"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "伽陀二首送了可首座归四明  其二",
        "preface": "",
        "paragraphs": [
            "问讯天童今老子，偶同庚甲事如何。",
            "他时要向山中去，容我一庵遮薜萝。"
        ],
        "notes": "",
        "id": "625b8b23238b6ac5a86733b387867b66"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "病起枕上口占三绝句奉呈公实峤之贤伯仲一笑  其一",
        "preface": "",
        "paragraphs": [
            "天上宝囊无尽藏，向来密赐被先王。",
            "自怜门下老宾客，燕寝饱曾闻妙香。"
        ],
        "notes": "",
        "id": "912f762c509315fe700c0f4b3d867fc2"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "病起枕上口占三绝句奉呈公实峤之贤伯仲一笑  其二",
        "preface": "",
        "paragraphs": [
            "素馨茉莉及玫瑰，清馥浑同雪里梅。",
            "六入不分初病起，眼前欠此共徘徊。"
        ],
        "notes": "",
        "id": "f77572b0cd3b180d8818de65cc18e99c"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "病起枕上口占三绝句奉呈公实峤之贤伯仲一笑  其三",
        "preface": "",
        "paragraphs": [
            "海外绿洋来万里，齐驱黎母鹧鸪斑。",
            "肯分种种箧中富，不用公家金博山。"
        ],
        "notes": "",
        "id": "a57cc5a3b2119ddc766268ae4b971c96"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "题忠上人墨梅",
        "preface": "",
        "paragraphs": [
            "寒梢的皪点昏鸦，雪后风前皎月华。",
            "结习未除羞老眼，更看淡墨幻空花。"
        ],
        "notes": "",
        "id": "9875185a4f495769369456373b3e0689"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "岷山万松图",
        "preface": "",
        "paragraphs": [
            "叠嶂连娟入翠微，乔松蔽日有孙枝。",
            "江流不尽松声远，云栈行人力困时。"
        ],
        "notes": "",
        "id": "8c67d49a3c4d5ad8055dd673fdc3d3e7"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "江梅",
        "preface": "",
        "paragraphs": [
            "密雪飞花万木僵，南枝的皪待朝阳。",
            "还知百果输先手，政为孤根压众芳。"
        ],
        "notes": "",
        "id": "c12f828086ba2777ccea26c8d9e61242"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "菊",
        "preface": "",
        "paragraphs": [
            "秋风著意菊丛黄，不怕东篱五夜霜。",
            "曾记南阳饮潭水，要令道骨合仙方。"
        ],
        "notes": "",
        "id": "a2026234a5c49a4522f63d35d11e0cf0"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "桂井",
        "preface": "",
        "paragraphs": [
            "移根一户蟾光溢，分派银河地脉灵。",
            "定与苏仙双橘井，他年续入郦元经。"
        ],
        "notes": "",
        "id": "225396d4fb9cdcd317554b42234841be"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "艅艎斋",
        "preface": "",
        "paragraphs": [
            "人间日日有风波，不系虚舟奈若何。",
            "袖取平生济川手，行藏终与祖同科。"
        ],
        "notes": "",
        "id": "0ebd8e7a40679c5f189e92450922067b"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "麦秋亭",
        "preface": "",
        "paragraphs": [
            "东坡喜雨事如此，吾舅名亭思不群。",
            "不问两歧何许秀，且看十顷卷黄云。"
        ],
        "notes": "",
        "id": "8d15c3f0c840c0b63c41be0b39063b0e"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "题独爱轩",
        "preface": "",
        "paragraphs": [
            "此君风味极不浅，户外俗人来未曾。",
            "老石寒藤同一笑，我知公是在家僧。"
        ],
        "notes": "",
        "id": "4e4b10fbdc703f7382930f45608c50b6"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "寄题悠然阁三绝句  其一",
        "preface": "",
        "paragraphs": [
            "林端结阁小跻攀，四面岚光绕曲栏。",
            "佛法本来南北异，个中北望见南山。"
        ],
        "notes": "",
        "id": "dd266a369c38d14e1152a68d63ee163d"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "寄题悠然阁三绝句  其二",
        "preface": "",
        "paragraphs": [
            "登临巧处属僧家，随分生涯度岁华。",
            "莫待藤萝满山月，时来倚杖数昏鸦。"
        ],
        "notes": "",
        "id": "bf294a246fabad0a5648160ae367a36f"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "寄题悠然阁三绝句  其三",
        "preface": "",
        "paragraphs": [
            "谁标此阁作悠然，万事无非信手拈。",
            "参得东篱把菊意，不妨老远引陶潜。"
        ],
        "notes": "",
        "id": "92afe172cfc162a2a68a54474ee4abcc"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "跋赵唐卿所藏访戴图  其一",
        "preface": "",
        "paragraphs": [
            "万壑千岩一剡溪，漫天云冻雪风飞。",
            "人踪鸟迹俱沉绝，独有扁舟兴尽归。"
        ],
        "notes": "",
        "id": "aa732bec00eda4daddff5aa8cc7fea53"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "跋赵唐卿所藏访戴图  其二",
        "preface": "",
        "paragraphs": [
            "王孙胸次足丘壑，幻出山阴访戴图。",
            "草屋柴扉闭风雨，客来空去得知无。"
        ],
        "notes": "",
        "id": "07716a9ffbfd6a56fb34465a3b856c3d"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "跋东坡木石",
        "preface": "",
        "paragraphs": [
            "玉局老仙天下人，平生爱与石传神。",
            "长江绝岛风涛里，千古常令墨色新。"
        ],
        "notes": "",
        "id": "f03f41b83b5aa93c5777ea5730c2e52a"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "题六代祖师画像",
        "preface": "",
        "paragraphs": [
            "一苇浮江双履归，花开震旦共传衣。",
            "本来心印无文字，画到卢能足是非。"
        ],
        "notes": "",
        "id": "f38dc759301b2297fc2f151ead2ae914"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "吕公像  其一",
        "preface": "",
        "paragraphs": [
            "巾裹唐装本布衣，平生唯识一钟离。",
            "此中养得婴儿就，世上行尸有许悲。"
        ],
        "notes": "",
        "id": "5fc84935963d828dfee2d29e1789f376"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "吕公像  其二",
        "preface": "",
        "paragraphs": [
            "秋空一剑岳阳楼，醉里乾坤日夜浮。",
            "五百年间兴废事，不知谁是赤松游。"
        ],
        "notes": "",
        "id": "cac25173e783ef2626aff52c9753cc94"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "潇湘图",
        "preface": "",
        "paragraphs": [
            "落日孤烟过洞庭，黄陵祠畔白苹汀。",
            "欲知万里苍梧眼，泪尽君山一点青。"
        ],
        "notes": "",
        "id": "9a5a9682217d76f864a35303a77cbe41"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "跋米元晖瀑布横轴",
        "preface": "",
        "paragraphs": [
            "老懒天教脱世纷，山川到眼失尘昏。",
            "绝怜千仞鸣飞瀑，一洒风中八表云。"
        ],
        "notes": "",
        "id": "042f6e3f7e97d60aead50fc3fa0881bf"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "跋苏养直绝句后",
        "preface": "",
        "paragraphs": [
            "后湖醉卧已仙去，但有言句留人间。",
            "文采风流照千古，罗浮谁复遗金丹。"
        ],
        "notes": "",
        "id": "133fef87a6ceb6fa9b6692eeb7a0732b"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "跋江天暮雨图",
        "preface": "",
        "paragraphs": [
            "千山忽暗雨来时，天末浓云送落晖。",
            "老眼平生饱风浪，犹怜别浦钓船归。"
        ],
        "notes": "",
        "id": "bec4252adf459c75d51095ca24f8adc3"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "跋江贯道绝笔古松",
        "preface": "",
        "paragraphs": [
            "石根盘屈老苍官，绝笔殷勤记岁寒。",
            "万里风云欲飞化，君家留得壁间看。"
        ],
        "notes": "",
        "id": "681e196283e3452b61a4a60344c60c7c"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "雍熙堂",
        "preface": "",
        "paragraphs": [
            "鼎彝勋业推元老，文采风流及后昆。",
            "家世从来耐官职，百年犹见典刑存。"
        ],
        "notes": "",
        "id": "889b145ac1fb4613256c6526ac477614"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "游庐山",
        "preface": "",
        "paragraphs": [
            "古木寒藤挽我住，身非靖节谁能留。",
            "多惭不及鸾溪水，长向山前山后流。"
        ],
        "notes": "",
        "id": "2764f032415042de4177cf7d0a7502da"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "咏二疏",
        "preface": "",
        "paragraphs": [
            "两傅常存好老心，汉廷元自少知音。",
            "归来日日相娱乐，赖有君王旧赐金。"
        ],
        "notes": "",
        "id": "766fad24f4062ec62407e28417c62777"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "奉酬陈端中明府长韵",
        "preface": "",
        "paragraphs": [
            "往在识公日，我与儿曹俱。",
            "八龄初问字，双钩略摹朱。",
            "知为太学生，夙仰君子儒。",
            "契阔三十载，邂逅天一隅。",
            "追数半鬼录，宰上空美楰。",
            "所存复陆沉，隙中惊过驹。",
            "长者类太丘，祖风如魏謩。",
            "兵火已无屋，蓬蒿仍不锄。",
            "善藏武城刀，息驾王乔凫。",
            "功名有要路，矢石思捐躯。",
            "常挥铁如意，欲碎玉唾壶。",
            "书生无浪语，天骄今既诛。",
            "下如鸱夷子，扁舟归五湖。",
            "安用金谷园，坠楼烦绿珠。",
            "相国起刀笔，将军拔屠沽。",
            "但封寝丘地，莫料秦王须。",
            "隐居九畹兰，活计千木奴。",
            "客至径设醴，诗来或操觚。",
            "游戏百家衣，剧谈五杂俎。",
            "涉世虽历落，安命良支梧。"
        ],
        "notes": "",
        "id": "f996bf8a2974a46d72a227adbbc64498"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "送前东阳于明府由鄂渚归故林",
        "preface": "",
        "paragraphs": [
            "结东征车换黑貂，灞西风雨正潇潇。",
            "茂陵久病书千卷，彭泽初归酒一瓢。",
            "帆背夕阳湓水阔，棹经沧海甑山遥。",
            "殷勤为谢南溪客，白首萤窗未见招。"
        ],
        "notes": "",
        "id": "34c1dd89290f35b65bb9365fb7e95742"
    },
    {
        "author": "张元干",
        "dynasty": "宋",
        "type": "诗",
        "rhythmic": "",
        "title": "瑶真馆",
        "preface": "",
        "paragraphs": [
            "广陵祠里寻常见，又向山阳楼外开。",
            "须信月明风露下，飞仙玉节有时来。"
        ],
        "notes": "",
        "id": "018a5dace56102595da0e6f7a3dba7bd"
    }
]