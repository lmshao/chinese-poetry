[
    {
        "author": "徐大方",
        "dynasty": "宋",
        "type": "诗",
        "rhythmic": "",
        "title": "送程给事知越州",
        "preface": "",
        "paragraphs": [
            "昨夜除书下太清，一麾千里拥双旌。",
            "漠符出守朱轓重，越邸怀章昼锦荣。",
            "青琐窗深传夕拜，红莲幕下得时英。",
            "稽山寻胜穷幽窈，禹穴采书极粹精。",
            "贺老清虚陶内景，微之惠爱浃舆情。",
            "舍人早促还朝计，旦暮追锋柄宰衡。"
        ],
        "notes": "",
        "id": "28b14b9916c7d744111095a654aba587"
    },
    {
        "author": "徐大方",
        "dynasty": "宋",
        "type": "诗",
        "rhythmic": "",
        "title": "游东禅寺",
        "preface": "",
        "paragraphs": [
            "溪流□□韵，路入□□根。",
            "刘阮□□□，萧疏松石门。"
        ],
        "notes": "",
        "id": "3e8ff1ff3b8782a3417ebedb9e9ba500"
    }
]