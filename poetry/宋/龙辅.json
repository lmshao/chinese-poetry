[
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "中秋",
        "preface": "",
        "paragraphs": [
            "寂寂中秋夜，含情出玉闺。",
            "河长看雁远，月皎觉云低。"
        ],
        "notes": "",
        "id": "ae79ad38d6ad1d89b183780f9468f68f"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "暮闺",
        "preface": "",
        "paragraphs": [
            "暮闺翘首觉愁添，凿壁书生隔翠烟。",
            "独向嫦娥再三拜，殷勤为我到郎边。"
        ],
        "notes": "",
        "id": "8ae1ed207ecf47a3c7aea2862415aeab"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "镜",
        "preface": "",
        "paragraphs": [
            "徐淑古铜镜，背多青绿花。",
            "收藏敢轻慢，曾得照秦嘉。"
        ],
        "notes": "",
        "id": "f87718e1742d647d0e9e32c1696a5bb4"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "戏示女伴",
        "preface": "",
        "paragraphs": [
            "谁道孤眠苦，孤眠却自强。",
            "请看隔宿髻，常是不劳妆。"
        ],
        "notes": "",
        "id": "b59ce3def27a67ce212c825cc98eaa87"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "绣窗同刺绣，女伴喜天晴。",
            "剪刀当日暖，妆镜隠霜明。"
        ],
        "notes": "",
        "id": "ffdbd8bc55d7aeb0092b60791d932590"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "晓景",
        "preface": "",
        "paragraphs": [
            "春日映朝霞，新妆出绛纱。",
            "开帘惊宿鸟，倚树落危花。"
        ],
        "notes": "",
        "id": "a8c9a154bcaf168bf88b10f15366a153"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "答外",
        "preface": "",
        "paragraphs": [
            "金徽只自秘，玉匣不曾开。",
            "梅花难独弄，袖手待郎来。"
        ],
        "notes": "",
        "id": "4db70320ee4e7a176d36937d50ad740e"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "送外",
        "preface": "",
        "paragraphs": [
            "榜人㰕舟待，催饭送郎行。",
            "独谙郎食性，厨下自调羹。"
        ],
        "notes": "",
        "id": "475c5959657ae54c3e3b20d035000e37"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "夏闺",
        "preface": "",
        "paragraphs": [
            "日斜未理妆，昼长人易倦。",
            "回扑砚上蝇，墨花溅团扇。"
        ],
        "notes": "",
        "id": "345e2f24f355b9c07250c992f32f4c7a"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "莲子寄外",
        "preface": "",
        "paragraphs": [
            "莲房新摘袖中携，剖寄青青子数枚。",
            "若识心头最清净，莫嫌根脚本污泥。"
        ],
        "notes": "",
        "id": "9effe8a0a49965b85b290fa438674b14"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "莲子诗比成自觉丑甚戏题此作以解发君一笑耳",
        "preface": "",
        "paragraphs": [
            "书罢题钟字，要君知妾心。",
            "虽然非白雪，却是重黄金。"
        ],
        "notes": "",
        "id": "7afa49042b1f0ce66d63304314eb39bb"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "纪梦",
        "preface": "",
        "paragraphs": [
            "梦中握手说离愁，梦觉欢娱忽已休。",
            "安得人生真似梦，华胥蝴蝶共悠悠。"
        ],
        "notes": "",
        "id": "68695f80eff9590a25af5d6e3a8f810e"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "寄外",
        "preface": "",
        "paragraphs": [
            "面约随时改，离情睹物含。",
            "君风愁少女，妾卉最宜男。"
        ],
        "notes": "",
        "id": "79569cab931833299bc57747655d999a"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "书怀",
        "preface": "",
        "paragraphs": [
            "藁砧不可期，莲子空相托。",
            "欲寄一封书，惟愁被姑觉。"
        ],
        "notes": "",
        "id": "aa0197d83e50c10e1857a29686012ba8"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "题书斋",
        "preface": "",
        "paragraphs": [
            "深闺渐老大，始学谢娘诗。",
            "描笔题成句，良人事作师。",
            "白头惭卓女，团扇愧班姬。",
            "岂敢传千载，聊将遣一时。"
        ],
        "notes": "",
        "id": "df750591a4a7370905d70cd9cb154a76"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "冬晓",
        "preface": "",
        "paragraphs": [
            "积雨带晴雾，闺中事可夸。",
            "曙窗留镜月，寒髻集钗花。"
        ],
        "notes": "",
        "id": "8f18fec8d632f24f01f5b2f997f72328"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "春日  其一",
        "preface": "",
        "paragraphs": [
            "风吹花香薰洞房，白日照镜光射梁。",
            "后园草暖双蝶晒，堂前尘落对燕翔。"
        ],
        "notes": "",
        "id": "22c2bd5a72130d1a1161593ca05c72eb"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "春日  其二",
        "preface": "",
        "paragraphs": [
            "春服初裁绮，寒衣始卸绒。",
            "花宿全慵蝶，林摇半暖风。"
        ],
        "notes": "",
        "id": "8228cf48ed21cbc9ac9d7c2454b235f5"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "春日  其三",
        "preface": "",
        "paragraphs": [
            "侵阶草逾碧，明窗日渐迟。",
            "携针听语鸟，牵断绣床丝。"
        ],
        "notes": "",
        "id": "0be33ffee2d9154e7f3c5645aa1bf9c5"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "阶下莓苔烂熳，墙边竹色萧疏。",
            "彩凤绣来有恨，疏鸿读外无书。"
        ],
        "notes": "",
        "id": "15da67d3296dc4bbd7527125436e1c87"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "春日写怀",
        "preface": "",
        "paragraphs": [
            "暖气逼房楹，开帘多鸟声。",
            "竹春思笋嫩，地日识泥晴。"
        ],
        "notes": "",
        "id": "f35ccdb62d1b0f67df45e59a598d27bb"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "睡起",
        "preface": "",
        "paragraphs": [
            "下帏恣午睡，怪杀鸟相呼。",
            "起来慵刺绣，窗下理菖蒲。"
        ],
        "notes": "",
        "id": "1c951946ca125439b1d4bc5d79d7763d"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "送外",
        "preface": "",
        "paragraphs": [
            "绿柳千条映远空，郎君欲别思忡忡。",
            "愿得化为江上水，与郎直到赤门东。"
        ],
        "notes": "",
        "id": "50b357c1bfb21f9631f1865b87921ef3"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "寄外用前韵",
        "preface": "",
        "paragraphs": [
            "未得相携约尚空，小牋一见一忡忡。",
            "妾意原非渌江水，无端只向画桥东。"
        ],
        "notes": "",
        "id": "d9c5f771d13fc25011410a92e3f903f9"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "写怀",
        "preface": "",
        "paragraphs": [
            "初听鶑声又燕声，年华不待使人惊。",
            "桂花开遍门还掩，风自清时月自明。"
        ],
        "notes": "",
        "id": "e8ca91ad61fcef7313e5504135a87cd7"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "寄怀  其一",
        "preface": "",
        "paragraphs": [
            "莫怪书频断，难传恨万端。",
            "虽承结髪爱，难作比肩看。",
            "泪续牋恒湿，思长笔屡干。",
            "临封沾臂血，使识寸心丹。"
        ],
        "notes": "",
        "id": "1fc589755aabf1a6d617e7abf35ace9e"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "寄怀  其二",
        "preface": "",
        "paragraphs": [
            "何处最难禁，思君直至今。",
            "双鱼浮水面，对鸟下庭心。"
        ],
        "notes": "",
        "id": "5d8ddbdc927f2eb3ab2b202bc9d1feef"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "恨",
        "preface": "",
        "paragraphs": [
            "背人解素袜，裂断寄郎边。",
            "须知销玉骨，无兴步金莲。"
        ],
        "notes": "",
        "id": "04671c649535a730a6dd07c3e5c4785d"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "答外",
        "preface": "",
        "paragraphs": [
            "君信问平安，闺中差可欢。",
            "竹佳连露倚，云好下阶看。"
        ],
        "notes": "",
        "id": "81aeb03a4439617f68b04c5df13008ea"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "制履寄外",
        "preface": "",
        "paragraphs": [
            "何物寄殷勤，宫鞋绿锦文。",
            "为郎承素足，指日踏青云。"
        ],
        "notes": "",
        "id": "1cc92b4df7a79a24152609ba9ad2dd2a"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "冬至",
        "preface": "",
        "paragraphs": [
            "冬至宵虽短，孤眠恨自长。",
            "枕单寒入梦，窗破月窥床。"
        ],
        "notes": "",
        "id": "87e61306a166622665f37d0d83d1bcf8"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "十一月初四日五鼓纪梦寄外",
        "preface": "",
        "paragraphs": [
            "昨夜有佳梦，驰书报与郎。",
            "隔门须是近，有臭必然香。"
        ],
        "notes": "",
        "id": "9e0d6b17697a365021508870dd916e52"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "赠外",
        "preface": "",
        "paragraphs": [
            "远别当霜雪，留郎且过冬。",
            "只愁春色里，离恨更重重。"
        ],
        "notes": "",
        "id": "b3e3ce65b5da887134133c550ed25d55"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "情弱抽思长，腕娇运笔拙。",
            "口诵恐易忘，牋书还自裂。"
        ],
        "notes": "",
        "id": "352e2e53fed28436da7b70958bb0ba24"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "兰梅诗",
        "preface": "",
        "paragraphs": [
            "兰梅逐候舒，种此欲何如。",
            "兰叶堪崇佩，梅花好寄书。"
        ],
        "notes": "",
        "id": "ab3ce3ace516172a395c3b7e48accdb7"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "答外",
        "preface": "",
        "paragraphs": [
            "郎书来问近何如，性癖如郎只似初。",
            "忍冷临风因爱雪，抱疴点烛为看书。"
        ],
        "notes": "",
        "id": "5104a75cfa15e0ae1ffb16186fcd7044"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "寄外读书处",
        "preface": "",
        "paragraphs": [
            "主人之室隔清洲，日日华牋空自酬。",
            "书似岘碑看即泪，人非萱草遇还愁。"
        ],
        "notes": "",
        "id": "f4531fcddaec8d3872ace5aa27190125"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "山中寄外  其一",
        "preface": "",
        "paragraphs": [
            "泊舟古岸傍，松柏日已昫。",
            "本非同心期，空似西陵路。"
        ],
        "notes": "",
        "id": "8031d1feca5b50edeb253cb061c40d6e"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "山中寄外  其二",
        "preface": "",
        "paragraphs": [
            "湖色开明镜，峦光列翠屏。",
            "双眉不忍画，羞对远山青。"
        ],
        "notes": "",
        "id": "9a2cd15c7ff8cae7ca9159313147ef2d"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "山中寄外  其三",
        "preface": "",
        "paragraphs": [
            "一到空山下，回看远俗尘。",
            "松枝堪作麈，无计赠情人。"
        ],
        "notes": "",
        "id": "4cdb3c5a92ace623a2d13583c21a26bd"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "山中寄外  其四",
        "preface": "",
        "paragraphs": [
            "若得共此栖，松菊长携手。",
            "岸上数株松，何须减五柳。"
        ],
        "notes": "",
        "id": "c9af9754de0c85b384b0ca940f60e50f"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "山中寄外  其五",
        "preface": "",
        "paragraphs": [
            "寄郎以山字，得无无解处。",
            "得郎一人来，便可成仙去。"
        ],
        "notes": "",
        "id": "566337f5102b95e78d18dbccc7dc071e"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "山中寄外  其六",
        "preface": "",
        "paragraphs": [
            "脚下绣宫鞋，殷勤为郎做。",
            "今日贪看山，凤头半已破。"
        ],
        "notes": "",
        "id": "f35c7a0c3f3441c3958c54f101097bfb"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "山中寄外  其七",
        "preface": "",
        "paragraphs": [
            "跻攀不辞远，微汗湿红粉。",
            "万一有桃源，当期郎共隠。"
        ],
        "notes": "",
        "id": "ce82ad8b80a0d39929b0675e74d995cd"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "山中寄外  其八",
        "preface": "",
        "paragraphs": [
            "山中白日暗，霏霏云雨动。",
            "信此非巫山，安能入郎梦。"
        ],
        "notes": "",
        "id": "4e78b8411bb95c77608001b337a8d412"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "山中寄外  其九",
        "preface": "",
        "paragraphs": [
            "妾在山中来，郎在溪头住。",
            "郎若泛舟寻，莫误桃源路。"
        ],
        "notes": "",
        "id": "ee73152add3b33757ba3ae653452dfa5"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "山中寄外  其一○",
        "preface": "",
        "paragraphs": [
            "闻郎今日来，日斜何不至。",
            "应知篙橹迟，羡杀云中翅。"
        ],
        "notes": "",
        "id": "d24a3137aa1ae1c00fadd23a0449e929"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "山中寄外  其一一",
        "preface": "",
        "paragraphs": [
            "利名何足事，山中乐未央。",
            "郎如学耕耨，奴便学蚕桑。"
        ],
        "notes": "",
        "id": "1f5188c57be620accdbcaa84bd58ed3d"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "山中寄外  其一二",
        "preface": "",
        "paragraphs": [
            "茅屋拥红炉，聊在山中宿。",
            "枉却几上灯，无书供夜读。"
        ],
        "notes": "",
        "id": "952d9d940f8635284909fb98d9be7c3d"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "山中寄外  其一三",
        "preface": "",
        "paragraphs": [
            "娇儿渐聪慧，出语解人意。",
            "促奴须早归，恐爷书又至。"
        ],
        "notes": "",
        "id": "754e881e30057f96494fcec764e94778"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "山中寄外  其一四",
        "preface": "",
        "paragraphs": [
            "寄郎三片玉，至今无报音。",
            "深山多古迹，不得共郎寻。"
        ],
        "notes": "",
        "id": "901a9de9820dc365214d0a931209a2d7"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "山中寄外  其一五",
        "preface": "",
        "paragraphs": [
            "买舟不论价，但愿舟不迟。",
            "归时与郎面，不致效秋时。"
        ],
        "notes": "",
        "id": "8022e6d9e3ea6a4368bfb9eb88e0240c"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "送外  其一",
        "preface": "",
        "paragraphs": [
            "与君非一身，同户恒相忆。",
            "而况出门去，宁知南复北。"
        ],
        "notes": "",
        "id": "c258bcc6ea2c7cb1ced40561883f1448"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "送外  其二",
        "preface": "",
        "paragraphs": [
            "君言游宦向华京，不得临歧一送行。",
            "行行惟有杨花路，飞去飞来是妾情。"
        ],
        "notes": "",
        "id": "01417fdbe84abfa43317244d82ab4e0f"
    },
    {
        "author": "龙辅",
        "dynasty": "宋",
        "type": "诗",
        "rhythmic": "",
        "title": "又为子夜歌",
        "preface": "",
        "paragraphs": [
            "明朝将解缆，叮嘱不曾离。",
            "文无识顷刻，不久便当归。"
        ],
        "notes": "",
        "id": "1d7516945fc1922e46de129b3e793781"
    }
]