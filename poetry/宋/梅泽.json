[
    {
        "author": "梅泽",
        "dynasty": "宋",
        "type": "诗",
        "rhythmic": "",
        "title": "过草堂望终南山",
        "preface": "",
        "paragraphs": [
            "两峰高插碧天寒，虽得春风雪未干。",
            "谢屐自忘登览倦，草堂终日凭栏杆。"
        ],
        "notes": "",
        "id": "d2dcc473c99e6998333d92a1affc7877"
    },
    {
        "author": "梅泽",
        "dynasty": "宋",
        "type": "诗",
        "rhythmic": "",
        "title": "经樊川怀杜牧之",
        "preface": "",
        "paragraphs": [
            "杜曲树连苍翠外，终南云暗有无中。",
            "清诗妙句空贻后，不见樊川一老翁。"
        ],
        "notes": "",
        "id": "63cf1e2905a10f9bd488a6ede908c390"
    },
    {
        "author": "梅泽",
        "dynasty": "宋",
        "type": "诗",
        "rhythmic": "",
        "title": "行役述怀二首  其一",
        "preface": "",
        "paragraphs": [
            "世路侵寻老客颜，黄埃遮眼鬓毛班。",
            "青山未许教人去，白日何曾放我闲。"
        ],
        "notes": "",
        "id": "11996e8e130bbbda2712f1e39f04d7d2"
    },
    {
        "author": "梅泽",
        "dynasty": "宋",
        "type": "诗",
        "rhythmic": "",
        "title": "行役述怀二首  其二",
        "preface": "",
        "paragraphs": [
            "明月一尊酒，清风万卷书。",
            "南山山下地，终欲卜休居。"
        ],
        "notes": "",
        "id": "c22b5436ec82b1247b239b659721b91a"
    }
]