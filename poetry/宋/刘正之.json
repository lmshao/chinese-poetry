[
    {
        "author": "刘正之",
        "dynasty": "宋",
        "type": "诗",
        "rhythmic": "",
        "title": "送别赵紫芝",
        "preface": "",
        "paragraphs": [
            "夫君落落大雅姿，声名早与贺白驰。",
            "锦囊千首不疗饥，非诗穷人穷乃时。",
            "忆昔闻君未识面，独传句法夸清健。",
            "朅来白下一相逢，倾盖论心曾几见。",
            "划然起柁春江流，我亦江头寻去舟。",
            "人生相聚会有别，江水江花无尽愁。",
            "万事不如归去好，石田茅屋生春草。",
            "如君自是玉堂仙，轻车缓辔长安道。",
            "春日迟迟柳依依，攀柔条兮送君归。"
        ],
        "notes": "",
        "id": "bc9299f7359ad47582229146bb564fa7"
    },
    {
        "author": "刘正之",
        "dynasty": "宋",
        "type": "诗",
        "rhythmic": "",
        "title": "送刘旬甫",
        "preface": "",
        "paragraphs": [
            "雨雪成岁暮，之子远徂征。",
            "酌酒起相送，慨我别离情。",
            "池阳实大藩，佐车屈时英。",
            "子行一请觐，上计趋吴京。",
            "良玉怀贞操，芳兰含远馨。",
            "临歧一珍重，即此万里程。"
        ],
        "notes": "",
        "id": "fd2af23625ee4ea96e70779c3d16f90d"
    }
]