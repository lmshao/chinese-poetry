[
    {
        "author": "汪韶",
        "dynasty": "宋",
        "type": "诗",
        "rhythmic": "",
        "title": "演雅  其一",
        "preface": "",
        "paragraphs": [
            "布谷不耕不穑，巧妇无褐无衣。",
            "提壶不可挹酒，络纬宁来贸丝。"
        ],
        "notes": "",
        "id": "2e4ce1f61313bd9cf5298b77499f772d"
    },
    {
        "author": "汪韶",
        "dynasty": "宋",
        "type": "诗",
        "rhythmic": "",
        "title": "演雅  其二",
        "preface": "",
        "paragraphs": [
            "蜾蠃尧舜父子，鸿雁鲁卫弟兄。",
            "鬭蚁滕薛争长，狎鸥晋郑寻盟。"
        ],
        "notes": "",
        "id": "2920d35677add73577f0ba4cb9fed740"
    },
    {
        "author": "汪韶",
        "dynasty": "宋",
        "type": "诗",
        "rhythmic": "",
        "title": "读史",
        "preface": "",
        "paragraphs": [
            "南北几离合，江山一古今。",
            "秋风驼卧棘，春雨燕巢林。",
            "家国兴亡梦，英雄胜败心。",
            "九疑呼不起，愁绝暮云深。"
        ],
        "notes": "",
        "id": "0e4f934e46c334a3c7a0a0eb6077122b"
    },
    {
        "author": "汪韶",
        "dynasty": "宋",
        "type": "诗",
        "rhythmic": "",
        "title": "孙武",
        "preface": "",
        "paragraphs": [
            "为忧玩色堕军实，故假陈兵去二姬。",
            "却恨此机深莫悟，后人不谏受西施。"
        ],
        "notes": "",
        "id": "880795d1f665ff67278cbc316e2f0e41"
    },
    {
        "author": "汪韶",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "十八九常如意少，百千亿任化身多。"
        ],
        "notes": "",
        "id": "1f77bd5df1abfc693f3fd122a04c998e"
    }
]