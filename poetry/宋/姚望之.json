[
    {
        "author": "姚望之",
        "dynasty": "宋",
        "type": "诗",
        "rhythmic": "",
        "title": "汴京",
        "preface": "",
        "paragraphs": [
            "蛇豕腥膻经几年，故都宫阙尚巍然。",
            "八陵苍莽知何地，九庙英灵如在天。",
            "重整六军严宿卫，旋兴百堵慰氓编。",
            "微臣董役惭无补，拟绘新图献榻前。"
        ],
        "notes": "",
        "id": "16914312bc5e1dc060595bb117d59639"
    },
    {
        "author": "姚望之",
        "dynasty": "宋",
        "type": "诗",
        "rhythmic": "",
        "title": "龟山禅寺",
        "preface": "",
        "paragraphs": [
            "万山深处远轮蹄，古寺雍熙诏赐题。",
            "坐望竺乾诸佛近，徙凭菌阁十方低。",
            "灵岩频见玄猿度，琪树应招白鹤栖。",
            "不觉胜游天已晚，一痕新月印前溪。"
        ],
        "notes": "",
        "id": "4304c9bb1486bac58e4b2579c35c6a05"
    }
]