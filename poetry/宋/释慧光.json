[
    {
        "author": "释慧光",
        "dynasty": "宋",
        "type": "诗",
        "rhythmic": "",
        "title": "颂古五首  其一",
        "preface": "",
        "paragraphs": [
            "雨洗淡红桃蕚嫩，风摇浅碧柳丝轻。",
            "白云影里怪石露，绿水光中古木清。"
        ],
        "notes": "",
        "id": "71a97c09b437a5f28a650d863415b0ec"
    },
    {
        "author": "释慧光",
        "dynasty": "宋",
        "type": "诗",
        "rhythmic": "",
        "title": "颂古五首  其二",
        "preface": "",
        "paragraphs": [
            "窣堵古形仪，未举已先知。",
            "巍然存海底，影落树头辉。"
        ],
        "notes": "",
        "id": "879cc1a3ea0e98162d1f8a57498a73f6"
    },
    {
        "author": "释慧光",
        "dynasty": "宋",
        "type": "诗",
        "rhythmic": "",
        "title": "颂古五首  其三",
        "preface": "",
        "paragraphs": [
            "偷吃油糍，卖弄口觜。",
            "年老成魔，谩神吓鬼。"
        ],
        "notes": "",
        "id": "c3c890f3c05670fa0df9a2549369c1ef"
    },
    {
        "author": "释慧光",
        "dynasty": "宋",
        "type": "诗",
        "rhythmic": "",
        "title": "颂古五首  其四",
        "preface": "",
        "paragraphs": [
            "一吹无孔笛，一抚没弦琴。",
            "一曲两曲无人会，雨过夜塘秋水深。"
        ],
        "notes": "",
        "id": "132c5c805d7a316323341d8259b84ce2"
    },
    {
        "author": "释慧光",
        "dynasty": "宋",
        "type": "诗",
        "rhythmic": "",
        "title": "颂古五首  其五",
        "preface": "",
        "paragraphs": [
            "狗子无佛性，全提摩竭令。",
            "才拟犯锋铓，丧却穷性命。"
        ],
        "notes": "",
        "id": "6e60aa3a09b3b1be71a85009c97b4817"
    },
    {
        "author": "释慧光",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "不用求真，何须息见，倒骑牛兮入佛殿。",
            "羌笛一声天地空，不知谁识瞿昙面。"
        ],
        "notes": "",
        "id": "2311bcb26ecddbba71fcba2843c79548"
    }
]