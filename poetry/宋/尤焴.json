[
    {
        "author": "尤焴",
        "dynasty": "宋",
        "type": "诗",
        "rhythmic": "",
        "title": "西湖置酒短歌",
        "preface": "",
        "paragraphs": [
            "春云薄，淡将落。",
            "我心良与然，浩荡杳无著。",
            "黄鸟枝头语太工，可能唤起东坡翁。",
            "眼前妙景供妙咏，钧天吹下乘长风。",
            "醉而复醒醒复醉，香山居士今安在。",
            "濡首狂歌无限情，一齐付与云山外。"
        ],
        "notes": "",
        "id": "4b37bb3d31cd9be8d3bd50054f43e6ed"
    },
    {
        "author": "尤焴",
        "dynasty": "宋",
        "type": "诗",
        "rhythmic": "",
        "title": "被命出镇淮西至任",
        "preface": "",
        "paragraphs": [
            "万籁无声意转豪，一挥出守敢云劳。",
            "臣心耿耿依三殿，予发垂垂有二毛。",
            "月黑星光悬帐幙，夜深霜气满弓刀。",
            "披衣秉烛终宵坐，待旦乘时演豹韬。"
        ],
        "notes": "",
        "id": "a146ac2b686a96a7fa1212ba7f8c5011"
    }
]