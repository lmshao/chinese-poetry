[
    {
        "author": "吴百生",
        "dynasty": "宋",
        "type": "诗",
        "rhythmic": "",
        "title": "宫词四首  其一",
        "preface": "",
        "paragraphs": [
            "妙选昭阳进，羞花妬六宫。",
            "行阶莲落地，随御柳含风。",
            "按舞天光近，征歌烛影红。",
            "夜深金殿合，环珮月明中。"
        ],
        "notes": "",
        "id": "fb448eff1668094c967edc6431dd8ebf"
    },
    {
        "author": "吴百生",
        "dynasty": "宋",
        "type": "诗",
        "rhythmic": "",
        "title": "宫词四首  其二",
        "preface": "",
        "paragraphs": [
            "阿娇金屋闭，群玉奉龙轝。",
            "夜色明光酒，春风长信裾。",
            "传宣严仗合，应侍冶容虚。",
            "笑簇嫣然地，名花总不如。"
        ],
        "notes": "",
        "id": "fae03c82028fd39884f779c570681e91"
    },
    {
        "author": "吴百生",
        "dynasty": "宋",
        "type": "诗",
        "rhythmic": "",
        "title": "宫词四首  其三",
        "preface": "",
        "paragraphs": [
            "钧乐云中动，銮舆天上行。",
            "百花齐醉日，孤月独明更。",
            "玉漏频催酒，金炉细结甍。",
            "春秋有常幸，日日调清平。"
        ],
        "notes": "",
        "id": "2f0ceaed0101c11b69e9ee27ce5332bb"
    },
    {
        "author": "吴百生",
        "dynasty": "宋",
        "type": "诗",
        "rhythmic": "",
        "title": "宫词四首  其四",
        "preface": "",
        "paragraphs": [
            "中使质明催，珠宫宝扇回。",
            "髻云双凤拥，歌雪百花堆。",
            "竞立徼殊宠，群趋望独魁。",
            "寿阳春夜额，贴尽一庭梅。"
        ],
        "notes": "",
        "id": "dcce76d326664a3c60f934004cd85f97"
    },
    {
        "author": "吴百生",
        "dynasty": "宋",
        "type": "诗",
        "rhythmic": "",
        "title": "莫厘远眺",
        "preface": "",
        "paragraphs": [
            "金庭隔尘耸，玉柱插天浮。",
            "石古不知岁，谿虚长欲秋。",
            "绣重红错翠，锦簇阁兼楼。",
            "望里三州远，吟边松月留。"
        ],
        "notes": "",
        "id": "7572b0af6c817da1877d81ad19857030"
    },
    {
        "author": "吴百生",
        "dynasty": "宋",
        "type": "诗",
        "rhythmic": "",
        "title": "乌夜啼",
        "preface": "",
        "paragraphs": [
            "夜夜乌来啼未央，明月出户空飞霜。",
            "吹笳征夫不就寝，宫筵列烛声满堂。"
        ],
        "notes": "",
        "id": "1eb01fc378d11e2aa49fb8c900985de2"
    }
]