[
    {
        "author": "杨绘",
        "dynasty": "宋",
        "type": "诗",
        "rhythmic": "",
        "title": "游春",
        "preface": "",
        "paragraphs": [
            "倾城追逐艳阳天，上巳清明节序连。",
            "桃李光阴足骀荡，湖山风月更鲜妍。",
            "谷中答响飘新曲，波底妆光飏彩船。",
            "迟日未西人已醉，绿杨柔弱舞秋千。"
        ],
        "notes": "",
        "id": "7875491dcfce387df79600f0a91fedd2"
    },
    {
        "author": "杨绘",
        "dynasty": "宋",
        "type": "诗",
        "rhythmic": "",
        "title": "劫权",
        "preface": "",
        "paragraphs": [
            "对敌常观势，临机便得先。",
            "安危心不动，杀活手能专。",
            "勿以欺为行，须知劫是权。",
            "旁人烂柯看，当局是神仙。"
        ],
        "notes": "",
        "id": "01f08a15c27565488e3491f777e399e6"
    },
    {
        "author": "杨绘",
        "dynasty": "宋",
        "type": "诗",
        "rhythmic": "",
        "title": "落花",
        "preface": "",
        "paragraphs": [
            "夜来经雨学啼妆，今日摧红怨夕阳。",
            "已落旋随春水急，强留还怯晚风狂。",
            "应将别恨凭鶑语，更把归期趁蝶忙。",
            "谁谓多情消不得，梦魂犹惜满栏香。"
        ],
        "notes": "",
        "id": "ebe2a9f893c6c243357e6024de0501a0"
    },
    {
        "author": "杨绘",
        "dynasty": "宋",
        "type": "诗",
        "rhythmic": "",
        "title": "荷花借字诗",
        "preface": "",
        "paragraphs": [
            "香艳怜渠好，无端杂芰窠。",
            "向来因藕断，特地见丝多。",
            "实有终成的，露摇争奈何。",
            "深房莲底味，心里苦相和。"
        ],
        "notes": "",
        "id": "a6a51ac8fe495136317787d91ee25c45"
    },
    {
        "author": "杨绘",
        "dynasty": "宋",
        "type": "诗",
        "rhythmic": "",
        "title": "诗寄东坡",
        "preface": "",
        "paragraphs": [
            "仙舟游漾霅溪风，三奏琵琶一舰红。",
            "闻望喜传新政异，梦魂犹忆旧欢同。",
            "二南籍里知谁在，六客堂中已半空。",
            "细问人间为宰相，争如愿住水晶宫。"
        ],
        "notes": "",
        "id": "ca5f2ef83dc04fdcaff8bdd021bb5cf5"
    },
    {
        "author": "杨绘",
        "dynasty": "宋",
        "type": "诗",
        "rhythmic": "",
        "title": "中秋月",
        "preface": "",
        "paragraphs": [
            "素月玉寒空，乾坤灏气通。",
            "光华一夕满，节候九秋中。",
            "万里天衢峻，四方人望同。",
            "妖邪无处匿，方显照临功。"
        ],
        "notes": "",
        "id": "f9ca6516dc912257efe4a22baa6b1b82"
    },
    {
        "author": "杨绘",
        "dynasty": "宋",
        "type": "诗",
        "rhythmic": "",
        "title": "凌霄花",
        "preface": "",
        "paragraphs": [
            "直饶枝干凌霄去，犹有根原与地平。",
            "不道花依他树发，强攀红日鬭鲜明。"
        ],
        "notes": "",
        "id": "79e7b104366e2ffaa12316f007b23cc7"
    },
    {
        "author": "杨绘",
        "dynasty": "宋",
        "type": "诗",
        "rhythmic": "",
        "title": "柳花",
        "preface": "",
        "paragraphs": [
            "春光未老杨花飞，游子此情伤别离。",
            "扳折杨柳赠离别，骎骎匹马归何时。"
        ],
        "notes": "",
        "id": "8549b4e8e3d1a6abef6dbe67d07086ee"
    },
    {
        "author": "杨绘",
        "dynasty": "宋",
        "type": "诗",
        "rhythmic": "",
        "title": "送淳用长老归邛州",
        "preface": "",
        "paragraphs": [
            "曾扣禅扉喜接陪，师将境物谕轮回。",
            "灯笼不灭心中火，香印空残死后灰。",
            "绵邑难留真锡驻，临邛还庆法堂开。",
            "临邛绵邑何分别，无去无来无去来。"
        ],
        "notes": "",
        "id": "71cde49cd4d354ce5ce3e201b9d0dbce"
    },
    {
        "author": "杨绘",
        "dynasty": "宋",
        "type": "诗",
        "rhythmic": "",
        "title": "寿山",
        "preface": "",
        "paragraphs": [
            "寿山北耸侵隋碧，涢水南流接汉清。",
            "宋玉阳台犹暮雨，子虚梦泽半春耕。"
        ],
        "notes": "",
        "id": "7f1f1b01f2304e59e64d745a4e4f4855"
    },
    {
        "author": "杨绘",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "高骖黄鹤望天飞，千载谁能继费祎。"
        ],
        "notes": "",
        "id": "b7f180f81b8b914ee0782d5a2ec53cf7"
    },
    {
        "author": "杨绘",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "源有雌雄分碧白。"
        ],
        "notes": "",
        "id": "0e375be8ce1c26bafe8c56a44347183e"
    },
    {
        "author": "杨绘",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "清香旧已亲陶令，红艳新能惑阮郎。"
        ],
        "notes": "",
        "id": "c66c2dbb66788d35c5065e4d5f3e1504"
    },
    {
        "author": "杨绘",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "何必口辞山简醉，但教心似屈原醒。"
        ],
        "notes": "",
        "id": "6fc54a6d034c32c38f586bee966773ff"
    },
    {
        "author": "杨绘",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "烂紫妖红色尽卑。"
        ],
        "notes": "",
        "id": "60fc46e3e4329570bba3ef77ca3a6ce1"
    },
    {
        "author": "杨绘",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "高唐神女兰供泽，姑射仙人雪莹肌。"
        ],
        "notes": "",
        "id": "b3a9d0dbb526d3a4dfb73f55d523a931"
    },
    {
        "author": "杨绘",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "朱栏明绿水，古柳照斜阳。"
        ],
        "notes": "",
        "id": "fd2611c5a06a69ba64cb10c1de063f7e"
    }
]