[
    {
        "author": "徐天祐",
        "dynasty": "宋",
        "type": "诗",
        "rhythmic": "",
        "title": "洛思山",
        "preface": "",
        "paragraphs": [
            "归去蹉跎岁月深，羁愁无示故乡心。",
            "人生毕竟俱怀土，庄舄当时自越吟。"
        ],
        "notes": "",
        "id": "f72882271c29b484b3c4e339a1e6839a"
    },
    {
        "author": "徐天祐",
        "dynasty": "宋",
        "type": "诗",
        "rhythmic": "",
        "title": "许询园",
        "preface": "",
        "paragraphs": [
            "高栖不受鹤书招，北干家园久寂寥。",
            "明月空怀人姓许，故山犹自岫名萧。"
        ],
        "notes": "",
        "id": "80ac7bea3981758864dc279fcac59059"
    },
    {
        "author": "徐天祐",
        "dynasty": "宋",
        "type": "诗",
        "rhythmic": "",
        "title": "箪醪河",
        "preface": "",
        "paragraphs": [
            "往事悠悠逝水知，临流尚想报吴时。",
            "一壶能遣三军醉，不比商家酒作池。"
        ],
        "notes": "",
        "id": "ae8c753622ba5da1bc928eaf6dd6b6ee"
    },
    {
        "author": "徐天祐",
        "dynasty": "宋",
        "type": "诗",
        "rhythmic": "",
        "title": "钱王祠",
        "preface": "",
        "paragraphs": [
            "石槛山前结驷游，故乡霞锦遍林丘。",
            "祇今东府空遗庙，露立唐碑老树秋。"
        ],
        "notes": "",
        "id": "521f29b94229cf0e542ea6125f362875"
    },
    {
        "author": "徐天祐",
        "dynasty": "宋",
        "type": "诗",
        "rhythmic": "",
        "title": "方干岛",
        "preface": "",
        "paragraphs": [
            "平生心事白欧知，一卷云庵处士诗。",
            "占得镜中奇绝处，祇缘身值广明时。"
        ],
        "notes": "",
        "id": "b4879a844f9e588a11f66ab7ad89cd6d"
    },
    {
        "author": "徐天祐",
        "dynasty": "宋",
        "type": "诗",
        "rhythmic": "",
        "title": "白楼亭",
        "preface": "",
        "paragraphs": [
            "江左名流共往还，白楼何许只青山。",
            "不须商略闲今古，物换星移俯仰间。"
        ],
        "notes": "",
        "id": "114c801a9815dc8d240645735a62caad"
    }
]