[
    {
        "author": "释宗振",
        "dynasty": "宋",
        "type": "诗",
        "rhythmic": "",
        "title": "酬人偈",
        "preface": "",
        "paragraphs": [
            "我有一机，直下示伊。",
            "青天霹雳，电卷星驰。",
            "德山临济，棒喝徒施。",
            "不传之妙，于汝何亏。"
        ],
        "notes": "",
        "id": "45e7d0b0c57c73a7b49aa77edfd21800"
    },
    {
        "author": "释宗振",
        "dynasty": "宋",
        "type": "诗",
        "rhythmic": "",
        "title": "书壁",
        "preface": "",
        "paragraphs": [
            "住在千峰最上层，年将耳顺任腾腾。",
            "免教名字挂人齿，甘作今朝百拙僧。"
        ],
        "notes": "",
        "id": "3a49d7e56557bcc6d7ac00468c4d34ec"
    }
]