[
    {
        "author": "释玿",
        "dynasty": "宋",
        "type": "诗",
        "rhythmic": "",
        "title": "偈颂九首  其一",
        "preface": "",
        "paragraphs": [
            "鹊既鸣鹊鹊，鸦则鸣鸦鸦。",
            "禾山四打鼓，赵州三吃茶。",
            "春来花处处，云散月家家。",
            "达磨当年无板齿，祇应特地过流沙。"
        ],
        "notes": "",
        "id": "2700c77d78e9b460960c56e798936611"
    },
    {
        "author": "释玿",
        "dynasty": "宋",
        "type": "诗",
        "rhythmic": "",
        "title": "偈颂九首  其二",
        "preface": "",
        "paragraphs": [
            "五五二十五，乖龙不为雨。",
            "沙石欲生烟，稻麻将槁死。",
            "山僧有个七字顶轮王陀罗尼，能破龙宫。",
            "开蛰户，斥雷师，驱电母，布慈云而洒甘露。",
            "唵苏噜悉唎苏噜。"
        ],
        "notes": "",
        "id": "11aaaf571c16cf4e24193dbb715fc120"
    },
    {
        "author": "释玿",
        "dynasty": "宋",
        "type": "诗",
        "rhythmic": "",
        "title": "偈颂九首  其三",
        "preface": "",
        "paragraphs": [
            "云山偶尔遭攧，臂痛不可胜言。",
            "府教挥金办供，殷勤咨请谈禅。",
            "禅禅，不在拈槌竖拂，亦非作用周旋。",
            "不在扬眉瞬目，亦非文字语言。",
            "祇据现成公案，自然七方八圆。",
            "在云门得之，则曰一句三句。",
            "在法眼得之，则曰惟心法门。",
            "在沩仰得之，则曰父慈子孝。",
            "在临济得之，则曰三要三玄。",
            "在曹洞得之，则有偏正回互。",
            "在天下老和尚得之，则有问答机缘。",
            "在云山得之，则全提正令于人天之上。",
            "在府教学士得之，则致吾君于尧舜之前。",
            "在现前大众得之，则随宜应用。",
            "在太孺人黄氏得之，则生于忉利诸天。",
            "禅禅，绵绵密密，密密绵绵。",
            "渡水胡僧无膝裤，东村王老屋头穿。",
            "拈来一一中的，不妨似箭离弦。",
            "脱或踌躇拟议，迢迢十万八千。"
        ],
        "notes": "",
        "id": "1992a23a0a602acb2b8879bb5c96e2a9"
    },
    {
        "author": "释玿",
        "dynasty": "宋",
        "type": "诗",
        "rhythmic": "",
        "title": "偈颂九首  其四",
        "preface": "",
        "paragraphs": [
            "语是谤，寂是诳。",
            "不语不寂，转增虚妄。",
            "春风吹落桃李花，淡烟疎雨笼青嶂。"
        ],
        "notes": "",
        "id": "ddc0901dd26f812ad6734948e2655f69"
    },
    {
        "author": "释玿",
        "dynasty": "宋",
        "type": "诗",
        "rhythmic": "",
        "title": "偈颂九首  其五",
        "preface": "",
        "paragraphs": [
            "向来云岫访雷峰，朔风吹雪落长松。",
            "今日雷峰访云岫，无限春光满岩窦。",
            "机锋互换主宾分，八两元来重半斤。"
        ],
        "notes": "",
        "id": "d2fffc92f73258a074ddfc5d353c0035"
    },
    {
        "author": "释玿",
        "dynasty": "宋",
        "type": "诗",
        "rhythmic": "",
        "title": "偈颂九首  其六",
        "preface": "",
        "paragraphs": [
            "垦土诛茆作佛宫，栽田博饭与君同。",
            "梦中十载因缘尽，又拄乌藤过别峰。",
            "临岐一句如何说，此去平分江上月。",
            "千里同风事宛然，云山虽别何曾别。",
            "别不别，鹭鸶飞入寒江雪。"
        ],
        "notes": "",
        "id": "7d8c05760a7ed47675862f93872ccb94"
    },
    {
        "author": "释玿",
        "dynasty": "宋",
        "type": "诗",
        "rhythmic": "",
        "title": "偈颂九首  其七",
        "preface": "",
        "paragraphs": [
            "与么文彩，甚生标格。",
            "直下承当，迥超言默。"
        ],
        "notes": "",
        "id": "06490eb61f92a43f0c0f49bbb54d97d3"
    },
    {
        "author": "释玿",
        "dynasty": "宋",
        "type": "诗",
        "rhythmic": "",
        "title": "偈颂九首  其八",
        "preface": "",
        "paragraphs": [
            "休卜度，世间那有扬州鹤。",
            "一身与世等委蛇，万事随缘即安乐。",
            "无意来时却宛然，有心用处还应错。",
            "错错错，莫莫莫，近日秋林多叶落。",
            "铁牛飞过洞庭湖，西山走入滕王阁。"
        ],
        "notes": "",
        "id": "ead2da9cebdc9254a53c16e132cd8690"
    },
    {
        "author": "释玿",
        "dynasty": "宋",
        "type": "诗",
        "rhythmic": "",
        "title": "偈颂九首  其九",
        "preface": "",
        "paragraphs": [
            "一拳拳到黄鹤楼，一踢踢翻鹦鹉洲。",
            "玉麟掣断黄金锁，大丈夫儿得自由。"
        ],
        "notes": "",
        "id": "6118616d8b461b382a783aeabe8a81e4"
    },
    {
        "author": "释玿",
        "dynasty": "宋",
        "type": "诗",
        "rhythmic": "",
        "title": "颂古三十一首  其一",
        "preface": "",
        "paragraphs": [
            "文死罔明休卜度，瞿昙女子谩针锥。",
            "推倒铁山归去也，纵横十字更由谁。"
        ],
        "notes": "",
        "id": "8ba9001c1702e869ed51f4a2adc32053"
    },
    {
        "author": "释玿",
        "dynasty": "宋",
        "type": "诗",
        "rhythmic": "",
        "title": "颂古三十一首  其二",
        "preface": "",
        "paragraphs": [
            "相逢打鼓弄琵琶，须是还他两会家。",
            "曲罢不知何处去，夕阳斜映暮天霞。"
        ],
        "notes": "",
        "id": "5e080e74487589f5c871aafb5f5ddfa6"
    },
    {
        "author": "释玿",
        "dynasty": "宋",
        "type": "诗",
        "rhythmic": "",
        "title": "颂古三十一首  其三",
        "preface": "",
        "paragraphs": [
            "身世悠悠不系舟，得随流处且随流。",
            "今朝有酒今朝醉，明日无钱明日愁。"
        ],
        "notes": "",
        "id": "509a9314ac33dfed3997a94d3b672c35"
    },
    {
        "author": "释玿",
        "dynasty": "宋",
        "type": "诗",
        "rhythmic": "",
        "title": "颂古三十一首  其四",
        "preface": "",
        "paragraphs": [
            "梦中要渡深溪水，伎俩多般进不能。",
            "蓦地觉来伎俩尽，床头山月已三更。"
        ],
        "notes": "",
        "id": "6409b4c5b00924fd5298c80243ba7097"
    },
    {
        "author": "释玿",
        "dynasty": "宋",
        "type": "诗",
        "rhythmic": "",
        "title": "颂古三十一首  其五",
        "preface": "",
        "paragraphs": [
            "喝声绝处怒雷收，丧尽家风一不留。",
            "总是战争收拾得，却因歌舞破除休。"
        ],
        "notes": "",
        "id": "7f6bc55ffc0af7ae16e9ec3ce6c8563e"
    },
    {
        "author": "释玿",
        "dynasty": "宋",
        "type": "诗",
        "rhythmic": "",
        "title": "颂古三十一首  其六",
        "preface": "",
        "paragraphs": [
            "大雄山下老狐精，千古丛林恼杀人。",
            "若遇金毛师子子，看伊无处著浑身。"
        ],
        "notes": "",
        "id": "c6e173a9c7c58d5c7ee1845597070085"
    },
    {
        "author": "释玿",
        "dynasty": "宋",
        "type": "诗",
        "rhythmic": "",
        "title": "颂古三十一首  其七",
        "preface": "",
        "paragraphs": [
            "是贼识贼精识精，南泉无过强惺惺。",
            "赵州礼拜归堂去，前箭犹轻后箭深。"
        ],
        "notes": "",
        "id": "94d70e083b828110fd1ca570e4205200"
    },
    {
        "author": "释玿",
        "dynasty": "宋",
        "type": "诗",
        "rhythmic": "",
        "title": "颂古三十一首  其八",
        "preface": "",
        "paragraphs": [
            "家财丧尽没丝毫，祇个一身犹恨多。",
            "却向池阳最深处，杀人空手不持刀。"
        ],
        "notes": "",
        "id": "a2dc1d42b7fef68d6351fe8c0970f4ff"
    },
    {
        "author": "释玿",
        "dynasty": "宋",
        "type": "诗",
        "rhythmic": "",
        "title": "颂古三十一首  其九",
        "preface": "",
        "paragraphs": [
            "前得得，后不得，一贯谁知两五百。",
            "雨桧萧萧，风松瑟瑟。",
            "隔山人听鹧鸪词，错认胡笳十八拍。"
        ],
        "notes": "",
        "id": "dd1f9a59a704c220cd95b01586b2dd3f"
    },
    {
        "author": "释玿",
        "dynasty": "宋",
        "type": "诗",
        "rhythmic": "",
        "title": "颂古三十一首  其一○",
        "preface": "",
        "paragraphs": [
            "此儿活计口皮边，点著风驰与电旋。",
            "谩说镇州萝卜大，何曾亲见老南泉。"
        ],
        "notes": "",
        "id": "aab33bc193bc13ea4cb4d2283cc212dc"
    },
    {
        "author": "释玿",
        "dynasty": "宋",
        "type": "诗",
        "rhythmic": "",
        "title": "颂古三十一首  其一一",
        "preface": "",
        "paragraphs": [
            "当机转处不踌躇，琉璃盘里走明珠。",
            "赵州老子村校书，一条拄杖两人舁。"
        ],
        "notes": "",
        "id": "3d77fdbaf21eb32f73c93919c8fa0721"
    },
    {
        "author": "释玿",
        "dynasty": "宋",
        "type": "诗",
        "rhythmic": "",
        "title": "颂古三十一首  其一二",
        "preface": "",
        "paragraphs": [
            "庭前柏树子，一二三四五。",
            "窦八布衫穿，禾山解打鼓。"
        ],
        "notes": "",
        "id": "7e8704d98160098a7e72ed819c338be2"
    },
    {
        "author": "释玿",
        "dynasty": "宋",
        "type": "诗",
        "rhythmic": "",
        "title": "颂古三十一首  其一三",
        "preface": "",
        "paragraphs": [
            "无直路，却萦纡。",
            "赵州东壁上，依旧挂葫芦。",
            "有张公吃村酒，李公醉不醒。"
        ],
        "notes": "",
        "id": "cfef1cde6e4f8d9f308a861bbb80f2d9"
    },
    {
        "author": "释玿",
        "dynasty": "宋",
        "type": "诗",
        "rhythmic": "",
        "title": "颂古三十一首  其一四",
        "preface": "",
        "paragraphs": [
            "利刀截断命根，跳出狐群狗队。",
            "拈起万煅蒺藜，铁额铜头粉碎。"
        ],
        "notes": "",
        "id": "40e34d53dc1d9c2e5fe88f41c7c106a3"
    },
    {
        "author": "释玿",
        "dynasty": "宋",
        "type": "诗",
        "rhythmic": "",
        "title": "颂古三十一首  其一五",
        "preface": "",
        "paragraphs": [
            "拶到悬崖撒手时，七斤衫重有谁知。",
            "寒来暑往浑无用，挂在赵州东院西。"
        ],
        "notes": "",
        "id": "7f98adec3aedbe2b3b09b465915823e3"
    },
    {
        "author": "释玿",
        "dynasty": "宋",
        "type": "诗",
        "rhythmic": "",
        "title": "颂古三十一首  其一六",
        "preface": "",
        "paragraphs": [
            "明日大悲院里斋，铁围山岳尽冲开。",
            "猪头象鼻，乌觜鱼腮。",
            "石人抚掌呵呵笑，寒山拾得在天台。"
        ],
        "notes": "",
        "id": "ecb4f96ba7fa48e6751658bf69415e5d"
    },
    {
        "author": "释玿",
        "dynasty": "宋",
        "type": "诗",
        "rhythmic": "",
        "title": "颂古三十一首  其一七",
        "preface": "",
        "paragraphs": [
            "劫火光中共唱酬，随波逐浪谩悠悠。",
            "剖尽衷肠人不会，草鞋拈取盖龟休。"
        ],
        "notes": "",
        "id": "74590f13b7fd207ac9131117e1a7b750"
    },
    {
        "author": "释玿",
        "dynasty": "宋",
        "type": "诗",
        "rhythmic": "",
        "title": "颂古三十一首  其一八",
        "preface": "",
        "paragraphs": [
            "投子投子，机轮无阻。",
            "要吞即吞，要吐即吐。",
            "若还𣨼齿粘牙，争得超今迈古。"
        ],
        "notes": "",
        "id": "6c88bb5ab3e460046b05afe0c94229f2"
    },
    {
        "author": "释玿",
        "dynasty": "宋",
        "type": "诗",
        "rhythmic": "",
        "title": "颂古三十一首  其一九",
        "preface": "",
        "paragraphs": [
            "有是父兮有是子，同条生也同条死。",
            "三世如来烈焰堆，互换说法元如此。",
            "莫颠言，休倒语，截断葛藤须荐取。"
        ],
        "notes": "",
        "id": "c797c04cd6188255ba387ba16f0f8c1f"
    },
    {
        "author": "释玿",
        "dynasty": "宋",
        "type": "诗",
        "rhythmic": "",
        "title": "颂古三十一首  其二○",
        "preface": "",
        "paragraphs": [
            "塞北千人帐，江南万斛船。",
            "菩提窝里坐，总谓是虚传。"
        ],
        "notes": "",
        "id": "8a1e27a8a8cfb4e6f0c1fca9d0ac17b1"
    },
    {
        "author": "释玿",
        "dynasty": "宋",
        "type": "诗",
        "rhythmic": "",
        "title": "颂古三十一首  其二一",
        "preface": "",
        "paragraphs": [
            "曹山不如，花根本艳。",
            "不如曹山，虎体元班。",
            "江南地暖，塞北春寒。",
            "一把柳丝收不得，和烟搭在玉阑干。"
        ],
        "notes": "",
        "id": "a9b104ba0f5d0e3e4fe14a4a93e42fe3"
    },
    {
        "author": "释玿",
        "dynasty": "宋",
        "type": "诗",
        "rhythmic": "",
        "title": "颂古三十一首  其二二",
        "preface": "",
        "paragraphs": [
            "隔，穿耳胡僧眼睛黑。",
            "东院西边是赵州，观音院里安弥勒。"
        ],
        "notes": "",
        "id": "eb4fd1f7e7a8823b0b298c98a89bdad7"
    },
    {
        "author": "释玿",
        "dynasty": "宋",
        "type": "诗",
        "rhythmic": "",
        "title": "颂古三十一首  其二三",
        "preface": "",
        "paragraphs": [
            "北禅夜分岁，特地巧安排。",
            "维那出只手，线去又丝来。",
            "田郎催拍板，鲍老舞三台。",
            "若教行正令，活作一坑埋。"
        ],
        "notes": "",
        "id": "7f514c1f8e1dcd40c8e2860bd94da8ad"
    },
    {
        "author": "释玿",
        "dynasty": "宋",
        "type": "诗",
        "rhythmic": "",
        "title": "颂古三十一首  其二四",
        "preface": "",
        "paragraphs": [
            "苦中乐，乐中苦，大唐打鼓新罗舞。",
            "寒山烧火满头灰，却笑丰干倒骑虎。"
        ],
        "notes": "",
        "id": "15ff77f3ea5b25521daf2f5fa1838e09"
    },
    {
        "author": "释玿",
        "dynasty": "宋",
        "type": "诗",
        "rhythmic": "",
        "title": "颂古三十一首  其二五",
        "preface": "",
        "paragraphs": [
            "有主有宾，有礼有乐。",
            "得失是非，如何摸索。",
            "才摸索，无上醍醐成毒药。",
            "君不见大鹏展翼盖十洲，投窗之物空啾啾。"
        ],
        "notes": "",
        "id": "380b10c73562e122fcdc9ba98c40e060"
    },
    {
        "author": "释玿",
        "dynasty": "宋",
        "type": "诗",
        "rhythmic": "",
        "title": "颂古三十一首  其二六",
        "preface": "",
        "paragraphs": [
            "一人牙如剑树，一人口似血盆。",
            "一拳还一踢，一踢报一拳。",
            "亚竖摩醯顶门眼，不妨亲踏上头关。"
        ],
        "notes": "",
        "id": "21468753ae5fb2b573998336dceb3069"
    },
    {
        "author": "释玿",
        "dynasty": "宋",
        "type": "诗",
        "rhythmic": "",
        "title": "颂古三十一首  其二七",
        "preface": "",
        "paragraphs": [
            "我手何似佛手，堪笑紫湖养狗。",
            "撞著焦尾大虫，性命输他一口。"
        ],
        "notes": "",
        "id": "38f2cd8bc1f20817d5377ca8ee2287ac"
    },
    {
        "author": "释玿",
        "dynasty": "宋",
        "type": "诗",
        "rhythmic": "",
        "title": "颂古三十一首  其二八",
        "preface": "",
        "paragraphs": [
            "我脚何似驴脚，拟议知君大错。",
            "进前欲饮醍醐，已似遭他毒药。"
        ],
        "notes": "",
        "id": "a393e81b1f829d1dfa1a1b66f29dd431"
    },
    {
        "author": "释玿",
        "dynasty": "宋",
        "type": "诗",
        "rhythmic": "",
        "title": "颂古三十一首  其二九",
        "preface": "",
        "paragraphs": [
            "人人尽有生缘，且非夷狄中原。",
            "镇府出大萝卜，赵州亲见南泉。"
        ],
        "notes": "",
        "id": "7e9d6cb6a6bdfa12532dc27ba1ced765"
    },
    {
        "author": "释玿",
        "dynasty": "宋",
        "type": "诗",
        "rhythmic": "",
        "title": "颂古三十一首  其三○",
        "preface": "",
        "paragraphs": [
            "佛手驴脚生缘，生缘驴脚佛手。",
            "李公醉倒街头，元是张公吃酒。",
            "黄龙山里老婆禅，恰似河阳新妇丑。"
        ],
        "notes": "",
        "id": "a6109647f8120f69c6553cc547d61156"
    },
    {
        "author": "释玿",
        "dynasty": "宋",
        "type": "诗",
        "rhythmic": "",
        "title": "颂古三十一首  其三一",
        "preface": "",
        "paragraphs": [
            "唇上必并班豹剥，舌头当的帝都丁。",
            "自古上贤犹不识，造次凡流岂可明。"
        ],
        "notes": "",
        "id": "80596e592e6b9646f6dc70dd3bab7605"
    }
]