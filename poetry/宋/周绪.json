[
    {
        "author": "周绪",
        "dynasty": "宋",
        "type": "诗",
        "rhythmic": "",
        "title": "水帘泉",
        "preface": "",
        "paragraphs": [
            "群峰峩峩冲北极，一水如帘泻层碧。",
            "岳神自古不许卷，留在眼前蒙怪石。",
            "彩霞倒影朝为缘，缺月遥挂当幽夕。",
            "非惟只助小山景，却入民田作膏泽。"
        ],
        "notes": "",
        "id": "3c96906112e8d10c71865ab57fbd3eb7"
    },
    {
        "author": "周绪",
        "dynasty": "宋",
        "type": "诗",
        "rhythmic": "",
        "title": "书事",
        "preface": "",
        "paragraphs": [
            "北客乐驰驱，髀肉浑不生。",
            "轻风入马蹄，一瞬万里平。",
            "朝发长安都，暮抵受降城。",
            "阴山闻鬼哭，征人昼夜行。",
            "黄尘虽染衣，紫翠堪夺睛。",
            "男儿平生游，壮志多屡惊。",
            "荆楚岂不佳，舟楫非吾情。",
            "休夸鱼稻乡，莫恋烟波清。",
            "幸能脱毛锥，侧听匣中鸣。"
        ],
        "notes": "",
        "id": "10ede71c902edb50c7a0c5fb5053399f"
    }
]