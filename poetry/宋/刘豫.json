[
    {
        "author": "刘豫",
        "dynasty": "宋",
        "type": "诗",
        "rhythmic": "",
        "title": "杂诗六首  其一",
        "preface": "",
        "paragraphs": [
            "竹坞人家濒小溪，数枝红杏出疏篱。",
            "门前山色带烟重，幽鸟一声春日迟。"
        ],
        "notes": "",
        "id": "5deb7064ce88a111238885f928859344"
    },
    {
        "author": "刘豫",
        "dynasty": "宋",
        "type": "诗",
        "rhythmic": "",
        "title": "杂诗六首  其二",
        "preface": "",
        "paragraphs": [
            "风荷柄柄弄清香，轻薄沙禽落又翔。",
            "红日转西渔艇散，一川山影暮天凉。"
        ],
        "notes": "",
        "id": "df68010d05504be6e06428a52bf3e063"
    },
    {
        "author": "刘豫",
        "dynasty": "宋",
        "type": "诗",
        "rhythmic": "",
        "title": "杂诗六首  其三",
        "preface": "",
        "paragraphs": [
            "古渡停骖日向沈，凄凉归思梗清吟。",
            "碧山几点塞天阔，红叶一林秋意深。"
        ],
        "notes": "",
        "id": "40a24c5d66e8ed1bb53a39d35a283876"
    },
    {
        "author": "刘豫",
        "dynasty": "宋",
        "type": "诗",
        "rhythmic": "",
        "title": "杂诗六首  其四",
        "preface": "",
        "paragraphs": [
            "倚岩萧寺据危崖，丈室轩窻面水开。",
            "雪霁暮寒山月上，数竿修竹一枝梅。"
        ],
        "notes": "",
        "id": "2fee3e885dcf29a181815a34d9f134e4"
    },
    {
        "author": "刘豫",
        "dynasty": "宋",
        "type": "诗",
        "rhythmic": "",
        "title": "杂诗六首  其五",
        "preface": "",
        "paragraphs": [
            "昼色晴明著色图，山光凝翠接平湖。",
            "烟岚自古人难画，远即深深近却无。"
        ],
        "notes": "",
        "id": "0981f53e3a25d1155c21b116c5e7cebc"
    },
    {
        "author": "刘豫",
        "dynasty": "宋",
        "type": "诗",
        "rhythmic": "",
        "title": "杂诗六首  其六",
        "preface": "",
        "paragraphs": [
            "寒林烟重暝栖鸦，远寺疏钟送落霞。",
            "无限岭云遮不断，数声和月到山家。"
        ],
        "notes": "",
        "id": "5311d68c457cb4823b8f337a28b984ce"
    },
    {
        "author": "刘豫",
        "dynasty": "宋",
        "type": "诗",
        "rhythmic": "",
        "title": "客馆",
        "preface": "",
        "paragraphs": [
            "雪消北岭安排暖，寒入东风阻节春。",
            "绝塞乱山围古驿，他时说著也愁人。"
        ],
        "notes": "",
        "id": "8cbbc01bd9164c8b2d7bfb5167eba56a"
    },
    {
        "author": "刘豫",
        "dynasty": "宋",
        "type": "诗",
        "rhythmic": "",
        "title": "登苏门山百泉",
        "preface": "",
        "paragraphs": [
            "太行雄伟赤霄逼，枝分苏门为肘腋。",
            "孕奇产秀气蟠鬰，涌作琉璃千顷碧。",
            "初疑骊龙蛰山趾，仰喷明珠飞的皪。",
            "忽如湘灵理新粧，大鉴开匣乍磨拭。",
            "峰峦倒影浸云烟，苹藻照沙改颜色。",
            "相辉一段佳风月，余泽几州及动植。",
            "昔闻隐沦有仙人，高标清与溪山敌。",
            "悠悠往事散浮云，啸有遗屋行有迹。",
            "我居东秦济水南，无限泉池日亲炙。",
            "一行作吏别经年，情思尘埃何处涤。",
            "云祠因祷来凭栏，顿爽骨毛快胸臆。",
            "飘飘兰舟七八客，尊俎笙箫随分入。",
            "胜概纷并接不暇，恨乏鲁戈延晷刻。",
            "归来簿领厌沉迷，春睡每着蝶梦适。",
            "心约他时杖履游，醉潄溪流枕溪石。"
        ],
        "notes": "",
        "id": "298b7b0f146d514d72ae1bb10eeb63ef"
    }
]