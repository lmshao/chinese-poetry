[
    {
        "author": "周师成",
        "dynasty": "宋",
        "type": "诗",
        "rhythmic": "",
        "title": "梅",
        "preface": "",
        "paragraphs": [
            "采采芳梅枝，琐碎白云姿。",
            "在山千花怨，出山百鸟啼。",
            "操持思所寄，转趾述所思。",
            "清披太始风，寒应太虚月。",
            "一日拂人衣，三岁香不歇。"
        ],
        "notes": "",
        "id": "7e9feb542faf7983b9af0a4ac91b89c4"
    },
    {
        "author": "周师成",
        "dynasty": "宋",
        "type": "诗",
        "rhythmic": "",
        "title": "鸡冠花",
        "preface": "",
        "paragraphs": [
            "爪距深藏独露冠，紫茸簇出弄清寒。",
            "五更月下朦胧看，只欠一声惊夜阑。"
        ],
        "notes": "",
        "id": "d7d963fe7ec8771257df98de82be094c"
    },
    {
        "author": "周师成",
        "dynasty": "宋",
        "type": "诗",
        "rhythmic": "",
        "title": "新亭",
        "preface": "",
        "paragraphs": [
            "昔日新亭今则旧，百年名义只如新。",
            "高谈坐上无安石，洒泪尊前有伯仁。",
            "对面飞来帆影少，传音吹过羽书频。",
            "青天重唤当时月，放下清光照坐人。"
        ],
        "notes": "",
        "id": "ab799e845642ca91bac9eadbe4e37f87"
    },
    {
        "author": "周师成",
        "dynasty": "宋",
        "type": "诗",
        "rhythmic": "",
        "title": "凤凰台",
        "preface": "",
        "paragraphs": [
            "元嘉王子宅，李白重登临。",
            "鸣凤元非昔，蟠龙直到今。",
            "凄凉微子事，寂寞茂弘心。",
            "望断长安日，悬知属意深。"
        ],
        "notes": "",
        "id": "dec63d8a0f513d258b34cfe0be8d6733"
    },
    {
        "author": "周师成",
        "dynasty": "宋",
        "type": "诗",
        "rhythmic": "",
        "title": "周处台  其一",
        "preface": "",
        "paragraphs": [
            "孝侯远矣使人怀，安得从之上此台。",
            "几回一舸荆溪上，苦被风帆浪桨催。"
        ],
        "notes": "",
        "id": "3d179c2293fff14a1b5ce3f96b117b31"
    },
    {
        "author": "周师成",
        "dynasty": "宋",
        "type": "诗",
        "rhythmic": "",
        "title": "周处台  其二",
        "preface": "",
        "paragraphs": [
            "克己功夫鲜矣能，孔堂今继仲由登。",
            "试从台上看台下，狂圣中间隔几层。"
        ],
        "notes": "",
        "id": "78c5128bf739300ca70e79449c6c0189"
    },
    {
        "author": "周师成",
        "dynasty": "宋",
        "type": "诗",
        "rhythmic": "",
        "title": "吴大帝庙",
        "preface": "",
        "paragraphs": [
            "曾是东南第一王，眼看此地六兴亡。",
            "东缘有酒登京口，西为无鱼忆武昌。",
            "非复虎臣陪殿上，空余猩血泣祠旁。",
            "何年并建琅玡庙，共对淮山草木长。"
        ],
        "notes": "",
        "id": "8d74a77954568a7c42d9e14f4844c560"
    },
    {
        "author": "周师成",
        "dynasty": "宋",
        "type": "诗",
        "rhythmic": "",
        "title": "酬张韩伯",
        "preface": "",
        "paragraphs": [
            "楚人逢楚节，仍赋楚情诗。",
            "滴酒长江远，思乡白日迟。",
            "遥怜壮士腕，也系儿女丝。",
            "若有盈妾艾，榴花勿并持。"
        ],
        "notes": "",
        "id": "7af92faa9b4dceff528c6a629b9c8d23"
    },
    {
        "author": "周师成",
        "dynasty": "宋",
        "type": "诗",
        "rhythmic": "",
        "title": "金陵",
        "preface": "",
        "paragraphs": [
            "故国已云久，地余风流情。",
            "山花不断市，江鸥长入城。",
            "青溪泓玉水，红楼调春声。",
            "斟酌飞仙过，枉辔一来行。"
        ],
        "notes": "",
        "id": "53e22ad34b4a36c8790b42142f39a2c2"
    },
    {
        "author": "周师成",
        "dynasty": "宋",
        "type": "诗",
        "rhythmic": "",
        "title": "下水门税亭",
        "preface": "",
        "paragraphs": [
            "建业尘中吏，秦淮水上亭。",
            "浴晴凫弄日，饮晓马吞星。",
            "地迥来芳草，潮回出断汀。",
            "有僧时到此，相对两浮萍。"
        ],
        "notes": "",
        "id": "ad620a4c25071905258760a449c1f248"
    },
    {
        "author": "周师成",
        "dynasty": "宋",
        "type": "诗",
        "rhythmic": "",
        "title": "古诗  其一",
        "preface": "",
        "paragraphs": [
            "昔怀今未归，悄悄与谁语。",
            "超超何所为，空斋听春雨。",
            "锵然金玉声，幽窗相尔汝。",
            "政以平在中，万物皆媚妩。",
            "暗想四城外，花草不可数。",
            "浮云日夜征，东皋怅何许。"
        ],
        "notes": "",
        "id": "fbc65183e4adbf19ea6201b130eb5cd5"
    },
    {
        "author": "周师成",
        "dynasty": "宋",
        "type": "诗",
        "rhythmic": "",
        "title": "古诗  其二",
        "preface": "",
        "paragraphs": [
            "德人天机深，凡子人心多。",
            "懔余思寡过，月计愧盈科。",
            "勿谓玉无玼，当知石可磨。",
            "四十尚无闻，素心恐蹉跎。",
            "汲我檐下井，浇我盘中花。",
            "清香未似之，懒惰欲如何。"
        ],
        "notes": "",
        "id": "fe3f055995c3f8d219716ef06c0fe344"
    },
    {
        "author": "周师成",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "黄芦花白月无頼，乌桕叶红秋可怜。"
        ],
        "notes": "",
        "id": "8f5e248c98f0736d20ed1d6bc6c05778"
    },
    {
        "author": "周师成",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "花缩添新紫，香消减旧黄。"
        ],
        "notes": "",
        "id": "3d3e81c0738590626fe506450dd51cb3"
    }
]