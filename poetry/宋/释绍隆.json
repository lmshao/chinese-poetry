[
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其一",
        "preface": "",
        "paragraphs": [
            "穷诸玄辩，竭世枢机。",
            "百千法门，无量妙义。",
            "总在个里，不隔一丝。"
        ],
        "notes": "",
        "id": "d98e6e322ac5338226186df1627172fd"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其二",
        "preface": "",
        "paragraphs": [
            "掩室摩竭，杜口毗耶。",
            "面壁九年，黄梅夜渡。",
            "点简将来，翻成计较。",
            "殊不知日不待火而热，月不待风而凉。",
            "云龙，风从虎。",
            "作无作，为无为。"
        ],
        "notes": "",
        "id": "cab40e00822e2c0b5fabba35effbaa5a"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其三",
        "preface": "",
        "paragraphs": [
            "悠悠世事空浮沉，自爱白云岁月深。",
            "举眼尽非凡草木，刚然断臂觅安心。"
        ],
        "notes": "",
        "id": "e0b7d868e2afcf1232dc83dd3170d5be"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其四",
        "preface": "",
        "paragraphs": [
            "寰中天子𠡠，塞外将军令。",
            "一句定乾坤，一剑平天下。"
        ],
        "notes": "",
        "id": "992bedab76a67762cf3ea4c34f74a1fb"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其五",
        "preface": "",
        "paragraphs": [
            "牛头没，马头回，渠无国土。",
            "无位真人，突出难辩甚处。",
            "逢渠击石火，闪电光得不得。"
        ],
        "notes": "",
        "id": "159a4cc26f21ace301edc51963962acf"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其六",
        "preface": "",
        "paragraphs": [
            "万里浮云卷碧天，年年此夜十分圆。",
            "令人转忆寒山子，说似吾心恰宛然。"
        ],
        "notes": "",
        "id": "5b2de7197fb7272dfe9a0938270addfd"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其七",
        "preface": "",
        "paragraphs": [
            "眼里不著沙，耳里不著水。",
            "堪笑老俱胝，无端竖一指。"
        ],
        "notes": "",
        "id": "3d80a8994a6ace1b70b32a230ea24f69"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其八",
        "preface": "",
        "paragraphs": [
            "大智圆明，体无向背。",
            "凝然湛寂，弥满太虚。",
            "覆盖乾坤，常光独露。",
            "削踪灭迹，离相绝名。"
        ],
        "notes": "",
        "id": "cb5b56f4ef0660b5b72f2118b2664cb4"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其九",
        "preface": "",
        "paragraphs": [
            "炎暑蒸人汗似汤，盐官用底岂寻常。",
            "轻摇休问犀牛在，拈出清风宇宙凉。"
        ],
        "notes": "",
        "id": "7bb8c5150c5fce5d55382421d244039b"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其一○",
        "preface": "",
        "paragraphs": [
            "一滴水，一滴冻，喝下风雷彰大用。",
            "棒头点出眼睛来，照了诸相悉空洞。",
            "出门撞著须菩提，拶破虚空全体露。",
            "一片虚凝绝谓情，万里清光飞玉兔。"
        ],
        "notes": "",
        "id": "0d321c7702961aea6507ccaaac1f591f"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其一一",
        "preface": "",
        "paragraphs": [
            "目前无法，万象森然。",
            "意在目前，突出难辨。"
        ],
        "notes": "",
        "id": "632ff95dd1f3ad295a2fd334013dd413"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其一二",
        "preface": "",
        "paragraphs": [
            "离四句，绝百非，阃外风光谁得知。",
            "牛头没，马头回，空生岩畔碧崔嵬。",
            "一口吸西江，一句该万象。",
            "一月普现一切水，一切水月一月摄。",
            "重重主伴，历历交参。",
            "品汇兹彰，人天正眼。",
            "如斯告报，只要知归。",
            "苟或未然，便见生死。",
            "交谢寒暑，迭迁北里。",
            "豪家昨日歌兮今日哭。"
        ],
        "notes": "",
        "id": "ee98982f7f885ed29bc982675085dddb"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其一三",
        "preface": "",
        "paragraphs": [
            "光非照境，境亦非存。",
            "光境俱忘，复是何物。",
            "百草头上，罢却干戈。"
        ],
        "notes": "",
        "id": "b181512256f0310896b6fc2fa3a5770f"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其一四",
        "preface": "",
        "paragraphs": [
            "日日日东出，日日日西没。",
            "人命在呼吸，百年轻倏忽。",
            "蓦地得逢渠，掀翻生死窟。",
            "放出辽天鹘，万重云一突。"
        ],
        "notes": "",
        "id": "cfbf108ffcb3f0aaa708ea851a233241"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其一五",
        "preface": "",
        "paragraphs": [
            "示现天宫补处身，尧风舜日耀乾坤。",
            "今朝共祝南山寿，万国来朝万乘尊。"
        ],
        "notes": "",
        "id": "6ec03e3300f9ef8e84b85e5e937bbcc4"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其一六",
        "preface": "",
        "paragraphs": [
            "大地撮来粟米粒，一毛头上现乾坤。",
            "居家不离途中事，常在途中不出门。",
            "喝一喝。"
        ],
        "notes": "",
        "id": "30afa784571b3252d72ed93288d41848"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其一七",
        "preface": "",
        "paragraphs": [
            "田地隐密，鬼家活计。",
            "从空放下，坐井窥天。",
            "虎丘门下，不说老婆禅。",
            "只要诸人眼横鼻直，三十年后免得敲{忄窘}打瓦。"
        ],
        "notes": "",
        "id": "993e43753f2abba64c0a14e698ed4837"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其一八",
        "preface": "",
        "paragraphs": [
            "物宜求新，人宜求旧。",
            "不起于座，现诸威仪。"
        ],
        "notes": "",
        "id": "9e3fa2795f6c318ff8feffaef784f9d6"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其一九",
        "preface": "",
        "paragraphs": [
            "当阳正体露堂堂，休谓当年付饮光。",
            "彼既丈夫我亦尔，颍将好肉更剜疮。"
        ],
        "notes": "",
        "id": "76d10fa6153c07f640e7782d06724a73"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其二○",
        "preface": "",
        "paragraphs": [
            "百鸟不来春又暄，凭栏溢目水如天。",
            "无心还似今宵月，照见三千及大千。"
        ],
        "notes": "",
        "id": "11bee7793bfdd5b8ab1a68972d0b74f8"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其二一",
        "preface": "",
        "paragraphs": [
            "放一线道，曲为今时。",
            "性地未明，须凭指注。"
        ],
        "notes": "",
        "id": "a69861af61f222041fff838c8846fe0b"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其二二",
        "preface": "",
        "paragraphs": [
            "一二三四五，梅雨炎蒸暑。",
            "碓觜也生花，道芽知几许。",
            "古佛与露柱交参，猫儿咬杀犯罪虎。"
        ],
        "notes": "",
        "id": "499ef289b0baf559fa8916e2406311c2"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其二三",
        "preface": "",
        "paragraphs": [
            "病起云山草木秋，浮华世事谩悠悠。",
            "从来万法不为侣，何以韶阳六不收。"
        ],
        "notes": "",
        "id": "424b24d78a48048534ea8a9c61f2dedb"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其二四",
        "preface": "",
        "paragraphs": [
            "如来三转于大千，赵州半藏亦如然。",
            "其轮本来常清净，一念承当谁后先。"
        ],
        "notes": "",
        "id": "c3b5d11ae92be48f2b47ff868b7abdd4"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其二五",
        "preface": "",
        "paragraphs": [
            "叶落归根，来时无口。",
            "不留朕迹，腾身北斗。",
            "火里蝍蟟，吞却嘉州大象。",
            "益州马腹，不觉膨胀。",
            "灯笼露柱大笑，拾得寒山抚掌。"
        ],
        "notes": "",
        "id": "b708526e80112f034b832a3b06064a19"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其二六",
        "preface": "",
        "paragraphs": [
            "灵机密运，日月旋流。",
            "四象推迁，一阳来复。",
            "化育之本，匝地普天。",
            "草木昆虫，悉承恩力。"
        ],
        "notes": "",
        "id": "dc5ade9798e3f79e4dd5a7e2fd313270"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其二七",
        "preface": "",
        "paragraphs": [
            "脱身已晓南柯梦，始觉人间万事空。",
            "吹起还乡无孔笛，夕阳斜照碧云红。"
        ],
        "notes": "",
        "id": "e865e09318ef80d7ba6e0c50be31ae3e"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "初祖赞",
        "preface": "",
        "paragraphs": [
            "阖国人难挽，西携只履归。",
            "只应熊耳月，千古冷光辉。"
        ],
        "notes": "",
        "id": "19b7d5e1c5b638723f85e70f99d0de37"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "颂古",
        "preface": "",
        "paragraphs": [
            "迅雷吼破澄潭月，当下曾经三月聋。",
            "去却膏盲必死疾，丛林从此有家风。"
        ],
        "notes": "",
        "id": "b6c978e35baa9c16872d541c9807ac1f"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "送化士分卫",
        "preface": "",
        "paragraphs": [
            "大地撮来粟米粒，一毫头上现乾坤。",
            "居家不离途中事，常在途中不出门。"
        ],
        "notes": "",
        "id": "30afa784571b3252d72ed93288d41848"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "开山明教大师赞",
        "preface": "",
        "paragraphs": [
            "春至百花触处开，幽香旖旎袭人来。",
            "临风无限深深意，声色堆中绝点埃。"
        ],
        "notes": "",
        "id": "0b82629f0e66422b62fe361e36a6726d"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "朱槿花",
        "preface": "",
        "paragraphs": [
            "朱槿移栽释梵中，老僧非是爱花红。",
            "朝开暮落关何，祇要人知色是空。"
        ],
        "notes": "",
        "id": "32a9766c0cfd6c978806877ed189d424"
    }
]