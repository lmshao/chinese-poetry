[
    {
        "author": "吴文震",
        "dynasty": "宋",
        "type": "诗",
        "rhythmic": "",
        "title": "题半月岩",
        "preface": "",
        "paragraphs": [
            "□灵通一窍，如月未全盈。",
            "外□山河界，中涵蚌蛤精。",
            "银潢斜□断，玉斧半修成。",
            "莫讶平分破，难亏半体明。"
        ],
        "notes": "",
        "id": "49dabe3b7668da591b69094d5b25cdc2"
    },
    {
        "author": "吴文震",
        "dynasty": "宋",
        "type": "诗",
        "rhythmic": "",
        "title": "题浯溪",
        "preface": "",
        "paragraphs": [
            "景定初元汛虏氛，掀天功业掩前闻。",
            "扶唐社稷郭中令，造汉乾坤贾冠军。",
            "好激浯溪湔旧案，重磨崖石纪元勋。",
            "仆今已办湘山刻，未逊聱翁星斗文。"
        ],
        "notes": "",
        "id": "9cd67501ca379944b5f3faad9239e93d"
    },
    {
        "author": "吴文震",
        "dynasty": "宋",
        "type": "诗",
        "rhythmic": "",
        "title": "元石",
        "preface": "",
        "paragraphs": [
            "卷石之中有道存，岩岩气象峻于天。",
            "巍乎近取舜为法，卓尔如群孔在前。",
            "跨六鼇头观戴极，出群龙首要承干。",
            "圣门所重非科第，向上工夫合勉旃。"
        ],
        "notes": "",
        "id": "948897e943c29911ede1a1c154b81a54"
    }
]