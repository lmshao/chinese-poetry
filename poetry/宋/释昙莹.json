[
    {
        "author": "释昙莹",
        "dynasty": "宋",
        "type": "诗",
        "rhythmic": "",
        "title": "南张道中",
        "preface": "",
        "paragraphs": [
            "北山松粉落轻黄，濯雨虾须麦吐芒。",
            "槐火石泉寒食后，十分春事属农桑。"
        ],
        "notes": "",
        "id": "c61a7f26ada63226ed556afd1cabf4bb"
    },
    {
        "author": "释昙莹",
        "dynasty": "宋",
        "type": "诗",
        "rhythmic": "",
        "title": "睡起",
        "preface": "",
        "paragraphs": [
            "蕙帐烟凝昼掩关，落花时节雨阑珊。",
            "客来惊起还乡梦，绕屋春风绿树寒。"
        ],
        "notes": "",
        "id": "92dc37bc73b3d0847d2a9f3ca613a05e"
    },
    {
        "author": "释昙莹",
        "dynasty": "宋",
        "type": "诗",
        "rhythmic": "",
        "title": "姚江",
        "preface": "",
        "paragraphs": [
            "沙尾鳞鳞水退潮，柳行出没见渔樵。",
            "客船自载钟声去，落日残僧立寺桥。"
        ],
        "notes": "",
        "id": "53bbc17c931b1cde3aa1012f22c4e553"
    },
    {
        "author": "释昙莹",
        "dynasty": "宋",
        "type": "诗",
        "rhythmic": "",
        "title": "示超然上人",
        "preface": "",
        "paragraphs": [
            "往事明明是梦中，发霜那有旧形容。",
            "客床对卧秋深雨，听得邻僧半夜钟。"
        ],
        "notes": "",
        "id": "2c1802160b3302e8126b8f3f271b57db"
    },
    {
        "author": "释昙莹",
        "dynasty": "宋",
        "type": "诗",
        "rhythmic": "",
        "title": "宿香积寺",
        "preface": "",
        "paragraphs": [
            "拂榻香凝夜，清眠拥衲衣。",
            "五更闻唤起，一路听催归。",
            "山雨寒仍重，溪云湿不飞。",
            "幽花短临水，蜂蝶冷相依。"
        ],
        "notes": "",
        "id": "1c958cfac45f91169e304e7ef8f852cb"
    },
    {
        "author": "释昙莹",
        "dynasty": "宋",
        "type": "诗",
        "rhythmic": "",
        "title": "颂古二首  其一",
        "preface": "",
        "paragraphs": [
            "溪山尽处夕阳斜，溪上冬风雪满沙。",
            "便是江南旧行路，和烟隔水见梅华。"
        ],
        "notes": "",
        "id": "093f11f0c91fb62366dd8e5f5671fa42"
    },
    {
        "author": "释昙莹",
        "dynasty": "宋",
        "type": "诗",
        "rhythmic": "",
        "title": "颂古二首  其二",
        "preface": "",
        "paragraphs": [
            "百结襕衫破幞头，年年落第出神州。",
            "却因一只穿杨箭，临老来封马上侯。"
        ],
        "notes": "",
        "id": "7b673ebf703ec416f316a6f07d1204ef"
    }
]