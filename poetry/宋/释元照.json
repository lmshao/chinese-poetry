[
    {
        "author": "释元照",
        "dynasty": "宋",
        "type": "诗",
        "rhythmic": "",
        "title": "求法颂",
        "preface": "",
        "paragraphs": [
            "僧统号求法，乃见出家心。",
            "未审以何求，为求便等法。",
            "了知求即法，无复更他求。",
            "将求求佛法，何不自求求。"
        ],
        "notes": "",
        "id": "b6c80c76b29075f3835d4aeefe22c23c"
    },
    {
        "author": "释元照",
        "dynasty": "宋",
        "type": "诗",
        "rhythmic": "",
        "title": "白云庵",
        "preface": "",
        "paragraphs": [
            "道人倦逢迎，结庵就岩穴。",
            "静爱山头云，空蒙如积雪。",
            "随风亦卷舒，触石更明灭。",
            "却忆古人诗，祗可自怡悦。"
        ],
        "notes": "",
        "id": "0a2d0f855f2c226cab99453ea2d92972"
    },
    {
        "author": "释元照",
        "dynasty": "宋",
        "type": "诗",
        "rhythmic": "",
        "title": "题北山松轩",
        "preface": "",
        "paragraphs": [
            "筑室已清旷，栽松更幽寂。",
            "为爱金石姿，不逐风霜易。",
            "飕飗合琴引，鬰密助山色。",
            "待折最高枝，谈对千拳石。"
        ],
        "notes": "",
        "id": "1ec397c096af8e6ba11014a492f79958"
    },
    {
        "author": "释元照",
        "dynasty": "宋",
        "type": "诗",
        "rhythmic": "",
        "title": "咏宁国院",
        "preface": "",
        "paragraphs": [
            "今古区区滚世埃，此中莲社为谁开。",
            "从教靖节攒眉去，却喜刘雷拄步来。",
            "百计坦平心地静，点光回照玉蕖开。",
            "翻嗟当日陶彭泽，拍手空歌归去来。"
        ],
        "notes": "",
        "id": "1572f023b1198caeff1c0a87ee5c8348"
    }
]