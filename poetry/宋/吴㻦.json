[
    {
        "author": "吴㻦",
        "dynasty": "宋",
        "type": "诗",
        "rhythmic": "",
        "title": "春日田园杂兴",
        "preface": "",
        "paragraphs": [
            "野水浑边戏乳鹅，疏篱缺处晒耕蓑。",
            "草青随意牛羊卧，门静无人燕雀多。",
            "夫倦倚犁需妇馌，翁欢击壤和孙歌。",
            "新来别有营生计，又喜巡檐住蜜窠。"
        ],
        "notes": "",
        "id": "175c2b22860e2da848bf60deb042eafc"
    },
    {
        "author": "吴㻦",
        "dynasty": "宋",
        "type": "诗",
        "rhythmic": "",
        "title": "游罏山",
        "preface": "",
        "paragraphs": [
            "通都无羊肠，罏中有羊肠。",
            "都人有羊肠，罏人无羊肠。",
            "发原马之肝，委蛇豸之背。",
            "曲曲达蓝桥，意与仙灵会。",
            "静夜非笙簧，依微送天籁。"
        ],
        "notes": "",
        "id": "2b5df4c38fb749d289c510cefde83e23"
    }
]