[
    {
        "author": "王学可",
        "dynasty": "宋",
        "type": "诗",
        "rhythmic": "",
        "title": "洞霄宫  其一",
        "preface": "",
        "paragraphs": [
            "天柱峰高万壑分，故留九锁限尘棼。",
            "泉飞窗牖长为雨，日上冈峦半是云。",
            "洞擘阴崖通远岫，石生暗晕作奇纹。",
            "圣朝每为民祈福，绝笈求仙汉代君。"
        ],
        "notes": "",
        "id": "a2377b24dbc0f1cdeba5a444f25c930d"
    },
    {
        "author": "王学可",
        "dynasty": "宋",
        "type": "诗",
        "rhythmic": "",
        "title": "洞霄宫  其二",
        "preface": "",
        "paragraphs": [
            "历遍江湖几万重，岂期方到洞霄中。",
            "山翻九锁天分出，洞彻三茅地透东。",
            "夭矫龙蛇幢节影，晶荧日月御香风。",
            "茫茫世上寻云汉，何必仙宫胜此宫。"
        ],
        "notes": "",
        "id": "82a8a5dd129004f7c1e6b7c8e8d6b800"
    },
    {
        "author": "王学可",
        "dynasty": "宋",
        "type": "诗",
        "rhythmic": "",
        "title": "石梁和韵",
        "preface": "",
        "paragraphs": [
            "天巧何年路，千峰乱入云。",
            "瀑飞双涧合，崖断一桥分。",
            "树色春犹冻，猿声夜或闻。",
            "灵踪如可见，煮茗共炉熏。"
        ],
        "notes": "",
        "id": "3aee15e851ef52b4870970c5ddf623a5"
    },
    {
        "author": "王学可",
        "dynasty": "宋",
        "type": "诗",
        "rhythmic": "",
        "title": "题苏端明书乳泉赋后",
        "preface": "",
        "paragraphs": [
            "苏公早闻道，文章乃其戏。",
            "乳泉出重海，作赋聊记异。",
            "玉池咽中夜，挈瓶非小智。",
            "气者水之生，此语可深味。"
        ],
        "notes": "",
        "id": "dc811986293139556c859666ffead167"
    }
]