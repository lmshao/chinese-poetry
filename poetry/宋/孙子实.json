[
    {
        "author": "孙子实",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "薛宣欲吏云，季氏或招闵。",
            "此分冒中秋，万物既收稛。",
            "卖药偶知名，草玄非近准。",
            "才难不易得，志大略细谨。",
            "士生要弘毅，天地如盖轸。",
            "骥令盐车骖，井下知绠引。",
            "难甘吁尔食，聊寄粲然冁。",
            "谁能借前筹，还妇用束蕴。",
            "吾闻调羹鼎，异味及粉槿。",
            "岂其供王羞，而弃会稽笋。"
        ],
        "notes": "",
        "id": "b880c64b20a3aab7730682daef936617"
    }
]