[
    {
        "author": "程之邵",
        "dynasty": "宋",
        "type": "诗",
        "rhythmic": "",
        "title": "碧光亭",
        "preface": "",
        "paragraphs": [
            "寺压高台最上头，一亭新就得清游。",
            "天连远岫交相碧，地枕长江分外幽。",
            "烟际晴光浑不断，望中诗思浩难收。",
            "公余幸有宾朋乐，聊把狂篇索唱酬。"
        ],
        "notes": "",
        "id": "ec8ccbbc29b9588cba46bdf0f6e23231"
    },
    {
        "author": "程之邵",
        "dynasty": "宋",
        "type": "诗",
        "rhythmic": "",
        "title": "遇雪偶书",
        "preface": "",
        "paragraphs": [
            "三伏登途彻盛寒，客程犹未解征鞍。",
            "明时用舍皆公道，自是非才进路难。"
        ],
        "notes": "",
        "id": "245ccb49b29f58faf8a74004e9d02e3d"
    }
]