[
    {
        "author": "释祖镜",
        "dynasty": "宋",
        "type": "诗",
        "rhythmic": "",
        "title": "偈  其一",
        "preface": "",
        "paragraphs": [
            "兰芳春谷菊秋篱，物必荣枯各有时。",
            "昔毁僧尼专奉道，后平道佞复僧尼。"
        ],
        "notes": "",
        "id": "1865d0e340600bd3671cb8ec6dea69f8"
    },
    {
        "author": "释祖镜",
        "dynasty": "宋",
        "type": "诗",
        "rhythmic": "",
        "title": "偈  其二",
        "preface": "",
        "paragraphs": [
            "吾顶从来似月圆，虽冠其发不成仙。",
            "今朝抛下无遮障，放出神光透碧天。"
        ],
        "notes": "",
        "id": "2eb8cbb34e6852ae5574a09b12a5f16c"
    },
    {
        "author": "释祖镜",
        "dynasty": "宋",
        "type": "诗",
        "rhythmic": "",
        "title": "偈  其三",
        "preface": "",
        "paragraphs": [
            "如来昔日贸皮衣，数载惭将鹤氅披。",
            "还我丈夫调御服，须知此物不相宜。"
        ],
        "notes": "",
        "id": "5d73fb3f84c8e959d3846a485cd03106"
    },
    {
        "author": "释祖镜",
        "dynasty": "宋",
        "type": "诗",
        "rhythmic": "",
        "title": "偈  其四",
        "preface": "",
        "paragraphs": [
            "为嫌禅板太无端，岂料遭他象简瞒。",
            "今日因何忽放下，普天致仕老仙官。"
        ],
        "notes": "",
        "id": "85ece79d2be01ee6193405957f1b15c4"
    },
    {
        "author": "释祖镜",
        "dynasty": "宋",
        "type": "诗",
        "rhythmic": "",
        "title": "偈  其五",
        "preface": "",
        "paragraphs": [
            "达磨携将一只归，儿孙从此赤脚走。",
            "借他朱履代麻鞋，休道时难事掣肘。",
            "化鹏未遇不如鹍，画虎不成反类狗。"
        ],
        "notes": "",
        "id": "8354546a568949773192c9e0e1e0e22f"
    },
    {
        "author": "释祖镜",
        "dynasty": "宋",
        "type": "诗",
        "rhythmic": "",
        "title": "偈  其六",
        "preface": "",
        "paragraphs": [
            "今朝拄杖化为龙，分破华山千万重。",
            "珍重佛心真圣主，好将尧德振吾宗。"
        ],
        "notes": "",
        "id": "b75be20f49bc470e21b3a22abad88f66"
    },
    {
        "author": "释祖镜",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "一池荷叶衣无尽，数树松花食有余。"
        ],
        "notes": "",
        "id": "cfb7edf2b3dc8a5d5023fb349fdd7250"
    }
]