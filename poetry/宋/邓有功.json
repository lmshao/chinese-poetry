[
    {
        "author": "邓有功",
        "dynasty": "宋",
        "type": "诗",
        "rhythmic": "",
        "title": "玉山道上",
        "preface": "",
        "paragraphs": [
            "玉谿谿上雨声干，日暮东风客衲寒。",
            "数树梅花吹作雪，行人犹自倚阑干。"
        ],
        "notes": "",
        "id": "13c7f01f5b63ed40b44bb7b5f4249aca"
    },
    {
        "author": "邓有功",
        "dynasty": "宋",
        "type": "诗",
        "rhythmic": "",
        "title": "客信丰寄刘起潜  其一",
        "preface": "",
        "paragraphs": [
            "怪得寒灯昨夜花，五更归梦倏还家。",
            "多情儿女伤离别，争挽征衫问鬓华。"
        ],
        "notes": "",
        "id": "fbdd5ebce6d96d09d4bc82f7d467e3fc"
    },
    {
        "author": "邓有功",
        "dynasty": "宋",
        "type": "诗",
        "rhythmic": "",
        "title": "客信丰寄刘起潜  其二",
        "preface": "",
        "paragraphs": [
            "鱼苗客子去成群，野笑狂歌慢慢行。",
            "三十里头齐顿住，闻官早过吉州城。"
        ],
        "notes": "",
        "id": "f645dd09ad357497b1a268be5479b32f"
    },
    {
        "author": "邓有功",
        "dynasty": "宋",
        "type": "诗",
        "rhythmic": "",
        "title": "客信丰寄刘起潜  其三",
        "preface": "",
        "paragraphs": [
            "锦衣戍卒竖霜矛，弹压盐丁过岭头。",
            "三月闻韶堪叹息，南中还是一年忧。"
        ],
        "notes": "",
        "id": "b24b95018d631cd3a6ab8d43ae10c3de"
    },
    {
        "author": "邓有功",
        "dynasty": "宋",
        "type": "诗",
        "rhythmic": "",
        "title": "客信丰寄刘起潜  其四",
        "preface": "",
        "paragraphs": [
            "岭南咫尺莫如虔，和暖严寒别有天。",
            "一夜诗魂清到骨，晓霜封却钓鱼船。"
        ],
        "notes": "",
        "id": "739b558c223ac9ed5c2908507b0c3458"
    },
    {
        "author": "邓有功",
        "dynasty": "宋",
        "type": "诗",
        "rhythmic": "",
        "title": "贺刘掞赴召史馆校勘",
        "preface": "",
        "paragraphs": [
            "秋堂风露声唔咿，青灯一点昏两眵。",
            "蟫鱼蠹纸老白日，未识心宇包黄羲。",
            "麟胶饮尽霜兔泣，俪花鬭叶纷奇姿。",
            "少年轻裘舌秦衍，睥睨六印京尘缁。",
            "平生眼底厌糠秕，自对春风乐沂水。",
            "搜奇抉怪问子云，载酒归来成独醉。",
            "金刀喜有南邻翁，曾吹藜焰丹霞峰。",
            "白云满榻呼不起，斜日倚仗酣秋空。",
            "紫皇一夕下纶旨，细祓丹铅勘文字。",
            "会将一语赞阳秋，高入九天卑九地。",
            "圣明勋业琬琰储，不独焜燿冰衔书。",
            "两朝搜辑摩日月，往往呼喝羞庭衢。",
            "庐陵健笔人莫赎，南丰瓣香竟谁续。",
            "西江浩浩流古今，莫遣白头愧青竹。"
        ],
        "notes": "",
        "id": "e1cf0417542a04dad175629cfebca6b1"
    },
    {
        "author": "邓有功",
        "dynasty": "宋",
        "type": "诗",
        "rhythmic": "",
        "title": "送曾子华游赣",
        "preface": "",
        "paragraphs": [
            "丈夫达有遇，出令走千里。",
            "焚香玩太空，宴坐尘不起。",
            "云胡子曾子，不自乐沂水。",
            "风烟挟两袖，足跟尚芒履。",
            "持被直承明，三省良未巳。",
            "观君气如虹，接淅亦可美。",
            "昔年子长游，落笔妙信史。",
            "三苏出岷峨，文章仰欧子。",
            "此行崆峒岭，万事宁足侈。",
            "鬰孤有奇观，佳句公摩洗。",
            "予生事斗室，出若畏澜蠡。",
            "长安歌狭邪，神鼎铸螭鬽。",
            "穷通匪同途，动静实一理。",
            "时止复时行，愿与参此义。"
        ],
        "notes": "",
        "id": "98b73fa70a8191ddebdbe2d13166b37e"
    }
]