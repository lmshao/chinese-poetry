[
    {
        "author": "贾收",
        "dynasty": "宋",
        "type": "诗",
        "rhythmic": "",
        "title": "题有美堂",
        "preface": "",
        "paragraphs": [
            "自刊宸画入云端，神物应须护翠峦。",
            "吴越不藏千里色，斗牛常占一天寒。",
            "四簷望尽回头嬾，万象搜来下笔难。",
            "谁信静中疏拙意，略无踪迹到波澜。"
        ],
        "notes": "",
        "id": "d0104c4f4ac9bd04111935945655b39c"
    },
    {
        "author": "贾收",
        "dynasty": "宋",
        "type": "诗",
        "rhythmic": "",
        "title": "送友人赴天台幕",
        "preface": "",
        "paragraphs": [
            "天台仙籍上，又见姓刘人。",
            "入幕红莲晓，趋庭彩服春。",
            "鱼多知海熟，药少觉山贫。",
            "太守乡儒丈，何妨婉画频。"
        ],
        "notes": "",
        "id": "dbe63e8f104e9a3d07af3a003e78c8d2"
    },
    {
        "author": "贾收",
        "dynasty": "宋",
        "type": "诗",
        "rhythmic": "",
        "title": "和沈君与送蟹",
        "preface": "",
        "paragraphs": [
            "彭越孙多伏下风，蝤蛑奴视敢称雄。",
            "江湖纵养膏腴紫，鼎镬终烹爪眼红。",
            "嗍称吴儿牙似镀，劈惭湖女手如葱。",
            "独怜盘内秋脐实，不比溪边夏壳空。"
        ],
        "notes": "",
        "id": "75594b424cb87d4121bd5e91a9193875"
    },
    {
        "author": "贾收",
        "dynasty": "宋",
        "type": "诗",
        "rhythmic": "",
        "title": "具区阁",
        "preface": "",
        "paragraphs": [
            "轩窗尘不点，更在水云边。",
            "夜月鸣榔地，秋风斫鲙天。",
            "达人多傲世，清景易忘年。",
            "往往凭栏者，空高张翰贤。"
        ],
        "notes": "",
        "id": "bcf6676d7be4e9bcb9fb038ddae905de"
    },
    {
        "author": "贾收",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "洄洄流水抱横塘，兰芷无风也自香。"
        ],
        "notes": "",
        "id": "fa49704f9bb388e7fac79f5b947ec619"
    }
]