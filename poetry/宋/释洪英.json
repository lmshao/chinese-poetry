[
    {
        "author": "释洪英",
        "dynasty": "宋",
        "type": "诗",
        "rhythmic": "",
        "title": "偈二首  其一",
        "preface": "",
        "paragraphs": [
            "阿家尝醋三赤喙，新妇洗面摸著鼻。",
            "道吾答话得腰裩，玄沙开书是白纸。"
        ],
        "notes": "",
        "id": "9650f948453830c488f424c534ff1aa8"
    },
    {
        "author": "释洪英",
        "dynasty": "宋",
        "type": "诗",
        "rhythmic": "",
        "title": "偈二首  其二",
        "preface": "",
        "paragraphs": [
            "万锻𬬻中铁蒺藜，直须高价莫饶伊。",
            "横来竖去呵呵笑，一任旁人鼓是非。"
        ],
        "notes": "",
        "id": "5a331e58ec023b1ded27c899c45aa70c"
    },
    {
        "author": "释洪英",
        "dynasty": "宋",
        "type": "诗",
        "rhythmic": "",
        "title": "偈三首  其一",
        "preface": "",
        "paragraphs": [
            "青山重叠叠，绿水响潺潺。",
            "未到悬崖处，抬头子细看。"
        ],
        "notes": "",
        "id": "6bc221cb0199953e7fa8b548277871a5"
    },
    {
        "author": "释洪英",
        "dynasty": "宋",
        "type": "诗",
        "rhythmic": "",
        "title": "偈三首  其二",
        "preface": "",
        "paragraphs": [
            "宝峰高士罕曾到，岩前雪压枯松倒。",
            "岭前岭后野猿啼，一条古路清风扫。"
        ],
        "notes": "",
        "id": "cdd8e29884b43c80ff59e5b43d1d5ecc"
    },
    {
        "author": "释洪英",
        "dynasty": "宋",
        "type": "诗",
        "rhythmic": "",
        "title": "偈三首  其三",
        "preface": "",
        "paragraphs": [
            "石门巇崄铁关牢，举目重重万仞高。",
            "无角铁牛冲得破，毗卢海内作波涛。"
        ],
        "notes": "",
        "id": "229c28e430e55982927a99fc4fdd1034"
    },
    {
        "author": "释洪英",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "喜得狼烟息，弓弰壁上悬。"
        ],
        "notes": "",
        "id": "4e6d483bcc508958231d02368e5a6322"
    },
    {
        "author": "释洪英",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "不到乌江畔，知君未肯休。"
        ],
        "notes": "",
        "id": "687dd94a74b42821e6719e76228bb23d"
    },
    {
        "author": "释洪英",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "天际雪埋千尺石，洞门冻折数株松。"
        ],
        "notes": "",
        "id": "c4180f07a9c3fe25edd006796588066d"
    },
    {
        "author": "释洪英",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "一句不遑无著问，迄今犹作野盘僧。"
        ],
        "notes": "",
        "id": "ebf36efdb950ac3f3d7d832cc6c5d35c"
    }
]