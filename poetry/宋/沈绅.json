[
    {
        "author": "沈绅",
        "dynasty": "宋",
        "type": "诗",
        "rhythmic": "",
        "title": "和孔司封题蓬莱阁",
        "preface": "",
        "paragraphs": [
            "三山对峙海中央，高阁新题紫翠房。",
            "玉铉相君颁瑞地，金貂仙子挂冠乡。",
            "云随步武鼇头稳，风满中裾鹤背凉。",
            "吸尽流霞不知醉，直须乘月据胡床。"
        ],
        "notes": "",
        "id": "dd7caef29255e27dff8552d98ef2bf13"
    },
    {
        "author": "沈绅",
        "dynasty": "宋",
        "type": "诗",
        "rhythmic": "",
        "title": "送程给事知越州  其一",
        "preface": "",
        "paragraphs": [
            "天街雨歇槐飞花，镇东新府腰青緺。",
            "晓排阊阖辞玉皇，肃斋先过文德衙。",
            "赤墀再拜升东涂，赭袍前对明朱霞。",
            "公行早为上所器，恩言褒宠何光华。",
            "翰林紫微文章公，欢然惜去宴头加。",
            "东堂西府争落笔，诗艳万丈灵星槎。",
            "行周四方心尚壮，劲气晚节开胡沙。",
            "东南便乡久思归，翠岩白水得地嘉。",
            "秋风鲈鱼正鲜肥，旗鼓满城看过家。",
            "吾乡禹功有余烈，旧俗质厚民不哗。",
            "比年天时苦荒札，大资公已勤栉爬。",
            "行当下车镇清和，仁贤相继自足夸。",
            "蓬莱到日望三山，海波浸眼穷天涯。",
            "酒浓诗豪真乐都，莫为画船留若耶。",
            "公才甚高宜大用，归来禁鼓听新挝。"
        ],
        "notes": "",
        "id": "4d8aa5666f1cb1cfe98f17c314e7b841"
    },
    {
        "author": "沈绅",
        "dynasty": "宋",
        "type": "诗",
        "rhythmic": "",
        "title": "送程给事知越州  其二",
        "preface": "",
        "paragraphs": [
            "千兵督府占楼居，刻锁君门一夕虚。",
            "为厌承明新递直，却探禹穴旧藏书。",
            "家头鼓角闻初近，座上湖山画不如。",
            "一道政清貔虎肃，四星密拱紫微车。"
        ],
        "notes": "",
        "id": "b54091515f2dafef1075099b49845817"
    },
    {
        "author": "沈绅",
        "dynasty": "宋",
        "type": "诗",
        "rhythmic": "",
        "title": "题寒亭山壁",
        "preface": "",
        "paragraphs": [
            "元子此始来，大暑生冻骨。",
            "名亭阳崖角，高文犹仿佛。",
            "我行冰雪天，噤语揖风物。",
            "银江走碧涨，九疑抱云窟。",
            "它年名不磨，至者戒无忽。"
        ],
        "notes": "",
        "id": "24108e1fe9d017219d3d67d09b24a874"
    }
]