[
    {
        "author": "陈康伯",
        "dynasty": "宋",
        "type": "诗",
        "rhythmic": "",
        "title": "书弋阳馆",
        "preface": "",
        "paragraphs": [
            "忆昨东京拜相时，武夫前导争驱驰。",
            "上奉天子一人命，下率百寮罗纲维。",
            "泰阶赐膳侑金币，上食供进黄门赍。",
            "夜来胡尘犯边土，手握亿万兵擒虏。",
            "挥扬杀气横九秋，指挥猛将皆貔虎。",
            "八荒扫荡沙漠空，旋师奏凯明皇宫。",
            "英雄富贵皆长事，辞荣解绶归兴浓。",
            "白石如玉泉如酥，河清海晏乐耕锄。",
            "雉鸣麦秀花卉敷，亲朋会合情欢娱。",
            "有子可教孙可训，有书可读田可租。",
            "常愿年丰五谷登，斯民安堵心则愉。"
        ],
        "notes": "",
        "id": "c00c35ee6e07fca00dd83bb93cd47f49"
    },
    {
        "author": "陈康伯",
        "dynasty": "宋",
        "type": "诗",
        "rhythmic": "",
        "title": "题龟峰",
        "preface": "",
        "paragraphs": [
            "形势如龟禀赋奇，昂头曳尾向溪湄。",
            "石色烝霞红甲润，苔痕湿雨绿毛垂。",
            "恍如献瑞在官日，犹似呈书出洛时。",
            "千秋矻立层霄表，寿比乔松可等期。"
        ],
        "notes": "",
        "id": "ae5d368c568b2499ea4a9e838ea92e2b"
    },
    {
        "author": "陈康伯",
        "dynasty": "宋",
        "type": "诗",
        "rhythmic": "",
        "title": "题闽县西湖",
        "preface": "",
        "paragraphs": [
            "凿开百顷碧融融，颍上钱塘约略同。",
            "杨柳两堤连绿荫，芰荷十里馥香风。",
            "波涵翠𪩘层层出，潮接新河处处通。",
            "舆诵载涂农事起，从今岁岁作年丰。"
        ],
        "notes": "",
        "id": "0bb35cdaa2b911bd47736ccf4a67efb4"
    },
    {
        "author": "陈康伯",
        "dynasty": "宋",
        "type": "诗",
        "rhythmic": "",
        "title": "送叶守",
        "preface": "",
        "paragraphs": [
            "海国民皆兴礼义，潢池盗已息干戈。",
            "农桑四境丰年屡，箫鼓千村叶气多。"
        ],
        "notes": "",
        "id": "6518bcacd856ca7dbc51ecfbaef48280"
    }
]