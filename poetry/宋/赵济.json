[
    {
        "author": "赵济",
        "dynasty": "宋",
        "type": "诗",
        "rhythmic": "",
        "title": "兴庆池禊宴",
        "preface": "",
        "paragraphs": [
            "抚封占清境，禊宴协良辰。",
            "物态随春秀，歌声洽政淳。",
            "撷芳寻陌绮，泛棹系波鳞。",
            "天幸陪开府，非才愧席宾。"
        ],
        "notes": "",
        "id": "e64979c31a347d9e66285c7076ce9b2e"
    },
    {
        "author": "赵济",
        "dynasty": "宋",
        "type": "诗",
        "rhythmic": "",
        "title": "赏莲",
        "preface": "",
        "paragraphs": [
            "芒鞋竹杖踏晴沙，云白山青老岁华。",
            "太极一丸融造化，赏心应不为荷花。"
        ],
        "notes": "",
        "id": "2a847c0c48aad2e6ba39a1be1ea84579"
    },
    {
        "author": "赵济",
        "dynasty": "宋",
        "type": "诗",
        "rhythmic": "",
        "title": "夜警",
        "preface": "",
        "paragraphs": [
            "满城警柝喧深夜，半壁青灯动客心。",
            "烽火未除眠不得，欲将长剑倚危岑。"
        ],
        "notes": "",
        "id": "25dafb51362f848835984b174eba7252"
    }
]