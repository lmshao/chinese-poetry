[
    {
        "author": "薛澄",
        "dynasty": "宋",
        "type": "诗",
        "rhythmic": "",
        "title": "效朱公叔绝交诗",
        "preface": "",
        "paragraphs": [
            "东山有枭，不祥其名。",
            "恶木是息，恶声是鸣。",
            "食不弃腐，饮不择清。",
            "宜飞求伏，以晦为明。",
            "凶残满志，嗜欲惟撄。",
            "伸颈招凤，使凤自惊。",
            "岂有凤口，而和枭声。",
            "奈何伊人，弗审物情。",
            "请从此别，各自谋生。"
        ],
        "notes": "",
        "id": "9edf46fd1b5efd40c98e8b93a1a53df4"
    },
    {
        "author": "薛澄",
        "dynasty": "宋",
        "type": "诗",
        "rhythmic": "",
        "title": "赋得一年将尽夜",
        "preface": "",
        "paragraphs": [
            "可惜惟兹夕，须臾即旧年。",
            "人间岁穷处，客馆夜分边。",
            "应逐银缸谢，聊凭玉漏延。",
            "晓风虽未至，残腊几时天。"
        ],
        "notes": "",
        "id": "450a7b68c5f438cb075235c0edec20ce"
    },
    {
        "author": "薛澄",
        "dynasty": "宋",
        "type": "诗",
        "rhythmic": "",
        "title": "立夏",
        "preface": "",
        "paragraphs": [
            "渐觉风光燠，徐看树色稠。",
            "蚕新教织绮，貂敝岂辞裘。",
            "酷有烟波好，将图荷芰游。",
            "田间读书处，新笋万竿抽。"
        ],
        "notes": "",
        "id": "390389c9168abec86569ae108134f971"
    }
]