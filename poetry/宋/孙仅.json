[
    {
        "author": "孙仅",
        "dynasty": "宋",
        "type": "诗",
        "rhythmic": "",
        "title": "勘书",
        "preface": "",
        "paragraphs": [
            "儒家无外事，招客勘青编。",
            "笔墨东西置，朱黄次第研。",
            "频忧伤点窜，细恐误流传。",
            "改易文辞正，增加字数全。",
            "目因繁处倦，心向注中专。",
            "端坐穷今古，披襟见圣贤。",
            "疲劳时举白，游息或谈玄。",
            "得兴忘昏旭，题名记岁年。",
            "栖毫思确论，废卷恨忘篇。",
            "鱼鲁皆刊定，谁人敢间然。"
        ],
        "notes": "",
        "id": "5052c72fa9d92e4011d5a1ee7b25e54a"
    },
    {
        "author": "孙仅",
        "dynasty": "宋",
        "type": "诗",
        "rhythmic": "",
        "title": "赠种征君放",
        "preface": "",
        "paragraphs": [
            "雄文英概比君难，二十高名满世间。",
            "飞诏几回来北阙，草玄终不出南山。",
            "诗篇落处风雷动，笔力停时造化闲。",
            "仙术每将丹诀解，史才曾把逸书删。",
            "家僮只有猿随从，坐客唯闻鹤往还。",
            "两制词臣求识面，九重天子望祇颜。",
            "处士星孤轻世俗，大夫松好贱官班。",
            "棋残夜石秦云断，琴彻秋岩蜀月弯。",
            "朝议蒲轮看再降，肯教从此老柴关。"
        ],
        "notes": "",
        "id": "5bba73b46663f393c25bc0bf1f63798d"
    },
    {
        "author": "孙仅",
        "dynasty": "宋",
        "type": "诗",
        "rhythmic": "",
        "title": "蒙泉",
        "preface": "",
        "paragraphs": [
            "孤城深锁乱云间，城上云开面面山。",
            "负郭惠泉谁共访，卫公诗碣绿苔班。"
        ],
        "notes": "",
        "id": "d40416b00e7210e788e428ef14a5f010"
    },
    {
        "author": "孙仅",
        "dynasty": "宋",
        "type": "诗",
        "rhythmic": "",
        "title": "题潜山",
        "preface": "",
        "paragraphs": [
            "势参吴楚分，作镇向同安。",
            "地胜尘寰隔，天深洞府宽。",
            "位将衡岳敌，根与霍山盘。",
            "尘见千年白，霞生万仞丹。",
            "崖秋争峭拔，峰霁间巑岏。",
            "日转香炉煖，风生玉照寒。",
            "石栖平郡堞，天柱倚云端。",
            "绝顶人游少，高空鸟度难。",
            "风雷生别壑，星斗绕层峦。",
            "寒暑岩间异，方隅岭际观。",
            "为霖同海内，倒影压平阡。",
            "砂印猿踪迹，池飘鹤羽翰。",
            "烟萝交密荫，瀑布落飞端。",
            "磴道莓苔滑，松根霹雳干。",
            "石奇疑虎伏，湫险认龙蟠。",
            "胜好当春赏，幽宜带雪看。",
            "气蒸茶蕊嫩，香老菊花残。",
            "青擢凌霄干，红垂受露兰。",
            "禅邻祖师塔，仙接左慈坛。",
            "几客歌维岳，何人咏考槃。",
            "元宗曾立庙，武帝亦鸣鸾。",
            "圣代从何极，灵祠辑未阑。",
            "青词驰长吏，法服降中官。",
            "千古图经里，高名定不刊。"
        ],
        "notes": "",
        "id": "8bc997c859428b583f63080d7e07903c"
    },
    {
        "author": "孙仅",
        "dynasty": "宋",
        "type": "诗",
        "rhythmic": "",
        "title": "步虚台",
        "preface": "",
        "paragraphs": [
            "抱怀宁独固难穷，自与山林逸兴同。",
            "白马岂能分辨客，青牛还会识仙翁。",
            "凝神宅古河声里，望气台荒野色中。",
            "试上高原长一啸，断蓬衰草掩秋风。"
        ],
        "notes": "",
        "id": "4c80895f296999260161ec757ced8c73"
    },
    {
        "author": "孙仅",
        "dynasty": "宋",
        "type": "诗",
        "rhythmic": "",
        "title": "秋",
        "preface": "",
        "paragraphs": [
            "火云犹未敛奇峰，欹枕初惊一叶风。",
            "几处园林萧瑟里，谁家砧杵寂寥中。"
        ],
        "notes": "",
        "id": "b443722c60227b70a1a0be0790557eb0"
    },
    {
        "author": "孙仅",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "闲如云鹤散如仙，逸士声名处处传。",
            "诗自会来轻物象，道从高后小林泉。",
            "谋身只置煎茶鼎，积货惟收卖药钱。",
            "见说新居更幽僻，为忧征诏到门前。"
        ],
        "notes": "",
        "id": "29f561ff824bb1f2db946cca4442da8a"
    },
    {
        "author": "孙仅",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "刑人一旦起幽深，功业煌煌照古今。"
        ],
        "notes": "",
        "id": "e8e27f1ac904ac71f52152f78dc7be55"
    },
    {
        "author": "孙仅",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "朱衣吏引上骊山。"
        ],
        "notes": "",
        "id": "3dde9054591fa3201fc81bfc906b90eb"
    },
    {
        "author": "孙仅",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "秦帝墓成陈胜起，明皇宫就禄山来。"
        ],
        "notes": "",
        "id": "c270bafe8fdefb67abd68cc06337524d"
    },
    {
        "author": "孙仅",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "汾水冷光摇画戟，蒙山秋色锁层楼。"
        ],
        "notes": "",
        "id": "1bb31b2381b5ad8ed28e26cdb062da8a"
    },
    {
        "author": "孙仅",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "巴陵山水冠南中，送陈生归岳州诗。"
        ],
        "notes": "",
        "id": "6db8e36f21b92934088e3da02a0a1823"
    },
    {
        "author": "孙仅",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "江路北来通汉水，土风南去接荆蛮。"
        ],
        "notes": "",
        "id": "274f87ab12637e4fc29ef510feb390d4"
    },
    {
        "author": "孙仅",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "春来何事谪蓬瀛。"
        ],
        "notes": "",
        "id": "95074e130b2c1d4f44fc1862ff66c693"
    },
    {
        "author": "孙仅",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "僧寺聚观刊石处，人家传写挂牌时。"
        ],
        "notes": "",
        "id": "f9e8bceac969f3ea5bc36c54ab1aa042"
    },
    {
        "author": "孙仅",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "转战风骚如甲胄，平分才学过权衡。"
        ],
        "notes": "",
        "id": "85343a1d9d547ad36e9bceef685ee765"
    },
    {
        "author": "孙仅",
        "dynasty": "宋",
        "type": "诗",
        "rhythmic": "",
        "title": "句  其一○",
        "preface": "",
        "paragraphs": [
            "庭梧影薄晨霜落，篱菊香寒晚吹生。"
        ],
        "notes": "",
        "id": "27f999d76852ebda0fae258773adb288"
    }
]