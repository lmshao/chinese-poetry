[
    {
        "author": "赵汝湜",
        "dynasty": "宋",
        "type": "诗",
        "rhythmic": "",
        "title": "题洞霄",
        "preface": "",
        "paragraphs": [
            "巑屼列千峰，一柱屹翘楚。",
            "回复蕴奇秀，有此云霞所。",
            "岩封五里雾，松撼半天雨。",
            "深知境未穷，正欠惊人语。"
        ],
        "notes": "",
        "id": "526182cbbaa31aaa134a39880e3fd911"
    },
    {
        "author": "赵汝湜",
        "dynasty": "宋",
        "type": "诗",
        "rhythmic": "",
        "title": "自和",
        "preface": "",
        "paragraphs": [
            "洞府日月闲，风景自清楚。",
            "九关启天钥，容我朝帝所。",
            "清缘宿仙馆，梦碎石泉雨。",
            "明朝得羊珠，试向张华语。"
        ],
        "notes": "",
        "id": "9d0e2e1dd5f9ddb70b5fd03773de905d"
    },
    {
        "author": "赵汝湜",
        "dynasty": "宋",
        "type": "诗",
        "rhythmic": "",
        "title": "敬和九锁步虚词 天关锁",
        "preface": "",
        "paragraphs": [
            "云墉高嵯峨，七蕤衔铜环。",
            "有象非有质，真俦得跻攀。",
            "九天著通籍，保我玉炼颜。",
            "英英青旄节，悠悠款灵关。"
        ],
        "notes": "",
        "id": "cdc48d5026d55c539d8617d79c69f8db"
    },
    {
        "author": "赵汝湜",
        "dynasty": "宋",
        "type": "诗",
        "rhythmic": "",
        "title": "敬和九锁步虚词 藏云锁",
        "preface": "",
        "paragraphs": [
            "灵根鬰三素，一气同氤氲。",
            "冉冉霄上游，永离嚣尘熏。",
            "空体含五华，霞贯泥丸君。",
            "镮刚尔何神，摄身混祥云。"
        ],
        "notes": "",
        "id": "5b811b97c60efe4011b78c9ba29beb95"
    },
    {
        "author": "赵汝湜",
        "dynasty": "宋",
        "type": "诗",
        "rhythmic": "",
        "title": "敬和九锁步虚词 凌虚锁",
        "preface": "",
        "paragraphs": [
            "太空本无形，天衢迥萧疎。",
            "火炼身弥轻，意行神已如。",
            "飘飘跨倒景，棽丽舞云裾。",
            "无碍故逍遥，洒然翔清墟。"
        ],
        "notes": "",
        "id": "cb5d59581e740809d4b629cc4ff65070"
    },
    {
        "author": "赵汝湜",
        "dynasty": "宋",
        "type": "诗",
        "rhythmic": "",
        "title": "敬和九锁步虚词 通真锁",
        "preface": "",
        "paragraphs": [
            "五岳皆积骨，千霜永难晨。",
            "胡为甘短景，不悟丹台春。",
            "至道岂在烦，录精练胎津。",
            "六六琴心文，一悟通玄真。"
        ],
        "notes": "",
        "id": "8489b1226356a5ec5999b9ef6f5b249a"
    },
    {
        "author": "赵汝湜",
        "dynasty": "宋",
        "type": "诗",
        "rhythmic": "",
        "title": "敬和九锁步虚词 龙吟锁",
        "preface": "",
        "paragraphs": [
            "矫首东方宫，变化何由寻。",
            "神用妙难拟，飚电赫森森。",
            "雨施不为功，云从本无心。",
            "人间谩怀想，戛钵希雷吟。"
        ],
        "notes": "",
        "id": "786a4fea9039ac36111cd4d7f05c66e9"
    },
    {
        "author": "赵汝湜",
        "dynasty": "宋",
        "type": "诗",
        "rhythmic": "",
        "title": "敬和九锁步虚词 洞微锁",
        "preface": "",
        "paragraphs": [
            "大道不容言，有滞还有鞿。",
            "返本含元造，竟达无上机。",
            "希夷绝视听，得一众甫归。",
            "向来寝虚师，至诀殊精微。"
        ],
        "notes": "",
        "id": "dfee0e3ec0abe7f027c90069c60ca395"
    },
    {
        "author": "赵汝湜",
        "dynasty": "宋",
        "type": "诗",
        "rhythmic": "",
        "title": "敬和九锁步虚词 云璈锁",
        "preface": "",
        "paragraphs": [
            "悠悠劫为朝，万民恣遨游。",
            "三山眇如块，举步身弥高。",
            "绛宫近咫尺，天风度骚骚。",
            "至音非笙歌，泠然八琅璈。"
        ],
        "notes": "",
        "id": "eb646a0de9f5706a718c84cb55b94ab2"
    },
    {
        "author": "赵汝湜",
        "dynasty": "宋",
        "type": "诗",
        "rhythmic": "",
        "title": "敬和九锁步虚词 朝元锁",
        "preface": "",
        "paragraphs": [
            "煌煌玉京阙，瑞霭纷天垣。",
            "严扈森虎兵，金朱焕灵门。",
            "星弁集万真，龙旗间华旛。",
            "齐心洁形神，稽首朝混元。"
        ],
        "notes": "",
        "id": "f478f8c757098a5ec0628e6085d08829"
    },
    {
        "author": "赵汝湜",
        "dynasty": "宋",
        "type": "诗",
        "rhythmic": "",
        "title": "敬和九锁步虚词 飞鸾锁",
        "preface": "",
        "paragraphs": [
            "渐入云霄径，清气逼人寒。",
            "欲学长生诀，先过此重坛。",
            "无屋堪𥩟足，有地可藏丹。",
            "遥瞻深锁处，时见遶飞鸾。"
        ],
        "notes": "",
        "id": "296770539da7c090b7ee7d0bafb2abcf"
    },
    {
        "author": "赵汝湜",
        "dynasty": "宋",
        "type": "诗",
        "rhythmic": "",
        "title": "赠羽人何授",
        "preface": "",
        "paragraphs": [
            "秋水为神玉为骨，片云出洞游虚碧。",
            "𥩟看他年鹤驾归，显彼青天与白日。"
        ],
        "notes": "",
        "id": "ea24fabaa6186c504b6c0edcc2904073"
    }
]