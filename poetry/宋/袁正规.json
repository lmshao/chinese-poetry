[
    {
        "author": "袁正规",
        "dynasty": "宋",
        "type": "诗",
        "rhythmic": "",
        "title": "见江亭",
        "preface": "",
        "paragraphs": [
            "地产灵芝古道场，危亭陡起负重岗。",
            "江心远叠通潮浪，海外遥分异域疆。",
            "缭绕人家依县市，寂寥烟景认吴航。",
            "倚栏望断暮云碧，不见长安见夕阳。"
        ],
        "notes": "",
        "id": "098ed05229a489ecd7e67c7411176f3e"
    },
    {
        "author": "袁正规",
        "dynasty": "宋",
        "type": "诗",
        "rhythmic": "",
        "title": "白云亭和韵二首  其一",
        "preface": "",
        "paragraphs": [
            "幽奇山水卒难图，亭插白云景象余。",
            "共乐灵踪还旧址，好编名字入新书。",
            "面前沧海迷三岛，林下谁人继二疏。",
            "洞里苍龙头角老，埋藏岁月意如何。"
        ],
        "notes": "",
        "id": "3860ac65b23ffa143272399f40f4284d"
    },
    {
        "author": "袁正规",
        "dynasty": "宋",
        "type": "诗",
        "rhythmic": "",
        "title": "白云亭和韵二首  其二",
        "preface": "",
        "paragraphs": [
            "碧桃溪会创幽亭，岂是从前浪得名。",
            "静对好山闲日月，却疑尘世有蓬瀛。",
            "簷间自在烟云合，砌下长流风雨声。",
            "林坞不遮沧海阔，暂来还得眼双明。"
        ],
        "notes": "",
        "id": "4b7ed877106c7baaaff12f757b0e250c"
    },
    {
        "author": "袁正规",
        "dynasty": "宋",
        "type": "诗",
        "rhythmic": "",
        "title": "临江馆",
        "preface": "",
        "paragraphs": [
            "巍然水曲见楼台，人指安昌邑壮哉。",
            "般若山头当户外，吴航渡口瞰江回。",
            "湖平文鹢浮空远，月满星槎泛海来。",
            "投辖不因勤粤主，为怜烟霭共徘徊。"
        ],
        "notes": "",
        "id": "c5326012fada2a5156da73bf3c17d6fd"
    },
    {
        "author": "袁正规",
        "dynasty": "宋",
        "type": "诗",
        "rhythmic": "",
        "title": "望海亭",
        "preface": "",
        "paragraphs": [
            "沆瀣亭前景最豪，委输江汉任滔滔。",
            "荡云处处千层浪，沃日重重万里涛。",
            "析木有津连地下，蓬莱堆玉插天高。",
            "飘然直欲乘槎去，世累须凭割爱刀。"
        ],
        "notes": "",
        "id": "88347ccc5d40585be755e8ad760ae9e4"
    },
    {
        "author": "袁正规",
        "dynasty": "宋",
        "type": "诗",
        "rhythmic": "",
        "title": "九日亭  其一",
        "preface": "",
        "paragraphs": [
            "峥嵘栋宇压巍峨，九日游人自在过。",
            "凤翅冈高围海国，龙鳞松古蘸烟萝。",
            "齐山景色知难比，彭泽风光几倍多。",
            "每上醉来开口笑，幽香无奈菊花何。"
        ],
        "notes": "",
        "id": "6e1933f57d173a3c9ef25cf28ff1bd41"
    },
    {
        "author": "袁正规",
        "dynasty": "宋",
        "type": "诗",
        "rhythmic": "",
        "title": "九日亭  其二",
        "preface": "",
        "paragraphs": [
            "不愧嘉名取次题，寓情仿佛古人齐。",
            "菊添细蕊金英重，松覆清幽盖影低。",
            "上戴星辰全咫尺，傍躔日月自东西。",
            "宜将斗酒频相属，靖节从来到处迷。"
        ],
        "notes": "",
        "id": "fc3b90092bf3c5443cdc9544fc82006b"
    }
]