[
    {
        "author": "刘先生",
        "dynasty": "宋",
        "type": "诗",
        "rhythmic": "",
        "title": "黄石公祠",
        "preface": "",
        "paragraphs": [
            "我昔读汉史，心师张子房。",
            "从容辅汉室，功成复翱翔。",
            "皆由受师训，知进退存亡。",
            "我本田舍儿，本志在退藏。",
            "因缘遇真主，招聘助发扬。",
            "五年寄京国，心志不皇皇。",
            "亦由宿志定，万事皆粃糠。",
            "今日得归来，素志今得偿。",
            "舣舟阿县下，骑马达祠堂。",
            "伏行仙遗像，我志愈激昂。",
            "誓归东村住，心祈契空苍。",
            "庶可见张子，侍翁入帝乡。"
        ],
        "notes": "",
        "id": "3de874f2b3273137fa86fec7ff6a530b"
    }
]