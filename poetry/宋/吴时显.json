[
    {
        "author": "吴时显",
        "dynasty": "宋",
        "type": "诗",
        "rhythmic": "",
        "title": "大宁寺过舅书舍",
        "preface": "",
        "paragraphs": [
            "长怕山林勒驾回，幽寻空像栎山隈。",
            "乘闲特羡春风约，行乐宁论暮景催。",
            "情分一家欣满座，穷愁千斛厌成堆。",
            "白头甥舅今稀有，愿把清樽日醉陪。"
        ],
        "notes": "",
        "id": "4bbcc6803ad694da2e9e9e47aa8a9ee5"
    },
    {
        "author": "吴时显",
        "dynasty": "宋",
        "type": "诗",
        "rhythmic": "",
        "title": "法相寺可赋亭",
        "preface": "",
        "paragraphs": [
            "尘埃谁复识瞿昙，高座风生玉麈谈。",
            "露浥芙蓉心与净，香浮薝卜鼻先参。",
            "杜陵托兴歌茅屋，山谷留情赋草庵。",
            "试叩禅关闻密语，前三三与后三三。"
        ],
        "notes": "",
        "id": "9fbac28d61f62fe2b897f0af3bf75b8b"
    }
]