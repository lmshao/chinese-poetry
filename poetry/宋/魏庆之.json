[
    {
        "author": "魏庆之",
        "dynasty": "宋",
        "type": "诗",
        "rhythmic": "",
        "title": "过玉林",
        "preface": "",
        "paragraphs": [
            "一步离家是出尘，几重山色几重云。",
            "沙溪清浅桥边路，折得梅花又见君。"
        ],
        "notes": "",
        "id": "2bdc1a25f8dda37b5a8eb5fb88736d4e"
    },
    {
        "author": "魏庆之",
        "dynasty": "宋",
        "type": "诗",
        "rhythmic": "",
        "title": "答玉林示",
        "preface": "",
        "paragraphs": [
            "一吟一咏一相思，满纸银钩满纸诗。",
            "深院沈沈人悄悄，落花片片雨垂垂。",
            "蹉跎二月还三月，点检新枝□□□。",
            "愁绝问春春不语，见君何地会何时。"
        ],
        "notes": "",
        "id": "ed95c4a30b4cf9b92484112f277163d6"
    },
    {
        "author": "魏庆之",
        "dynasty": "宋",
        "type": "诗",
        "rhythmic": "",
        "title": "题张敬仲寒岩瀑泉",
        "preface": "",
        "paragraphs": [
            "朱弦莫余和，落指空琅然。",
            "天风远送将，去作碧岩泉。"
        ],
        "notes": "",
        "id": "6dc2bea0ff53692183d0983a38a39c45"
    },
    {
        "author": "魏庆之",
        "dynasty": "宋",
        "type": "诗",
        "rhythmic": "",
        "title": "偶题",
        "preface": "",
        "paragraphs": [
            "庭夜酣红杏，墙阴染碧苔。",
            "吟翁醉未醒，啼鸟去还来。"
        ],
        "notes": "",
        "id": "cd6dbe85b51b06481821e88dfb2cf98e"
    },
    {
        "author": "魏庆之",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "今宵方对月，何日结忘年。"
        ],
        "notes": "",
        "id": "1de0905ce0a8d3b6cba01453e766d375"
    }
]