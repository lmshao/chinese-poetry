[
    {
        "author": "吕大临",
        "dynasty": "宋",
        "type": "诗",
        "rhythmic": "",
        "title": "北郊",
        "preface": "",
        "paragraphs": [
            "村北硗田久废耕，试投嘉谷望秋成。",
            "天时地力难前料，万粒须期一粒生。"
        ],
        "notes": "",
        "id": "341dede41a83c1a0a1e2ca4438b76520"
    },
    {
        "author": "吕大临",
        "dynasty": "宋",
        "type": "诗",
        "rhythmic": "",
        "title": "送刘户曹",
        "preface": "",
        "paragraphs": [
            "学如元凯方成癖，文似相如反类俳。",
            "独立孔门无一事，惟传颜氏得心斋。"
        ],
        "notes": "",
        "id": "fc8e85b2e1ea03abaa1284003f100c63"
    },
    {
        "author": "吕大临",
        "dynasty": "宋",
        "type": "诗",
        "rhythmic": "",
        "title": "南溪淡真阁闲望",
        "preface": "",
        "paragraphs": [
            "栏外溪光溪外峰，重重平远杳连空。",
            "长将两眼安高处，扰扰都归俯视中。"
        ],
        "notes": "",
        "id": "329abc4614fda1ae208393aa3f409ba1"
    },
    {
        "author": "吕大临",
        "dynasty": "宋",
        "type": "诗",
        "rhythmic": "",
        "title": "春静",
        "preface": "",
        "paragraphs": [
            "花气自来深户里，鸟声长在远林中。",
            "班班叶影垂新荫，曳曳丝光入素空。"
        ],
        "notes": "",
        "id": "9ab192a8c29a0566adf23a65fa740d36"
    },
    {
        "author": "吕大临",
        "dynasty": "宋",
        "type": "诗",
        "rhythmic": "",
        "title": "探春",
        "preface": "",
        "paragraphs": [
            "摇曳风头欲振枯，柳梢垂发不胜梳。",
            "从来轻薄才先发，谁记秋霜坠叶初。"
        ],
        "notes": "",
        "id": "540c6fe57e83d6b206efa18cf606b4fc"
    },
    {
        "author": "吕大临",
        "dynasty": "宋",
        "type": "诗",
        "rhythmic": "",
        "title": "礼",
        "preface": "",
        "paragraphs": [
            "礼仪三百复三千，酬酢天机理必然。",
            "寒即加衣饥即食，孰为末后孰为先。"
        ],
        "notes": "",
        "id": "97ac4ca0b9a3fc9d44e6afa7682de6d8"
    },
    {
        "author": "吕大临",
        "dynasty": "宋",
        "type": "诗",
        "rhythmic": "",
        "title": "寒食道中",
        "preface": "",
        "paragraphs": [
            "漠漠云浓阴欲坠，迢迢远路马行迟。",
            "春风境界无边畔，花下游人恐未知。"
        ],
        "notes": "",
        "id": "29a161e7997f15c416923a342f5cd882"
    },
    {
        "author": "吕大临",
        "dynasty": "宋",
        "type": "诗",
        "rhythmic": "",
        "title": "蓝田",
        "preface": "",
        "paragraphs": [
            "背负肩任几百斤，山蹊寸进仅容身。",
            "先难后获应如是，重愧端居饱食人。"
        ],
        "notes": "",
        "id": "49e1e209bcf67e2ca2f4484b4d4efbe7"
    },
    {
        "author": "吕大临",
        "dynasty": "宋",
        "type": "诗",
        "rhythmic": "",
        "title": "克己",
        "preface": "",
        "paragraphs": [
            "克己功夫未肯加，吝骄封闭缩如蜗。",
            "试于清夜深思省，剖破藩篱即大家。"
        ],
        "notes": "",
        "id": "2e2a579bc1484f6fc7e046db716d3d74"
    },
    {
        "author": "吕大临",
        "dynasty": "宋",
        "type": "诗",
        "rhythmic": "",
        "title": "经筵大雪不罢讲  其一",
        "preface": "",
        "paragraphs": [
            "水晶宫殿玉花零，点缀宫槐卧素屏。",
            "特敕下帘延墨客，不因风雪废谈经。"
        ],
        "notes": "",
        "id": "2e2a746757b199541f274b0476e36e28"
    },
    {
        "author": "吕大临",
        "dynasty": "宋",
        "type": "诗",
        "rhythmic": "",
        "title": "经筵大雪不罢讲  其二",
        "preface": "",
        "paragraphs": [
            "强记师承道古先，无穷新意出尘编。",
            "一言有补天颜动，全胜三军贺凯旋。"
        ],
        "notes": "",
        "id": "10e6b4f8ea531acff70f3ea1985960f9"
    },
    {
        "author": "吕大临",
        "dynasty": "宋",
        "type": "诗",
        "rhythmic": "",
        "title": "效尧夫体寄仲兄",
        "preface": "",
        "paragraphs": [
            "治非知务功何有，见必先几义始精。",
            "饭放不应论齿决，水来安可病渠成。",
            "高才况自当名世，大业终期至太平。",
            "可惜良时难再得，东山应不负苍生。"
        ],
        "notes": "",
        "id": "7231083d0dfcf06a8e4745d27d045014"
    }
]