[
    {
        "author": "倪允文",
        "dynasty": "宋",
        "type": "诗",
        "rhythmic": "",
        "title": "大涤洞天留题  其一",
        "preface": "",
        "paragraphs": [
            "九关深处锁仙家，缥缈清都定不遐。",
            "草木曾留高庙跸，香灯常带紫宸麻。"
        ],
        "notes": "",
        "id": "ba229a2ece49da00ebafee936ee183fa"
    },
    {
        "author": "倪允文",
        "dynasty": "宋",
        "type": "诗",
        "rhythmic": "",
        "title": "大涤洞天留题  其二",
        "preface": "",
        "paragraphs": [
            "巢父滩头甫着鞭，名山入眼驿程边。",
            "迂回仅费商于地，领袖宁烦一介先。"
        ],
        "notes": "",
        "id": "379b27abda323cf86fc9165f16c5ca48"
    },
    {
        "author": "倪允文",
        "dynasty": "宋",
        "type": "诗",
        "rhythmic": "",
        "title": "大涤洞天留题  其三",
        "preface": "",
        "paragraphs": [
            "笋舆轻捷绕坡陀，石窦抽关喷决河。",
            "幸许羊肠成坦履，不应狭路响风波。"
        ],
        "notes": "",
        "id": "ddf5aeaf89c081dc50eeafc4dd09b901"
    },
    {
        "author": "倪允文",
        "dynasty": "宋",
        "type": "诗",
        "rhythmic": "",
        "title": "大涤洞天留题  其四",
        "preface": "",
        "paragraphs": [
            "洞里群仙总未逢，天风吹快去匆匆。",
            "儒仙元自留官府，傥借刀圭得圣功。"
        ],
        "notes": "",
        "id": "fd18dd55d0013e35df1072788613b8d4"
    }
]