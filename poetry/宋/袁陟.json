[
    {
        "author": "袁陟",
        "dynasty": "宋",
        "type": "诗",
        "rhythmic": "",
        "title": "奉和",
        "preface": "",
        "paragraphs": [
            "客意正索寞，诗筒江际来。",
            "一闻清玉韵，如见翠屏开。",
            "磅礴云霄外，腾凌鸾凤回。",
            "仙源朝露蔽，乳窦夜风豗。",
            "九月已冰霰，三时无沴灾。",
            "徒均南亩泽，应老邓林材。",
            "岌岌耸天柱，岩岩尊国台。",
            "高名皆祸尔，真赏岂然哉。",
            "紫盖欹松蔓，青钱点石苔。",
            "神虬潜夭矫，皓鹤舞毰毸。",
            "采药蕃芝术，寻花有杏梅。",
            "丹台今窅窅，苍壁古嵬嵬。",
            "绝顶飞泉落，平崖枯柏摧。",
            "势堪卑蒋霍，名不假刘雷。",
            "释子安生计，幽人足隠媒。",
            "云中认旛刹，汉上醉觥罍。",
            "荜户方穷阨，篮轩阻奉陪。",
            "耳愁尘事入，心怯岁华催。",
            "已作五噫咏，元非三杰才。",
            "先将丘壑意，模写寄春台。"
        ],
        "notes": "",
        "id": "5a7d2a3b921dc6a0e40a896ddd1729b1"
    },
    {
        "author": "袁陟",
        "dynasty": "宋",
        "type": "诗",
        "rhythmic": "",
        "title": "宿简寂观",
        "preface": "",
        "paragraphs": [
            "名山崇秘祠，终夜得清赏。",
            "真气溢空浮，流泉随砌响。",
            "林峦片月散，殿阁高风行。",
            "天际斗杓直，庭中盘石横。",
            "逸人今何之，故岭不改秀。",
            "白鹤唳松梢，青灯覢岩窦。",
            "怳追汗漫驾，深悟逍遥言。",
            "四顾群动寂，冥心归灏元。"
        ],
        "notes": "",
        "id": "92bdfc09dec236b9fa682ea03f5486c2"
    },
    {
        "author": "袁陟",
        "dynasty": "宋",
        "type": "诗",
        "rhythmic": "",
        "title": "再游云居",
        "preface": "",
        "paragraphs": [
            "风吹岭头树，似欲招行客。",
            "缘云过绝顶，复见紫霄宅。",
            "平观三百里，下视八千尺。",
            "隼击九秋严，鹏展万里翮。",
            "五老镇相望，西岫天与敌。",
            "可笑培𪣻群，亦自矜寸碧。",
            "氛埃卷宇宙，雁鹜下川泽。",
            "既谐慧智心，若蹈圣贤域。",
            "危亭据中峰，回抱竦天壁。",
            "沈沈古帝坐，左右列夔稷。",
            "举头河汉通，直欲攀南极。",
            "合奏天地籁，两耳清历历。",
            "吁嗟万类微，胡为竞朝夕。",
            "安知太清上，我方适所适。",
            "尚思西𪩘路，去冬蹑双屐。",
            "高兴挹洪厓，大句鼓天力。",
            "到今岩壑间，浩浩起金石。",
            "安得少陵翁，物外讲新格。",
            "重来羁绁在，欲隠世累迫。",
            "多谢受命松，长存岁寒色。"
        ],
        "notes": "",
        "id": "7e09112e9fe0608ae6e33173e1da3151"
    },
    {
        "author": "袁陟",
        "dynasty": "宋",
        "type": "诗",
        "rhythmic": "",
        "title": "过金陵谒吴大帝庙",
        "preface": "",
        "paragraphs": [
            "人苦曹瞒虐，天悲汉禄终。",
            "山河分鼎峙，气象发江东。",
            "一旦墟京洛，弥年豢幼冲。",
            "炎精竟灰烬，紫盖出艨艟。",
            "长策资公瑾，雄才得吕蒙。",
            "招延师友义，继述父兄忠。",
            "旧府峨双阙，惊涛涌半空。",
            "风云龙虎势，日月帝王功。",
            "地力因时险，神谋与意通。",
            "屈伸思所济，逆顺审于衷。",
            "骏足嗤交货，灵牙耀即戎。",
            "同盟界函谷，独断保蚕丛。",
            "定霸葵丘劣，推心建武同。",
            "长沙兆生谶，典午頼余风。",
            "战守遗踪在，登临四望中。",
            "陵迁成万古，世异想群雄。",
            "歌舞居民祀，干戈逐虏功。",
            "征帆来浦外，久客怆途穷。",
            "精锐销孤剑，飘零若断蓬。",
            "徘徊灵庑下，暮叶乱江枫。"
        ],
        "notes": "",
        "id": "fc9fea8b52ec6c487ae7b915646fd72b"
    },
    {
        "author": "袁陟",
        "dynasty": "宋",
        "type": "诗",
        "rhythmic": "",
        "title": "题刘仁瞻画像",
        "preface": "",
        "paragraphs": [
            "阵前仙琕生无愧，鼓下蛮奴死合羞。",
            "三尺吴缣暗尘土，凛然苍鹘欲横秋。"
        ],
        "notes": "",
        "id": "ebbda345ba315f719fac590d9b055533"
    },
    {
        "author": "袁陟",
        "dynasty": "宋",
        "type": "诗",
        "rhythmic": "",
        "title": "赠郭功甫二绝  其一",
        "preface": "",
        "paragraphs": [
            "从来多病王僧祐，自小能文谢惠连。",
            "各厌尘劳思物外，莫辞携手访林泉。"
        ],
        "notes": "",
        "id": "127c2e752ec5b96f822962379ab785bf"
    },
    {
        "author": "袁陟",
        "dynasty": "宋",
        "type": "诗",
        "rhythmic": "",
        "title": "赠郭功甫二绝  其二",
        "preface": "",
        "paragraphs": [
            "雪后姑溪水更深，冥冥寒雨作连阴。",
            "旅怀未可顿消遣，思与洛生溪上吟。"
        ],
        "notes": "",
        "id": "6cb1978e7144d4f25910c6db9920ab5e"
    },
    {
        "author": "袁陟",
        "dynasty": "宋",
        "type": "诗",
        "rhythmic": "",
        "title": "赠功甫",
        "preface": "",
        "paragraphs": [
            "方山忆共泛金船，屈指于今五六年。",
            "风送梨花吹醉面，月和溪水上归鞯。",
            "浮生聚散应难料，末路穷通尽偶然。",
            "欲问故人牢落事，鹿裘深入白云眠。"
        ],
        "notes": "",
        "id": "ce2b8e3bc7db1507b8a96b1e345759b1"
    },
    {
        "author": "袁陟",
        "dynasty": "宋",
        "type": "诗",
        "rhythmic": "",
        "title": "临终作",
        "preface": "",
        "paragraphs": [
            "青霭千峰暝，悲风万古呼。",
            "其谁挂宝剑，应有奠生刍。",
            "皎月东方陨，长松半壑枯。",
            "山泉吾所爱，声到夜台无。"
        ],
        "notes": "",
        "id": "155a48d4c7b024c449feaace60e4c386"
    },
    {
        "author": "袁陟",
        "dynasty": "宋",
        "type": "诗",
        "rhythmic": "",
        "title": "百丈山",
        "preface": "",
        "paragraphs": [
            "复岭逾崷崒，层崖遍屈盘。",
            "寺当幽谷面，路指白云端。",
            "树老苍天骨，蓝凝上帝冠。",
            "石屏秋已冻，板屋夜多寒。",
            "三宿孤怀恋，千山远梦残。",
            "惟愁钟动晓，西下见征鞍。"
        ],
        "notes": "",
        "id": "045b2c9ab4cdb234af21e8491f09387c"
    },
    {
        "author": "袁陟",
        "dynasty": "宋",
        "type": "诗",
        "rhythmic": "",
        "title": "浮云宫",
        "preface": "",
        "paragraphs": [
            "为余传语岭头云，君自无心笑我勤。",
            "我亦暂来称使者，眼看官职似看君。"
        ],
        "notes": "",
        "id": "105b6cf26c5cf33c6c6ba0672a02af97"
    },
    {
        "author": "袁陟",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "琼田收𥝧䅉，玉溜注琅玕。"
        ],
        "notes": "",
        "id": "99749249ef55de7d6faf348e3ce5fa52"
    }
]