[
    {
        "author": "陈刚中",
        "dynasty": "宋",
        "type": "诗",
        "rhythmic": "",
        "title": "阳关词",
        "preface": "",
        "paragraphs": [
            "客舍休悲柳色新，东西南北一般春。",
            "若知四海皆兄弟，何处相逢非故人。"
        ],
        "notes": "",
        "id": "33a17ea3b8d70132ada1b1e63fd2faf2"
    },
    {
        "author": "陈刚中",
        "dynasty": "宋",
        "type": "诗",
        "rhythmic": "",
        "title": "石材庙题柱",
        "preface": "",
        "paragraphs": [
            "疏爵新刚应，论功旧石材。",
            "能形文母梦，还讶佞人来。",
            "海市为谁出，衡云岂自开。",
            "乞灵如见告，逐客几时回。"
        ],
        "notes": "",
        "id": "2d673691c057edb297c4d11c4adab96c"
    },
    {
        "author": "陈刚中",
        "dynasty": "宋",
        "type": "诗",
        "rhythmic": "",
        "title": "视涝",
        "preface": "",
        "paragraphs": [
            "暨阳古泽中，今岁仍大水。",
            "舟行民田中，一浪四十里。",
            "农夫相对泣，父子饥欲死。",
            "酷吏亦何心，诛求殊未已。",
            "岂繄竭膏血，直欲剥肤髓。",
            "哀此无告民，有生皆赤子。",
            "天灾自流行，助虐亦何理。",
            "我愧才术疎，陆陆佐小垒。",
            "熟视不能救，有泪空如洒。",
            "皇心念下民，恻怛形诏旨。",
            "丁宁既谆复，象魏几黄纸。",
            "要须尽蠲除，仰称德意美。",
            "人微言或弃，归休从此始。"
        ],
        "notes": "",
        "id": "ae7e7a532ff5ea4863712224e45fd57e"
    }
]