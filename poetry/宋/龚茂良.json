[
    {
        "author": "龚茂良",
        "dynasty": "宋",
        "type": "诗",
        "rhythmic": "",
        "title": "题惠来驿  其一",
        "preface": "",
        "paragraphs": [
            "十里平畴际远山，土膏未动觉牛闲。",
            "行人多谢晴相送，只恐妨农雨大悭。"
        ],
        "notes": "",
        "id": "2a0dfcceade050b36e87c3d3bb0ad1ae"
    },
    {
        "author": "龚茂良",
        "dynasty": "宋",
        "type": "诗",
        "rhythmic": "",
        "title": "题惠来驿  其二",
        "preface": "",
        "paragraphs": [
            "晴云当午争挥扇，晓雾生寒又着绵。",
            "此是岭南春气候，日中长有四时天。"
        ],
        "notes": "",
        "id": "d6350c12202efaa3db19a23488c166a3"
    },
    {
        "author": "龚茂良",
        "dynasty": "宋",
        "type": "诗",
        "rhythmic": "",
        "title": "灵源庵",
        "preface": "",
        "paragraphs": [
            "迟回不忍去，复作抱衾留。",
            "断续云间雨，萧骚木末秋。",
            "劳生那有此，渐老欲相投。",
            "最爱千山暮，钟鸣处处幽。"
        ],
        "notes": "",
        "id": "75ba6d389f746d03f439f9d895fa3da6"
    },
    {
        "author": "龚茂良",
        "dynasty": "宋",
        "type": "诗",
        "rhythmic": "",
        "title": "幽化院",
        "preface": "",
        "paragraphs": [
            "昼寝招提最上头，饥禽亡頼故喧啾。",
            "岭云西去欲成暮，山雨北来浑似秋。",
            "婉娩如今真是梦，经从似旧绝堪愁。",
            "昔年陈迹鸡窗下，日落钟鸣山更幽。"
        ],
        "notes": "",
        "id": "99eea18b91c9c8bf4ca84680f61c36b5"
    },
    {
        "author": "龚茂良",
        "dynasty": "宋",
        "type": "诗",
        "rhythmic": "",
        "title": "木兰陂",
        "preface": "",
        "paragraphs": [
            "木兰春涨与江通，日日江潮送晓风。",
            "此水还应接鄞水，为谁流下海门东。"
        ],
        "notes": "",
        "id": "23d627506311824e39e878a96f21df88"
    },
    {
        "author": "龚茂良",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "千章古木转头空，去与人间作栋隆。",
            "未必真能庇寒士，不如留此贮清风。"
        ],
        "notes": "",
        "id": "ca55719cb8ea4b8834d46c458797d0c9"
    }
]