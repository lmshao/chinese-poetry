[
    {
        "author": "徐雪庐",
        "dynasty": "宋",
        "type": "诗",
        "rhythmic": "",
        "title": "题{山昂}山禹庙石柱",
        "preface": "",
        "paragraphs": [
            "洞庭之阴小山幽，百灵雄卫来高邱。",
            "我当十月值乱离，携家远逐湖之洲。",
            "湖光接天晚浪静，树色照野晴云浮。",
            "霜黄林头橘柚熟，日冷波底蛟龙愁。",
            "北方兵马想已到，南国城郭谁能收。",
            "我今买酒且消忧，醉舞拔剑挥斗牛。",
            "会须投笔去封侯，斩取盗贼清南州。"
        ],
        "notes": "",
        "id": "cf44ffd520d70fcb268161a926bf357c"
    }
]