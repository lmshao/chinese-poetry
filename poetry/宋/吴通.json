[
    {
        "author": "吴通",
        "dynasty": "宋",
        "type": "诗",
        "rhythmic": "",
        "title": "炼丹台",
        "preface": "",
        "paragraphs": [
            "我寻陶隠居，山中多古迹。",
            "青障抚清泉，白云抱苍壁。",
            "入经碎玉桥，便是幽人宅。",
            "仙人昔炼丹，嶙嶒一卷石。",
            "俯视直千寻，凌空高百尺。",
            "两水落沧洲，滔滔渺无极。",
            "拂石坐片时，万籁俱寥寂。",
            "但听松风声，耳边生淅淅。",
            "长啸白云飞，山雨催诗亟。",
            "诗成寄阿谁，赏识惟贞白。"
        ],
        "notes": "",
        "id": "619a9869e1e8165c866d56cf8feabf43"
    }
]