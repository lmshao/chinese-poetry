[
    {
        "author": "贾蓬莱",
        "dynasty": "宋",
        "type": "诗",
        "rhythmic": "",
        "title": "闺怨",
        "preface": "",
        "paragraphs": [
            "露颗珠团团，冰肌玉钏寒。",
            "杏梁栖只燕，菱镜掩孤鸾。",
            "残树枯黄遍，圆荷湿翠干。",
            "绣帘生色画，窗下带羞看。"
        ],
        "notes": "",
        "id": "0dd9f9c437fcf2097c241debd579b3fd"
    },
    {
        "author": "贾蓬莱",
        "dynasty": "宋",
        "type": "诗",
        "rhythmic": "",
        "title": "春晓",
        "preface": "",
        "paragraphs": [
            "方池水影薄，曲槛鸟声娇。",
            "鸾镜红绵冷，蛾眉翠黛消。",
            "冶容舒嫩萼，幽思结柔条。",
            "纤指收花露，轻将雪粉调。"
        ],
        "notes": "",
        "id": "85a0dd95ff3200ed12348e8ffee1bdfb"
    },
    {
        "author": "贾蓬莱",
        "dynasty": "宋",
        "type": "诗",
        "rhythmic": "",
        "title": "秋夜",
        "preface": "",
        "paragraphs": [
            "幽兰露华重，罗幌凉风动。",
            "木匣掩香纨，绣衾谁与共。",
            "萤影度疏帘，兽炉寥寥烟。",
            "银缸芳焰灭，自脱翠花钿。"
        ],
        "notes": "",
        "id": "f1730366add3e47a90e15ec71ba415f5"
    },
    {
        "author": "贾蓬莱",
        "dynasty": "宋",
        "type": "诗",
        "rhythmic": "",
        "title": "谢姊惠鞋",
        "preface": "",
        "paragraphs": [
            "莲瓣娟娟远寄将，绣罗犹带指尖香。",
            "弓弯著上无行处，独立花阴看雁行。"
        ],
        "notes": "",
        "id": "a01846889d4cee23b42712fee0c37f3d"
    },
    {
        "author": "贾蓬莱",
        "dynasty": "宋",
        "type": "诗",
        "rhythmic": "",
        "title": "咏蝶",
        "preface": "",
        "paragraphs": [
            "薄翅凝香粉，新衣染媚黄。",
            "风流谁得似，两两宿花房。"
        ],
        "notes": "",
        "id": "0ac9f8776d7d24294bec13be4f6ea8db"
    },
    {
        "author": "贾蓬莱",
        "dynasty": "宋",
        "type": "诗",
        "rhythmic": "",
        "title": "闺情",
        "preface": "",
        "paragraphs": [
            "燕子南来雁北飞，远人何事竟忘归。",
            "一腔心病难形口，万斛愁情尽属眉。",
            "试掠金钗临晓镜，潜垂玉筯渍春衣。",
            "邻姬莫问容憔悴，只有西窗夜月知。"
        ],
        "notes": "",
        "id": "42ef1ed97558ac95ffd799164659c190"
    },
    {
        "author": "贾蓬莱",
        "dynasty": "宋",
        "type": "诗",
        "rhythmic": "",
        "title": "画绯桃题诗",
        "preface": "",
        "paragraphs": [
            "朱砂颜色瓣重台，曾是刘郎旧看来。",
            "只好天台云里种，莫教移近俗人栽。"
        ],
        "notes": "",
        "id": "410f41280b3740733a0aab10da9e8854"
    }
]