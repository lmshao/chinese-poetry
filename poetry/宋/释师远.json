[
    {
        "author": "释师远",
        "dynasty": "宋",
        "type": "诗",
        "rhythmic": "",
        "title": "偈颂四首  其一",
        "preface": "",
        "paragraphs": [
            "今朝二月半，百华开烂熳。",
            "云绕翠峰头，莺啼杨柳岸。",
            "观音借路行，文殊分主伴。",
            "独有解空人，支筇浑不管。",
            "直饶天外雨华飞，翻覆都来是这汉。"
        ],
        "notes": "",
        "id": "851594b89121845e0e830f28cd5e6a3b"
    },
    {
        "author": "释师远",
        "dynasty": "宋",
        "type": "诗",
        "rhythmic": "",
        "title": "偈颂四首  其二",
        "preface": "",
        "paragraphs": [
            "尧风舜日两依依，一片虚凝截万机。",
            "何必胡僧亲付嘱，如人饮水自家知。"
        ],
        "notes": "",
        "id": "4d678ee9002b293f467f1e5bfb16041c"
    },
    {
        "author": "释师远",
        "dynasty": "宋",
        "type": "诗",
        "rhythmic": "",
        "title": "偈颂四首  其三",
        "preface": "",
        "paragraphs": [
            "五日一番升座，拈出现成行货。",
            "大众普请商量，恰是老僧罪过。"
        ],
        "notes": "",
        "id": "16a102a4cb33b796293f71f62fd17128"
    },
    {
        "author": "释师远",
        "dynasty": "宋",
        "type": "诗",
        "rhythmic": "",
        "title": "偈颂四首  其四",
        "preface": "",
        "paragraphs": [
            "三脚驴子弄蹄行，直透威音万丈坑。",
            "云在岭头闲不彻，水流涧下大忙生。",
            "湖南长老谁能会，行人更在青山外。"
        ],
        "notes": "",
        "id": "7fdb6d78f517ffbb7bf8a38d9983eb18"
    },
    {
        "author": "释师远",
        "dynasty": "宋",
        "type": "诗",
        "rhythmic": "",
        "title": "颂古三首  其一",
        "preface": "",
        "paragraphs": [
            "出得出不得，定从何处起。",
            "文殊往梵天，罔明轻弹指。",
            "乘流即行，遇坎即止。",
            "君不见虚筑防胡万里城，不知祸起萧墙里。"
        ],
        "notes": "",
        "id": "5a68d9a7d993b5c791fe70fd54228e9f"
    },
    {
        "author": "释师远",
        "dynasty": "宋",
        "type": "诗",
        "rhythmic": "",
        "title": "颂古三首  其二",
        "preface": "",
        "paragraphs": [
            "不是风兮不是颠，长街短巷走如烟。",
            "院里有斋常记得，时时挂在口皮边。"
        ],
        "notes": "",
        "id": "765fc76985cdd7756432b81a5788e8cb"
    },
    {
        "author": "释师远",
        "dynasty": "宋",
        "type": "诗",
        "rhythmic": "",
        "title": "颂古三首  其三",
        "preface": "",
        "paragraphs": [
            "呵呵大笑不寻常，笑得眉间也放光。",
            "不是明招重注脚，丛林洎合错商量。"
        ],
        "notes": "",
        "id": "d57b98256223d260019740e6aec95390"
    }
]