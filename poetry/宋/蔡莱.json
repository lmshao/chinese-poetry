[
    {
        "author": "蔡莱",
        "dynasty": "宋",
        "type": "诗",
        "rhythmic": "",
        "title": "至猪钩沙",
        "preface": "",
        "paragraphs": [
            "江树栖烟暝色浮，波声不动月华流。",
            "浪花千顷潮平岸，兴入春风万斛舟。"
        ],
        "notes": "",
        "id": "1e9974856743f2de99925d574dde943c"
    },
    {
        "author": "蔡莱",
        "dynasty": "宋",
        "type": "诗",
        "rhythmic": "",
        "title": "西宫",
        "preface": "",
        "paragraphs": [
            "云兴霞蔚控千山，势压江南广殿寒。",
            "风偃万松斜日晚，卧看风雨落人间。"
        ],
        "notes": "",
        "id": "f1e5af275d0de315cc9d3d9adeb2d8d5"
    },
    {
        "author": "蔡莱",
        "dynasty": "宋",
        "type": "诗",
        "rhythmic": "",
        "title": "藏云轩",
        "preface": "",
        "paragraphs": [
            "山边畏景欲流金，山下浮埃几度深。",
            "水宿岩栖得真乐，可无余事到商林。"
        ],
        "notes": "",
        "id": "3fb0082ce6ca97a3156ab26cfac2ca86"
    }
]