[
    {
        "author": "陈蒙",
        "dynasty": "宋",
        "type": "诗",
        "rhythmic": "",
        "title": "游虞山",
        "preface": "",
        "paragraphs": [
            "野店杏花红满枝，江南天气早春时。",
            "青山笑我来何晚，白发催人老不知。",
            "云窦雪消龙涧满，星坛树偃鹘巢危。",
            "明朝欲尽登临兴，还赴云间羽士期。"
        ],
        "notes": "",
        "id": "0c6649eb7c4af009e3b258c7451e0b6b"
    },
    {
        "author": "陈蒙",
        "dynasty": "宋",
        "type": "诗",
        "rhythmic": "",
        "title": "穿山",
        "preface": "",
        "paragraphs": [
            "石门空虚谁凿辟，薜荔挂影苍苔积。",
            "悬崖偃树鹘栖巢，古洞出云龙启蛰。"
        ],
        "notes": "",
        "id": "99568d0a2e811bf1b950c264698de56d"
    },
    {
        "author": "陈蒙",
        "dynasty": "宋",
        "type": "诗",
        "rhythmic": "",
        "title": "题玉芝祠",
        "preface": "",
        "paragraphs": [
            "玉芝不见草萧萧，古柏阴廊昼寂寥。",
            "琳馆废来余福地，名碑留在记前朝。",
            "碧梧树老鸾飞远，华表天空鹤去遥。",
            "惟有迎仙桥上月，夜深还自照吹箫。"
        ],
        "notes": "",
        "id": "945f49ef600ee37a6e8015c74d160532"
    },
    {
        "author": "陈蒙",
        "dynasty": "宋",
        "type": "诗",
        "rhythmic": "",
        "title": "游云门",
        "preface": "",
        "paragraphs": [
            "杖策耶溪寺，风流忆晋唐。",
            "门深云未散，梁古帖犹香。",
            "晚翠千峰远，春深一涧长。",
            "徘徊松影下，觅句向斜阳。"
        ],
        "notes": "",
        "id": "9d84ad5d3e97238a6a0e55c59d7a461a"
    }
]