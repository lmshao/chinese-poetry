[
    {
        "author": "郏侨",
        "dynasty": "宋",
        "type": "诗",
        "rhythmic": "",
        "title": "访翠微邈上人",
        "preface": "",
        "paragraphs": [
            "行客倦奔驰，寻日到翠微。",
            "相看无俗语，一笑任天机。",
            "曲沼淡寒玉，横山锁落晖。",
            "情根枯未得，爱此几忘归。"
        ],
        "notes": "",
        "id": "93a7969d67399fbebf80f5aed72ffe42"
    },
    {
        "author": "郏侨",
        "dynasty": "宋",
        "type": "诗",
        "rhythmic": "",
        "title": "访凌峰贤上人",
        "preface": "",
        "paragraphs": [
            "步入凌峰阁，寻师师未归。",
            "凭栏寂无语，唯见白云飞。"
        ],
        "notes": "",
        "id": "bec447aa036b90bbf7d761c80f3a5f53"
    },
    {
        "author": "郏侨",
        "dynasty": "宋",
        "type": "诗",
        "rhythmic": "",
        "title": "为简公约赋素琴堂",
        "preface": "",
        "paragraphs": [
            "素琴之堂虚且清，素琴之韵沦杳冥。",
            "神闲意定默自鸣，宫商不动谁与听。",
            "堂中道人骨不俗，貌庞形端颜莹玉。",
            "我尝见之醒心目，宁必丝桐弦断续。",
            "呜乎靖节已死不复闻，成亏相半疑昭文。",
            "阮手钟耳相吐吞，素琴之道讵可论。",
            "道人道人听我语，纷纷世俗谁师古。",
            "金徽玉轸方步武，虚堂榜名无自苦。"
        ],
        "notes": "",
        "id": "7c24ce940e540df4e2dd778dd645a89f"
    }
]