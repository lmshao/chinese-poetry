[
    {
        "author": "孙翥",
        "dynasty": "宋",
        "type": "诗",
        "rhythmic": "",
        "title": "裴公亭二首  其一",
        "preface": "",
        "paragraphs": [
            "太行王屋群峰上，秦晋关河望处分。",
            "猿鹤几年怀旧隠，乾坤百战重儒勋。",
            "龙归洞府暮将雨，僧过浮桥晓度云。",
            "万里中原无事日，不妨尊酒细论文。"
        ],
        "notes": "",
        "id": "275f39eee37214adb10e9a8096b45ed7"
    },
    {
        "author": "孙翥",
        "dynasty": "宋",
        "type": "诗",
        "rhythmic": "",
        "title": "裴公亭二首  其二",
        "preface": "",
        "paragraphs": [
            "风有亭台月有池，春深猿鹤喜追随。",
            "水从王屋泉初旺，山过秦关势欲危。",
            "仙乐静依林鸟奏，浮云轻伴海鸥迟。",
            "斜阳不尽登临兴，远树微茫入酒旗。"
        ],
        "notes": "",
        "id": "37e96c604b30542f195e6b5c9fb7c61f"
    },
    {
        "author": "孙翥",
        "dynasty": "宋",
        "type": "诗",
        "rhythmic": "",
        "title": "春日游盘谷",
        "preface": "",
        "paragraphs": [
            "旌斾朝驱入翠微，东风闲访故山薇。",
            "金龟换酒留僧住，白鹤穿云伴客归。",
            "月影坐移栖凤竹，泉声静绕钓鱼矶。",
            "中原那似开元日，得学巢由远是非。"
        ],
        "notes": "",
        "id": "05b70b10bdda7add8c2bacdaf013b916"
    }
]