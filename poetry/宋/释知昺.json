[
    {
        "author": "释知昺",
        "dynasty": "宋",
        "type": "诗",
        "rhythmic": "",
        "title": "偈四首  其一",
        "preface": "",
        "paragraphs": [
            "此事最希奇，不碍当头说。",
            "东邻田舍翁，随例得一橛。",
            "非唯贯声色，亦乃应时节。",
            "若问是何宗，八字不著丿。"
        ],
        "notes": "",
        "id": "6f210b541875e2bd7f3c4295e2bc74c0"
    },
    {
        "author": "释知昺",
        "dynasty": "宋",
        "type": "诗",
        "rhythmic": "",
        "title": "偈四首  其二",
        "preface": "",
        "paragraphs": [
            "日日说，时时举，似地擎山争几许。",
            "陇西鹦鹉得人怜，大都祇为能言语。",
            "休思惟，带伴侣，智者聊闻猛提取。",
            "更有一般也大奇，猫儿偏解捉老鼠。"
        ],
        "notes": "",
        "id": "1384962ef296327262efc6a5cb9389da"
    },
    {
        "author": "释知昺",
        "dynasty": "宋",
        "type": "诗",
        "rhythmic": "",
        "title": "偈四首  其三",
        "preface": "",
        "paragraphs": [
            "春光烂熳华争发，子规啼落西山月。",
            "憍梵钵提长吐舌，底事分明向谁说。"
        ],
        "notes": "",
        "id": "ce5ef8af364b6067add900c87c8f1103"
    },
    {
        "author": "释知昺",
        "dynasty": "宋",
        "type": "诗",
        "rhythmic": "",
        "title": "偈四首  其四",
        "preface": "",
        "paragraphs": [
            "迷不自迷，对悟立迷。",
            "悟不自悟，因迷说悟。",
            "所以悟为迷之体，迷为悟之用。",
            "迷悟两无从，个中无别共。",
            "无别共，拨不动。",
            "祖师不将来，鼻孔千斤重。"
        ],
        "notes": "",
        "id": "f81a9ea84f348e46e2533fbbddefdf29"
    },
    {
        "author": "释知昺",
        "dynasty": "宋",
        "type": "诗",
        "rhythmic": "",
        "title": "颂古二首 僧问清平有漏无漏。",
        "preface": "",
        "paragraphs": [
            "笊篱木杓，钱买井索。",
            "打瓦钻龟，徒劳卜度。",
            "休卜度，麒麟只有一只角。"
        ],
        "notes": "",
        "id": "bf7681619b7a2094715c60ccadf1a7aa"
    },
    {
        "author": "释知昺",
        "dynasty": "宋",
        "type": "诗",
        "rhythmic": "",
        "title": "颂古二首 僧问雪窦明觉如何是佛，曰四山围绕。",
        "preface": "",
        "paragraphs": [
            "狂狗逐块，瞎馿趁队。",
            "只许我知，不许你会。"
        ],
        "notes": "",
        "id": "22da100f5ba39729d417397e1d7b713f"
    }
]