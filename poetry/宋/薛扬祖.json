[
    {
        "author": "薛扬祖",
        "dynasty": "宋",
        "type": "诗",
        "rhythmic": "",
        "title": "与张枢密话旧作",
        "preface": "",
        "paragraphs": [
            "羸躯苦善病，日与药裹亲。",
            "藉彼参苓功，扶此忧患身。",
            "思君若饥渴，相怜同病人。",
            "余身本蒲柳，宁竢秋风晨。",
            "君诚松柏姿，何患不长春。",
            "容面一若丹，鬓发一若银。",
            "来日安可期，往事曷足陈。",
            "不能罄君罍，奚以浣我尘。",
            "吹笙将鼓瑟，惭余非嘉宾。"
        ],
        "notes": "",
        "id": "2377f93d082e716834ea807d6292aa94"
    },
    {
        "author": "薛扬祖",
        "dynasty": "宋",
        "type": "诗",
        "rhythmic": "",
        "title": "郊居写志",
        "preface": "",
        "paragraphs": [
            "过庭闻曲礼，在野习王风。",
            "世乱思休否，儿愚藉发蒙。",
            "云霞海色里，烟火雨声中。",
            "所喜田间事，比邻自昔同。"
        ],
        "notes": "",
        "id": "f79616293f98e57d64998c0dac3de402"
    },
    {
        "author": "薛扬祖",
        "dynasty": "宋",
        "type": "诗",
        "rhythmic": "",
        "title": "送表弟朱拙夫以县尉赴新安",
        "preface": "",
        "paragraphs": [
            "散金结客不求偿，落落生平此热肠。",
            "七尺许君何慷慨，一朝用世果循良。",
            "满城山色侵官舍，徧地溪声度女墙。",
            "邑长若逢潘岳辈，肯教名独起河阳。"
        ],
        "notes": "",
        "id": "3aec10506d78b6a1b82d63a02fd88221"
    }
]