[
    {
        "author": "鲍輗",
        "dynasty": "宋",
        "type": "诗",
        "rhythmic": "",
        "title": "襄阳行",
        "preface": "",
        "paragraphs": [
            "今日何日春气柔，东城骑马花绸缪。",
            "为君停马一呼酒，花前倒披紫绮裘。",
            "玉脂泛滥鱼鸟饫，歌舞倦矣蛾眉愁。",
            "千金万寿好宾主，今我不乐岁如流。",
            "岂比世上狂驰子，一语不合行掉头。",
            "呜呼天伦古所定，非有大故宁相尤。"
        ],
        "notes": "",
        "id": "88acbceacbfa0bec7e9c4c2ae90ab637"
    },
    {
        "author": "鲍輗",
        "dynasty": "宋",
        "type": "诗",
        "rhythmic": "",
        "title": "天马",
        "preface": "",
        "paragraphs": [
            "天马抱奇相，紧骨瞳方明。",
            "出入百万中，有如一鸟轻。",
            "宇宙莽超踏，风云惨经营。",
            "独倚雄杰态，萧萧随北征。",
            "朝饮南海头，夕秣乃幽并。",
            "失主坐黯淡，别群奋长鸣。",
            "岂无轻侠儿，金羁悬朱缨。",
            "但感束帛义，不忍负死生。",
            "低头为君老，喑喑万里情。"
        ],
        "notes": "",
        "id": "4e3c89b4ea5e8bb906882e268546ed66"
    },
    {
        "author": "鲍輗",
        "dynasty": "宋",
        "type": "诗",
        "rhythmic": "",
        "title": "重到钱唐  其一",
        "preface": "",
        "paragraphs": [
            "生死双飞正可怜，若为白髪上征船。",
            "未应分手江南去，更有春光七十年。"
        ],
        "notes": "",
        "id": "522a3aff8380b622b319644466774927"
    },
    {
        "author": "鲍輗",
        "dynasty": "宋",
        "type": "诗",
        "rhythmic": "",
        "title": "重到钱唐  其二",
        "preface": "",
        "paragraphs": [
            "无頼山光叠叠青，玉鱼金盌早飘零。",
            "冷思禹穴真奇事，千古衣冠托杳冥。"
        ],
        "notes": "",
        "id": "9c18e526b3cddf107ad7288e1484f030"
    },
    {
        "author": "鲍輗",
        "dynasty": "宋",
        "type": "诗",
        "rhythmic": "",
        "title": "重到钱唐  其三",
        "preface": "",
        "paragraphs": [
            "万家歌舞送浮生，曾有涓埃答太平。",
            "猨鹤虫沙天始定，不须辛苦怨南征。"
        ],
        "notes": "",
        "id": "fedf8e85fe1553555d32a59ff1779dc1"
    },
    {
        "author": "鲍輗",
        "dynasty": "宋",
        "type": "诗",
        "rhythmic": "",
        "title": "重到钱唐  其四",
        "preface": "",
        "paragraphs": [
            "闻道深春雪打围，谁怜身上藕丝衣。",
            "莫忧白璧成尘土，解逐南风万里归。"
        ],
        "notes": "",
        "id": "ded57ec934695e68bcf10a236b3a36e9"
    },
    {
        "author": "鲍輗",
        "dynasty": "宋",
        "type": "诗",
        "rhythmic": "",
        "title": "重到钱唐  其五",
        "preface": "",
        "paragraphs": [
            "惟有寒潮不世情，朝朝莫莫过空城。",
            "百年车马阊门外，独被春风草又生。"
        ],
        "notes": "",
        "id": "c812695a88afa2bc42fb9077a7e27173"
    }
]