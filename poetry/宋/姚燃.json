[
    {
        "author": "姚燃",
        "dynasty": "宋",
        "type": "诗",
        "rhythmic": "",
        "title": "挽赵秋晓  其一",
        "preface": "",
        "paragraphs": [
            "已矣嗟麟趾，青衫正少年。",
            "才优合芸阁，时异倏桑田。",
            "雨散伤同辈，风流瘗九原。",
            "何当刍一束，挥泪玉人前。"
        ],
        "notes": "",
        "id": "40b0521b2d95002f7b5e3cfe8a98b82e"
    },
    {
        "author": "姚燃",
        "dynasty": "宋",
        "type": "诗",
        "rhythmic": "",
        "title": "挽赵秋晓  其二",
        "preface": "",
        "paragraphs": [
            "一枕春婆梦，如君亦可悲。",
            "人间无著处，天上有归期。",
            "光岳失英气，江湖欠好诗。",
            "莫愁身后事，跨灶有诸儿。"
        ],
        "notes": "",
        "id": "da286930d907892c219011badde76326"
    }
]