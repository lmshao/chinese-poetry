[
    {
        "author": "鲍慎由",
        "dynasty": "宋",
        "type": "诗",
        "rhythmic": "",
        "title": "谢传神蔡景直",
        "preface": "",
        "paragraphs": [
            "驰誉丹青有古风，笔端及我未宜蒙。",
            "云台麟阁遥相望，枉写褒公与鄂公。"
        ],
        "notes": "",
        "id": "964273411844483647a5289138bcfb81"
    },
    {
        "author": "鲍慎由",
        "dynasty": "宋",
        "type": "诗",
        "rhythmic": "",
        "title": "王略帖赞",
        "preface": "",
        "paragraphs": [
            "昭回于天垂英光，跨颉历籀化大荒。",
            "烟华浓淡赋低昂，一噫万古称天章。",
            "鸾跨虬引鹄序行，洞天九九归辽阳。",
            "茫茫十二小劫长，玺完神诃命芾藏。"
        ],
        "notes": "",
        "id": "e4596af631beacb562f787c5ea5faa4a"
    },
    {
        "author": "鲍慎由",
        "dynasty": "宋",
        "type": "诗",
        "rhythmic": "",
        "title": "雨余",
        "preface": "",
        "paragraphs": [
            "础润雨欲作，好风每相先。",
            "萧萧清入帘，令我心洒然。",
            "闭门倦永夏，枕书日昏眠。",
            "快此风雨余，端如濯飞泉。",
            "盆山有佳趣，草木更幽妍。",
            "井华养文石，香篆横云烟。",
            "俯仰方丈间，胜事亦可怜。",
            "永怀触热子，我劳良独贤。"
        ],
        "notes": "",
        "id": "149e107310f5e3be98762cade775bf70"
    },
    {
        "author": "鲍慎由",
        "dynasty": "宋",
        "type": "诗",
        "rhythmic": "",
        "title": "读汉书",
        "preface": "",
        "paragraphs": [
            "汉公事业比阿衡，纯用诗书致太平。",
            "它日何人颂功德，至今嘲笑亦诸生。"
        ],
        "notes": "",
        "id": "c026a85610bc2627edb41af9a8bad402"
    },
    {
        "author": "鲍慎由",
        "dynasty": "宋",
        "type": "诗",
        "rhythmic": "",
        "title": "夜坐",
        "preface": "",
        "paragraphs": [
            "万卷堆中种眼花，睡魔亦厌夜深茶。",
            "平生不草长门赋，岂有黄金送酒家。"
        ],
        "notes": "",
        "id": "d0e94a98b46381d5da1d3ef551dc0913"
    },
    {
        "author": "鲍慎由",
        "dynasty": "宋",
        "type": "诗",
        "rhythmic": "",
        "title": "寄曾子开",
        "preface": "",
        "paragraphs": [
            "白发波波尚问津，可嗟志业在经纶。",
            "十年于此才三见，四海如公复几人。",
            "虎穴功名劳唾掌，醉乡风月且藏身。",
            "平安欲问无来使，何处荒山野水滨。"
        ],
        "notes": "",
        "id": "4033e93b983fd69a5e81b6c4e9fea31e"
    },
    {
        "author": "鲍慎由",
        "dynasty": "宋",
        "type": "诗",
        "rhythmic": "",
        "title": "与郑公华自朐山邻舟行",
        "preface": "",
        "paragraphs": [
            "舟行有后先，相去能几许。",
            "铿轰金鼓声，见面不得语。",
            "水花来幽香，岸柳过疏雨。",
            "登舻各乘风，解帆会联浦。",
            "闲携小龙团，睡起就君煮。"
        ],
        "notes": "",
        "id": "c085590dc5583a186d5215676eae223f"
    },
    {
        "author": "鲍慎由",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "三白岁可期，一饱分已定。"
        ],
        "notes": "",
        "id": "f85b97bd67da1ef9809f92e7452ed334"
    },
    {
        "author": "鲍慎由",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "学诗比登仙，金膏换凡骨。"
        ],
        "notes": "",
        "id": "9d387a47b8bd3c13d0894e214d226b8b"
    },
    {
        "author": "鲍慎由",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "绕树寻花得得来。"
        ],
        "notes": "",
        "id": "d9440a001f248c94557deff48ff49360"
    },
    {
        "author": "鲍慎由",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "平池九曲在，春水萦埼{石弯}。"
        ],
        "notes": "",
        "id": "3508179b191cdb3e5a51a4601a3847b1"
    }
]