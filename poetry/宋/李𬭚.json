[
    {
        "author": "李𬭚",
        "dynasty": "宋",
        "type": "诗",
        "rhythmic": "",
        "title": "跋四时景画 春",
        "preface": "",
        "paragraphs": [
            "九江应共五湖连，尺素能开万里天。",
            "山杏野桃零落处，分明寒食晓风前。"
        ],
        "notes": "",
        "id": "3c195974b99086c6966dd2b2867ef896"
    },
    {
        "author": "李𬭚",
        "dynasty": "宋",
        "type": "诗",
        "rhythmic": "",
        "title": "跋四时景画 夏",
        "preface": "",
        "paragraphs": [
            "繁阴杂树映汀沙，三伏江天自一家。",
            "欲唤扁舟渡云锦，平铺明镜是荷花。"
        ],
        "notes": "",
        "id": "7d875cbe4565cdd4e79d5aef8e3671e4"
    },
    {
        "author": "李𬭚",
        "dynasty": "宋",
        "type": "诗",
        "rhythmic": "",
        "title": "跋四时景画 秋",
        "preface": "",
        "paragraphs": [
            "舂鉏寂寞绕疏丛，霜后云生浦溆风。",
            "此处年年报秋色，只应衰柳与丹枫。"
        ],
        "notes": "",
        "id": "2aa80ac92f68a0c87b92c40131cffd94"
    },
    {
        "author": "李𬭚",
        "dynasty": "宋",
        "type": "诗",
        "rhythmic": "",
        "title": "跋四时景画 冬",
        "preface": "",
        "paragraphs": [
            "翦水飞花细舞风，断芦洲外水连空。",
            "剡溪几曲知名处，何似今朝眼界中。"
        ],
        "notes": "",
        "id": "a40af057263e8c99b1bb3fb2f9ff0fa0"
    },
    {
        "author": "李𬭚",
        "dynasty": "宋",
        "type": "诗",
        "rhythmic": "",
        "title": "雍丘怀古",
        "preface": "",
        "paragraphs": [
            "雍丘西风鼓战尘，令狐抵死挠张巡。",
            "面当六矢无降色，惊讶雷公是木人。"
        ],
        "notes": "",
        "id": "b799f50fbba2a1b7c3e6390233ea0fee"
    },
    {
        "author": "李𬭚",
        "dynasty": "宋",
        "type": "诗",
        "rhythmic": "",
        "title": "乌",
        "preface": "",
        "paragraphs": [
            "城头老乌尾毕逋，呀呀飞来声相呼。",
            "未央宫殿夜方徂，红靴玉带开金铺。",
            "宝蟾吐水石芙蕖，日奉君王同欢虞。",
            "舞衣香坠红氍毹，漏声琤琤滴铜壶。",
            "乌啼未已星渐无，炯炯烛龙上天衢。",
            "万年枝影转扶疏，峨峨当殿群臣趋，请上当时无逸图。"
        ],
        "notes": "",
        "id": "ad399a9675fa670564210e192d0f421a"
    },
    {
        "author": "李𬭚",
        "dynasty": "宋",
        "type": "诗",
        "rhythmic": "",
        "title": "早梅  其一",
        "preface": "",
        "paragraphs": [
            "雪径清寒蝶未知，暗香谁遣好风吹。",
            "野桥漏泄春光处，正为横斜一两枝。"
        ],
        "notes": "",
        "id": "984723758e7697491b02c2a32e0a274a"
    },
    {
        "author": "李𬭚",
        "dynasty": "宋",
        "type": "诗",
        "rhythmic": "",
        "title": "早梅  其二",
        "preface": "",
        "paragraphs": [
            "雄蜂雌蝶两纷纷，梅子花香着莫人。",
            "风急落芙无藉在，已应先减几多春。"
        ],
        "notes": "",
        "id": "677feee9e566749c99f595655801ee3c"
    },
    {
        "author": "李𬭚",
        "dynasty": "宋",
        "type": "诗",
        "rhythmic": "",
        "title": "消梅",
        "preface": "",
        "paragraphs": [
            "曾看寒花弄寒月，月下横斜袅香雪。",
            "才令诗眼散春愁，已见青青子争结。",
            "梦怀碧脆荐冰盘，细雨江南映远山。",
            "好事园林肯分我，不知尘土在长安。"
        ],
        "notes": "",
        "id": "e03215f59a53f2ede26a1209c753c3a5"
    },
    {
        "author": "李𬭚",
        "dynasty": "宋",
        "type": "诗",
        "rhythmic": "",
        "title": "元夕",
        "preface": "",
        "paragraphs": [
            "银花火树已春容，贝阙珠宫十二重。",
            "席有嘉宾樽有酒，车如流水马如龙。",
            "旌旗影暖烘宵烛，笳鼓声喧侵晓钟。",
            "行乐岂关吾辈事，梦回推枕起犹慵。"
        ],
        "notes": "",
        "id": "79a1cbcb02e5d3ba424707c1165d9070"
    },
    {
        "author": "李𬭚",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "绿净随时看上鱼。"
        ],
        "notes": "",
        "id": "ef96a228cf7bcac19961094503da4dbd"
    },
    {
        "author": "李𬭚",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "散尽平生眼中客，暖风晴日闭门居。"
        ],
        "notes": "",
        "id": "8ce622d3ed70c1e149aa946507d3f168"
    }
]