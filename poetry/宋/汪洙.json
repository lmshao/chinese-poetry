[
    {
        "author": "汪洙",
        "dynasty": "宋",
        "type": "诗",
        "rhythmic": "",
        "title": "中秋",
        "preface": "",
        "paragraphs": [
            "秋景今宵半，天高月倍明。",
            "南楼谁宴赏，丝竹奏清声。"
        ],
        "notes": "",
        "id": "558b8eeb105f2e93fba919450373e453"
    },
    {
        "author": "汪洙",
        "dynasty": "宋",
        "type": "诗",
        "rhythmic": "",
        "title": "喜",
        "preface": "",
        "paragraphs": [
            "久旱逢甘雨，他乡遇故知。",
            "洞房花烛夜，金榜挂名时。"
        ],
        "notes": "",
        "id": "0689e3c65b5e3fbb6f39fd6afab66254"
    },
    {
        "author": "汪洙",
        "dynasty": "宋",
        "type": "诗",
        "rhythmic": "",
        "title": "李花",
        "preface": "",
        "paragraphs": [
            "枝缀霜葩白，无言笑晓风。",
            "清芳谁是侣，色间小桃红。"
        ],
        "notes": "",
        "id": "c7406b27b676653e50374400900e09f6"
    },
    {
        "author": "汪洙",
        "dynasty": "宋",
        "type": "诗",
        "rhythmic": "",
        "title": "梨花",
        "preface": "",
        "paragraphs": [
            "院落沉沉晓，花开白雪香。",
            "一枝轻带雨，泪湿贵妃妆。"
        ],
        "notes": "",
        "id": "4c362f803c5eb2b63ed789a652efa2aa"
    },
    {
        "author": "汪洙",
        "dynasty": "宋",
        "type": "诗",
        "rhythmic": "",
        "title": "应瓒挽诗",
        "preface": "",
        "paragraphs": [
            "先生高谊古人几，缔就良缘誓不违。",
            "要使有情皆作偶，纵然无目也相依。",
            "倡随偕老天何厚，生死同期世所希。",
            "寒月宵深光万里，浑疑华表鹤双归。"
        ],
        "notes": "",
        "id": "2fb06c7f27d4dfa3741b122b69058d45"
    }
]