[
    {
        "author": "梁颢",
        "dynasty": "宋",
        "type": "诗",
        "rhythmic": "",
        "title": "寒食值雨",
        "preface": "",
        "paragraphs": [
            "春波微绿草连门，寒食烟光可断魂。",
            "细雨隔帘烟火灭，落花风动欲黄昏。"
        ],
        "notes": "",
        "id": "4b1a1b238b283e210853879f16f85b7a"
    },
    {
        "author": "梁颢",
        "dynasty": "宋",
        "type": "诗",
        "rhythmic": "",
        "title": "寒食寓怀",
        "preface": "",
        "paragraphs": [
            "明日一百五，春风余几何。",
            "愁随新火出，病忆故人多。",
            "草色墙阴合，花香宿雨和。",
            "耿怀殊不寐，终夕扣壶歌。"
        ],
        "notes": "",
        "id": "8a3bbb09c8222d662d86eaf128b787f5"
    },
    {
        "author": "梁颢",
        "dynasty": "宋",
        "type": "诗",
        "rhythmic": "",
        "title": "赠淳于公归养",
        "preface": "",
        "paragraphs": [
            "恳辞浮宦振家声，悬忆高堂指去程。",
            "选籍便通闺籍美，彩衣兼映锦衣荣。",
            "推恩半俸供甘旨，守道全家试满盈。",
            "我恨无亲可归养，与君言别若为情。"
        ],
        "notes": "",
        "id": "f85bb0654690d76b2a12ea98c4a7f3a0"
    },
    {
        "author": "梁颢",
        "dynasty": "宋",
        "type": "诗",
        "rhythmic": "",
        "title": "厌气台",
        "preface": "",
        "paragraphs": [
            "天生王气何能厌，嬴氏空劳筑此台。",
            "今日我来台上看，残春寂寞野花开。"
        ],
        "notes": "",
        "id": "4caeb8ed84722ddd25e5c5815ecb1b51"
    },
    {
        "author": "梁颢",
        "dynasty": "宋",
        "type": "诗",
        "rhythmic": "",
        "title": "存目",
        "preface": "",
        "paragraphs": [
            "诗题：谢恩诗诗句：天福三年来应举，熙雍二载始成名。",
            "饶他白发巾中满，且喜青云足下生。",
            "观榜更无朋辈在，归家惟有子孙迎。",
            "也知年少登科好，争奈龙头属老成。"
        ],
        "notes": "",
        "id": "356056bf334357312d227f0c8e7d0777"
    }
]