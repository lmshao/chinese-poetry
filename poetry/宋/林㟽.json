[
    {
        "author": "林㟽",
        "dynasty": "宋",
        "type": "诗",
        "rhythmic": "",
        "title": "题西湖山岩二首  其一",
        "preface": "",
        "paragraphs": [
            "咫尺移文唤即应，此亭便可配韩亭。",
            "溪流横过一湾碧，山色平分两岸青。",
            "落日钟声鸣远树，半空塔影倒寒汀。",
            "云烟满目皆亲种，留与邦人作画屏。"
        ],
        "notes": "",
        "id": "e86654bc49cd5d866fd7ee319b2a4749"
    },
    {
        "author": "林㟽",
        "dynasty": "宋",
        "type": "诗",
        "rhythmic": "",
        "title": "题西湖山岩二首  其二",
        "preface": "",
        "paragraphs": [
            "坐对高舂放晚衙，舂米和石也穿芽。",
            "鸥边云阔三千顷，树杪烟横数万家。",
            "贮月未圆松琐碎，怯风无力竹欹斜。",
            "叮咛好护湖山景，养得阴成宿莫鸦。"
        ],
        "notes": "",
        "id": "70e5c6bda8ddadedf561427b21661e89"
    },
    {
        "author": "林㟽",
        "dynasty": "宋",
        "type": "诗",
        "rhythmic": "",
        "title": "登潮阳东山",
        "preface": "",
        "paragraphs": [
            "小雨上东山，层层著意看。",
            "寻泉行处僻，就石坐来寒。",
            "赤舄归周旦，苍山起谢安。",
            "功能成底事，一抹莫云残。"
        ],
        "notes": "",
        "id": "4df0f99bbdcae87fc7850967a7875d57"
    },
    {
        "author": "林㟽",
        "dynasty": "宋",
        "type": "诗",
        "rhythmic": "",
        "title": "九日题潮阳县斋",
        "preface": "",
        "paragraphs": [
            "去岁重阳尚故乡，今朝官舍又重阳。",
            "人情不似黄花好，处处相逢一种香。"
        ],
        "notes": "",
        "id": "3c41f7ff1232f012fc84d57694bcbac2"
    },
    {
        "author": "林㟽",
        "dynasty": "宋",
        "type": "诗",
        "rhythmic": "",
        "title": "重辟西湖  其一",
        "preface": "",
        "paragraphs": [
            "镜奁平处小桥西，桥外轻鸥掠镜飞。",
            "凿破青云放山出，拨开碧藓引湖归。",
            "带烟插柳阴虽瘦，趁雨栽荷绿已肥。",
            "欲借禽鱼祝君寿，君恩宽大此情微。"
        ],
        "notes": "",
        "id": "52a13c05a2270dcc7d8e0b432d2a5f33"
    },
    {
        "author": "林㟽",
        "dynasty": "宋",
        "type": "诗",
        "rhythmic": "",
        "title": "重辟西湖  其二",
        "preface": "",
        "paragraphs": [
            "新隄喜绕几纡萦，挈榼携壶出满城。",
            "萍破烟纹容棹过，石开云罅看人行。",
            "亭浮横照波中影，僧拾残霞树杪声。",
            "不必凤凰山上问，此山东向面湖平。"
        ],
        "notes": "",
        "id": "6babf352aae48678a279e16d19767270"
    }
]