[
    {
        "author": "陈淳祖",
        "dynasty": "宋",
        "type": "诗",
        "rhythmic": "",
        "title": "海门",
        "preface": "",
        "paragraphs": [
            "微光动海门，色界一层新。",
            "玄雾横金阙，丹英吐玉津。",
            "长疑浴日处，上有饮霞人。",
            "顷刻晨烟合，纷纷乱野尘。"
        ],
        "notes": "",
        "id": "cc3234f30c3f6973d0899d9e8c753e61"
    },
    {
        "author": "陈淳祖",
        "dynasty": "宋",
        "type": "诗",
        "rhythmic": "",
        "title": "过郑司业旧居",
        "preface": "",
        "paragraphs": [
            "司业闲居处，门前烟树低。",
            "见山怀旧隠，抚壁试新题。",
            "燕语花初落，蜂衙日自西。",
            "一年春事毕，又见子规啼。"
        ],
        "notes": "",
        "id": "99b01787bd8f3ecb556c4f30e830809c"
    },
    {
        "author": "陈淳祖",
        "dynasty": "宋",
        "type": "诗",
        "rhythmic": "",
        "title": "劝农二首奉呈同官诸丈  其一",
        "preface": "",
        "paragraphs": [
            "劝农事云毕，晴日足登山。",
            "山高翠微上，坐见人境闲。",
            "天目有修眉，洞庭无狂澜。",
            "田畴井画见，布谷行相关。",
            "村村自花柳，流水春风颜。",
            "周行抚泉石，碧匣开潺湲。",
            "尚想读书声，犹在松树间。",
            "此事已难会，沂水何时还。",
            "朗吟苏仙语，明月下前湾。"
        ],
        "notes": "",
        "id": "3d96fc7866333b1ddd85c2d21281bdd5"
    },
    {
        "author": "陈淳祖",
        "dynasty": "宋",
        "type": "诗",
        "rhythmic": "",
        "title": "劝农二首奉呈同官诸丈  其二",
        "preface": "",
        "paragraphs": [
            "迺一秋一冬，愁听鸿飞鸣。",
            "及兹问春半，土暖已足耕。",
            "殷勤劝父老，尊酒若为情。",
            "我有一瓣香，为尔祈西成。",
            "晴光动川原，桑麦日敷荣。",
            "天公幸见听，一饱须可营。",
            "几见陇亩事，得此白发生。",
            "田父饮我酒，归与儿孙评。",
            "孝弟力田者，家道终和平。"
        ],
        "notes": "",
        "id": "113143ae6a0bcc448f49583491ca3814"
    },
    {
        "author": "陈淳祖",
        "dynasty": "宋",
        "type": "诗",
        "rhythmic": "",
        "title": "看云",
        "preface": "",
        "paragraphs": [
            "南山云欲归，北山云欲出。",
            "北山已成雨，南山还有日。",
            "天风忽吹举，南北山如一。",
            "白云本无心，不知果何术。",
            "出者未云得，归者未云失。",
            "茫茫古复今，世事却可说。"
        ],
        "notes": "",
        "id": "5c475758f96426d4f10857a9dbca24f4"
    },
    {
        "author": "陈淳祖",
        "dynasty": "宋",
        "type": "诗",
        "rhythmic": "",
        "title": "重过惠泉",
        "preface": "",
        "paragraphs": [
            "何事笑痴儿，看山秋正宜。",
            "三年三到寺，一度一题诗。",
            "蜗篆避书壁，松钗落砚池。",
            "夜寒砧杵动，归思鬓先知。"
        ],
        "notes": "",
        "id": "ebac8206fc301b7a2175671e6aab883d"
    },
    {
        "author": "陈淳祖",
        "dynasty": "宋",
        "type": "诗",
        "rhythmic": "",
        "title": "征妇吟",
        "preface": "",
        "paragraphs": [
            "虏退沙场洗战斑，谁家不上望夫山。",
            "江边迤逦春无頼，杨柳枝垂人未还。"
        ],
        "notes": "",
        "id": "636e8280966e4d2177b65eaa0b151c77"
    }
]