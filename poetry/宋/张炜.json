[
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "杂诗",
        "preface": "",
        "paragraphs": [
            "笙簧世所贵，正调多溺沉。",
            "有人怀古心，临风理瑶琴。",
            "一弹秋月高，忽觉开尘襟。",
            "或疑涧泉声，忽作鸾凤吟。",
            "得意自怡悦，子期难再寻。",
            "铜壶一枝梅，尽可为知音。"
        ],
        "notes": "",
        "id": "f8bf29a43c2b97c65f31447eb81020f0"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "苦寒二首  其一",
        "preface": "",
        "paragraphs": [
            "北风吹枯桑，污注如语汝。",
            "牎虗夜少寐，展转莫宁处。",
            "衾裯冷如鐡，凛凛不可御。",
            "家居犹畏寒，何况远行旅。"
        ],
        "notes": "",
        "id": "13bb45f3a43846197f2e734d6ec00456"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "苦寒二首  其二",
        "preface": "",
        "paragraphs": [
            "白雪农家瑞，亦使天下寒。",
            "陋巷无饥民，此瑞古所难。",
            "上方播春仁，发粟赒饥飡。",
            "一饱生欢心，万户各获安。"
        ],
        "notes": "",
        "id": "b9a0be5939437eb303050dc0e2545ee5"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "海棠",
        "preface": "",
        "paragraphs": [
            "杨妃睡未足，西子粧太华。",
            "余妖媚东君，化为枝上花。",
            "娇羞沁红玉，袅娜揉春霞。",
            "少陵恐添愁，不欲诗句夸。"
        ],
        "notes": "",
        "id": "1e7019e104ae51d2fc5dba62b65464ee"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "题夏训武珪画牛",
        "preface": "",
        "paragraphs": [
            "枯木立数茎，断岸走千尺。",
            "旁有牧牛儿，放牛倚拳石。",
            "牛闲芳草间，儿倦眠跼蹐。",
            "画手笔入神，淡墨夺真迹。",
            "凭谁唤儿醒，落日归路僻。",
            "觉来横短笛，吹断远山碧。"
        ],
        "notes": "",
        "id": "08bfcdf84dab58106312321e8e2002d8"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "游葛岭玛瑙寺瞻孤山尊者像",
        "preface": "",
        "paragraphs": [
            "柳风吹兰衿，藓晕识芒履。",
            "寻幽古招提，偶识尊者墓。",
            "断碣眠苍云，慈容惨香雾。",
            "孤山岂无诗，未若壁间句。"
        ],
        "notes": "",
        "id": "3f61a988a1bf40b1d18b0e6f5c9c4443"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "虚谷",
        "preface": "",
        "paragraphs": [
            "虚室既生白，空谷亦传声。",
            "山翁抱高标，借为虚谷名。",
            "中有如带水，流出心源清。",
            "我欲从之游，临风濯尘缨。"
        ],
        "notes": "",
        "id": "469122dbc020780091eab92fc7dd56a3"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "柯山制墨胡处士求隶字",
        "preface": "",
        "paragraphs": [
            "有客落魄游京都，形服差类山泽臞。",
            "袖携一纸故友书，来求古隶铭墨模。",
            "我方临池且自娱，触拨雅兴生江湖。",
            "坐扣墨法果不诬，出示数餠泥金濡。",
            "质模温润凝龙酥，麝气酷烈清透肤。",
            "浣濯研沼尘滓无，磨动淳漆生金壶。",
            "吴牋半幅翻雪腴，碧云掩冉生兔须。",
            "豪家有钱贮金珠，谁肯淡好如吾徒。",
            "自怜我为贫所拘，倾嚢尽易令无余。",
            "临行束担付獠奴，就索诗句荣归途。",
            "天下具眼不可污，芳名岂借人言沽。"
        ],
        "notes": "",
        "id": "44adf8ffdf84147a4e47325cc44abbc9"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "试宣毫",
        "preface": "",
        "paragraphs": [
            "中山瑞兽久不出，天下笔工徒负名。",
            "近闻宛陵获数辈，束䌸管制差专精。",
            "携入京师求鉴赏，一见不以他毫轻。",
            "呼童涤砚淬瑿玉，催我纸上云烟生。"
        ],
        "notes": "",
        "id": "0c24ebd6350755fcc64f0b2a332cba09"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "买剑",
        "preface": "",
        "paragraphs": [
            "袖携一剑三尺铦，试与豪士论丑妍。",
            "锋铓闪烁走冰雪，靶鞘激烈拏风烟。",
            "断蛟截犀挺灵怪，照人切玉光牵聨。",
            "昔时欧冶不再岀，纯钩磐郢名空传。",
            "越王苟不遇薛烛，万户骏马谁肯捐。",
            "物虽有价瑶无价，瑶逢识者逾精鲜。",
            "主人得之亦自壮，十袭珍秘轻万钱。",
            "何当佩服却戎羌，会令沙漠无戈鋋。"
        ],
        "notes": "",
        "id": "007d1ed115ee978b522bcc43cfad85ce"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "辛丑长至",
        "preface": "",
        "paragraphs": [
            "物意通人事，阳生一脉天。",
            "梅虽搀腊破，柳已得春先。",
            "袜颂趋时献，台云取巧传。",
            "所须惟饱耳，延颈看丰年。"
        ],
        "notes": "",
        "id": "4ffcee9feaf392b68ed35bb899cd0e74"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "寄任居士",
        "preface": "",
        "paragraphs": [
            "师默修禅观，龙升虎自闲。",
            "眼开俱是道，心定亦无山。",
            "瘿木床三尺，蓬茅屋半间。",
            "錬成真积力，策景到瑶关。"
        ],
        "notes": "",
        "id": "1a9f5fd6be09bc38ba15a688cc4013ca"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "为徐叔刚赋达斋",
        "preface": "",
        "paragraphs": [
            "男儿劲正气，期欲展经纶。",
            "场屋求程艺，山林多隠人。",
            "学优宜必仕，道在不妨贫。",
            "快举摩霄翮，聮翩立要津。"
        ],
        "notes": "",
        "id": "137d281e966014bf47ac2262ef45db9f"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "题莲峰集后",
        "preface": "",
        "paragraphs": [
            "夺得莲峰秀，英名馥迩遐。",
            "文章腾气燄，句律炼聱牙。",
            "一梗江湖客，三朝忠义家。",
            "欲评清绝处，雪月照梅花。"
        ],
        "notes": "",
        "id": "9f343e1551292e48653aa5a9c889ac3e"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "纸阁",
        "preface": "",
        "paragraphs": [
            "纸阁新装褫，青氊喜尚存。",
            "翠圆垂彩络，红朶粲陶盆。",
            "藏密寒无著，融真体自温。",
            "夜深谁晤语，花缀短檠昏。"
        ],
        "notes": "",
        "id": "99107125b6bf5ee019beef66c4ebced3"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "游蒋山",
        "preface": "",
        "paragraphs": [
            "家世帝王州，钟山耻未游。",
            "卷书趍幕府，散步入林丘。",
            "泉湃悬崖丑，云闲古树愁。",
            "草堂今在否，更欲展诗眸。"
        ],
        "notes": "",
        "id": "57edd03c824b58de7e0f9361caf7a84f"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "简耕月",
        "preface": "",
        "paragraphs": [
            "一犂将暝色，月下自耕耘。",
            "为适能吟趣，非干力穑勤。",
            "草芟心地阔，苗揠世情分。",
            "莘野如膺诏，新诗就献君。"
        ],
        "notes": "",
        "id": "5768330c579847cc5d357302e46642f1"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "辛丑长至后九日其夕大风",
        "preface": "",
        "paragraphs": [
            "朝家祷琼瑞，天忽赐雄风。",
            "静听耳轰皷，冻眠身屈弓。",
            "把茅吹卷后，矮柱兀揺中。",
            "拶晓怪威息，太阳升海东。"
        ],
        "notes": "",
        "id": "d3abb3e110a1683030f76215f18a4424"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "过西兴渡",
        "preface": "",
        "paragraphs": [
            "久不到西陵，重来扣便𦫃。",
            "眼吞沧海碧，帆卷越山青。",
            "路远人烟盛，官清风浪停。",
            "片时登岸口，小立望云亭。"
        ],
        "notes": "",
        "id": "49ac36042caf5693b385bb8e3c8272a0"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "题浄众壶隐",
        "preface": "",
        "paragraphs": [
            "古院无僧住，含情更惘然。",
            "绿苔欺破阁，白鸟没飞烟。",
            "壶隐迟迟日，筒分细细泉。",
            "栏干聊小凭，取次缀诗篇。"
        ],
        "notes": "",
        "id": "3177dc5f114a3bc87edccb5e4f7135a8"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "骑马",
        "preface": "",
        "paragraphs": [
            "陌上骑骢马，朱缨耀日丹。",
            "袖欺鞭竹瘦，靴入𩍐金寒。",
            "毳帽兜貂鼠，茸裘织雁团。",
            "戎装吾亦可，初不碍儒冠。"
        ],
        "notes": "",
        "id": "20bc1984507a97546298b02210300164"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "题友人深居",
        "preface": "",
        "paragraphs": [
            "闲中有真乐，深隐向林峦。",
            "𠜴竹招山色，栽梅结岁寒。",
            "事因贫后少，心到老来安。",
            "拾芥取青紫，野人犹畏难。"
        ],
        "notes": "",
        "id": "21896aa8e0f340a53edb439017100938"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "观集芳园",
        "preface": "",
        "paragraphs": [
            "千步入修廊，犹闻碧雾香。",
            "风翻宫襭紫，菊染御枹黄。",
            "亭宇丹青老，笙歌岁月长。",
            "上皇临幸少，书圃自翺翔。"
        ],
        "notes": "",
        "id": "64e6d6897fec6d54ccd6470d7641e477"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "谒和靖祠",
        "preface": "",
        "paragraphs": [
            "先生遗隐迹，年古路荒凉。",
            "鹤唤诗魂去，梅留姓字香。",
            "孤山应似旧，荐菊谩流芳。",
            "翻作西湖梦，骚人为断肠。"
        ],
        "notes": "",
        "id": "71fc19884c34ff8fb7077ee5d68bd484"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "题心远别墅",
        "preface": "",
        "paragraphs": [
            "闻说藏修所，凭山更接溪。",
            "百花搀序发，万竹剪云齐。",
            "地胜尘无染，廛居俗正迷。",
            "二王诗绝唱，何用我留题。"
        ],
        "notes": "",
        "id": "a40236050252211f7ca8418a96c0aacc"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "舟离和州别史君",
        "preface": "",
        "paragraphs": [
            "眷客留连久，分携各惘情。",
            "𫇛摇江水碧，城凸晓烟明。",
            "衣薄寒先觉，心平浪不惊。",
            "钟山青在睫，归兴逐云生。"
        ],
        "notes": "",
        "id": "920d2179b57706ed934afbd80c55fa57"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "谦斋席间赠苔矶",
        "preface": "",
        "paragraphs": [
            "因合谦斋饮，新编得细哦。",
            "髯掀天地阔，足历水云多。",
            "才敏逢青眼，家成隐翠萝。",
            "近闻诗债盛，老退欲停戈。"
        ],
        "notes": "",
        "id": "fd688408547291988140807e8d568114"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "访刘山人隐居",
        "preface": "",
        "paragraphs": [
            "步入山回处，茅櫩隐士家。",
            "远峰奔渇骥，曲径袅修蛇。",
            "纯翠千茎竹，交红一架花。",
            "客来费清供，汲水自煎茶。"
        ],
        "notes": "",
        "id": "c684c14ea01af604ab989266b425f155"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "春晚郊行有怀",
        "preface": "",
        "paragraphs": [
            "行春车马渐无多，闲步郊原玩物华。",
            "已角未腴阴径笋，似香非韵别篱花。",
            "子规饶舌空催客，蛱蝶贪游不恋家。",
            "常记湖邉同咏赏，归鞍扶醉月笼纱。"
        ],
        "notes": "",
        "id": "4a8981ce6303396d94aa56411f3c8f90"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "冬至",
        "preface": "",
        "paragraphs": [
            "冷笑书云上鲁台，乖祥俱向眼中猜。",
            "阴逢剥处自阳复，否到极时须泰来。",
            "霜剪草茸寒欲断，日烘梅粉暖全开。",
            "吾侬唤作寻常事，坐看儿童拜节回。"
        ],
        "notes": "",
        "id": "307e355351c6402f0130ae746e55d8b3"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "学吟",
        "preface": "",
        "paragraphs": [
            "骚豪矢口便成诗，全异推敲炼句迟。",
            "一字下平揺不动，数聨生就稳难移。",
            "池塘春草英灵处，水月梅花颕悟时。",
            "我亦学吟功未进，每将此理扣心师。"
        ],
        "notes": "",
        "id": "d66166d7ac37b651524634c2466fc75d"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "题六和塔秀江亭",
        "preface": "",
        "paragraphs": [
            "秀江亭上驻吟怀，苔藓轩窗四面开。",
            "潮怒挟风吹海立，橹声揺月下天来。",
            "浮沤世事等出没，泛梗羁人几去回。",
            "待写篇诗纪游迹，路迢不奈马频催。"
        ],
        "notes": "",
        "id": "c716c6e75352e27ed294b81074f6c5c9"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "雪窗自西陵以新诗竝水仙见惠",
        "preface": "",
        "paragraphs": [
            "洛浦风流几隔年，江南重见色依然。",
            "根从埜卉同分品，香与梅花可并肩。",
            "葩白中黄饶蕴藉，腊梅春暖肆芳妍。",
            "殷勤并挟新诗送，领略丰姿夜不眠。"
        ],
        "notes": "",
        "id": "baeaf1bc5dfc27eb6c2dd09bf7384e55"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "饯友人赴靖州通道尉",
        "preface": "",
        "paragraphs": [
            "竹风荷气约朱明，路入渠阳暑尚清。",
            "马耳萧萧悬堕月，鸡声喔喔勉修程。",
            "何拘梅政夸年少，即泛莲漪赞老成。",
            "莫把西湖浪吟笔，楚山空阔更关情。"
        ],
        "notes": "",
        "id": "0614399418bfb28d3d8f6c33d756e6f5"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "题友人自方家峪迁居北山栖霞岭",
        "preface": "",
        "paragraphs": [
            "素喜华居逼禁𬮱，北山何事又移文。",
            "来依岳麓千章翠，闲却南屏一片云。",
            "招月咏梅君自乐，煮泉瀹茗客同分。",
            "未随燕雀伸忱贺，先剪溪藤述寸芹。"
        ],
        "notes": "",
        "id": "94f479552a586a3401c31c9db7ce444e"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "游洞霄栖真洞",
        "preface": "",
        "paragraphs": [
            "笋舆揺兀到山前，就宿栖真古洞天。",
            "老木倚风清鹤唳，湿云拖雨护龙眠。",
            "尘凡夐岀几千仞，足迹经由已半仙。",
            "到此岂容闲咏笔，重来知复是何年。"
        ],
        "notes": "",
        "id": "768e567ab376101af4d34dd4d7dfd53f"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "题可山梅花岩",
        "preface": "",
        "paragraphs": [
            "高人深欲买山居，常办栽梅养鹤图。",
            "喜有名园邻水月，不妨清梦忆江湖。",
            "羲之坦腹应相爱，和靖掀髯足自娱。",
            "旦夕杖藜须践约，锦囊先束付奚奴。"
        ],
        "notes": "",
        "id": "90194dc3fa72dea2b6a9ef3e05215a5f"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "题童宰盘隐",
        "preface": "",
        "paragraphs": [
            "才了花阴入要涂，暂时归去友樵渔。",
            "远山数笔意不尽，流水一泓清有余。",
            "我辈爱吟怀退步，谁人得计肯闲居。",
            "古梅树下三间屋，深掩柴门静读书。"
        ],
        "notes": "",
        "id": "fd4dccfb81365beb95c2ce3a64f2fca6"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "归畊",
        "preface": "",
        "paragraphs": [
            "纡青拖紫信天缘，才说归畊自乐然。",
            "二顷良田供活计，一鉏风雨饱丰年。",
            "妻条桑叶催蚕起，儿脱莎衣傍犊眠。",
            "不是此心甘隐退，为贪农隙理残编。"
        ],
        "notes": "",
        "id": "3b11771e88916af39e00c395ac11cd86"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "援藤",
        "preface": "",
        "paragraphs": [
            "援藤穿藓扣云扉，清足高标显翠楣。",
            "风月任随时事改，江山不被世情移。",
            "虽无白酒留君醉，却有青编可自怡。",
            "朱紫纷纷徒说贵，隐居真乐几曾知。"
        ],
        "notes": "",
        "id": "74711597bd7d4e085a98b73f9c9137be"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "桂",
        "preface": "",
        "paragraphs": [
            "痴儿緫向月中求，不信人间賸有秋。",
            "万点尽垂金粟颗，一枝宜上玉搔头。",
            "清香已压龙涎倒，堕蕚宜将蚁醑浮。",
            "吟得诗成对花举，不须招客费赓酬。"
        ],
        "notes": "",
        "id": "8c4cb8d759c83a4d02b846275730bf7e"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "简任新恩",
        "preface": "",
        "paragraphs": [
            "自别梧姿二十年，情亲何暇雁传笺。",
            "深疑楚泽蟠胸次，不放吴霜点鬓邉。",
            "我忆花间听乐府，君嗟柳下度吟鞭。",
            "于今又遂啣杯乐，湖海相逄岂偶然。"
        ],
        "notes": "",
        "id": "f1b3a3e5508c7c58e2df25374f714065"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "寄武冈宰宋雪岩",
        "preface": "",
        "paragraphs": [
            "柳下分携须影苍，好风吹梦过都梁。",
            "诸蛮帖化花阴静，一骑飞尘荐墨香。",
            "书就几曾逢驿使，公余应不冷奚囊。",
            "云情鹤态元如旧，应倚株梅忆锦乡。"
        ],
        "notes": "",
        "id": "b266d9136752a294612c388c1c57beb2"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "谢朱高邮惠湛卢诗集",
        "preface": "",
        "paragraphs": [
            "门掩飞花欲曙时，起来忽接湛卢诗。",
            "清新尽夺冰霜气，婉丽浑无脂腻辞。",
            "题品江山今已了，登庸廊庙不宜迟。",
            "高沙父老休专惠，宣室今兴夜半思。"
        ],
        "notes": "",
        "id": "1a55b43ddea4c83793ec14253bd84917"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "寒月郊居",
        "preface": "",
        "paragraphs": [
            "心远郊居闲亦胜，砖炉纸阁类僧房。",
            "倦抽乐府翻吴韵，独对骚经味楚羌。",
            "句到夺将袍锦赤，功成消得带金黄。",
            "相逢毎惜芝兰种，犹在潇潇水竹傍。"
        ],
        "notes": "",
        "id": "9471eebcf280a23221ab0dfdc591eea7"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "再游玉泉观金鱼",
        "preface": "",
        "paragraphs": [
            "曾见金鳞已十年，重来鬐鬛尚凄然。",
            "忍从𫚥蠏常为侣，好作蛟龙飞上天。",
            "古木耸云尊梵宇，灵源疏滴润农阡。",
            "商霖已得真贤佐，旱暵何劳吁玉泉。"
        ],
        "notes": "",
        "id": "392a09e34cf414561a121988390f1428"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "谢友人惠笔",
        "preface": "",
        "paragraphs": [
            "翰墨场中浪得名，近来研席愧尘侵。",
            "紫怀心素锋铓健，红束腰身管套深。",
            "珍重故交分数种，胜于埜老获千金。",
            "便当拂茧晴窗下，賸写新诗倩鹤吟。"
        ],
        "notes": "",
        "id": "5d70a166429944c2c1e55d898ca26ece"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "湖上次韵",
        "preface": "",
        "paragraphs": [
            "湖邉旧好即潘杨，惜不同舟舣岸傍。",
            "竹叶肯陪三揖醉，荷花分受一襟凉。",
            "雪壶色浄冰心爽，金缕歌停玉骨香。",
            "客散楼台收晚照，独看西子学吴妆。"
        ],
        "notes": "",
        "id": "ab3f9fde12101db3d07baedc41a0fb4f"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "宿洞霄虚白房",
        "preface": "",
        "paragraphs": [
            "列岫宗奇观，藤萝结翠门。",
            "隔岩龙唤雨，云走半牎昏。"
        ],
        "notes": "",
        "id": "a47801ba0951da548571c1bc5e53f047"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "怀玉山人过越江",
        "preface": "",
        "paragraphs": [
            "玉石纷纷叹混淆，君今怀璞在吟袍。",
            "快帆闻指西陵去，识眼相逄价自高。"
        ],
        "notes": "",
        "id": "b0b1d335926e5a8f8be2b55ebcc175d6"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "秋千  其一",
        "preface": "",
        "paragraphs": [
            "吾今两鬓已成丝，毎毎逢春独自悲。",
            "最恨秋千无力上，风流不比少年时。"
        ],
        "notes": "",
        "id": "bc306efcb9db3d9a690a47c5ae730c9e"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "秋千  其二",
        "preface": "",
        "paragraphs": [
            "彩索高悬锦柱头，女郎花下竞风流。",
            "垂杨影里曾窥见，飞起娇红一点愁。"
        ],
        "notes": "",
        "id": "8022714afdb69696ab7606049c9c0ae0"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "赋竹宫羽人芸谷",
        "preface": "",
        "paragraphs": [
            "昔年摘叶更寻枝，踏遍山巅与水涯。",
            "今日华阳亲荐得，玉苗仙草映灵芝。"
        ],
        "notes": "",
        "id": "385e3c6119d24254e5ec4147ff8b5003"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "观王氏山亭旧基",
        "preface": "",
        "paragraphs": [
            "山亭碍月不容留，拆去危基立故丘。",
            "落日倚笻舒望眼，片帆钩破一江秋。"
        ],
        "notes": "",
        "id": "58a1dc85c1dbedd9dc4c74d394fab488"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "书向耐轩",
        "preface": "",
        "paragraphs": [
            "芗林一谱传清白，以耐名轩更出奇。",
            "修竹护牎梅夹路，岁寒消息独君知。"
        ],
        "notes": "",
        "id": "0157157292bd7ee4efe1e89a5c454f58"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "翠微亭",
        "preface": "",
        "paragraphs": [
            "万木轮囷卧岁寒，一声啼鸟应空山。",
            "兴来小立危栏畔，身在碧云霄汉间。"
        ],
        "notes": "",
        "id": "d28d7bbdbb2b658f9b3932876f97c9ce"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "知果寺参寥泉",
        "preface": "",
        "paragraphs": [
            "破屋伶俜断碣横，剥苔仿佛见题名。",
            "自从人去西湖后，一掬寒泉便不清。"
        ],
        "notes": "",
        "id": "41c738d32048612055c2dfde67ff6292"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "鸥鹭世界",
        "preface": "",
        "paragraphs": [
            "闲飞芦苇疑成序，独立菰蒲似不群。",
            "愁思无邉烟水阔，画家诗境合平分。"
        ],
        "notes": "",
        "id": "6137e8289f7b8663dc973fcd35402c2d"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "谢瑜首座寄黄龙茶",
        "preface": "",
        "paragraphs": [
            "寄我黄龙茗一圭，旋烹竹雪试新奇。",
            "地炉火软汤初沸，先约梅花小赋诗。"
        ],
        "notes": "",
        "id": "fb03013ba0d2cc25f5692160bfa3d0ea"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "窗底",
        "preface": "",
        "paragraphs": [
            "日炙虗窗暖欲春，窗前椒蕾破梅英。",
            "朦胧困眼看书倦，蓦听蜂儿扑纸声。"
        ],
        "notes": "",
        "id": "821663291b40eeaa20409c8df5d596e0"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "岩桂",
        "preface": "",
        "paragraphs": [
            "天街清晓似香林，压担秋花塞市心。",
            "緫被时人低价得，苇帘茅屋尽黄金。"
        ],
        "notes": "",
        "id": "3e8c90d1aa44bca1e0c38d872a63ea77"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "题问坐主梅隐",
        "preface": "",
        "paragraphs": [
            "万点春风吐白云，孤芳绕屋占云根。",
            "幽闲中得幽闲处，暗水流香紧闭门。"
        ],
        "notes": "",
        "id": "0d6bd73d117803f362d9359f640030dd"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "竹所",
        "preface": "",
        "paragraphs": [
            "数干当櫩眼便青，翠阴千畆况为邻。",
            "休贪冷地闲风月，好作清朝劲节人。"
        ],
        "notes": "",
        "id": "5bfb158bc471325d33afbabf73db07c5"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "书云萍录  其一",
        "preface": "",
        "paragraphs": [
            "聚若浮萍散若云，江湖姓氏搃相闻。",
            "何烦爵里重铺叙，只倩梅花举似君。"
        ],
        "notes": "",
        "id": "e782b88d891830fd9ca2441904258de0"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "书云萍录  其二",
        "preface": "",
        "paragraphs": [
            "杰阁峥嵘据柳湾，段侯江令梦魂间。",
            "我来不问兴亡事，傲立薫风看蒋山。"
        ],
        "notes": "",
        "id": "61770a3bf030ea854eaf9e63df9685b4"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "试翁寿乡贡余墨",
        "preface": "",
        "paragraphs": [
            "万杵炼麋揺夜月，一圭分剂割晴云。",
            "雪腴半展陶泓浄，改罢新诗写赠君。"
        ],
        "notes": "",
        "id": "ba7196f636ffcacf0b880d6578f994f2"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "赠制墨羽人葛太玉",
        "preface": "",
        "paragraphs": [
            "回公胶法不轻传，太玉知机合伴仙。",
            "安得翠云蜚象管，书邀风月上蛮牋。"
        ],
        "notes": "",
        "id": "d52c1e1d79a52a915474177b0cac5543"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "寄简崇禧司徒高士",
        "preface": "",
        "paragraphs": [
            "袖惹天香隐故庐，一山猿鹤伴清虗。",
            "有人来叩神仙诀，就剪晴云问起居。"
        ],
        "notes": "",
        "id": "ef16ce9aeb2c3d3e90fe95ad1e048799"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "花飞",
        "preface": "",
        "paragraphs": [
            "花飞梁苑春消后，月落秦楼夜断时。",
            "一点不如归去恨，阿谁说与杜鹃知。"
        ],
        "notes": "",
        "id": "c2b4520c6b2feceb80221675f70df318"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "简赵真休",
        "preface": "",
        "paragraphs": [
            "曾向诗坛夺锦袍，至今湖海诵风骚。",
            "何如放下浑无事，句不惊人意更高。"
        ],
        "notes": "",
        "id": "acaeef734fae5ae06efa779fcab6632e"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "缴回友人转示诗卷",
        "preface": "",
        "paragraphs": [
            "拾得骊珠不秘藏，来寻识眼共平章。",
            "临风一盼留书架，夜夜豪光射竹房。"
        ],
        "notes": "",
        "id": "2d503361a114c5e8a4f6c5065b0b6264"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "赠梁弥仙",
        "preface": "",
        "paragraphs": [
            "笑侧华阳一幅巾，碧眸苍鬓貌如春。",
            "罗浮洞里通勾曲，疑怪相逢似故人。"
        ],
        "notes": "",
        "id": "788d0f9b432f12f11ac1ca07a22a5895"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "雪窗惠海棠",
        "preface": "",
        "paragraphs": [
            "驱奴分送海棠花，袅娜枝头剪碎霞。",
            "插向铜壶当爱惜，且留春色在吾家。"
        ],
        "notes": "",
        "id": "165d43ecd26dceb7a4655980c8a80d66"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "题适安隐居",
        "preface": "",
        "paragraphs": [
            "萝蔓纫岩竹翳闾，天然幻出隐人居。",
            "客来欲问山中趣，挂壁丝桐插架书。"
        ],
        "notes": "",
        "id": "7b5b751bdd6501a97446883e7adc3f03"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "试童岩野墨",
        "preface": "",
        "paragraphs": [
            "杵麋烘麝様新翻，蟾玉轻磨漆未干。",
            "合走春风供化笔，肯随清誉到诗坛。"
        ],
        "notes": "",
        "id": "1b1ef793eaf6a29ae7f8799d97a39e9e"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "书和靖故居",
        "preface": "",
        "paragraphs": [
            "童鹤饥癯古屋低，孤山犹忆数聨诗。",
            "先生更有清高处，未必梅花尽得知。"
        ],
        "notes": "",
        "id": "ef4944bd54b66bd88b0dfc19e3b0c2e6"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "小池",
        "preface": "",
        "paragraphs": [
            "恰恰方池款竹斋，风揺窗扇掩还开。",
            "无端半夜疏荷雨，更带秋声入梦来。"
        ],
        "notes": "",
        "id": "a38345ef9740df16102b2b7f38c2e897"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "题村居  其一",
        "preface": "",
        "paragraphs": [
            "村居何识见时节，春去春来自一年。",
            "谁与儿童话寒食，也将杨柳插门前。"
        ],
        "notes": "",
        "id": "f3f9eafca1a8c1de0206dde4c37f4732"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "题村居  其二",
        "preface": "",
        "paragraphs": [
            "数舍茅茨簇水涯，傍簷一树早梅花。",
            "年丰便觉村居好，竹里新添卖酒家。"
        ],
        "notes": "",
        "id": "85557fe9f6451cc37a0c90cd8bca365a"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "马塍",
        "preface": "",
        "paragraphs": [
            "水拍田塍路半斜，悄无人迹过农家。",
            "春风自谓专桃李，也有工夫到菜花。"
        ],
        "notes": "",
        "id": "b4ab6f12c0b5f7edd259199041a26d85"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "荐菊泉",
        "preface": "",
        "paragraphs": [
            "近来湖上风光改，古迹三贤亦就迁。",
            "独有菊泉能定力，岁寒坚守此山前。"
        ],
        "notes": "",
        "id": "f5d7129d500d4578d40b31e3fa64055c"
    }
]