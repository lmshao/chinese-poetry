[
    {
        "author": "张志道",
        "dynasty": "宋",
        "type": "诗",
        "rhythmic": "",
        "title": "白石山",
        "preface": "",
        "paragraphs": [
            "山似游龙势欲奔，山中有路透天阍。",
            "峰峦常带烟霞色，洞穴浑无斧凿痕。"
        ],
        "notes": "",
        "id": "2ef699c2fc0a203bc7e584369443b51d"
    },
    {
        "author": "张志道",
        "dynasty": "宋",
        "type": "诗",
        "rhythmic": "",
        "title": "西湖怀古",
        "preface": "",
        "paragraphs": [
            "荷花桂子不胜悲，江介繁华异昔时。",
            "天目山来孤凤歇，海门潮去六龙移。",
            "贾充误国终无策，庾信哀时尚有词。",
            "莫向中原夸绝景，西湖□恨是西施。"
        ],
        "notes": "",
        "id": "b7870c43d8bb5653759094a70904f2d5"
    }
]