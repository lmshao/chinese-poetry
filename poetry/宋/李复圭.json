[
    {
        "author": "李复圭",
        "dynasty": "宋",
        "type": "诗",
        "rhythmic": "",
        "title": "行至龙门先寄尧夫先生",
        "preface": "",
        "paragraphs": [
            "碧洛青嵩刮眼明，马头次第似相迎。",
            "天街高士还知否，好约南轩醉一觥。"
        ],
        "notes": "",
        "id": "231599f05cc1c6e354f8fe2b7e92bd6b"
    },
    {
        "author": "李复圭",
        "dynasty": "宋",
        "type": "诗",
        "rhythmic": "",
        "title": "石桥",
        "preface": "",
        "paragraphs": [
            "石梁嵲屼据山流，异迹尝闻记道猷。",
            "五百真如谁化灭，三千色界妄探求。",
            "灯龛焰古长年在，茗盏花浓继日浮。",
            "静境少留尘虑息，松风萧飒又惊秋。"
        ],
        "notes": "",
        "id": "7eb24de03a99ceb82b34a70fe8834f4c"
    },
    {
        "author": "李复圭",
        "dynasty": "宋",
        "type": "诗",
        "rhythmic": "",
        "title": "先照亭",
        "preface": "",
        "paragraphs": [
            "危梁上下庆云端，禅刹翚飞插翠峦。",
            "华藏贝多缄秘典，香厨莆塞供珍餐。",
            "回廊跨壑千重峻，悬溜当空六月寒。",
            "盘礴迥知灵秀境，极高方见地形宽。"
        ],
        "notes": "",
        "id": "597e132c43ec63368f0e93ea6d7b5a73"
    },
    {
        "author": "李复圭",
        "dynasty": "宋",
        "type": "诗",
        "rhythmic": "",
        "title": "秀峰上方",
        "preface": "",
        "paragraphs": [
            "吴王昔日馆娃宫，殿阁鳞差轶碧空。",
            "寂寂香魂招不得，惟余松柏韵天风。"
        ],
        "notes": "",
        "id": "d345a29ac506c0a21e32168282887198"
    },
    {
        "author": "李复圭",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "老凤池边蹲不去，饥乌台上噤无声。"
        ],
        "notes": "",
        "id": "2afe222e707a77e0f2e4ec006551c2a1"
    }
]