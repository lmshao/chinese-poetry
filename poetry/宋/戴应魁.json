[
    {
        "author": "戴应魁",
        "dynasty": "宋",
        "type": "诗",
        "rhythmic": "",
        "title": "凌源阁",
        "preface": "",
        "paragraphs": [
            "天风吹铃语不烦，菩提树杪碧阑干。",
            "恒河月满三千界，大树云栖五百尊。",
            "辟支脑现赤蛇死，玉局手泽苍苔干。",
            "老僧出定蟠龙吼，唤醒诸寮佛子孙。"
        ],
        "notes": "",
        "id": "f15ca6dcea9f5728b39a7655128f22b0"
    },
    {
        "author": "戴应魁",
        "dynasty": "宋",
        "type": "诗",
        "rhythmic": "",
        "title": "海月岩",
        "preface": "",
        "paragraphs": [
            "谁把巉岩巧凿开，分明幻出小蓬莱。",
            "风迎蜃气楼台起，浪涌蟾光宫阙来。",
            "海阔鱼龙自吞吐，云深鸾鹤共徘徊。",
            "禅师九座经游处，一访遗踪为拂埃。"
        ],
        "notes": "",
        "id": "cad74f684d374f7b86bde81186eb6b72"
    }
]