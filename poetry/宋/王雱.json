[
    {
        "author": "王雱",
        "dynasty": "宋",
        "type": "诗",
        "rhythmic": "",
        "title": "钟山",
        "preface": "",
        "paragraphs": [
            "当年睥睨此山阿，欲著红楼贮绮罗。",
            "今日重来无一事，却骑羸马下坡陀。"
        ],
        "notes": "",
        "id": "05e93f0f3f19674af6dcec6b3e357d98"
    },
    {
        "author": "王雱",
        "dynasty": "宋",
        "type": "诗",
        "rhythmic": "",
        "title": "度关山",
        "preface": "",
        "paragraphs": [
            "万马度关山，关山三尺雪。",
            "马尽雪亦干，沙飞石更裂。",
            "归来三五骑，旌旗映雪灭。",
            "不见去时人，空流碛中血。"
        ],
        "notes": "",
        "id": "f38aab668b5a0076fe1ccbdbea53c343"
    },
    {
        "author": "王雱",
        "dynasty": "宋",
        "type": "诗",
        "rhythmic": "",
        "title": "春怀",
        "preface": "",
        "paragraphs": [
            "朝日上屋角，百鸟鸣不休。",
            "岂复辨名字，但闻闹钩辀。",
            "乱我读书语，惊我梦寐游。",
            "弯弓弹使去，暂去还啾啾。",
            "弹十不得一，穷时来愈稠。",
            "投弓坐榻上，咄咄空自尤。",
            "时节使汝鸣，我何为汝雠。"
        ],
        "notes": "",
        "id": "b5e69b3aa9181e5301de1c297f485ce6"
    },
    {
        "author": "王雱",
        "dynasty": "宋",
        "type": "诗",
        "rhythmic": "",
        "title": "绝句  其一",
        "preface": "",
        "paragraphs": [
            "一双燕子语帘前，病客无憀尽日眠。",
            "开遍杏花人不见，满庭轻雨绿如烟。"
        ],
        "notes": "",
        "id": "4568b28459bc1bf3041b3dfa02b00aa7"
    },
    {
        "author": "王雱",
        "dynasty": "宋",
        "type": "诗",
        "rhythmic": "",
        "title": "绝句  其二",
        "preface": "",
        "paragraphs": [
            "霏微细雨不成泥，料峭轻寒透夹衣。",
            "处处园林皆有主，欲寻何地看春归。"
        ],
        "notes": "",
        "id": "a71118fbfe098a53e8b28e9b59d89748"
    },
    {
        "author": "王雱",
        "dynasty": "宋",
        "type": "诗",
        "rhythmic": "",
        "title": "翠云山",
        "preface": "",
        "paragraphs": [
            "寺古无邻家，千山抱虚碧。",
            "门开猿鸟路，殿锁烟霞积。",
            "老木森回溪，飞湍自淙激。",
            "曾无车马到，绝境闲今昔。",
            "逍遥贤大夫，肯此携佳客。",
            "鸣驺清晓来，归时日常昃。",
            "不使讼庭空，谁能傲泉石。"
        ],
        "notes": "",
        "id": "4f06febad354ad3205c5244d495915be"
    },
    {
        "author": "王雱",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "杜家园上好花时，尚有梅花三两枝。",
            "日暮欲归岩下宿，为贪香雪故来迟。"
        ],
        "notes": "",
        "id": "a9d35267ce9d9437ae0fd05e1dbb06c9"
    },
    {
        "author": "王雱",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "君心莫厌频欢乐，请看云间日西入。"
        ],
        "notes": "",
        "id": "8c7dc5c8b6e42f5b5d8ff88925ac22a2"
    }
]