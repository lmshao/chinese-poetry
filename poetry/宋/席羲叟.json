[
    {
        "author": "席羲叟",
        "dynasty": "宋",
        "type": "诗",
        "rhythmic": "",
        "title": "次令衿游玉壶高咏十绝 风雷大作",
        "preface": "",
        "paragraphs": [
            "坐听风雷起空谷，俄看四面野云生。",
            "道人不作英雄气，可笑当年失箸惊。"
        ],
        "notes": "",
        "id": "8ada7ab2770bdb69fc22f9537ef92098"
    },
    {
        "author": "席羲叟",
        "dynasty": "宋",
        "type": "诗",
        "rhythmic": "",
        "title": "次令衿游玉壶高咏十绝 独坐",
        "preface": "",
        "paragraphs": [
            "几槛虚明不著埃，忘机鸥鸟自飞来。",
            "北窗高卧羲皇世，九陌红尘安在哉。"
        ],
        "notes": "",
        "id": "04cae82d22d1d4739a0a652e6d4b84e2"
    },
    {
        "author": "席羲叟",
        "dynasty": "宋",
        "type": "诗",
        "rhythmic": "",
        "title": "次令衿游玉壶高咏十绝 处处可人",
        "preface": "",
        "paragraphs": [
            "陂塘五月迎秋爽，修竹成阴一迳开。",
            "俗客自应惭到此，幽深雅称杖藜来。"
        ],
        "notes": "",
        "id": "fce8d8921549cbb003a3d75b19d74f4d"
    },
    {
        "author": "席羲叟",
        "dynasty": "宋",
        "type": "诗",
        "rhythmic": "",
        "title": "次令衿游玉壶高咏十绝 解衣磐",
        "preface": "",
        "paragraphs": [
            "林宗乌帻任欹倾，缓带荷风拂面清。",
            "城市轮蹄闹如织，飘然从此便登瀛。"
        ],
        "notes": "",
        "id": "be905f1b1422868e066919719a64fa44"
    },
    {
        "author": "席羲叟",
        "dynasty": "宋",
        "type": "诗",
        "rhythmic": "",
        "title": "次令衿游玉壶高咏十绝 小雨垂帘就寝",
        "preface": "",
        "paragraphs": [
            "篆香如雾细萦帘，始信壶中别有天。",
            "客舍黄粱今熟否，邯郸无梦梦游仙。"
        ],
        "notes": "",
        "id": "8e20a5edf3d4ca75b469ef3b3caecc0c"
    },
    {
        "author": "席羲叟",
        "dynasty": "宋",
        "type": "诗",
        "rhythmic": "",
        "title": "次令衿游玉壶高咏十绝 凭栏看花",
        "preface": "",
        "paragraphs": [
            "湖光空阔水天秋，翠盖红衣永日留。",
            "惟有诗情磨不尽，碧云吟就喜汤休。"
        ],
        "notes": "",
        "id": "9523c28b443ee76f267e33911d8dc62f"
    },
    {
        "author": "席羲叟",
        "dynasty": "宋",
        "type": "诗",
        "rhythmic": "",
        "title": "次令衿游玉壶高咏十绝 欲归甫留",
        "preface": "",
        "paragraphs": [
            "度堑昏鸦接翅稀，断霞相映雾山微。",
            "驺车不用飞青盖，试作山翁倒载归。"
        ],
        "notes": "",
        "id": "c83ca4b93f6f8cdb81fff08681a887e5"
    },
    {
        "author": "席羲叟",
        "dynasty": "宋",
        "type": "诗",
        "rhythmic": "",
        "title": "次令衿游玉壶高咏十绝 满园秋香",
        "preface": "",
        "paragraphs": [
            "黄金匀揉万英开，步遶清芬过砌台。",
            "一笑欣然超鼻观，知公曾到月中来。"
        ],
        "notes": "",
        "id": "1926e87c11783475a61c69af8a838a47"
    },
    {
        "author": "席羲叟",
        "dynasty": "宋",
        "type": "诗",
        "rhythmic": "",
        "title": "次令衿游玉壶高咏十绝 久病便觉清快",
        "preface": "",
        "paragraphs": [
            "内熟先从一念收，浩然勿药更何求。",
            "西山故自朝来爽，政不惊人语不休。"
        ],
        "notes": "",
        "id": "e18db03a244b313b99d878203fe5352a"
    },
    {
        "author": "席羲叟",
        "dynasty": "宋",
        "type": "诗",
        "rhythmic": "",
        "title": "次令衿游玉壶高咏十绝 对换",
        "preface": "",
        "paragraphs": [
            "绝景频因警句夸，莫传俚耳便纷挐。",
            "须知味道耽岩穴，志意难将富贵加。"
        ],
        "notes": "",
        "id": "e90e9aa18ce54ecfe9e361ea5517842b"
    }
]