[
    {
        "author": "陆壑",
        "dynasty": "宋",
        "type": "诗",
        "rhythmic": "",
        "title": "朱槿花",
        "preface": "",
        "paragraphs": [
            "壁槿扶疎当缚篱，山深不用掩山扉。",
            "客来踏破松梢月，鹤向主人头上飞。"
        ],
        "notes": "",
        "id": "1db2043ec95a2fa5cfec53b40d5c0df2"
    },
    {
        "author": "陆壑",
        "dynasty": "宋",
        "type": "诗",
        "rhythmic": "",
        "title": "杨柳",
        "preface": "",
        "paragraphs": [
            "破箧犹存旧赐香，轻将魂梦别昭阳。",
            "只知镜里春难驻，谁道人间夜更长。",
            "父母家贫容不得，君王恩重死难忘。",
            "东风二月垂杨柳，犹解飞花入禁墙。"
        ],
        "notes": "",
        "id": "01f7b3baca3e2f10c7d573228e077961"
    },
    {
        "author": "陆壑",
        "dynasty": "宋",
        "type": "诗",
        "rhythmic": "",
        "title": "享神辞",
        "preface": "",
        "paragraphs": [
            "山兮如慕，水兮如诉，问故宫兮莽何许。",
            "有翼其宇，有百其堵，中冕旒兮冠珮以序。",
            "邦伯维主，酒醴维醹，我民兮曰毋沴我土。"
        ],
        "notes": "",
        "id": "0715cef1f25e69b7fa1b8198c5780c9c"
    },
    {
        "author": "陆壑",
        "dynasty": "宋",
        "type": "诗",
        "rhythmic": "",
        "title": "天台道中",
        "preface": "",
        "paragraphs": [
            "萧飒西风吹帽纱，征途近晚欲停车。",
            "峰回路转六七里，犬吠鸡鸣三四家。",
            "采药人归闻术气，寻仙路远梦桃花。",
            "买来山酿全如水，亦解昏昏到日斜。"
        ],
        "notes": "",
        "id": "83c04dd55579c9dc9911eb26abd11f86"
    }
]