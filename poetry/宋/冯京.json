[
    {
        "author": "冯京",
        "dynasty": "宋",
        "type": "诗",
        "rhythmic": "",
        "title": "谢鄂倅南宫城",
        "preface": "",
        "paragraphs": [
            "尝思鹏海隔飞翻，曾得天风送羽翰。",
            "恩比丘山何以戴，心同金石欲移难。",
            "经年空叹音书绝，千里常思道义欢。",
            "每向江陵访遗治，邑人犹指县题看。"
        ],
        "notes": "",
        "id": "07289cf5e13c458190869abcf1504645"
    },
    {
        "author": "冯京",
        "dynasty": "宋",
        "type": "诗",
        "rhythmic": "",
        "title": "送程给事知越州",
        "preface": "",
        "paragraphs": [
            "才毫无地展经纶，白首归来万里身。",
            "持节气凌沙漠使，怀章荣动会稽人。",
            "平湖翠岫千家月，落日西风一筯莼。",
            "南海疲民正回首，满城歌舞颂年椿。"
        ],
        "notes": "",
        "id": "c430fab8ccfa4904922cde65dfa74979"
    },
    {
        "author": "冯京",
        "dynasty": "宋",
        "type": "诗",
        "rhythmic": "",
        "title": "题寺壁",
        "preface": "",
        "paragraphs": [
            "韩信栖迟项羽穷，手提长剑喝秋风。",
            "吁嗟天下苍生眼，不识男儿未济中。"
        ],
        "notes": "",
        "id": "1f16cc55db96ce10bce90ff854f14d4e"
    },
    {
        "author": "冯京",
        "dynasty": "宋",
        "type": "诗",
        "rhythmic": "",
        "title": "题钓台",
        "preface": "",
        "paragraphs": [
            "渭水尘空绀业倾，桐江烟老汉风明。",
            "蚤知贤达穷通意，闲把渔竿只钓名。"
        ],
        "notes": "",
        "id": "0c75a9ed6586dcac75f101e170f15741"
    },
    {
        "author": "冯京",
        "dynasty": "宋",
        "type": "诗",
        "rhythmic": "",
        "title": "答伯庸",
        "preface": "",
        "paragraphs": [
            "孔子之文满天下，孔子之道满天下。",
            "得其文者公卿徒，得其道者为饿夫。"
        ],
        "notes": "",
        "id": "783aaed5d96769ce564736ea12b2a4dd"
    },
    {
        "author": "冯京",
        "dynasty": "宋",
        "type": "诗",
        "rhythmic": "",
        "title": "诏修两朝国史赐筵史院和首相吴公原韵",
        "preface": "",
        "paragraphs": [
            "天密丛云晓，风清一雨余。",
            "三长太史笔，二典帝皇书。",
            "按武知何者，沾恩匪幸欤。",
            "吐茵平日事，何惮污公车。"
        ],
        "notes": "",
        "id": "985f250595d202ea1e0c9810ceb78b6e"
    },
    {
        "author": "冯京",
        "dynasty": "宋",
        "type": "诗",
        "rhythmic": "",
        "title": "咏张昌宗",
        "preface": "",
        "paragraphs": [
            "一水潆回绕沌村，子房苗裔此间存。",
            "同居八世三千口，可惜君恩未表门。"
        ],
        "notes": "",
        "id": "f01938c55c33c1a995bfc441cd02d3f4"
    },
    {
        "author": "冯京",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "当时已自传衣钵，羞愧犹为食肉僧。"
        ],
        "notes": "",
        "id": "1420f8203743322cf6783c5fa514fc99"
    },
    {
        "author": "冯京",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "吞炭难忘当日事，积薪深愧后来恩。"
        ],
        "notes": "",
        "id": "a56e9a1c08ba5e78a510eac2cf9f98e6"
    },
    {
        "author": "冯京",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "琴弹夜月龙魂冷，剑系秋风鬼胆粗。"
        ],
        "notes": "",
        "id": "c3252472e7e0a1391990806a8dc35aae"
    },
    {
        "author": "冯京",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "吟气老怀长剑古，醉胸横得太行宽。"
        ],
        "notes": "",
        "id": "fe44caf135a1c887e18e44eaf6cfff75"
    },
    {
        "author": "冯京",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "尘埃掉臂离长陌，琴酒和云入旧山。"
        ],
        "notes": "",
        "id": "bb2d49f7e034c90a2a964c8fe73ae567"
    },
    {
        "author": "冯京",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "丰年足酒容身易，世路无媒著脚难。"
        ],
        "notes": "",
        "id": "8c9e9d8379e2aeb0b8ff0ba70963e892"
    }
]