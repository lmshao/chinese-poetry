[
    {
        "author": "司马伋",
        "dynasty": "宋",
        "type": "诗",
        "rhythmic": "",
        "title": "点易亭",
        "preface": "",
        "paragraphs": [
            "洞天占胜作新亭，曲槛危簷揖翠屏。",
            "四顾风烟入怀里，一湾溪水抱沙汀。",
            "羽人不见论平昔，双鹤犹存有典型。",
            "幸得官闲成吏隐，何妨续说旧羲经。"
        ],
        "notes": "",
        "id": "90fdbed3c5c8b3dfdb374e6a83d10267"
    },
    {
        "author": "司马伋",
        "dynasty": "宋",
        "type": "诗",
        "rhythmic": "",
        "title": "送汪尚书大猷归鄞  其一",
        "preface": "",
        "paragraphs": [
            "忆昔铨衡地，为郎得并游。",
            "惟公合明陟，顾我分夷犹。",
            "功业行将遂，轩车去莫留。",
            "祠庭固诚请，帝眷益绸缪。"
        ],
        "notes": "",
        "id": "71970381ef3293847e4c8d5b61ee25e3"
    },
    {
        "author": "司马伋",
        "dynasty": "宋",
        "type": "诗",
        "rhythmic": "",
        "title": "送汪尚书大猷归鄞  其二",
        "preface": "",
        "paragraphs": [
            "日者真奇中，春风画鹢行。",
            "东山须继起，南浦独伤情。",
            "越岸江山丽，都门祖道荣。",
            "里闾高卧际，趣诏逐追程。"
        ],
        "notes": "",
        "id": "ef8aa6a0f1f24a7e6ca3ab9d56c42bdf"
    }
]