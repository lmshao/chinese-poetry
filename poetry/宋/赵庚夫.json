[
    {
        "author": "赵庚夫",
        "dynasty": "宋",
        "type": "诗",
        "rhythmic": "",
        "title": "隠逸",
        "preface": "",
        "paragraphs": [
            "落魄蕉衫戴道冠，菖蒲满案浸清寒。",
            "有钱即买丹砂炼，无病犹将素问看。",
            "连日游山僧共住，频年乞米鹤同餐。",
            "世间不朽非钟鼎，曾与高人静处观。"
        ],
        "notes": "",
        "id": "81282073bd2bd1175e45b1838d0c50ea"
    },
    {
        "author": "赵庚夫",
        "dynasty": "宋",
        "type": "诗",
        "rhythmic": "",
        "title": "道中逢潜夫",
        "preface": "",
        "paragraphs": [
            "相逢投草舍，对雨话移时。",
            "衣湿全无火，囊空各有诗。",
            "客程樵可问，日课仆皆知。",
            "未别情先恶，那堪远别离。"
        ],
        "notes": "",
        "id": "2d2732e4638cb60fe529c1c996890ad6"
    },
    {
        "author": "赵庚夫",
        "dynasty": "宋",
        "type": "诗",
        "rhythmic": "",
        "title": "习气",
        "preface": "",
        "paragraphs": [
            "习气年来已尽除，一窗长是读方书。",
            "家因护竹厨无笋，住偶隣僧饭有蔬。",
            "老去情怀多感旧，贫来亲故不如初。",
            "几时深入青山隠，木叶为衣稳跨馿。"
        ],
        "notes": "",
        "id": "684600bc9c2bca0a7a43c739385b038b"
    },
    {
        "author": "赵庚夫",
        "dynasty": "宋",
        "type": "诗",
        "rhythmic": "",
        "title": "岁除即事",
        "preface": "",
        "paragraphs": [
            "连夜缝纫办，今朝杵臼频。",
            "买花簪稚女，送米赠穷邻。",
            "宦薄唯名在，年华与鬓新。",
            "桃符诗句好，恐动往来人。"
        ],
        "notes": "",
        "id": "021848b466694504fc65bfc67fa6af80"
    },
    {
        "author": "赵庚夫",
        "dynasty": "宋",
        "type": "诗",
        "rhythmic": "",
        "title": "读曾茶山诗集",
        "preface": "",
        "paragraphs": [
            "茶山八十二癯仙，千首新诗手自编。",
            "吟到瘴烟因避寇，贵登从橐只栖禅。",
            "新于月出初三夜，澹比汤煎第一泉。",
            "咄咄逼人门弟子，剑南已见祖灯传。"
        ],
        "notes": "",
        "id": "3e56c791dfca1a1891b03f22a917c2f3"
    },
    {
        "author": "赵庚夫",
        "dynasty": "宋",
        "type": "诗",
        "rhythmic": "",
        "title": "鬓髭",
        "preface": "",
        "paragraphs": [
            "鬓髭渐渐长霜茎，老听山中雀唳声。",
            "九死得生尤可重，百年几日更多营。",
            "自参梵夹机心息，专食藜羹胃气清。",
            "检点依然魔障在，草堂钓艇未忘情。"
        ],
        "notes": "",
        "id": "a1e31f540514df0b562be91705d7c3a9"
    },
    {
        "author": "赵庚夫",
        "dynasty": "宋",
        "type": "诗",
        "rhythmic": "",
        "title": "心宇",
        "preface": "",
        "paragraphs": [
            "心宇今无一点尘，面毛径寸垢生鳞。",
            "斋时野雀临芗几，定里山蜂立葛巾。",
            "欲唤羲黄谈太古，自疑嵇阮即前身。",
            "儿童共指深衣笑，问是秦人是晋人。"
        ],
        "notes": "",
        "id": "5f9fafe36c4a12bb9696af4f67d175e6"
    },
    {
        "author": "赵庚夫",
        "dynasty": "宋",
        "type": "诗",
        "rhythmic": "",
        "title": "病足",
        "preface": "",
        "paragraphs": [
            "老病侵陵药不灵，雪窗灯火冷如萤。",
            "未应安隠青莲足，便学蹁跹病鹤形。",
            "意恐梦中轻献璞，怒思天上去鞭霆。",
            "露华水泡何堪惜，独念名山未徧经。"
        ],
        "notes": "",
        "id": "430eb52d37188c5ef44ce64c2d65a3b6"
    },
    {
        "author": "赵庚夫",
        "dynasty": "宋",
        "type": "诗",
        "rhythmic": "",
        "title": "寄广右方提刑",
        "preface": "",
        "paragraphs": [
            "节旄昨下九疑山，图画仙真上界还。",
            "巡历半经三管地，笑谈尽伏五溪蛮。",
            "受恩人拜祠堂下，留墨神呵古洞间。",
            "早晚归班论边琐，有书时遣扣柴关。"
        ],
        "notes": "",
        "id": "99e552091077c8750488d9de685662be"
    },
    {
        "author": "赵庚夫",
        "dynasty": "宋",
        "type": "诗",
        "rhythmic": "",
        "title": "寄建康老友",
        "preface": "",
        "paragraphs": [
            "朋旧多随秋叶风，与君心赏向来同。",
            "十年相忆头先白，万里重分途更穷。",
            "莼菜虽堪夸洛下，酒樽终是忆江东。",
            "自从学道全无梦，直待亲逢紫陌中。"
        ],
        "notes": "",
        "id": "70599360fe5b43aff8bdbaa34be9380f"
    },
    {
        "author": "赵庚夫",
        "dynasty": "宋",
        "type": "诗",
        "rhythmic": "",
        "title": "真州听角",
        "preface": "",
        "paragraphs": [
            "画角听时恨最深，戍楼偏在女墙阴。",
            "声寒恐有新霜落，意远未随红日沉。",
            "凉月一天孤雁影，秋风万里狂夫心。",
            "连宵只解搜诗意，哀怨何曾动羽林。"
        ],
        "notes": "",
        "id": "1b0fbb45699f71290d0f7a8e2e9b5b0f"
    },
    {
        "author": "赵庚夫",
        "dynasty": "宋",
        "type": "诗",
        "rhythmic": "",
        "title": "题孔道士云庵",
        "preface": "",
        "paragraphs": [
            "道人居玉笥，手辟小蓬莱。",
            "门寂山相对，庵空云自来。",
            "茶烟朝宛转，丹气夜昭回。",
            "欲助梨花梦，携锄独种梅。"
        ],
        "notes": "",
        "id": "70eee5821c3c65e7e4447340c19ff8fa"
    },
    {
        "author": "赵庚夫",
        "dynasty": "宋",
        "type": "诗",
        "rhythmic": "",
        "title": "清泉",
        "preface": "",
        "paragraphs": [
            "清泉煮茗自甘肥，诗卷新来十大围。",
            "衰齿尚能餐枸杞，余龄断未泣牛衣。",
            "每思削发游方去，时梦乘云谒帝归。",
            "何世独无勋业士，古来惟有逸民稀。"
        ],
        "notes": "",
        "id": "db3e2eecb9200dca7885c3178dc58e83"
    },
    {
        "author": "赵庚夫",
        "dynasty": "宋",
        "type": "诗",
        "rhythmic": "",
        "title": "看梅",
        "preface": "",
        "paragraphs": [
            "竟日梅花侧，枝枝入肺肝。",
            "湿疑霜旋剪，清比玉堪餐。",
            "临水严光钓，吟风东野寒。",
            "年来难取友，珍重莫吹残。"
        ],
        "notes": "",
        "id": "226190e72ab1c3f32cf0b3244a0f4ac6"
    },
    {
        "author": "赵庚夫",
        "dynasty": "宋",
        "type": "诗",
        "rhythmic": "",
        "title": "书田舍所见",
        "preface": "",
        "paragraphs": [
            "海上多风色，青山与屋齐。",
            "禾堆深卧犬，树杪忽闻鸡。",
            "白酒清无曲，青裙老未笄。",
            "主人偏道气，被褐自扶犂。"
        ],
        "notes": "",
        "id": "459c2389a924af4499f2cfb06b1df80a"
    },
    {
        "author": "赵庚夫",
        "dynasty": "宋",
        "type": "诗",
        "rhythmic": "",
        "title": "山居苦",
        "preface": "",
        "paragraphs": [
            "栽松成曲径，洗石出秋屏。",
            "米价占新月，更筹认曙星。",
            "买牛邻共契，祭灶妇看经。",
            "不觉成头白，频看烧地青。"
        ],
        "notes": "",
        "id": "601bebdfd40bc1f250bfd72049e76a1e"
    },
    {
        "author": "赵庚夫",
        "dynasty": "宋",
        "type": "诗",
        "rhythmic": "",
        "title": "题张山人幽居",
        "preface": "",
        "paragraphs": [
            "昔隠君平卜，今闻事又非。",
            "肘犹悬蠹简，身止挂鹑衣。",
            "芒屦沿山去，茅簷讲易归。",
            "先儒皆若此，切莫叹时违。"
        ],
        "notes": "",
        "id": "3a78ea5539bf08c68e470cc2afc2e378"
    },
    {
        "author": "赵庚夫",
        "dynasty": "宋",
        "type": "诗",
        "rhythmic": "",
        "title": "友人别墅",
        "preface": "",
        "paragraphs": [
            "买山仍近水，结屋又安坟。",
            "此举堪惊世，余年独羡君。",
            "钓舟须共载，禅榻亦平分。",
            "切莫施门户，□藏恐碍云。"
        ],
        "notes": "",
        "id": "61eb73723c3ad4b714311709b572783c"
    },
    {
        "author": "赵庚夫",
        "dynasty": "宋",
        "type": "诗",
        "rhythmic": "",
        "title": "李长吉集",
        "preface": "",
        "paragraphs": [
            "几回掩却又重看，吟罢心如着露兰。",
            "欲上玉楼窥老笔，虬龙拥处雪霜寒。"
        ],
        "notes": "",
        "id": "5b55f39cb812a4cfcbff5ad8d9b9506d"
    },
    {
        "author": "赵庚夫",
        "dynasty": "宋",
        "type": "诗",
        "rhythmic": "",
        "title": "论诗",
        "preface": "",
        "paragraphs": [
            "未得归山养圣胎，凭谁轻脱出山来。",
            "老犹作态经霜柳，静有余妍照水梅。",
            "大小场知惟酒户，浅深难说是诗才。",
            "吟翁终欲招田父，只话桑麻共一杯。"
        ],
        "notes": "",
        "id": "206256ec73835a887a5568e7432bc1af"
    },
    {
        "author": "赵庚夫",
        "dynasty": "宋",
        "type": "诗",
        "rhythmic": "",
        "title": "鹤食",
        "preface": "",
        "paragraphs": [
            "鹤食从妻给，花窠课子锄。",
            "绝粮缘买砚，止酒为躭书。",
            "野服迎人懒，禅心涉世疏。",
            "丹炉添火候，健似十年初。"
        ],
        "notes": "",
        "id": "2e8f77098fcdb82c613146f0e9d70759"
    },
    {
        "author": "赵庚夫",
        "dynasty": "宋",
        "type": "诗",
        "rhythmic": "",
        "title": "同僧游𤂌阳塘上生院",
        "preface": "",
        "paragraphs": [
            "沿堤上下看沙鸥，得句支筇自点头。",
            "风露高时将鹤伴，溪山好处载僧游。",
            "老无志愿惟渔艇，闲有功夫上寺楼。",
            "岁晚渊明须自笑，督邮未至合归休。"
        ],
        "notes": "",
        "id": "d626c6a65721a4968f89cc0e1cc1d907"
    },
    {
        "author": "赵庚夫",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "君家自在剑山外，莫浪江南劝路人。"
        ],
        "notes": "",
        "id": "19b9eee0ce3320bc35ff5a7506e7616b"
    },
    {
        "author": "赵庚夫",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "故人埋玉僧归塔，独听疎钟起暮愁。"
        ],
        "notes": "",
        "id": "540f04b4bfb04a098c89049fbacb9b5c"
    },
    {
        "author": "赵庚夫",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "鹤残篱外笋，鼠舐墨中胶。"
        ],
        "notes": "",
        "id": "2a39924ea6dfda5e7abfca47024da808"
    },
    {
        "author": "赵庚夫",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "诗句日从窗眼写，墨丸夜入枕头收。"
        ],
        "notes": "",
        "id": "3529f935e88712027e4e803411536a45"
    }
]