[
    {
        "author": "释文琏",
        "dynasty": "宋",
        "type": "诗",
        "rhythmic": "",
        "title": "偈四首  其一",
        "preface": "",
        "paragraphs": [
            "诸方浩浩谈玄，每日撞钟打鼓。",
            "西禅无法可说，勘破灯笼露柱。",
            "门前不置下马台，免被傍人来借路。",
            "若借路，须照顾。",
            "脚下若参差，邯郸学唐步。"
        ],
        "notes": "",
        "id": "32e1fe9d7e243272fcb1d937b2e1cf14"
    },
    {
        "author": "释文琏",
        "dynasty": "宋",
        "type": "诗",
        "rhythmic": "",
        "title": "偈四首  其二",
        "preface": "",
        "paragraphs": [
            "心生种种法生，森罗万象纵横。",
            "信手拈来便用，日轮午后三更。",
            "心灭种种法灭，四句百非路好处。",
            "直饶达磨出头，也是眼中著屑。",
            "心生心灭是谁，木人携手同归。",
            "归到故乡田地，犹遭顶上一锤。"
        ],
        "notes": "",
        "id": "2dd5110e1e1cfc0744a8edf8852f99f4"
    },
    {
        "author": "释文琏",
        "dynasty": "宋",
        "type": "诗",
        "rhythmic": "",
        "title": "偈四首  其三",
        "preface": "",
        "paragraphs": [
            "正月孟春犹寒，直下言端语端。",
            "拈起衲僧鼻孔，穿开佛祖心肝。"
        ],
        "notes": "",
        "id": "a961d2a524bace5f242370bb0cd552df"
    },
    {
        "author": "释文琏",
        "dynasty": "宋",
        "type": "诗",
        "rhythmic": "",
        "title": "偈四首  其四",
        "preface": "",
        "paragraphs": [
            "昨日与今日，说定说不定。",
            "寰中天子敕，塞外将军令。",
            "外道当年入梦乡，直至如今犹未省。"
        ],
        "notes": "",
        "id": "e044e7ac9aad52815e377703d8ce2b94"
    }
]