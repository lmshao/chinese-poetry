[
    {
        "author": "王汉之",
        "dynasty": "宋",
        "type": "诗",
        "rhythmic": "",
        "title": "刘阮洞  其一",
        "preface": "",
        "paragraphs": [
            "洞府门闲白日赊，碧潭清影照云霞。",
            "弄珠人捧江皋佩，刻玉岩开阆苑花。",
            "风月有情回俗驾，尘埃无处问仙家。",
            "归来怅望金桥处，露滴桃源一径斜。"
        ],
        "notes": "",
        "id": "1c7b21a822e845a77a52152a62d72e62"
    },
    {
        "author": "王汉之",
        "dynasty": "宋",
        "type": "诗",
        "rhythmic": "",
        "title": "刘阮洞  其二",
        "preface": "",
        "paragraphs": [
            "二女春游阆苑花，醉邀刘阮饭胡麻。",
            "仙衣忽逐笙箫去，空倚山头恨落霞。"
        ],
        "notes": "",
        "id": "fcedb8f61dcd25cc8013b302b4c42de3"
    }
]