[
    {
        "author": "李九龄",
        "dynasty": "宋",
        "type": "诗",
        "rhythmic": "",
        "title": "上清辞五首  其一",
        "preface": "",
        "paragraphs": [
            "入海浮生汗漫秋，紫皇高宴五云楼。",
            "霓裳曲罢天风起，吹散仙香满十洲。"
        ],
        "notes": "",
        "id": "8bd212ec229f2463442df95286e50728"
    },
    {
        "author": "李九龄",
        "dynasty": "宋",
        "type": "诗",
        "rhythmic": "",
        "title": "上清辞五首  其二",
        "preface": "",
        "paragraphs": [
            "楼锁彤霞地绝尘，碧桃花发九天春。",
            "东皇近日慵游宴，闲煞瑶池五色麟。"
        ],
        "notes": "",
        "id": "22c7c8d7103db54e1a801319e20c21a5"
    },
    {
        "author": "李九龄",
        "dynasty": "宋",
        "type": "诗",
        "rhythmic": "",
        "title": "上清辞五首  其三",
        "preface": "",
        "paragraphs": [
            "上清仙路有丹梯，影响行人到即迷。",
            "不会无端个渔父，阿谁教入武陵溪。"
        ],
        "notes": "",
        "id": "1d468bc198b5564b071d7a209c9072c1"
    },
    {
        "author": "李九龄",
        "dynasty": "宋",
        "type": "诗",
        "rhythmic": "",
        "title": "上清辞五首  其四",
        "preface": "",
        "paragraphs": [
            "本来方朔是真仙，偶别丹台未得还。",
            "何事玉皇消息晚，忍教憔悴向人间。"
        ],
        "notes": "",
        "id": "f4c5c00fcf96df7ae390c7ac7fd35491"
    },
    {
        "author": "李九龄",
        "dynasty": "宋",
        "type": "诗",
        "rhythmic": "",
        "title": "上清辞五首  其五",
        "preface": "",
        "paragraphs": [
            "新拜天官上玉都，紫皇亲授五灵符。",
            "群仙个个来相问，人世风光似此无。"
        ],
        "notes": "",
        "id": "0a69940f2357101a4ecbf1cbc21dc856"
    },
    {
        "author": "李九龄",
        "dynasty": "宋",
        "type": "诗",
        "rhythmic": "",
        "title": "读三国志",
        "preface": "",
        "paragraphs": [
            "有国由来在得贤，莫言兴废是循环。",
            "武侯星落周瑜死，平蜀降吴似等闲。"
        ],
        "notes": "",
        "id": "80c939707593e63f13a9a7fea360253a"
    },
    {
        "author": "李九龄",
        "dynasty": "宋",
        "type": "诗",
        "rhythmic": "",
        "title": "山舍南溪小桃花",
        "preface": "",
        "paragraphs": [
            "一树繁英夺眼红，开时先合占东风。",
            "可怜地僻无人赏，抛掷深山乱木中。"
        ],
        "notes": "",
        "id": "f5c7eda7587b2f876aaeb640f3112374"
    },
    {
        "author": "李九龄",
        "dynasty": "宋",
        "type": "诗",
        "rhythmic": "",
        "title": "春行遇雨",
        "preface": "",
        "paragraphs": [
            "夹路轻风撼柳条，雨侵春态动无憀。",
            "采香陌上谁家女，湿损钗头翡翠翘。"
        ],
        "notes": "",
        "id": "ff833865d4df85305bc9daa78bf732ef"
    },
    {
        "author": "李九龄",
        "dynasty": "宋",
        "type": "诗",
        "rhythmic": "",
        "title": "登楼寄远",
        "preface": "",
        "paragraphs": [
            "满城春色花如雪，极目烟光月似钩。",
            "总是动人乡思处，更堪容易上高楼。"
        ],
        "notes": "",
        "id": "eac722d1383c90fb79f8a38c79d0b282"
    },
    {
        "author": "李九龄",
        "dynasty": "宋",
        "type": "诗",
        "rhythmic": "",
        "title": "望思台",
        "preface": "",
        "paragraphs": [
            "汉武年高慢帝图，任人曾不问贤愚。",
            "直饶四老依前出，消得江充宠佞无。"
        ],
        "notes": "",
        "id": "22a4ed68c34268c0dfd19f741ead1e70"
    },
    {
        "author": "李九龄",
        "dynasty": "宋",
        "type": "诗",
        "rhythmic": "",
        "title": "山舍偶题",
        "preface": "",
        "paragraphs": [
            "门掩松萝一迳深，偶携藜杖出前林。",
            "谁知尽日看山坐，万古兴亡总在心。"
        ],
        "notes": "",
        "id": "722069fb3cda5e1cc10fc653ad356570"
    },
    {
        "author": "李九龄",
        "dynasty": "宋",
        "type": "诗",
        "rhythmic": "",
        "title": "荆溪夜泊",
        "preface": "",
        "paragraphs": [
            "点点渔灯照浪清，水烟疏碧月胧明。",
            "小滩惊起鸳鸯处，一只采莲船过声。"
        ],
        "notes": "",
        "id": "1a712a78bd79f9fbfa90cc8a079cf6f1"
    },
    {
        "author": "李九龄",
        "dynasty": "宋",
        "type": "诗",
        "rhythmic": "",
        "title": "旅舍卧病",
        "preface": "",
        "paragraphs": [
            "家隔西秦无远信，身随东洛度流年。",
            "病来旅馆谁相问，牢落闲庭一树蝉。"
        ],
        "notes": "",
        "id": "5afaf2a5995d9807f88bbb86aa833fa6"
    },
    {
        "author": "李九龄",
        "dynasty": "宋",
        "type": "诗",
        "rhythmic": "",
        "title": "登昭福寺楼",
        "preface": "",
        "paragraphs": [
            "旅怀秋兴正无涯，独倚危楼四望赊。",
            "谷变陵迁何处问，满川空有旧烟霞。"
        ],
        "notes": "",
        "id": "a40338075c5009f4b96f374a846ad846"
    },
    {
        "author": "李九龄",
        "dynasty": "宋",
        "type": "诗",
        "rhythmic": "",
        "title": "代边将",
        "preface": "",
        "paragraphs": [
            "雪冻阴河半夜风，战回狂寇血漂红。",
            "据鞍遥指长安路，须刻麟台第一功。"
        ],
        "notes": "",
        "id": "98a581544e5b5d63e7cb9a25074641e5"
    },
    {
        "author": "李九龄",
        "dynasty": "宋",
        "type": "诗",
        "rhythmic": "",
        "title": "夜与张舒话别",
        "preface": "",
        "paragraphs": [
            "愁听南楼角又吹，晓鸡啼后更分离。",
            "如何销得凄凉思，更劝灯前酒一巵。"
        ],
        "notes": "",
        "id": "5ac6b19d7a23690b44fc1b684a94f087"
    },
    {
        "author": "李九龄",
        "dynasty": "宋",
        "type": "诗",
        "rhythmic": "",
        "title": "寒梅词",
        "preface": "",
        "paragraphs": [
            "霜梅先拆岭头枝，万卉千花冻不知。",
            "留得和羹滋味在，任他风雪苦相欺。"
        ],
        "notes": "",
        "id": "ccf21e2fc551e3d453b41a243e8e843e"
    },
    {
        "author": "李九龄",
        "dynasty": "宋",
        "type": "诗",
        "rhythmic": "",
        "title": "题灵泉寺",
        "preface": "",
        "paragraphs": [
            "入谷先生一阵香，异花奇木簇禅堂。",
            "可怜门外高低路，万毂千蹄日日忙。"
        ],
        "notes": "",
        "id": "a41cbf0eb34d3f43d3f8003342cdce31"
    },
    {
        "author": "李九龄",
        "dynasty": "宋",
        "type": "诗",
        "rhythmic": "",
        "title": "宿张正字别业",
        "preface": "",
        "paragraphs": [
            "茅屋萧寥烟暗后，松窗寂历月明初。",
            "此时谁念孤吟客，唯有黄公一帙书。"
        ],
        "notes": "",
        "id": "cb20cff7236e841f61259cb1c8b5b18e"
    },
    {
        "author": "李九龄",
        "dynasty": "宋",
        "type": "诗",
        "rhythmic": "",
        "title": "鹤",
        "preface": "",
        "paragraphs": [
            "天上瑶池覆五云，玉麟金凤好为群。",
            "不须更饮人间水，直是清流也污君。"
        ],
        "notes": "",
        "id": "b51c38fc8c68cd73d18d2ed50c3cd964"
    },
    {
        "author": "李九龄",
        "dynasty": "宋",
        "type": "诗",
        "rhythmic": "",
        "title": "过相思谷",
        "preface": "",
        "paragraphs": [
            "悠悠信马春山曲，芳草和烟铺嫩绿。",
            "正被离愁著莫人，那堪更过相思谷。"
        ],
        "notes": "",
        "id": "adcda6fe87a27bf3f742817ef2372173"
    },
    {
        "author": "李九龄",
        "dynasty": "宋",
        "type": "诗",
        "rhythmic": "",
        "title": "写庄子",
        "preface": "",
        "paragraphs": [
            "圣泽安排当散地，贤侯优贷借新居。",
            "闲中亦有闲生计，写得南华一部书。"
        ],
        "notes": "",
        "id": "1e0e25a5e5f97737f36bf05a0e41338a"
    },
    {
        "author": "李九龄",
        "dynasty": "宋",
        "type": "诗",
        "rhythmic": "",
        "title": "山中寄友人",
        "preface": "",
        "paragraphs": [
            "乱云堆里结茅庐，已共红尘迹渐疏。",
            "莫问野人生计事，窗前流水枕前书。"
        ],
        "notes": "",
        "id": "55d4ccf9a975e43c0ddfce8caa154b8d"
    },
    {
        "author": "李九龄",
        "dynasty": "宋",
        "type": "诗",
        "rhythmic": "",
        "title": "透明岩",
        "preface": "",
        "paragraphs": [
            "乍脱尘埃梦寐安，透明岩上一开颜。",
            "晚霞双处似闻雁，远目尽时犹有山。",
            "仙迹不随岩桂老，禅心长共岭云闲。"
        ],
        "notes": "",
        "id": "badc85c724e5958f984756ea9ef12946"
    },
    {
        "author": "李九龄",
        "dynasty": "宋",
        "type": "诗",
        "rhythmic": "",
        "title": "赠马道士",
        "preface": "",
        "paragraphs": [
            "水共逍遥云共孤，混时言笑只佯愚。",
            "经年但醉宜城酒，千里惟担华岳图。",
            "寻野鹤来空碧洞，觅琴僧去渡重湖。",
            "人间再见知何日，乞取先生石辘轳。"
        ],
        "notes": "",
        "id": "65a16abc134bbcf3bb8103be8ec20699"
    },
    {
        "author": "李九龄",
        "dynasty": "宋",
        "type": "诗",
        "rhythmic": "",
        "title": "赠谭先生",
        "preface": "",
        "paragraphs": [
            "古观重重遶翠微，杉松深处掩双扉。",
            "云生万壑投龙去，海隔三山放鹤归。",
            "花洞宴游春日永，石坛朝礼曙星稀。",
            "每听高论长生理，拟向寰中便拂衣。"
        ],
        "notes": "",
        "id": "d1737fffa77cc1e86990f40ac9d21342"
    }
]