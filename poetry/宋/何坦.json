[
    {
        "author": "何坦",
        "dynasty": "宋",
        "type": "诗",
        "rhythmic": "",
        "title": "非雪",
        "preface": "",
        "paragraphs": [
            "邹子当年吹玉律，解令寒谷暖生春。",
            "岂知此有冯夷宅，六月飞花冷扑人。"
        ],
        "notes": "",
        "id": "23750ebb3a8b136efc1356e0d28b40b3"
    },
    {
        "author": "何坦",
        "dynasty": "宋",
        "type": "诗",
        "rhythmic": "",
        "title": "蜂儿榧  其一",
        "preface": "",
        "paragraphs": [
            "味甘宣郡蜂雏蜜，韵胜雍城骆乳酥。",
            "一点生春流齿颊，十年飞梦遶江湖。"
        ],
        "notes": "",
        "id": "d16bc3b038424e756da2debb61f89017"
    },
    {
        "author": "何坦",
        "dynasty": "宋",
        "type": "诗",
        "rhythmic": "",
        "title": "蜂儿榧  其二",
        "preface": "",
        "paragraphs": [
            "银甲弹开香粉坠，金盘堆起乳花圆。",
            "乞君东阁长生供，寿我北堂难老仙。"
        ],
        "notes": "",
        "id": "b78299b3cbe24188e3768568cdb1c326"
    },
    {
        "author": "何坦",
        "dynasty": "宋",
        "type": "诗",
        "rhythmic": "",
        "title": "次张友使吴令君游石洞韵",
        "preface": "",
        "paragraphs": [
            "二隽行阡得胜游，清诗传播气横秋。",
            "定知余子漫千首，竟使老夫低一头。",
            "山是玉壶天里到，水从银汉罅中流。",
            "被渠吟作惊人句，压倒乾坤日夜浮。"
        ],
        "notes": "",
        "id": "f386aebae6b9cea0b767cb38b123dac5"
    },
    {
        "author": "何坦",
        "dynasty": "宋",
        "type": "诗",
        "rhythmic": "",
        "title": "乞酿于郭伯瞻",
        "preface": "",
        "paragraphs": [
            "洗醆试邀从事醵，卧罍忽报步兵厨。",
            "良辰不与清樽共，今夜傥羞明日无。",
            "未论一缸分雪乳，已拚千日醉云腴。",
            "宜黄漫尉今狂甚，听我酣歌入五湖。"
        ],
        "notes": "",
        "id": "148d81c3dc765288beca1eba414b6d03"
    }
]