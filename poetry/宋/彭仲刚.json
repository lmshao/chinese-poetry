[
    {
        "author": "彭仲刚",
        "dynasty": "宋",
        "type": "诗",
        "rhythmic": "",
        "title": "题虚照堂",
        "preface": "",
        "paragraphs": [
            "宇空发天光，所患在自窒。",
            "机乘不容穟，事至纷若栉。",
            "是中有物横，满眼皆黑漆。",
            "斯堂亦空欤，为我作虚室。"
        ],
        "notes": "",
        "id": "73e55230816547c1f4436b85626d05eb"
    },
    {
        "author": "彭仲刚",
        "dynasty": "宋",
        "type": "诗",
        "rhythmic": "",
        "title": "题平心堂",
        "preface": "",
        "paragraphs": [
            "一泓不盈寸，天地同其流。",
            "微风相倾欹，浩浩怀山丘。",
            "牛马已不辨，况能鉴微不。",
            "我欲称物施，舍是将安求。"
        ],
        "notes": "",
        "id": "d84c082ff4f8abd23f353220357a8bbf"
    },
    {
        "author": "彭仲刚",
        "dynasty": "宋",
        "type": "诗",
        "rhythmic": "",
        "title": "三台峰",
        "preface": "",
        "paragraphs": [
            "雁荡奇峰绝比伦，巍然森列应天文。",
            "光联奎壁期公辅，名显瑶阶欲致君。",
            "峻极冷擎中夜月，峥嵘突出半空云。",
            "朝廷正尔需贤佐，光岳钟灵气未分。"
        ],
        "notes": "",
        "id": "05984015935b139a06775e4afdef4b89"
    }
]