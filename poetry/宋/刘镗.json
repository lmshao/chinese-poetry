[
    {
        "author": "刘镗",
        "dynasty": "宋",
        "type": "诗",
        "rhythmic": "",
        "title": "观傩",
        "preface": "",
        "paragraphs": [
            "寒云岑岑天四阴，画堂烛影红帘深。",
            "鼓声渊渊管声脆，鬼神变化供剧戏。",
            "金漥玉注始淙潺，眼前倏已非人间。",
            "夜叉蓬头铁骨朵，赭衣蓝面眼迸火。",
            "魆蜮罔象初偋伶，跪羊立豕相嚘嘤。",
            "红裳姹女掩蕉扇，绿绶髯翁握蒲剑。",
            "翻筋踢斗臂膊宽，张颐吐舌唇吻干。",
            "摇头四顾百距跃，敛身千态万斝索。",
            "青衫舞蹈忽屏营，采云揭帐森麾旌。",
            "紫衣金章独据案，马䰎牛权两披判。",
            "能言祸福不由天，躬履率越分愚贤。",
            "蒺藜奋威小甶服，䰐縿扬声大髽哭。",
            "白面使者竹筱鎗，自夸搜捕无遗藏。",
            "牛冠箝卷试阅检，虎冒肩戟光睒闪。",
            "五方点队乱纷纭，何物老妪绷獶熏。",
            "终南进士破鞮绔，嗜酒不悟鬼看觑。",
            "奋髯瞠目起婆娑，众邪一正将那何。",
            "披发将毕飞一吷，风卷云收鼓箫歇。",
            "夜阑四坐惨不怡，主人送客客尽悲。",
            "归来桃茢坐深𫈉，翠鸮黄狐犹在眼。",
            "自歌楚些大小招，坐久魂魄游逍遥。",
            "会稽山中禹非死，铸鼎息壤乃若此。",
            "又闻鬼奸多冯人，人奸冯鬼奸入神。",
            "明日冠裳好妆束，白昼通都人面目。"
        ],
        "notes": "",
        "id": "89fa00236525c93dbd4c707fd845c001"
    },
    {
        "author": "刘镗",
        "dynasty": "宋",
        "type": "诗",
        "rhythmic": "",
        "title": "咏陈后主",
        "preface": "",
        "paragraphs": [
            "晋王前殿贺平陈，从此江南雨露均。",
            "四百年间重混一，谁知江令是忠臣。"
        ],
        "notes": "",
        "id": "5356eb6d9c4179ca10f1ca338b61c76a"
    },
    {
        "author": "刘镗",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "孔曾有道官天下，韩柳无文世子孙。"
        ],
        "notes": "",
        "id": "94b29668e35b8fd7ae53fd32bb9499d4"
    },
    {
        "author": "刘镗",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "村桥日落市声散，山路月明人语归。"
        ],
        "notes": "",
        "id": "c6d995211cd753574b43e6b3bdd6ab24"
    },
    {
        "author": "刘镗",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "月下有闻思望帝，山中无曲舞胎仙。"
        ],
        "notes": "",
        "id": "b7e41e5aa361f4f0b7afeeffa7e3cade"
    },
    {
        "author": "刘镗",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "版桥雨过秋苔滑，村碓寒吹暴稻香。"
        ],
        "notes": "",
        "id": "e4177ef9ca3d68fc945f73047351980a"
    },
    {
        "author": "刘镗",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "尊前能是几时客，山下已成千古坟。"
        ],
        "notes": "",
        "id": "c75db0cc27ad9c22cdea3bbcbf68ff76"
    },
    {
        "author": "刘镗",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "柳条风慢天初暖，花影晴光地亦香。"
        ],
        "notes": "",
        "id": "beae8db881472929e653ea68c4093c2e"
    },
    {
        "author": "刘镗",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "故人皆死谁为佛，老我犹生即是仙。"
        ],
        "notes": "",
        "id": "e924de8fbd14b2d804413e33df5eb108"
    },
    {
        "author": "刘镗",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "草隥水流襜佩响，松梢月冷露珠圆。"
        ],
        "notes": "",
        "id": "64e94bd7d03d66eba169d8d8d6236d73"
    },
    {
        "author": "刘镗",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "几番雨过山仍在，独望人间鹤未归。"
        ],
        "notes": "",
        "id": "5096c9853d825048c3cf46befc341d22"
    }
]