[
    {
        "author": "钱端礼",
        "dynasty": "宋",
        "type": "诗",
        "rhythmic": "",
        "title": "题瑞岩大泽塘",
        "preface": "",
        "paragraphs": [
            "尘缨久欲濯沧浪，今日来游大泽塘。",
            "水似我心心似水，更无一事可商量。"
        ],
        "notes": "",
        "id": "0ee87eb1b9753a5e95f87af19ed1b8d0"
    },
    {
        "author": "钱端礼",
        "dynasty": "宋",
        "type": "诗",
        "rhythmic": "",
        "title": "留题授上人曲肱斋",
        "preface": "",
        "paragraphs": [
            "架屋巾山最上头，曲肱打睡百无忧。",
            "云容献状留残雨，海月横陈有去舟。",
            "闲里琴书缘好客，向来钟鼓不惊鸥。",
            "会将一滴曹溪水，洗尽胸中万斛愁。"
        ],
        "notes": "",
        "id": "b7a02bbfa2dd8218787e6dc5ae70c47c"
    },
    {
        "author": "钱端礼",
        "dynasty": "宋",
        "type": "诗",
        "rhythmic": "",
        "title": "题米元晖潇湘图",
        "preface": "",
        "paragraphs": [
            "画手自高前辈，云山已属吾曹。",
            "若会潇湘物色，便当醉读离骚。"
        ],
        "notes": "",
        "id": "acc86cc64f48eabe06d2e59b41740910"
    },
    {
        "author": "钱端礼",
        "dynasty": "宋",
        "type": "诗",
        "rhythmic": "",
        "title": "咏般若台一首赠源□长□",
        "preface": "",
        "paragraphs": [
            "□□云收出远林，两山不隔□□鸣。",
            "层台迥出层霄外，霜□还同霜月平。",
            "修竹可人无俗韵，疏梅能事□僧清。",
            "宝□遍□虚空界，深夜犹闻梵呗声。"
        ],
        "notes": "",
        "id": "c0a680391329b39b9687c4a93f757089"
    }
]