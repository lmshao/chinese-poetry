[
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "碧岩吟",
        "preface": "",
        "paragraphs": [
            "苍苍岩上树，夜气积而然。",
            "念彼人之学，盈科为有源。"
        ],
        "notes": "",
        "id": "c1ef9a65a4d88fd4902a0d33eb19aa8b"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "积学吟",
        "preface": "",
        "paragraphs": [
            "莠除苗自长，醅化醴方醇。",
            "学至盎然后，眼前皆是春。"
        ],
        "notes": "",
        "id": "035f5fd1f1a64f8aefff46a08e1d5c1d"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "诚意吟",
        "preface": "",
        "paragraphs": [
            "正心谨独时，笃实惟精一。",
            "克念寸不欺，充然四端立。"
        ],
        "notes": "",
        "id": "fe859e386075ecaac869b629af35776a"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "正心吟",
        "preface": "",
        "paragraphs": [
            "明诚道不离，知格无邪伪。",
            "中正著吾心，毋为私欲蔽。"
        ],
        "notes": "",
        "id": "3f06c327d242019fcc2ccbdd7b45898e"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "自欺吟",
        "preface": "",
        "paragraphs": [
            "揠苗昧所养，乞祭骄其妻。",
            "诡遇得禽者，宁无慙嬖奚。"
        ],
        "notes": "",
        "id": "00eb37058c875e73055c22f9c979c214"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "读书吟",
        "preface": "",
        "paragraphs": [
            "读书本卫道，何以道欺人。",
            "古害称杨墨，而今害益深。"
        ],
        "notes": "",
        "id": "8cebcf070c26eb5c4cc1d57749b8e614"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "闲居吟",
        "preface": "",
        "paragraphs": [
            "斗室安居广，炉香乐性闲。",
            "不欺幽独境，无愧两仪间。"
        ],
        "notes": "",
        "id": "50d7dbc18aab49be77e7180a727295c6"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "芸禾吟",
        "preface": "",
        "paragraphs": [
            "芸禾雨苦连，草秽何能蠲。",
            "借问司农者，俱云不得天。"
        ],
        "notes": "",
        "id": "77d90aaa8a2d03f2abc82676dbc79ecd"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "修身吟",
        "preface": "",
        "paragraphs": [
            "克己工夫熟，磋磨日日新。",
            "形端仪表正，汤圣自盘铭。"
        ],
        "notes": "",
        "id": "2561b18b3a38ba122e5aebbd563f2f50"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "齐家吟",
        "preface": "",
        "paragraphs": [
            "齐家先正己，标准自吾身。",
            "动息从心里，规模卫武箴。"
        ],
        "notes": "",
        "id": "15f1a551b53a66fcc1b9f80bbce2bcd3"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "省斋吟",
        "preface": "",
        "paragraphs": [
            "修己师曾子，为人谋必忠。",
            "信诚交以道，传习熟加工。"
        ],
        "notes": "",
        "id": "978d819e91b208c0bd9ba306beba120d"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "夏日山居",
        "preface": "",
        "paragraphs": [
            "时当夏日临，酷暑避无地。",
            "唯对碧岩山，清凉又安逸。"
        ],
        "notes": "",
        "id": "fac1f90a95ab0ac3effcc2eae94d4215"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "种豆吟",
        "preface": "",
        "paragraphs": [
            "南亩种豆苗，苗稀草犹胜。",
            "农人费锄耘，凶秽何不净。"
        ],
        "notes": "",
        "id": "2280e5ccdf333b97054a0f66ab00003c"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "种柳吟",
        "preface": "",
        "paragraphs": [
            "种柳护吾庐，无妨隠者居。",
            "绿酬一樽酒，青映五车书。"
        ],
        "notes": "",
        "id": "1640a89fbe2182f81ded76afadb2723c"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "赋归吟",
        "preface": "",
        "paragraphs": [
            "松菊存陶径，弦歌绝武城。",
            "江东新发櫂，僮仆笑相迎。"
        ],
        "notes": "",
        "id": "ed3a63e5816ebe2651a4398d370d570b"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "冬雪吟",
        "preface": "",
        "paragraphs": [
            "彤云垂四野，六出舞漫天。",
            "却笑广文郑，严寒无坐毡。"
        ],
        "notes": "",
        "id": "3a1b76f82edd513b2233bdb237b822d0"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "种桃吟",
        "preface": "",
        "paragraphs": [
            "分种玄都观，移根出武陵。",
            "河阳花满县，曾历避狂秦。"
        ],
        "notes": "",
        "id": "2a26a74c67a0787aba78cb93fef0d7d3"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "种梅吟",
        "preface": "",
        "paragraphs": [
            "栽梅沿屋角，幽趣少人知。",
            "雪后月明夜，孤芳吐几枝。"
        ],
        "notes": "",
        "id": "c2ede4604627aa414ca0f743443f69ea"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "种松吟",
        "preface": "",
        "paragraphs": [
            "人皆爱桃李，我爱种青松。",
            "桃李易凋谢，青松却耐寒。"
        ],
        "notes": "",
        "id": "72e833ff817a63357e81e5df6a973352"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "种竹吟",
        "preface": "",
        "paragraphs": [
            "种竹清无俗，虚心耐岁寒。",
            "凭窗风日爽，诗酒可盘桓。"
        ],
        "notes": "",
        "id": "ab3f2e5fffcaa1121290431d95311aca"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "种菊吟",
        "preface": "",
        "paragraphs": [
            "众卉竞春妍，芬芳无彼此。",
            "霜寒摇落时，独秀何如尔。"
        ],
        "notes": "",
        "id": "827a8a29f9893e903112509909c1d507"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "晨鸡吟",
        "preface": "",
        "paragraphs": [
            "司晨兼五德，曾伴宋宗窗。",
            "日攘能防慎，终当免镬汤。"
        ],
        "notes": "",
        "id": "2f6c1d55a4009c525255ecac299fefed"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "持敬斋吟",
        "preface": "",
        "paragraphs": [
            "恭己时存养，敬以充四端。",
            "唯狂能克念，作圣抑何难。"
        ],
        "notes": "",
        "id": "95cc5eac64908cd143acf77bda6e17be"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "止斋吟",
        "preface": "",
        "paragraphs": [
            "知止于至善，修身止用诚。",
            "五伦止此定，明德日新民。"
        ],
        "notes": "",
        "id": "57691345c7ce7d0d92f529444be3a5e4"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "戒五荒",
        "preface": "",
        "paragraphs": [
            "重色躭沉湎，娱音乐侈华。",
            "禽荒迷不返，未有不亡家。"
        ],
        "notes": "",
        "id": "1414a1123de364ba4fac2ddf583fef5e"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "春日吟",
        "preface": "",
        "paragraphs": [
            "柳塘花坞矮垣墙，帘卷东风砌草芳。",
            "天理流行随处见，盈虚伸缩可消详。"
        ],
        "notes": "",
        "id": "adaa079f015e7e706eca9b5274b3d9aa"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "游山吟",
        "preface": "",
        "paragraphs": [
            "蹑屐山行日看花，春前桃李属谁家。",
            "千红万紫争妍媚，不似青松耐岁华。"
        ],
        "notes": "",
        "id": "12d4d32f011a22120475abf9842d8976"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "春山吟",
        "preface": "",
        "paragraphs": [
            "岧峣嫩绿间妖红，碧树琼花潋滟中。",
            "一段天机犹织就，宜为宅畔锦屏风。"
        ],
        "notes": "",
        "id": "fa3e7c010084db248194853c93a2b996"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "海棠吟",
        "preface": "",
        "paragraphs": [
            "艳质妖娜放早春，谁教帝主溺初心。",
            "椒房一睡才扶起，彻动渔阳鼙鼓声。"
        ],
        "notes": "",
        "id": "fa058ea262b1e6f9f880325eee17497b"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "牡丹吟",
        "preface": "",
        "paragraphs": [
            "娇姿艳质号花王，魏砌姚阶羡紫黄。",
            "更有一株何处种，天然标格出扶桑。"
        ],
        "notes": "",
        "id": "d1371dc28d9d360454e8e046d1b9665b"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "芍药吟",
        "preface": "",
        "paragraphs": [
            "画阑倚玉对偎红，娜嬝翻阶放艳秾。",
            "自笑主人无个事，年年携酒祝东风。"
        ],
        "notes": "",
        "id": "204323c80dfca99cebee6fecba4a2de4"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "蔷薇吟",
        "preface": "",
        "paragraphs": [
            "涂朱抹粉吐芳馨，倚架依阑承露新。",
            "腻白妖红谁不惜，樽前莫负插花吟。"
        ],
        "notes": "",
        "id": "2363ec3a3acac69b47d7af12f6fd2217"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "茉莉吟",
        "preface": "",
        "paragraphs": [
            "一种秋容淡素粧，西风吹破几枝芳。",
            "琼葩玉蕊金飙夜，疑是梅花入梦香。"
        ],
        "notes": "",
        "id": "a35eddd9dfb1284152fa2e5d26fafd0f"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "木槿花",
        "preface": "",
        "paragraphs": [
            "夜合朝开秋露新，幽庭雅称画屏清。",
            "果然蠲得人间忿，何必当年宠太真。"
        ],
        "notes": "",
        "id": "3867aaf4472a818e5d6acd26df5375bd"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "木樨吟",
        "preface": "",
        "paragraphs": [
            "月窟移来种异常，金英玉糁散天香。",
            "年年八月中秋节，赏尽诗翁酒几缸。"
        ],
        "notes": "",
        "id": "4f38980212d3da5e4452ad915e6baf31"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "菊花吟",
        "preface": "",
        "paragraphs": [
            "金葩玉蘂破寒霜，北径东篱艳吐芳。",
            "自惜彊腰翁去后，几人能共对重阳。"
        ],
        "notes": "",
        "id": "dfdda562428965beb5a654ab503a93a2"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "梅花吟",
        "preface": "",
        "paragraphs": [
            "傲雪含芳破五花，水村山郭傍诗家。",
            "本为金鼎调羹物，寥落山林老岁华。"
        ],
        "notes": "",
        "id": "86b62fd8bb251e533fdda30bb6675263"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "山茶花",
        "preface": "",
        "paragraphs": [
            "严寒瑞雪正飘飘，布满乾坤似玉浇。",
            "独见墙头倾赤艳，鲜红几朶破琼瑶。"
        ],
        "notes": "",
        "id": "d32f791caa83d4c45f8765d63fa96169"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "莲花吟",
        "preface": "",
        "paragraphs": [
            "夐出涟漪不染泥，浓粧淡抹总相宜。",
            "六郎莫恃人怜惜，君子名称更绝奇。"
        ],
        "notes": "",
        "id": "3752afb46d19b21171cc721e5f494458"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "葵花吟",
        "preface": "",
        "paragraphs": [
            "绛萼累累承晓露，含英蕴质并朱云。",
            "庙廊忠梗谁堪比，能展丹心向日倾。"
        ],
        "notes": "",
        "id": "b8e200816f342f4f2f0d7e1ab952826a"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "赏桃吟",
        "preface": "",
        "paragraphs": [
            "瑶池结实几千春，曾种河阳花满城。",
            "若问武陵先日事，相逢俱是避秦人。"
        ],
        "notes": "",
        "id": "a2b45bee545d8c523f3dcd5de668da6c"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "赏李吟",
        "preface": "",
        "paragraphs": [
            "雅缀琼林伴召棠，梨花综错影琳瑯。",
            "慙无廊庙调羹味，莫惜区区弃路旁。"
        ],
        "notes": "",
        "id": "2ea1dff784048f710592af1ca1a27998"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "赏柳吟",
        "preface": "",
        "paragraphs": [
            "舞翠垂丝夹小桥，春风庭院鸟声娇。",
            "自从靖节萧踈后，复许谁人不折腰。"
        ],
        "notes": "",
        "id": "ad1e971a560988cc7629d3965428c9f9"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "赏松吟",
        "preface": "",
        "paragraphs": [
            "岩谷虽芜松尚存，溪门僮仆伺朝昏。",
            "林泉清兴真飘逸，月满轩窗酒满罇。"
        ],
        "notes": "",
        "id": "677044b750fba1ccc862cf72d43f2bce"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "赏竹吟",
        "preface": "",
        "paragraphs": [
            "放鹤空庭竹似宾，轻风晴日绿筛金。",
            "幽人宁使食无肉，不可轩墀少此君。"
        ],
        "notes": "",
        "id": "9ad6527fe3774059ce799e65cf8f55d0"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "幽居吟",
        "preface": "",
        "paragraphs": [
            "种竹为垣护草堂，面山临水纳幽芳。",
            "从容泉石无牵绊，不似从前志庙廊。"
        ],
        "notes": "",
        "id": "d9350d5611f2c40baeddf8edb264b29e"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "新秋即事",
        "preface": "",
        "paragraphs": [
            "池塘高柳噪新蝉，庭馆秋风初入弦。",
            "抚罢瑶琴金井畔，不堪梧叶落翩翩。"
        ],
        "notes": "",
        "id": "9e1b607d81e0b4a30781561b9020ac09"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "秋日书怀",
        "preface": "",
        "paragraphs": [
            "夜合花开放晓晴，凉飙新爽小池亭。",
            "幽人雅称林泉兴，弄月吟风乐更清。"
        ],
        "notes": "",
        "id": "c86549e36369c458cf3bf734c2e286fb"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "七夕吟",
        "preface": "",
        "paragraphs": [
            "银河东达鹊桥西，织女牛郎会晤时。",
            "才得欢娱又离别，相逢拟待隔年期。"
        ],
        "notes": "",
        "id": "0723ca17c745836787b8b381612d846d"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "中秋夜偕朱表姪题月",
        "preface": "",
        "paragraphs": [
            "晴空光溢玉盘鲜，银汉斓斒斗柄旋。",
            "此夕共为攀桂问，姮娥著付与谁先。"
        ],
        "notes": "",
        "id": "3ac114c84b30943b7b92027a86eae308"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "秋山吟",
        "preface": "",
        "paragraphs": [
            "浓淡霜林入望中，天工施巧染秋容。",
            "秋容犹胜春光好，翠叶烧丹绿树红。"
        ],
        "notes": "",
        "id": "916e25a2b6f9b03521dca87f58ca0054"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "冬日忆友",
        "preface": "",
        "paragraphs": [
            "寥落园林度小春，枝头橙橘摘黄金。",
            "蟹螯樽俎新豊美，剪烛连宵忆故人。"
        ],
        "notes": "",
        "id": "02da58259ec639cb9e99c7ef356e0b6c"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "冬日幽居",
        "preface": "",
        "paragraphs": [
            "炉煨榾柮雪煎茶，松竹环居耐岁华。",
            "窗外玉梅疏弄影，助人诗兴两三花。"
        ],
        "notes": "",
        "id": "e66910419eafe154b9b0e46bd340ba30"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "雪山",
        "preface": "",
        "paragraphs": [
            "耸翠摩苍列画图，彤云作雪满天铺。",
            "青山莫谓长无老，一夜飞琼尽白颅。"
        ],
        "notes": "",
        "id": "c9bf060fe574da1cbd2492c9147f0a55"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "咏朱默斋山茶花",
        "preface": "",
        "paragraphs": [
            "谁掇孤根墙角栽，天然秾艳衬瑶台。",
            "岁寒松柏如相问，一点丹红雪里开。"
        ],
        "notes": "",
        "id": "751e36355349a53000bdbdcb0eb8104c"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "题吴表兄雪鹤山茶图",
        "preface": "",
        "paragraphs": [
            "飘然六出舞长空，四顾楼台玉砌中。",
            "却被两般来点破，鹤呈丹顶树头红。"
        ],
        "notes": "",
        "id": "595c65c616ed68e0bac9149f820d8e53"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "乐渔吟",
        "preface": "",
        "paragraphs": [
            "桃花涧底频垂钓，蓼子滩头稳系舟。",
            "取得鱼来换美酒，清风明月兴悠悠。"
        ],
        "notes": "",
        "id": "0b96abce077f12ecca1778aa0c176a96"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "乐樵吟",
        "preface": "",
        "paragraphs": [
            "木美牛山斤斧息，烂柯林下度长年。",
            "有时岩底问渔者，利害相论理豁然。"
        ],
        "notes": "",
        "id": "2608bac810106941d2efdf6bb3fba7d4"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "乐耕吟",
        "preface": "",
        "paragraphs": [
            "黄鹂语后麦初熟，鸿雁来时稻正香。",
            "但获新仓丰稔足，床头新酿酒盈缸。"
        ],
        "notes": "",
        "id": "c9e2f7ed9a149f31338f6a8a5f4cda6b"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "乐牧吟",
        "preface": "",
        "paragraphs": [
            "牛背日高方睡熟，横吹短笛不成腔。",
            "毛球打罢归来晚，古木寒鸦又夕阳。"
        ],
        "notes": "",
        "id": "28166ae0ffed5d57db0622faa9de8905"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "夏日幽居",
        "preface": "",
        "paragraphs": [
            "小隠楼台绿树中，藕塘花艳散香风。",
            "纶巾羽扇薰风坐，逸兴飘飘迥不同。"
        ],
        "notes": "",
        "id": "7e6fb755cf32856eb0d47f497ef9251c"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "泰伯虞仲祠",
        "preface": "",
        "paragraphs": [
            "阅墙兄弟不相容，尺布犹怜尚可缝。",
            "让位介然如弃屣，盛哉至德厚无穷。"
        ],
        "notes": "",
        "id": "bec7023af9973dba1692696f5ab9780d"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "闵子骞",
        "preface": "",
        "paragraphs": [
            "名称大孝世之难，袄絮芦花岂耐寒。",
            "宁使一身甘冻死，肯教三子受衣单。"
        ],
        "notes": "",
        "id": "de169be348f7f97065d3e95d2960e99b"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "漂母堂",
        "preface": "",
        "paragraphs": [
            "恻隠殊无一念仁，谁能推食食王孙。",
            "纷纷天下奇男子，不及淮阴一妇人。"
        ],
        "notes": "",
        "id": "947991ce40863f1d11475262bcf098cc"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "折槛吟",
        "preface": "",
        "paragraphs": [
            "折槛当年世丈夫，上方谁肯借昆吾。",
            "虽然未克诛奸佞，万古人臣可范模。"
        ],
        "notes": "",
        "id": "669c0c00ae546246c51f69f04b00214b"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "汉党锢",
        "preface": "",
        "paragraphs": [
            "坑士焚书已促秦，前途覆辙又因循。",
            "范滂一命何须惜，可叹颠危汉室倾。"
        ],
        "notes": "",
        "id": "6f8119fcc161993a4a523be7a756515e"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "诸葛武侯",
        "preface": "",
        "paragraphs": [
            "南阳高卧隠人龙，出处躬耕莘野同。",
            "讨贼祁山声大义，至今史册播丹忠。"
        ],
        "notes": "",
        "id": "c61bbab6c1106ad676bedc0d83446a6d"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "荀彧饮药",
        "preface": "",
        "paragraphs": [
            "管仲尊周昔相桓，当年文若附曹瞒。",
            "匡朝宁国言虽正，始比高光孰发端。"
        ],
        "notes": "",
        "id": "6d482a8c621b1a5203866d168a5a41c3"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "赤壁鏖兵",
        "preface": "",
        "paragraphs": [
            "西北楼船烈焰中，周瑜于此破曹公。",
            "孙郎不是刘豚犬，百万兵消一阵风。"
        ],
        "notes": "",
        "id": "c1d6f9447ec95cf50dc4f024498e917a"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "司马昭弑魏主",
        "preface": "",
        "paragraphs": [
            "曹操师模司马昭，镕成成弑济君刀。",
            "恢恢天网原无漏，报施何曾差一毫。"
        ],
        "notes": "",
        "id": "df7eec43f19c58f204fb74635665eba7"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "司马温公帝魏",
        "preface": "",
        "paragraphs": [
            "春秋大义经中史，司马当年失董狐。",
            "昭烈本为炎汉后，何书僣国列于吴。"
        ],
        "notes": "",
        "id": "20e7dd7d8e99dabbc9fcafa27c16117e"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "李密陈情表",
        "preface": "",
        "paragraphs": [
            "乌鸟私情虽孝恳，谀人藐主岂忠诚。",
            "堂堂大汉天潢派，何必陈情以伪名。"
        ],
        "notes": "",
        "id": "688a096d413c218032cdb5f9ddcb730b"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "建康怀古",
        "preface": "",
        "paragraphs": [
            "石头城下炬烧寒，司马东来骨肉残。",
            "可惜六朝花粉地，年年风雨草漫漫。"
        ],
        "notes": "",
        "id": "7401e019850e269eec565447d6aec13e"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "苻坚伐晋",
        "preface": "",
        "paragraphs": [
            "南国山河不易图，投鞭欲使断江流。",
            "骄兵百万填淝水，狼狈归来国已休。"
        ],
        "notes": "",
        "id": "8a185f0ab24c5aa7e914c9ab53f6a33b"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "唐太宗",
        "preface": "",
        "paragraphs": [
            "唐世闺门少谨严，三纲浊乱有由然。",
            "晋阳挟父私宫妾，巢剌王妃不可言。"
        ],
        "notes": "",
        "id": "d969f5a1f263ae7c0fde340debe81907"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "武则天",
        "preface": "",
        "paragraphs": [
            "唐代司晨有牝鸡，灭残宗室殆无遗。",
            "若非仁杰擎天力，李鼎将移属武媚。"
        ],
        "notes": "",
        "id": "eead252d77bfa73eac2307c506536f37"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "杨贵妃",
        "preface": "",
        "paragraphs": [
            "倾国娇容启色荒，能移帝主堕三纲。",
            "荔枝嚬笑虽甘美，马践嵬坡促命亡。"
        ],
        "notes": "",
        "id": "2d7312a42e787e62f6eb1501d7a9ae78"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "张忠靖",
        "preface": "",
        "paragraphs": [
            "尽职倾忠世所稀，舍生取义重伦彜。",
            "昭昭名节标青史，万古流芳天下奇。"
        ],
        "notes": "",
        "id": "eabe8ddca3e79468b00047e3af7ce71b"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "李谪仙",
        "preface": "",
        "paragraphs": [
            "笔端文彩辉星斗，怀抱诗豪泣鬼神。",
            "超迈英才贯绝世，明皇宠异贵无伦。"
        ],
        "notes": "",
        "id": "d620d38c7ecf5cb3d01fbbc26c3f0586"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "韩昌黎",
        "preface": "",
        "paragraphs": [
            "世降文衰失正儒，韩公卫道辟杨朱。",
            "诚通衡岳开云阵，义信遐荒化鳄鱼。"
        ],
        "notes": "",
        "id": "ce1a46d5ca82aa8573221f682de364e3"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "唐宪宗",
        "preface": "",
        "paragraphs": [
            "能询天宝乱从生，林甫专权罢九龄。",
            "刺史权才除柳泌，金丹燥发命随倾。"
        ],
        "notes": "",
        "id": "2f12775f4fe4c0bf93f7c6993e76d9bf"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "裴垍",
        "preface": "",
        "paragraphs": [
            "竭诚佐理奖言司，先正君心帝者师。",
            "举荐不为盲宰相，尽供乃职日孜孜。"
        ],
        "notes": "",
        "id": "62b85690a238e78ea540894f793e4964"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "李绛裴度",
        "preface": "",
        "paragraphs": [
            "辅主中兴划懋功，削平僣叛一循公。",
            "自怜党起群邪进，王业萧条不克终。"
        ],
        "notes": "",
        "id": "443b7c964deec57b7fa113367153409d"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "唐穆宗",
        "preface": "",
        "paragraphs": [
            "燥发金丹柳泌诛，长生妙药已成虚。",
            "穆宗心眼何昏惑，不省张皋覆辙书。"
        ],
        "notes": "",
        "id": "6d7ea5426864b3c873fad66693d11570"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "唐敬宗",
        "preface": "",
        "paragraphs": [
            "丹扆六箴真药石，童君不饵夭天年。",
            "宴游亵狎比群小，灭烛筵边血溅鲜。"
        ],
        "notes": "",
        "id": "3a2d01b356fb38b073a6a5aff5540ef4"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "唐文宗  其一",
        "preface": "",
        "paragraphs": [
            "耻为凡主冀明良，摈出贤才事可伤。",
            "若用刘蕡救时策，何须醇酒烂霞觞。"
        ],
        "notes": "",
        "id": "33d1cab44ed7d99fde3ddede5303c0dc"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "唐文宗  其二",
        "preface": "",
        "paragraphs": [
            "贤良策举厌刘蕡，报献徒悲自比伦。",
            "直疏李邵言不用，宁从甘露祸金门。"
        ],
        "notes": "",
        "id": "279adbc5b304065652c1a6ca3e34ec5f"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "悉怛谋降唐",
        "preface": "",
        "paragraphs": [
            "祖宗疆域陷西戎，得复来归悉怛谋。",
            "不受生降唯守信，死年褒赠复何忧。"
        ],
        "notes": "",
        "id": "5698dd4802dc4c9a40112a910135636c"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "唐宣宗饵药",
        "preface": "",
        "paragraphs": [
            "长生妄诞诳愚言，覆辙前途不自悛。",
            "若饵金丹人不死，北邙青冢尽神仙。"
        ],
        "notes": "",
        "id": "47bd529a21ab2776d1fcacd045c3c404"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "歇后宰相",
        "preface": "",
        "paragraphs": [
            "歇后诗人何志诚，自量心迹甚详明。",
            "世多觊窦穿窬者，对尔宁无愧赧情。"
        ],
        "notes": "",
        "id": "08724285b7882767fed2e1752b73e029"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "唐阉宦",
        "preface": "",
        "paragraphs": [
            "握兵定策擅朝权，天子门生任劫迁。",
            "教党愚君为得志，他年类灭是谁愆。"
        ],
        "notes": "",
        "id": "4530bc0ff3219b41e94ce5a3d6ce9340"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "五季梁主",
        "preface": "",
        "paragraphs": [
            "弑君杀父乱纲常，弟戮其兄促灭亡。",
            "上下交征仁义绝，背违天理应难昌。"
        ],
        "notes": "",
        "id": "e1b990639c26679e57af6bc83559e974"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "五季石晋  其一",
        "preface": "",
        "paragraphs": [
            "父礼契丹输左袵，尊夷割地表称臣。",
            "降戎借势冠裳倒，万古春秋一罪人。"
        ],
        "notes": "",
        "id": "c0cd9b3a073d1b4489f7afa97da52d32"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "五季石晋  其二",
        "preface": "",
        "paragraphs": [
            "石晋尊夷取帝华，如何两世覆邦家。",
            "杀胡林下天还报，剖腹盐心归帝羓。"
        ],
        "notes": "",
        "id": "90b6ca81d57e717bb124132c7d4bde8b"
    },
    {
        "author": "金朋说",
        "dynasty": "宋",
        "type": "诗",
        "rhythmic": "",
        "title": "五季相冯道",
        "preface": "",
        "paragraphs": [
            "历代成规知谨守，五朝八姓诰封新。",
            "改辞易面何无耻，视古夷齐不愧心。"
        ],
        "notes": "",
        "id": "f23359c46352951441e9d4ecede469b1"
    }
]