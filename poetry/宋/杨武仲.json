[
    {
        "author": "杨武仲",
        "dynasty": "宋",
        "type": "诗",
        "rhythmic": "",
        "title": "武仲伏承益之奉议转示晦之佳什谨依元韵次和",
        "preface": "",
        "paragraphs": [
            "素发庞眉一陋儒，常陪龙友到禅居。",
            "我随益者诚多幸，人叹贤哉愧有余。",
            "坐上共飞纯玉斝，腰间齐佩白银鱼。",
            "高吟清论常终日，会数朋交信不疏。"
        ],
        "notes": "",
        "id": "8b5dfc45b33888b03e6223f7b66d7f08"
    },
    {
        "author": "杨武仲",
        "dynasty": "宋",
        "type": "诗",
        "rhythmic": "",
        "title": "承漠公承议颁示佳章谨次元韵",
        "preface": "",
        "paragraphs": [
            "当年台阁仰英游，此日还乡接旧俦。",
            "共喜故人攀凤翼，伫膺新诏觐螭头。",
            "清欢且尽三春乐，闲饮能消五载愁。",
            "夸听郢中歌白雪，敢将巴曲强论酬。"
        ],
        "notes": "",
        "id": "e7982aa149bfd538193c58e01a6758ca"
    }
]