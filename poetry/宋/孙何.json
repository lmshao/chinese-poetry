[
    {
        "author": "孙何",
        "dynasty": "宋",
        "type": "诗",
        "rhythmic": "",
        "title": "正旦病中",
        "preface": "",
        "paragraphs": [
            "千官簪笏俨成行，春逐銮舆出建章。",
            "丹凤案明分曙色，绛纱袍暖起天香。",
            "旌旗影里陈方物，金石声中举寿觞。",
            "可惜龙墀立班处，刘生独自卧清漳。"
        ],
        "notes": "",
        "id": "1281757ec1b94282bc79ee889b7ff0a0"
    },
    {
        "author": "孙何",
        "dynasty": "宋",
        "type": "诗",
        "rhythmic": "",
        "title": "僧",
        "preface": "",
        "paragraphs": [
            "去路余千里，行行雪洒衣。",
            "诸峰何日别，一锡犯寒归。",
            "夜宿谁闻磬，晨斋自采薇。",
            "遥知到禅宇，猿鸟共开扉。"
        ],
        "notes": "",
        "id": "f816165bd75e4209298d6424bc33dd4e"
    },
    {
        "author": "孙何",
        "dynasty": "宋",
        "type": "诗",
        "rhythmic": "",
        "title": "杏",
        "preface": "",
        "paragraphs": [
            "殷红鄙桃艳，淡白笑梨花。",
            "落处飘微霰，繁时叠碎霞。",
            "苑宜开帝里，坛称在儒家。",
            "丽日明珠箔，清香袭绛纱。"
        ],
        "notes": "",
        "id": "78869b3f08132005b26d72b9b5ae1560"
    },
    {
        "author": "孙何",
        "dynasty": "宋",
        "type": "诗",
        "rhythmic": "",
        "title": "题石桥",
        "preface": "",
        "paragraphs": [
            "六月岩崖似九秋，兴公辞赋好淹留。",
            "杉松迤逦连华顶，钟磬依稀近沃洲。",
            "枕水古碑卿相撰，拂云新刹帝王修。",
            "高僧尽解飞金锡，谁是当年白道猷。"
        ],
        "notes": "",
        "id": "330c14102ed55a3cc7a235be4266e20b"
    },
    {
        "author": "孙何",
        "dynasty": "宋",
        "type": "诗",
        "rhythmic": "",
        "title": "送弟侑",
        "preface": "",
        "paragraphs": [
            "武昌古名地，英秀森琳琅。",
            "既号诗书窟，复称云水乡。"
        ],
        "notes": "",
        "id": "9136c64801f3fb4dbaf41552c78839c0"
    },
    {
        "author": "孙何",
        "dynasty": "宋",
        "type": "诗",
        "rhythmic": "",
        "title": "侍宴御楼",
        "preface": "",
        "paragraphs": [
            "突兀毬场锦绣峰，游人士女拥千重。",
            "月离云海飞金镜，灯射冰帘掣火龙。"
        ],
        "notes": "",
        "id": "eb98ef0976389aa810753f2e23ffe0e8"
    },
    {
        "author": "孙何",
        "dynasty": "宋",
        "type": "诗",
        "rhythmic": "",
        "title": "上元雨",
        "preface": "",
        "paragraphs": [
            "淡月微云外，街泥小雨余。",
            "人如墟市散，灯似晓星疏。"
        ],
        "notes": "",
        "id": "7fb225d8108e3b77842b59d77348c453"
    },
    {
        "author": "孙何",
        "dynasty": "宋",
        "type": "诗",
        "rhythmic": "",
        "title": "桐柏观",
        "preface": "",
        "paragraphs": [
            "玉坛三级接秋空，此是仙家第几重。",
            "羽客有时来驾鹤，王人无岁不投龙。",
            "微吟海月生岩桂，长啸天风起涧松。",
            "司马先生何处去，篆碑犹有白云封。"
        ],
        "notes": "",
        "id": "08dcfeb1fb652c4120bc21616daea44a"
    },
    {
        "author": "孙何",
        "dynasty": "宋",
        "type": "诗",
        "rhythmic": "",
        "title": "吴江",
        "preface": "",
        "paragraphs": [
            "晚滩如雪起沙鸥，咫尺姑苏亦胜游。",
            "逸势泻归沧海远，冷声分作太湖秋。",
            "葑田几处连僧寺，橘岸谁家对驿楼。",
            "鲁望不存无可语，片帆中夜渡清流。"
        ],
        "notes": "",
        "id": "95633a390182f64e7edd307695573843"
    },
    {
        "author": "孙何",
        "dynasty": "宋",
        "type": "诗",
        "rhythmic": "",
        "title": "咏华林书院",
        "preface": "",
        "paragraphs": [
            "六阙旌门事若何，诸生常不绝弦歌。",
            "鲤庭共禀诗书训，隠巷齐登俊造科。",
            "宗族有光传孝弟，乡闾无讼化淳和。",
            "芝兰子弟相薰习，金石交朋互切磋。",
            "遥望楚江波迥急，却分庐阜影偏多。",
            "题名石鼓围松桂，讲易高堂绕芰荷。",
            "采药路从洪井出，买书船自孺亭过。",
            "我惭已在瀛洲直，不得西山隠薜萝。"
        ],
        "notes": "",
        "id": "7d5f6b5f56e55f97cbae7f533f4e9d1c"
    },
    {
        "author": "孙何",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "张乐鱼龙侵岸听，赋诗贾客倚船看。",
            "他年得第彤庭直，拜疏终求鄂渚官。"
        ],
        "notes": "",
        "id": "68ccfcf004c180a8f87337e980044c1d"
    },
    {
        "author": "孙何",
        "dynasty": "宋",
        "type": "诗",
        "rhythmic": "",
        "title": "诗三首  其一",
        "preface": "",
        "paragraphs": [
            "贝阙琳宫紫雾深，凤凰仙乐尚愔愔。",
            "鼎湖往事三千载，石笋青春一万寻。",
            "挺立不教凡草长，削成应免俗尘侵。",
            "霓旌绛节知何处，空有莲花送好音。"
        ],
        "notes": "",
        "id": "46f7b78111d94b29bab3d94239ddc0e8"
    },
    {
        "author": "孙何",
        "dynasty": "宋",
        "type": "诗",
        "rhythmic": "",
        "title": "诗三首  其二",
        "preface": "",
        "paragraphs": [
            "薜荔无因挂一毫，化工镌削亦应劳。",
            "圭形直指明河落，桂影遥分涨海涛。",
            "发地五千何足贵，去天三百未足高。",
            "轩辕辙迹今犹在，斗上丹枕著羽袍。"
        ],
        "notes": "",
        "id": "7d8df34997d72eb47dc33d3f0677aa57"
    },
    {
        "author": "孙何",
        "dynasty": "宋",
        "type": "诗",
        "rhythmic": "",
        "title": "诗三首  其三",
        "preface": "",
        "paragraphs": [
            "黄帝升天去不还，空留片石在人间。",
            "千寻杳杳撑红日，倚云乔木羽林闲。",
            "时人不信飞升路，辙迹龙髯竟可攀。"
        ],
        "notes": "",
        "id": "eb1e536977a82897fb1d36f4345d5942"
    },
    {
        "author": "孙何",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "谁如张璪工松石，拟裂鲛绡画作图。"
        ],
        "notes": "",
        "id": "defc4bfbe553eefe2a7cd52175a2eb26"
    },
    {
        "author": "孙何",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "早晚无尘事。"
        ],
        "notes": "",
        "id": "1456b5cff06a8a4e15bfea2f5b590ccf"
    },
    {
        "author": "孙何",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "美人与月正同色，客子折梅空断肠。"
        ],
        "notes": "",
        "id": "e79b95286e4f322fd0d64f7d19a298e9"
    },
    {
        "author": "孙何",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "飞泉落翠𪩘，爽籁生寒空。"
        ],
        "notes": "",
        "id": "2b842bee6f3a927b0707e711078001a4"
    },
    {
        "author": "孙何",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "欲谒元戎无介绍，薛能诗版在雕堂。"
        ],
        "notes": "",
        "id": "927d6ea25259ec8db96db8d6ed52cf7e"
    }
]