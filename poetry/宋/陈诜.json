[
    {
        "author": "陈诜",
        "dynasty": "宋",
        "type": "诗",
        "rhythmic": "",
        "title": "和祖择之学士袁州庆丰堂十咏  其一",
        "preface": "",
        "paragraphs": [
            "时丰公事少，笔砚任横斜。",
            "环郭江山秀，人情等物华。"
        ],
        "notes": "",
        "id": "24a92c82d6bf05198d92d677a02f0ea0"
    },
    {
        "author": "陈诜",
        "dynasty": "宋",
        "type": "诗",
        "rhythmic": "",
        "title": "和祖择之学士袁州庆丰堂十咏  其二",
        "preface": "",
        "paragraphs": [
            "有象阶前景，无声膝上琴。",
            "何劳今郑卫，视听不关心。"
        ],
        "notes": "",
        "id": "532ff496dc13031fa6546211264833a7"
    },
    {
        "author": "陈诜",
        "dynasty": "宋",
        "type": "诗",
        "rhythmic": "",
        "title": "和祖择之学士袁州庆丰堂十咏  其三",
        "preface": "",
        "paragraphs": [
            "穷谷寓形久，惭无问俗方。",
            "文章古刺史，今昔窃余光。"
        ],
        "notes": "",
        "id": "247af2d18df37a6c4228f2ba49f62245"
    },
    {
        "author": "陈诜",
        "dynasty": "宋",
        "type": "诗",
        "rhythmic": "",
        "title": "和祖择之学士袁州庆丰堂十咏  其四",
        "preface": "",
        "paragraphs": [
            "秽草诛还密，浮萍去又生。",
            "辄污如鉴浄，有客若为情。"
        ],
        "notes": "",
        "id": "e571ea453328ec566e501fb99d04152d"
    },
    {
        "author": "陈诜",
        "dynasty": "宋",
        "type": "诗",
        "rhythmic": "",
        "title": "和祖择之学士袁州庆丰堂十咏  其五",
        "preface": "",
        "paragraphs": [
            "秀泉开旧甃，初试仰山茶。",
            "寂寂有余意，池莲三五花。"
        ],
        "notes": "",
        "id": "d05973625cdcc40cb66b2aafa977a822"
    },
    {
        "author": "陈诜",
        "dynasty": "宋",
        "type": "诗",
        "rhythmic": "",
        "title": "和祖择之学士袁州庆丰堂十咏  其六",
        "preface": "",
        "paragraphs": [
            "园涉日成趣，穷诗嬾缀装。",
            "梁间冰雪句，屈指岁华长。"
        ],
        "notes": "",
        "id": "9d1f54dfee8728c46f318ba01c1979e2"
    },
    {
        "author": "陈诜",
        "dynasty": "宋",
        "type": "诗",
        "rhythmic": "",
        "title": "和祖择之学士袁州庆丰堂十咏  其七",
        "preface": "",
        "paragraphs": [
            "洗竹遥山出，流泉到曲池。",
            "可怜波万顷，黾勉对沦漪。"
        ],
        "notes": "",
        "id": "1a2411fcde80171527aeb7a50f6602c8"
    },
    {
        "author": "陈诜",
        "dynasty": "宋",
        "type": "诗",
        "rhythmic": "",
        "title": "和祖择之学士袁州庆丰堂十咏  其八",
        "preface": "",
        "paragraphs": [
            "道院今犹古，闲中事可书。",
            "鹭鸥驯不去，谁可得亲疎。"
        ],
        "notes": "",
        "id": "c10151080915708ae3d71d75fef592d4"
    },
    {
        "author": "陈诜",
        "dynasty": "宋",
        "type": "诗",
        "rhythmic": "",
        "title": "和祖择之学士袁州庆丰堂十咏  其九",
        "preface": "",
        "paragraphs": [
            "登堂方再月，已许庆丰年。",
            "偶继前贤迹，承流颇裕然。"
        ],
        "notes": "",
        "id": "e2710d0a98918d3f1f26aef1b42a4764"
    },
    {
        "author": "陈诜",
        "dynasty": "宋",
        "type": "诗",
        "rhythmic": "",
        "title": "和祖择之学士袁州庆丰堂十咏  其一○",
        "preface": "",
        "paragraphs": [
            "鸿鹄远矰弋，鱼鸟脱池笼。",
            "始觉一无物，方知万事空。"
        ],
        "notes": "",
        "id": "c5dd3b0274d6067c9d2e3e79daecf36c"
    },
    {
        "author": "陈诜",
        "dynasty": "宋",
        "type": "诗",
        "rhythmic": "",
        "title": "和祖择之咏震山岩彭征君钓台",
        "preface": "",
        "paragraphs": [
            "东有征君真逸居，有台可钓傍渔矶。",
            "志高不在鱼吞饵，回笑荥阳血染衣。"
        ],
        "notes": "",
        "id": "231d55e111b3fa780d8bf2d57da17d22"
    }
]