[
    {
        "author": "傅大询",
        "dynasty": "宋",
        "type": "诗",
        "rhythmic": "",
        "title": "贺雨",
        "preface": "",
        "paragraphs": [
            "狮子关前半篆烟，二龙飞下卓篙泉。",
            "银河掣电连宵雨，绿野翻云四月天。",
            "便觉春生花一县，会看秋熟米三钱。",
            "何时卓鲁登黄阁，都与寰区作有年。"
        ],
        "notes": "",
        "id": "a358e29ab84dc7933a2cc45c41f72eca"
    },
    {
        "author": "傅大询",
        "dynasty": "宋",
        "type": "诗",
        "rhythmic": "",
        "title": "贺生子索杯",
        "preface": "",
        "paragraphs": [
            "唤妇推窗索锦牋，山翁要赋弄璋篇。",
            "一年江上春将暮，三日人间月又圆。",
            "母舅故家应有持，郎官余庆岂无传。",
            "不妨小小为汤餠，紫竹林边风月天。"
        ],
        "notes": "",
        "id": "2a487ee8ae38f257628478f931fb75b8"
    },
    {
        "author": "傅大询",
        "dynasty": "宋",
        "type": "诗",
        "rhythmic": "",
        "title": "贺生次子",
        "preface": "",
        "paragraphs": [
            "老子瞿昙鲁仲尼，新来抱送一麟儿。",
            "已吞贾氏三英时，不数徐卿二子奇。",
            "昨夜光连奎昴宿，他年身在凤凰池。",
            "相门有相非虚语，细听啼声自可知。"
        ],
        "notes": "",
        "id": "3c152ba313e777174321a13db1141845"
    },
    {
        "author": "傅大询",
        "dynasty": "宋",
        "type": "诗",
        "rhythmic": "",
        "title": "贺生第五子",
        "preface": "",
        "paragraphs": [
            "春风有客到门墙，院落犹闻天上香。",
            "曲水尚迟三日宴，燕山要足五枝芳。",
            "偶逢贺夏随飞燕，不误题书作弄璋。",
            "从此葛山坛下路，要成父子锦衣乡。"
        ],
        "notes": "",
        "id": "061e3d30560137a7392896aaaf6a6cbb"
    },
    {
        "author": "傅大询",
        "dynasty": "宋",
        "type": "诗",
        "rhythmic": "",
        "title": "贺晚生子",
        "preface": "",
        "paragraphs": [
            "□□森森天下奇，灵椿犹自长新枝。",
            "从来老蚌珠生时，岂是长庚梦到迟。",
            "标格银蟾光皎洁，精神秋水碧涟漪。",
            "玉皇案吏家声近，伫看追踪入凤池。"
        ],
        "notes": "",
        "id": "5808c45af44fbc5f4f2acb7a9db44197"
    },
    {
        "author": "傅大询",
        "dynasty": "宋",
        "type": "诗",
        "rhythmic": "",
        "title": "挽嫂",
        "preface": "",
        "paragraphs": [
            "闺门六十四年春，回首平生可痛情。",
            "不肯轑羹惊好客，直能炊扊奉难兄。",
            "莫思秀水初来塈，岂料萧州竟逝倾。",
            "一望松楸三百里，年年遥为哭清明。"
        ],
        "notes": "",
        "id": "84b222260ae3ce3894d74062270a1e43"
    },
    {
        "author": "傅大询",
        "dynasty": "宋",
        "type": "诗",
        "rhythmic": "",
        "title": "哭夫",
        "preface": "",
        "paragraphs": [
            "三十功名四十亡，有才无寿两堪伤。",
            "夫妻镜里鸾分影，兄弟群中鴈失行。",
            "数尺红罗书姓字，一堆黄壤盖文章。",
            "我来不敢高声哭，只恐猿闻也断肠。"
        ],
        "notes": "",
        "id": "06ce6b29cf8299a3cbea7f9ec884606e"
    },
    {
        "author": "傅大询",
        "dynasty": "宋",
        "type": "诗",
        "rhythmic": "",
        "title": "赠山人黎君宝",
        "preface": "",
        "paragraphs": [
            "白云深处鬰孤台，一卷青囊一酒杯。",
            "天在掌中旋日月，龙从足下起风雷。",
            "自知有分三公贵，未必何时万乘来。",
            "经过铃冈肯相访，柴门认取竹新栽。"
        ],
        "notes": "",
        "id": "4d72ca40bd4c64eccf24c345ca406b15"
    },
    {
        "author": "傅大询",
        "dynasty": "宋",
        "type": "诗",
        "rhythmic": "",
        "title": "饮月",
        "preface": "",
        "paragraphs": [
            "酒满金樽月满轮，月沈轮影在金樽。",
            "更深坐久诗喉渴，一举金樽和月吞。"
        ],
        "notes": "",
        "id": "f6ae93f54e2db8a6afbddcf626949a59"
    },
    {
        "author": "傅大询",
        "dynasty": "宋",
        "type": "诗",
        "rhythmic": "",
        "title": "新霜",
        "preface": "",
        "paragraphs": [
            "琼宫青女妆初试，锦幄佳人睡未知。",
            "但见玉童呵手道，破寒唯有酒相宜。"
        ],
        "notes": "",
        "id": "baed67567a73d561a55effaeaf4d3eea"
    }
]