[
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "调渔者",
        "preface": "",
        "paragraphs": [
            "山明松雪水明沙，一曲清溪著钓槎。",
            "我已浮湛君漫浪，谩煎我水试君茶。"
        ],
        "notes": "",
        "id": "c89d49ea373212f0e1e80b20b572e032"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "颇爱",
        "preface": "",
        "paragraphs": [
            "颇爱乐天齐物我，梦随吟赏洛中桥。",
            "桃花细马载杨柳，半面春潮红未消。"
        ],
        "notes": "",
        "id": "7e421ff01b4b5a85eb08467a61ab93d6"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "食化",
        "preface": "",
        "paragraphs": [
            "海食多诡心，豢食令人鲁。",
            "山中食荠人，幽吟肺肠苦。"
        ],
        "notes": "",
        "id": "4bbb827fb01bd77c55d40e3d35cd174e"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "青阳",
        "preface": "",
        "paragraphs": [
            "青阳满芳蕤，流连度丘园。",
            "眄睐不忍折，恐伤造物恩。"
        ],
        "notes": "",
        "id": "18a8f2ea0f50f983cb4d0bd3dc7eae5e"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "夜坐",
        "preface": "",
        "paragraphs": [
            "自炷芳萧读道书，玄文豁落走龙鱼。",
            "松梢露色挂北斗，一夜风前学步虚。"
        ],
        "notes": "",
        "id": "7f5cb32346d9a5b4d1e7216f727b31b9"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "寻真夕对",
        "preface": "",
        "paragraphs": [
            "春云弄月黄金丝，春山草木皆仙姿。",
            "松根对坐日西夕，群峰当前列青壁。",
            "铿铿虚壑含古音，静听宛是商山吟。",
            "洞石微开月当户，剪水弦冰心手语。"
        ],
        "notes": "",
        "id": "7fec2cd755d1e690b16d82333f1cffe1"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "有赠",
        "preface": "",
        "paragraphs": [
            "别意参差绕碧栏，外头斜月逼人寒。",
            "钩帘恐碍双栖鹊，乍可桃花隔雾看。"
        ],
        "notes": "",
        "id": "a040b27bb8011a5cefb5989047f884f6"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "简云卧",
        "preface": "",
        "paragraphs": [
            "忆君心事如流水，流向江头作暮潮。",
            "想得潮平沙有雪，自铿铁版和吹箫。"
        ],
        "notes": "",
        "id": "7fd920c31fb09e3c741c41c1c44d79fb"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "空城雀",
        "preface": "",
        "paragraphs": [
            "空城雀，黄口莫啾啾。",
            "空城无人种禾黍，饮啄飞鸣由得汝。"
        ],
        "notes": "",
        "id": "01e89fd36925568bd183ae6c4927713d"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "山间",
        "preface": "",
        "paragraphs": [
            "山回雾气湿，生意鞠砰隠。",
            "石道苔藓春，松花鬰金粉。"
        ],
        "notes": "",
        "id": "3edbf0078ebd121bce3815f867016f4f"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "东风",
        "preface": "",
        "paragraphs": [
            "东风吹梅梢，飘摇泣香雪。",
            "下有野草根，崭然竞时节。"
        ],
        "notes": "",
        "id": "674f0238ae6b4a84f5778efa25bd5706"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "野园",
        "preface": "",
        "paragraphs": [
            "野园对客无杯勺，共坐茅檐理钓车。",
            "片月渐低风露冷，隔墙山鬼啸梨花。"
        ],
        "notes": "",
        "id": "47fa9d7382f4feb42ded97c762e15f3e"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "至后",
        "preface": "",
        "paragraphs": [
            "愔愔云气绕江城，至后寒轻讵可凭。",
            "两日南风将雪信，床前蝙蝠夜翻灯。"
        ],
        "notes": "",
        "id": "7823779661bf025cdb51d1515dd184aa"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "大孤",
        "preface": "",
        "paragraphs": [
            "大孤溶溶决眼青，小孤江色春冥冥。",
            "隔江淮壖几千里，枯荻萧椮朔风起。",
            "佳人何在遥相望，我无羽翼从君翔。",
            "为君暗整真珠裳，绿蘅翠芷参差香。"
        ],
        "notes": "",
        "id": "71c960bcfee6e3ae7d95589ce6ad3d59"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "壮节亭二松",
        "preface": "",
        "paragraphs": [
            "壮节亭前野碧滋，髯龙飞去忽经时。",
            "祇应黄犊苍藤路，尚有清泉白石知。"
        ],
        "notes": "",
        "id": "22a3d350202876b96d4100462a28e126"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "东风吹桃花",
        "preface": "",
        "paragraphs": [
            "东风吹桃花，花光射春林。",
            "相看各媚娬，艳冶摇人心。",
            "憩蝶下新绿，游鱼上清浔。",
            "百年一须臾，冥观契飞沉。"
        ],
        "notes": "",
        "id": "f74964e90e24138150de7954fd932505"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "晓起",
        "preface": "",
        "paragraphs": [
            "雨漂窗纸湿成瑕，风压瓷瓶卧枕沙。",
            "晓起无悰饧粥冷，自添新水救梨花。"
        ],
        "notes": "",
        "id": "4a12cd0e64ab1644b76e39f094269c85"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "江上",
        "preface": "",
        "paragraphs": [
            "清露初生红蓼秋，爽风先到木兰舟。",
            "钓丝不卷波痕稳，梦入芦花数白鸥。"
        ],
        "notes": "",
        "id": "82bb2aa8cd35d1a1c9a7ce4cd6d9532c"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "仙思  其一",
        "preface": "",
        "paragraphs": [
            "水殿风清急景斜，灵君初下五云车。",
            "碧罗宝扇双题字，记是谁人咏落花。"
        ],
        "notes": "",
        "id": "97909cdef3147dccff6621da062b8069"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "仙思  其二",
        "preface": "",
        "paragraphs": [
            "麻姑擗麟不肯食，飞猿岭上餐松实。",
            "月冷天空涵曙光，露色凝烟白如蜜。"
        ],
        "notes": "",
        "id": "ad851dbc5bc5f251fb47c3aea87fd1a8"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "东溪夜泊",
        "preface": "",
        "paragraphs": [
            "雪满汀洲风满林，霁光空澈夜深深。",
            "推篷恰受梅花月，自喷横箫调楚吟。"
        ],
        "notes": "",
        "id": "ecd4ebdb240add6bf7daabe5c6865bef"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "瓮天名贤集下有天字",
        "preface": "",
        "paragraphs": [
            "不见瓮天人，但见石上字。",
            "谁能负瓮去，夺我寥天思。",
            "瓮破奚有余，瓮在奚不足。",
            "吟作瓮天辞，摩挲石苔绿。"
        ],
        "notes": "",
        "id": "f30f9d786c86dd9e90c7d3983e3df13c"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "杂兴  其一",
        "preface": "",
        "paragraphs": [
            "潮平烟敛月明高，霁宇涵空见羽毛。",
            "我自无能君了了，樯杆独倚调离骚。"
        ],
        "notes": "",
        "id": "396a649643b3e39e3d02513f173b24b9"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "杂兴  其二",
        "preface": "",
        "paragraphs": [
            "日日西风坐石苔，手扪苍壁倚云开。",
            "却来平地观空色，不信碧虚天际来。"
        ],
        "notes": "",
        "id": "fabd701e151082d881c6a148803cdffd"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "都昌书事",
        "preface": "",
        "paragraphs": [
            "世事可无酒，春藤还有花。",
            "山云欲到地，街鼓又催衙。",
            "风紧鱼休市，官贫饭带沙。",
            "天机不得问，暮色欲栖鸦。"
        ],
        "notes": "",
        "id": "979b4b62929ae56734e640375f21c4e5"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "丫头岩",
        "preface": "",
        "paragraphs": [
            "烟雨斑斓石藓春，坠云谁梦宝花颦。",
            "行人总被虚名误，到得倾城又误人。"
        ],
        "notes": "",
        "id": "71f572e846627ef971dfdee9b3157e35"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "月岩",
        "preface": "",
        "paragraphs": [
            "玉丹仙蜕驭飞翰，便作琉璃世界看。",
            "大地山河浑忘却，谩依桂树舞青鸾。"
        ],
        "notes": "",
        "id": "bb20a27fdaff99880c4e93c2aaa1a5ff"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "壁间韵  其一",
        "preface": "",
        "paragraphs": [
            "雨又入帘风又斜，东风吹客客思家。",
            "浣纱西去谁家子，青绢围裙插杏花。"
        ],
        "notes": "",
        "id": "ddca23562092adf6e8734ca8e5f2a4c2"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "壁间韵  其二",
        "preface": "",
        "paragraphs": [
            "山月溪风两自由，紫兰绿桂等离忧。",
            "狂歌鬰鬰成何事，一片夕阳芦荻秋。"
        ],
        "notes": "",
        "id": "6c6fa195e288c32296c79a21c31b9254"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "壁间韵  其三",
        "preface": "",
        "paragraphs": [
            "海棠开尽故清寒，漠漠梨花暮色闲。",
            "酒满绿樽愁满酒，醉凭枕障认巫山。"
        ],
        "notes": "",
        "id": "770432010086075cf90655ea1d609fb9"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "壁间韵  其四",
        "preface": "",
        "paragraphs": [
            "半髧婵娟垂两鸦，惊潮微隠宝簪斜。",
            "客愁政自游丝乱，莫戴钗头百结花。"
        ],
        "notes": "",
        "id": "9d28a5e66d15c6b0d98e2c67cc643ae7"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "往体  其一",
        "preface": "",
        "paragraphs": [
            "积雪久不解，下有希世珍。",
            "志士缊袍间，苦心终不伸。",
            "安得白日光，能照清夜颦。"
        ],
        "notes": "",
        "id": "0a701c37432d62b8361a026f267dfcb4"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "往体  其二",
        "preface": "",
        "paragraphs": [
            "皓彩青云端，飞光落溟渤。",
            "浑河与清沚，同受明月魄。",
            "勿以清浊殊，天光本无隔。"
        ],
        "notes": "",
        "id": "42b21958b3792d0753cc323e6d397b23"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "往体  其三",
        "preface": "",
        "paragraphs": [
            "志士惜流光，游子念长道。",
            "流光如奔霆，长路漫浩浩。",
            "饥人忽梦饱，百忧悉倾倒。",
            "真妄安足论，荣名以为宝。"
        ],
        "notes": "",
        "id": "02a641a66b70012755d5a821389858f5"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "松下",
        "preface": "",
        "paragraphs": [
            "松梢凉露警孤鹤，潭面北风蟠老蛟。",
            "蛟老涎腥波浪恶，独吟碎月看松梢。"
        ],
        "notes": "",
        "id": "f44760973fc98953e04c0618272f25e1"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "癸卯除夕客中",
        "preface": "",
        "paragraphs": [
            "膝下传觞事已非，瓣香千里隔庭闱。",
            "摧心远忆新阡上，寂寂低松雪乍晞。"
        ],
        "notes": "",
        "id": "a73df3c58eb2cb9fb0bc47332ccd2f6d"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "数日",
        "preface": "",
        "paragraphs": [
            "数日东风欺病骨，侵凌晓色作轻寒。",
            "客来坐久无谈柄，共看游丝上井栏。"
        ],
        "notes": "",
        "id": "9c8e632f8e7efdef4b6be1927ccae819"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "梅",
        "preface": "",
        "paragraphs": [
            "新阳斡坤轴，枯朽皆光荣。",
            "棱层冰雪中，复见天地精。",
            "姑射神所为，伯夷圣之清。",
            "太白抱𫐘轲，灵均拥芳馨。",
            "是子心魂间，不受纤芥萦。",
            "独立万化先，皎皎非近名。",
            "溪流鉴寒柯，游风吹落英。",
            "山明雾气湿，月落参旗横。",
            "群虚妙香发，一洗万虑轻。",
            "纷纷儿女姿，惭愧东风情。"
        ],
        "notes": "",
        "id": "1f8cfc697f70c752be733d230eaa96cd"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "狭斜",
        "preface": "",
        "paragraphs": [
            "吴姬凌寒吹玉笛，手彊误作迟迟声。",
            "却来抛眼调行客，中有二月东风情。",
            "东风二月杨花满，伯劳朝啼芳思乱。",
            "狭斜绣毂易为愁，解后相逢莫肠断。"
        ],
        "notes": "",
        "id": "aa6abb6d7aa49f9ab01b0cb3672e47ef"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "破褐",
        "preface": "",
        "paragraphs": [
            "生松鬰寒灰，破褐出残絮。",
            "童儿不耐烦，微吟起身去。"
        ],
        "notes": "",
        "id": "ee0a0228d068b27cd3392e6273cff491"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "湖中",
        "preface": "",
        "paragraphs": [
            "汀蒲猎猎起凉飔，碧藕香中独立时。",
            "机事两忘吾丧我，扁舟吟过水仙祠。"
        ],
        "notes": "",
        "id": "7c52c796826290de5bc93aa74f8a29f2"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "新堤",
        "preface": "",
        "paragraphs": [
            "淡烟衰草雨丝丝，小醉微吟倒接篱。",
            "吟到水西云影北，莞然一笑已无诗。"
        ],
        "notes": "",
        "id": "ee00468812ea5944901d8959360e02cb"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "书事",
        "preface": "",
        "paragraphs": [
            "东邻老翁寒不寐，百结悬鹑抆悲涕。",
            "自云子孙学灌园，不识江湖与风水。",
            "大儿里胥缚送州，小儿遁逃卒未休。",
            "老夫忍饥特未死，犂耙典尽春无牛。",
            "身为王民合徭役，运米操舟操不得。",
            "江湖风水未足愁，檝丧樯倾误人国。"
        ],
        "notes": "",
        "id": "2f7cd33dd9a7fce65e1d79073fc77854"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "答碧山",
        "preface": "",
        "paragraphs": [
            "欲种梅花无古根，手移兰茁上瓷盆。",
            "却忧偪仄伤兰性，自下清招为返魂。"
        ],
        "notes": "",
        "id": "dd4e04f9b251a8ca155a0914a3faa1df"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "答维溪",
        "preface": "",
        "paragraphs": [
            "维溪插架三千轴，葺茝纫兰得自娱。",
            "会须握手论活法，静看碧水生玄珠。"
        ],
        "notes": "",
        "id": "8601abbeb9b259a50e0f24fa3062bcc3"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "学诗",
        "preface": "",
        "paragraphs": [
            "神仙不可学，愿学长不死。",
            "学诗如学仙，吞霞洁尘滓。",
            "渚花流水香，烟霏暮山紫。",
            "凉飔入修竹，一笑鸣绿绮。"
        ],
        "notes": "",
        "id": "d325805200f703e9fec57f2b2de0bd30"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "雀",
        "preface": "",
        "paragraphs": [
            "短翅遍斓贝花紫，逐食飞行晓霜里。",
            "祇知嘴爪求自肥，肥甘累人心弗知。",
            "天寒日暮向何处，前路多山慎勿去。",
            "吴儿织网连素空，一落牢笼腥血红。"
        ],
        "notes": "",
        "id": "e8d0c1c51f337af70d624e6819a664c3"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "南内",
        "preface": "",
        "paragraphs": [
            "已剪诸郎百虑轻，骄儿长大又生狞。",
            "祇愁南内无归日，南内归来万古情。"
        ],
        "notes": "",
        "id": "8be07e7bc6d4d5ae10d45c27d5683c75"
    }
]