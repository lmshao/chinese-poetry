[
    {
        "author": "吴洞明",
        "dynasty": "宋",
        "type": "诗",
        "rhythmic": "",
        "title": "仙人隠迹  其一",
        "preface": "",
        "paragraphs": [
            "上古有神仙，一去无消息。",
            "峨峨碧岩前，独遗隠仙迹。"
        ],
        "notes": "",
        "id": "082741d0536b6bd590341661cb75a7b4"
    },
    {
        "author": "吴洞明",
        "dynasty": "宋",
        "type": "诗",
        "rhythmic": "",
        "title": "仙人隠迹  其二",
        "preface": "",
        "paragraphs": [
            "长生玄牝门，目击而道存。",
            "班班实可考，老涧生云根。"
        ],
        "notes": "",
        "id": "8a684f82454a9f1ed571a27bb5f6c87a"
    },
    {
        "author": "吴洞明",
        "dynasty": "宋",
        "type": "诗",
        "rhythmic": "",
        "title": "仙人隠迹  其三",
        "preface": "",
        "paragraphs": [
            "游人摩苍崖，满手闻异馨。",
            "不垂身后芳，何以知仙灵。"
        ],
        "notes": "",
        "id": "9f0a80b69882592a0b421546b196c41c"
    },
    {
        "author": "吴洞明",
        "dynasty": "宋",
        "type": "诗",
        "rhythmic": "",
        "title": "和章清隠山居",
        "preface": "",
        "paragraphs": [
            "物外无寒暑，从教岁月深。",
            "虚闲浑属我，宠辱不惊心。",
            "贫乐知书味，诗豪借酒吟。",
            "山居何所有，万籁奏清音。"
        ],
        "notes": "",
        "id": "e8792fe080178e3c2dd3322524663912"
    },
    {
        "author": "吴洞明",
        "dynasty": "宋",
        "type": "诗",
        "rhythmic": "",
        "title": "留春",
        "preface": "",
        "paragraphs": [
            "柴门深闭莫嫌猜，为怕春归不敢开。",
            "几树好花风𢬵去，一池新水雨添来。",
            "冥搜秀色增诗料，款挹晴光入酒杯。",
            "试问东君来复去，何如休去且徘徊。"
        ],
        "notes": "",
        "id": "81d1cd3c988b684895bf5bafe41a6b2a"
    },
    {
        "author": "吴洞明",
        "dynasty": "宋",
        "type": "诗",
        "rhythmic": "",
        "title": "晚春",
        "preface": "",
        "paragraphs": [
            "瘦尽红英绿已肥，杜鹃何事苦催归。",
            "未甘淑景堂堂去，更挈壶觞上翠微。"
        ],
        "notes": "",
        "id": "3397f0789b128db87fb272869a68a293"
    }
]