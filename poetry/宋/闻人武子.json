[
    {
        "author": "闻人武子",
        "dynasty": "宋",
        "type": "诗",
        "rhythmic": "",
        "title": "丁角暮春",
        "preface": "",
        "paragraphs": [
            "绿叶成阴春已归，茅檐相对两斜晖。",
            "残花且插春事急，别酒欲酌歌声微。",
            "黄鸟匆匆隔林语，杨花款款沾人衣。",
            "人间一别春常好，过我渔舟果是非。"
        ],
        "notes": "",
        "id": "67fd771f9c1366693c2364e75776d649"
    },
    {
        "author": "闻人武子",
        "dynasty": "宋",
        "type": "诗",
        "rhythmic": "",
        "title": "墨梅",
        "preface": "",
        "paragraphs": [
            "陇首人归信息稀，愁看冰楮破寒枝。",
            "瑶姬驻立缘何事，直到霜飞月堕时。"
        ],
        "notes": "",
        "id": "d8fefeafbb01f72295d9668a37e7fc6f"
    },
    {
        "author": "闻人武子",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "踪迹共徘徊。"
        ],
        "notes": "",
        "id": "f473435d80d1e6118c0bd0e04b849758"
    }
]