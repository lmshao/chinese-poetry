[
    {
        "author": "满执中",
        "dynasty": "宋",
        "type": "诗",
        "rhythmic": "",
        "title": "次逢原秋夜见寄",
        "preface": "",
        "paragraphs": [
            "病对园林万事空，肯将寂寞感涂穷。",
            "消磨壮愤诗书外，破碎闲愁笑傲中。",
            "霜苦乱虫清叫夜，梦寒孤竹冷敲风。",
            "思君别有悲秋意，不为南湖一钓篷。"
        ],
        "notes": "",
        "id": "4f6660612e8e551160ab8a831b33b150"
    },
    {
        "author": "满执中",
        "dynasty": "宋",
        "type": "诗",
        "rhythmic": "",
        "title": "石屏路",
        "preface": "",
        "paragraphs": [
            "石屏月如水，石壁云不动。",
            "闲中攲枕卧，天地同一梦。"
        ],
        "notes": "",
        "id": "69ec586a815a751ec4a46960cb554173"
    },
    {
        "author": "满执中",
        "dynasty": "宋",
        "type": "诗",
        "rhythmic": "",
        "title": "明月溪",
        "preface": "",
        "paragraphs": [
            "月出溪水清，月落溪水黑。",
            "茫茫溪上人，笑与月为客。"
        ],
        "notes": "",
        "id": "37f3b1f6c3d347a2834da24dc49c220f"
    },
    {
        "author": "满执中",
        "dynasty": "宋",
        "type": "诗",
        "rhythmic": "",
        "title": "了了堂",
        "preface": "",
        "paragraphs": [
            "虚堂跨云巓，白云在林杪。",
            "绝顶不可穷，了了非了了。"
        ],
        "notes": "",
        "id": "17f78177ffecc06f9ee0a8a66ffe50e4"
    },
    {
        "author": "满执中",
        "dynasty": "宋",
        "type": "诗",
        "rhythmic": "",
        "title": "瑯琊溪",
        "preface": "",
        "paragraphs": [
            "岩下桃花红，溪流碧如玉。",
            "逋翁隔云歌，不是人间曲。"
        ],
        "notes": "",
        "id": "710bf227516bdec693687abb87b7390c"
    }
]