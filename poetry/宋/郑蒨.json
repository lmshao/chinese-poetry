[
    {
        "author": "郑蒨",
        "dynasty": "宋",
        "type": "诗",
        "rhythmic": "",
        "title": "湘江秋夕",
        "preface": "",
        "paragraphs": [
            "岳麓长云合，湘江暮霭收。",
            "鸿鸣沙渚夜，叶脱洞庭秋。",
            "霜竹千业密，风弦一曲愁。",
            "独醒人不见，西岸水悠悠。"
        ],
        "notes": "",
        "id": "ebeaf4defbe12c64bce6c087e006d52f"
    },
    {
        "author": "郑蒨",
        "dynasty": "宋",
        "type": "诗",
        "rhythmic": "",
        "title": "睡觉",
        "preface": "",
        "paragraphs": [
            "玉炉香断瑞烟微，小院阴岑夹幕垂。",
            "一枕清风人寂后，半窗明月酒醒时。",
            "漆园蝴蜨难成梦，巫峡行云想有期。",
            "欲曙凄凉精气爽，漏残灯烬画屏欹。"
        ],
        "notes": "",
        "id": "12a7c81fb07700613dfff40378060822"
    }
]