[
    {
        "author": "鲁宗道",
        "dynasty": "宋",
        "type": "诗",
        "rhythmic": "",
        "title": "送僧归护国寺",
        "preface": "",
        "paragraphs": [
            "倏来倏去本无心，旧国王家念正深。",
            "犹喜大缘逢景运，不辞千里答嘉音。",
            "人间话道经三伏，岛外栖禅指二林。",
            "留别皇都有新偈，苦将泡幻喻升沈。"
        ],
        "notes": "",
        "id": "00d791ed6c648188ee39c26fbdc3e838"
    },
    {
        "author": "鲁宗道",
        "dynasty": "宋",
        "type": "诗",
        "rhythmic": "",
        "title": "题汤泉院壁",
        "preface": "",
        "paragraphs": [
            "黄山胜地烟霞明，朱砂泉暖肌肤醒。",
            "鸟声不断山不坏，今人古人徒营营。",
            "暂来谁更辞硗确，抖擞尘缨聊澣濯。",
            "灵泉去病功绩深，无人复创为高阁。"
        ],
        "notes": "",
        "id": "0b5b881edb6e3c1d338f20ff68fa0d44"
    },
    {
        "author": "鲁宗道",
        "dynasty": "宋",
        "type": "诗",
        "rhythmic": "",
        "title": "洗药源",
        "preface": "",
        "paragraphs": [
            "采得千年药，临流净洗藏。",
            "至今源里水，犹带旧时香。"
        ],
        "notes": "",
        "id": "2040c70c050a766041c98e6f1c1bb6ce"
    },
    {
        "author": "鲁宗道",
        "dynasty": "宋",
        "type": "诗",
        "rhythmic": "",
        "title": "登黄山",
        "preface": "",
        "paragraphs": [
            "三十六峰凝翠霭，数千余仞锁岚烟。",
            "轩皇去后无消息，白鹿青牛何处眠。"
        ],
        "notes": "",
        "id": "00acb55ddb19f3940bd0d02aa63d311c"
    },
    {
        "author": "鲁宗道",
        "dynasty": "宋",
        "type": "诗",
        "rhythmic": "",
        "title": "莲花源",
        "preface": "",
        "paragraphs": [
            "花开十丈照峰头，露褪红衣烂不收。",
            "太乙真人多逸兴，稳眠一叶泛中流。"
        ],
        "notes": "",
        "id": "6b07e6d75721a9fa9b6fff2b3575a62b"
    }
]