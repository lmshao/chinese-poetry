[
    {
        "author": "慕容佰才",
        "dynasty": "宋",
        "type": "诗",
        "rhythmic": "",
        "title": "剑阁",
        "preface": "",
        "paragraphs": [
            "剑岭排峰鸟过迟，蜀贪秦诈事堪悲。",
            "若为社稷思长计，肯把干将自倒持。"
        ],
        "notes": "",
        "id": "087acfb4103ab87a65ebf397708fa5ee"
    },
    {
        "author": "慕容佰才",
        "dynasty": "宋",
        "type": "诗",
        "rhythmic": "",
        "title": "大剑山",
        "preface": "",
        "paragraphs": [
            "李势非嵎虎，公孙是井蛙。",
            "圣朝无外户，夷壤尽为家。",
            "叠嶂宁须铲，停鼖久废挝。",
            "原鳞生骆谷，钓驷入彭衙。",
            "关失千年壮，方来万里遐。",
            "商渊宁澒洞，使节偏谽谺。",
            "岑蔚谁惊鸟，丰茭自乐䴥。",
            "烽屯开雨雪，樵爨老烟霞。",
            "帝德朝宗地，仙游上汉槎。",
            "赏奇酬酒兴，摛藻谢诗葩。",
            "阶走枫林叶，窗催桕烛花。",
            "山亭无刻漏，隠几待鸣鸦。"
        ],
        "notes": "",
        "id": "8bc85d5a7a4d0bb9e236d6993679526e"
    }
]