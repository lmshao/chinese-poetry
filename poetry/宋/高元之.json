[
    {
        "author": "高元之",
        "dynasty": "宋",
        "type": "诗",
        "rhythmic": "",
        "title": "题雪窦飞雪亭",
        "preface": "",
        "paragraphs": [
            "危亭上拂烟雾光，苍崖深到蛟螭穴。",
            "天河飞来破山翠，寒入疎林风自发。",
            "翻珠错玉无时歇，岩前散作千秋雪。",
            "寒声萧萧凛毛发，白云朵朵翔空灭。",
            "飞流溅沫入毫端，天与一诗为题绝。"
        ],
        "notes": "",
        "id": "60f5d90c3d551501d9a08187b4644e34"
    },
    {
        "author": "高元之",
        "dynasty": "宋",
        "type": "诗",
        "rhythmic": "",
        "title": "雪窦寺",
        "preface": "",
        "paragraphs": [
            "雪窦深云处，相携到乳泉。",
            "沙田春事晚，山寺野花妍。",
            "香饭饥南烛，丹房记景天。",
            "仙居应六八，更欲上风烟。"
        ],
        "notes": "",
        "id": "e4f23ec6b2488f56959127b9b321107b"
    },
    {
        "author": "高元之",
        "dynasty": "宋",
        "type": "诗",
        "rhythmic": "",
        "title": "小晦岭",
        "preface": "",
        "paragraphs": [
            "路自崎岖心自平，云扃无锁但徐行。",
            "松风石溜含悲怨，中有樵夫度岭声。"
        ],
        "notes": "",
        "id": "0a5fcde3ea182eb0a0c874ed1e37c7f5"
    },
    {
        "author": "高元之",
        "dynasty": "宋",
        "type": "诗",
        "rhythmic": "",
        "title": "大小晦山",
        "preface": "",
        "paragraphs": [
            "大晦出小晦，过尽山峰翠。",
            "寒云抱幽石，枯卉老壖濑。",
            "沿流路偪侧，当道屋破碎。",
            "却立重回首，瀑布泻云背。"
        ],
        "notes": "",
        "id": "5be04baa0ab21d88bb346a5620df91c6"
    },
    {
        "author": "高元之",
        "dynasty": "宋",
        "type": "诗",
        "rhythmic": "",
        "title": "长汀即事",
        "preface": "",
        "paragraphs": [
            "杨花剩得晴方好，榆荚其如世上贫。",
            "花向喜中看更好，分明春色解欺人。"
        ],
        "notes": "",
        "id": "da4732ef1ba5f432d219ecaa16af2ea6"
    },
    {
        "author": "高元之",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "洒窗蚕食叶，入竹蟹行沙。"
        ],
        "notes": "",
        "id": "d75f6a22e88ee549cdc05717b415f968"
    }
]