[
    {
        "author": "沈度",
        "dynasty": "宋",
        "type": "诗",
        "rhythmic": "",
        "title": "和曾几留客亭  其一",
        "preface": "",
        "paragraphs": [
            "汩汩多尘事，长怀鸠杖游。",
            "每因门可款，岂为醉相留。",
            "静契竹林胜，幽非草树秋。",
            "公今国耆艾，砥柱屹中流。"
        ],
        "notes": "",
        "id": "975dd1c1ed7167b69c9539c802fde7c6"
    },
    {
        "author": "沈度",
        "dynasty": "宋",
        "type": "诗",
        "rhythmic": "",
        "title": "和曾几留客亭  其二",
        "preface": "",
        "paragraphs": [
            "持节推仍世，林园记昔游。",
            "深藏事幽讨，长辔讵淹留。",
            "已见山无盗，欣同岁有秋。",
            "时容一啸咏，窃比晋名流。"
        ],
        "notes": "",
        "id": "d2514b1b87184ccab80ce11c9afead06"
    }
]