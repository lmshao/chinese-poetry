[
    {
        "author": "杨谟",
        "dynasty": "宋",
        "type": "诗",
        "rhythmic": "",
        "title": "予至寿阳道因访造华严论李长者旧居",
        "preface": "",
        "paragraphs": [
            "方山百里路崎岖，按部因寻长者庐。",
            "伏虎已归天女去，陇头新见万松株。"
        ],
        "notes": "",
        "id": "224342ef84271e958ce57fc9bf3366d7"
    },
    {
        "author": "杨谟",
        "dynasty": "宋",
        "type": "诗",
        "rhythmic": "",
        "title": "琵琶泓",
        "preface": "",
        "paragraphs": [
            "晋城出郭十里余，嫩柳山花满岩麓。",
            "苍苔蹭蹬步亦艰，百丈悬崖挂层屋。",
            "老僧正睡门不闭，习习阴风起幽谷。",
            "耳聩不闻琵琶声，但见一泓春水绿。"
        ],
        "notes": "",
        "id": "83b84c8e7122aad56be2b9df82c6f564"
    }
]