[
    {
        "author": "释法泉",
        "dynasty": "宋",
        "type": "诗",
        "rhythmic": "",
        "title": "答东坡居士",
        "preface": "",
        "paragraphs": [
            "指出明明是甚么，举头鹞子穿云过。",
            "从来这碗最希奇，解问灯人能几个。"
        ],
        "notes": "",
        "id": "1881d1f0df701306ba227a6879a2ded9"
    },
    {
        "author": "释法泉",
        "dynasty": "宋",
        "type": "诗",
        "rhythmic": "",
        "title": "送东坡居士",
        "preface": "",
        "paragraphs": [
            "脚下曹溪去路通，登堂无复问幡风。",
            "好将钟阜临歧句，说似当年踏碓翁。"
        ],
        "notes": "",
        "id": "d1ffda68e80915dfa187ecd5b088b2d1"
    },
    {
        "author": "释法泉",
        "dynasty": "宋",
        "type": "诗",
        "rhythmic": "",
        "title": "悼赵清献公抃",
        "preface": "",
        "paragraphs": [
            "仕也邦为瑞，归欤世作程。",
            "人间金粟去，天上玉楼成。",
            "慧剑无纤缺，冰壶彻底清。",
            "春风瀔水路，孤月照云明。"
        ],
        "notes": "",
        "id": "aa98a746958f563c4e9d3ac0e97fc608"
    },
    {
        "author": "释法泉",
        "dynasty": "宋",
        "type": "诗",
        "rhythmic": "",
        "title": "偈七首  其一",
        "preface": "",
        "paragraphs": [
            "来不来，去不去。",
            "脚下须弥山，脑后擎天柱。",
            "大藏不能宣，佛眼不能觑。",
            "诸禅德，渐老逢春解惜春，昨夜飞花落无数。"
        ],
        "notes": "",
        "id": "0e1c55654e2faa5a561e96a470b8b9fc"
    },
    {
        "author": "释法泉",
        "dynasty": "宋",
        "type": "诗",
        "rhythmic": "",
        "title": "偈七首  其二",
        "preface": "",
        "paragraphs": [
            "团团离海峤，渐渐出云衢。",
            "此夜一轮满，清光何处无。"
        ],
        "notes": "",
        "id": "bea7d2ac109a76d11c1e7ac1950ffa3b"
    },
    {
        "author": "释法泉",
        "dynasty": "宋",
        "type": "诗",
        "rhythmic": "",
        "title": "偈七首  其三",
        "preface": "",
        "paragraphs": [
            "要去不得去，要住不得住。",
            "打破大散关，脱却娘生袴。"
        ],
        "notes": "",
        "id": "8c113e73b8db34352ea7d6036528aaa5"
    },
    {
        "author": "释法泉",
        "dynasty": "宋",
        "type": "诗",
        "rhythmic": "",
        "title": "偈七首  其四",
        "preface": "",
        "paragraphs": [
            "时人欲识南禅路，门前有个长松树。",
            "脚下分明不较多，无奈行人恁么去。",
            "莫恁去，急回顾，楼台烟锁钟鸣处。"
        ],
        "notes": "",
        "id": "66dabb0e6988355030e2a51f16cacf22"
    },
    {
        "author": "释法泉",
        "dynasty": "宋",
        "type": "诗",
        "rhythmic": "",
        "title": "偈七首  其五",
        "preface": "",
        "paragraphs": [
            "文殊笑，普贤嗔，眼里无筋一世贫。",
            "相逢尽道休官去，林下何曾见一人。"
        ],
        "notes": "",
        "id": "67fdfd93c08177d6abce0dd68fdaac50"
    },
    {
        "author": "释法泉",
        "dynasty": "宋",
        "type": "诗",
        "rhythmic": "",
        "title": "偈七首  其六",
        "preface": "",
        "paragraphs": [
            "快人一言，快马一鞭。",
            "若更眼睛定动，未免纸裹麻缠。",
            "脚下是地，头上是天。",
            "不信但看八九月，纷纷黄叶满山川。"
        ],
        "notes": "",
        "id": "597b285dbd2b57561210fa3d02ee1051"
    },
    {
        "author": "释法泉",
        "dynasty": "宋",
        "type": "诗",
        "rhythmic": "",
        "title": "偈七首  其七",
        "preface": "",
        "paragraphs": [
            "非佛非心徒拟议，得皮得髓谩商量。",
            "临行珍重诸禅侣，门外千山正夕阳。"
        ],
        "notes": "",
        "id": "47d836e27294262ddae27201ba8c2a45"
    },
    {
        "author": "释法泉",
        "dynasty": "宋",
        "type": "诗",
        "rhythmic": "",
        "title": "北邙行",
        "preface": "",
        "paragraphs": [
            "前山后山高峨峨，丧车辚辚日日过。",
            "哀歌幽怨港岩谷，闻者潜悲薤露歌。",
            "哀歌一声千载别，孝子顺孙徒泣血。",
            "世间何物得坚牢，大海须弥竟磨灭。",
            "人生还如露易晞，从来有会终别离。",
            "苦乐哀感不暂辍，况复百年惊梦驰。",
            "去人悠悠不复至，今人不会古人意。",
            "栽松起石驻墓门，欲为死者长年计。",
            "魂魄悠扬形化土，五趣茫茫井轮度。",
            "今人还葬古人坟，今坟古坟无定主。",
            "洛阳城里千万人，终为北邙山下尘。",
            "沈迷不记归时路，为君孤坐长悲辛。",
            "昔日送人哭长道，今为孤坟卧芳草。",
            "妖狐穿穴藏子孙，耕夫拨骨寻珠宝。",
            "老木萧萧生野风，东西坏冢连晴空。",
            "寒食已过谁享祀，冢畔余花寂寞红。",
            "日月相催若流矢，富贵贤愚尽如此。",
            "安得同游常乐乡，纵经劫火无生死。"
        ],
        "notes": "",
        "id": "431f1b703dcb0eb15d43e9b7e8fb5ea8"
    }
]