[
    {
        "author": "赵与辟",
        "dynasty": "宋",
        "type": "诗",
        "rhythmic": "",
        "title": "贺南谷兄与男孙同科",
        "preface": "",
        "paragraphs": [
            "暮年骥足骋青云，更喜文星耀一门。",
            "观榜同登父与子，策名重见祖和孙。",
            "偶然盛事酬先志，賸有奇芳在后昆。",
            "我亦瀛洲连步者，相蕲忠孝报君恩。"
        ],
        "notes": "",
        "id": "3dfe8fb8c013d89aa8db01ff18995001"
    },
    {
        "author": "赵与辟",
        "dynasty": "宋",
        "type": "诗",
        "rhythmic": "",
        "title": "良坦姪再转福清县赠行",
        "preface": "",
        "paragraphs": [
            "甲年谢策志应酬，今日分符力已优。",
            "好把丹心悬北阙，春风次第荷纶褒。"
        ],
        "notes": "",
        "id": "a1585d6e6c34daedda17fa8634146884"
    },
    {
        "author": "赵与辟",
        "dynasty": "宋",
        "type": "诗",
        "rhythmic": "",
        "title": "赠良坦姪知永嘉",
        "preface": "",
        "paragraphs": [
            "墨绶铜章拜命新，鸣琴之治在于今。",
            "花封伫见风流似，柳舍休教别人殷。"
        ],
        "notes": "",
        "id": "4c5e3cd85e60a36354c4c360691d0790"
    }
]