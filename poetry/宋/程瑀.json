[
    {
        "author": "程瑀",
        "dynasty": "宋",
        "type": "诗",
        "rhythmic": "",
        "title": "得仙亭",
        "preface": "",
        "paragraphs": [
            "危亭谁结据山椒，名第仙人不可招。",
            "绕郭溪山敞图画，万家楼阁插云霄。"
        ],
        "notes": "",
        "id": "32728d1a36754efe28cfdf036323e902"
    },
    {
        "author": "程瑀",
        "dynasty": "宋",
        "type": "诗",
        "rhythmic": "",
        "title": "拜程刚愍公墓",
        "preface": "",
        "paragraphs": [
            "早从宾客傅青扉，晚举丝纶对紫微。",
            "忠愤欲先同列死，尘沙惊绕属车飞。",
            "墓间挂剑心犹在，帐下谈经事已非。",
            "太学诸生皆白发，汪汪老泪湿征衣。"
        ],
        "notes": "",
        "id": "8e455e0d4d119a4cb8f96883ef62ffa8"
    },
    {
        "author": "程瑀",
        "dynasty": "宋",
        "type": "诗",
        "rhythmic": "",
        "title": "留隐轩",
        "preface": "",
        "paragraphs": [
            "先生肮脏与谁同，直道何妨竟不容。",
            "欲约故人酬素志，苦求晚节隐青松。",
            "图开胜地诗篇重，客倦僧房野兴浓。",
            "问舍求田端有日，从他百尺卧元龙。"
        ],
        "notes": "",
        "id": "42ba984ca89a4b1071f91837db020826"
    },
    {
        "author": "程瑀",
        "dynasty": "宋",
        "type": "诗",
        "rhythmic": "",
        "title": "青峰山壮图轩",
        "preface": "",
        "paragraphs": [
            "溪流汹涌激溪垠，土木颓移岁月新。",
            "为问寺前圆也未，不应久负壮图人。"
        ],
        "notes": "",
        "id": "ab2c847438e425aae0fe79f3425c864b"
    },
    {
        "author": "程瑀",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "七年三破桃花浪。"
        ],
        "notes": "",
        "id": "d8c97508b088ee162a5f662cbddfc581"
    }
]