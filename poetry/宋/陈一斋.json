[
    {
        "author": "陈一斋",
        "dynasty": "宋",
        "type": "诗",
        "rhythmic": "",
        "title": "送刘蒙川",
        "preface": "",
        "paragraphs": [
            "春草征帆远，春江落日程。",
            "瘴乡官是客，儒服老谈兵。",
            "海阔龙无影，山空凤不鸣。",
            "梅花东阁路，凄断故人情。"
        ],
        "notes": "",
        "id": "118196fc76aa3019654b7f58103466ee"
    },
    {
        "author": "陈一斋",
        "dynasty": "宋",
        "type": "诗",
        "rhythmic": "",
        "title": "谿亭次汪桐阳",
        "preface": "",
        "paragraphs": [
            "空亭明远嶂，老树黯余矄。",
            "野兴临流坐，秋声入夜闻。",
            "渔归孤棹月，鹤睡一松云。",
            "记得前溪路，人家两岸分。"
        ],
        "notes": "",
        "id": "41fb11379063444a20f6846435fb05a1"
    },
    {
        "author": "陈一斋",
        "dynasty": "宋",
        "type": "诗",
        "rhythmic": "",
        "title": "维扬怀项朴庵",
        "preface": "",
        "paragraphs": [
            "长铗悲弹负壮游，京华倦客又扬州。",
            "西风昨夜他乡梦，明月故人何处楼。",
            "石塔钟残枫叶暝，瓜州棹远荻花秋。",
            "幽窗一点寒灯影，徙倚阑干生暮愁。"
        ],
        "notes": "",
        "id": "8e448f8fb94ee0cddedcdbbe2dc47bad"
    }
]