[
    {
        "author": "赵崇渭",
        "dynasty": "宋",
        "type": "诗",
        "rhythmic": "",
        "title": "大涤洞天留题  其一",
        "preface": "",
        "paragraphs": [
            "福地天然号洞霄，王畿密迩路非遥。",
            "淡浓翠碧山重列，圆碎珠玑泉一条。",
            "九锁真成仙境胜，借行顿使客愁销。",
            "超凡得道从兹始，未减金华王子乔。"
        ],
        "notes": "",
        "id": "fec00e867ca035e6542df3888fc10cf2"
    },
    {
        "author": "赵崇渭",
        "dynasty": "宋",
        "type": "诗",
        "rhythmic": "",
        "title": "大涤洞天留题  其二",
        "preface": "",
        "paragraphs": [
            "一到琳宫事事幽，炎天正好暂时留。",
            "鹤仙共此泉流乐，气象全胜白鹭洲。"
        ],
        "notes": "",
        "id": "fc7a39bb68fdb3c0aca17c2edfd96150"
    }
]