[
    {
        "author": "曾会",
        "dynasty": "宋",
        "type": "诗",
        "rhythmic": "",
        "title": "题法华山天衣寺",
        "preface": "",
        "paragraphs": [
            "十里湖光十里松，松阴路到十高峰。",
            "窗看渡口随湖月，楼听云门度岭钟。",
            "梁帝钵含山雨润，普贤台鏁藓花重。",
            "谁人的是忘机子，香稻寒蔬养瘦容。"
        ],
        "notes": "",
        "id": "6b73d020ddb42b60d6ed50bdd7dbe46c"
    },
    {
        "author": "曾会",
        "dynasty": "宋",
        "type": "诗",
        "rhythmic": "",
        "title": "送张无梦归天台",
        "preface": "",
        "paragraphs": [
            "九重留不住，乘兴返天台。",
            "青嶂未为静，彤庭应更来。",
            "御歌编隠诀，卧榻近丹台。",
            "衣袂含香气，蓬莱醉几回。"
        ],
        "notes": "",
        "id": "a6dbc7aa5a9488f8f2de94a9bef20644"
    },
    {
        "author": "曾会",
        "dynasty": "宋",
        "type": "诗",
        "rhythmic": "",
        "title": "寄泉僧定诸",
        "preface": "",
        "paragraphs": [
            "赤城山去刺桐城，还往都无一月程。",
            "日日焚香遥稽首，五更河露湿人衣。"
        ],
        "notes": "",
        "id": "d4838acadee5a5a40dc95f55c0438fd0"
    },
    {
        "author": "曾会",
        "dynasty": "宋",
        "type": "诗",
        "rhythmic": "",
        "title": "题仙都山二首  其一",
        "preface": "",
        "paragraphs": [
            "时常展画图，今喜到仙都。",
            "尽得烟霞景，方知手笔粗。",
            "擎天成一柱，镇地出三吴。",
            "苔片封车辙，莲香泛鼎湖。",
            "占风来海国，迎日上云衢。",
            "似笋千寻直，如蓝四面铺。",
            "秀能通造化，高岂碍抟扶。",
            "雷雨生岩窦，星辰遶药炉。",
            "金华惭叱石，玉女望投壶。",
            "观古坛尤在，碑荒字半无。",
            "未曾迷阮肇，何倦醉麻姑。",
            "尘外标名异，空中立影孤。",
            "笑秦铭泰岳，嫌舜葬苍梧。",
            "夏月风长满，秋霜草不枯。",
            "步虚吟羽客，滴翠湿樵夫。",
            "独称瀛洲侣，吟看典郡符。"
        ],
        "notes": "",
        "id": "9a8669ac9d000fbb0bf5f944dba614e6"
    },
    {
        "author": "曾会",
        "dynasty": "宋",
        "type": "诗",
        "rhythmic": "",
        "title": "题仙都山二首  其二",
        "preface": "",
        "paragraphs": [
            "瀛洲风月十年余，东出云堂典郡符。",
            "更到烟霞最深处，分明景物是仙都。"
        ],
        "notes": "",
        "id": "50d0637c93ed61c72c16b216cc25d574"
    },
    {
        "author": "曾会",
        "dynasty": "宋",
        "type": "诗",
        "rhythmic": "",
        "title": "重登萧相楼",
        "preface": "",
        "paragraphs": [
            "不见当年李翰林，江天为我结层阴。",
            "九华门外柳三尺，萧相楼前松千寻。",
            "物在人亡空有泪，时殊事变独伤心。",
            "只鸡斗酒江干市，白首风前楚些吟。"
        ],
        "notes": "",
        "id": "fbe6522cf3cdf48c62d3c63311418311"
    },
    {
        "author": "曾会",
        "dynasty": "宋",
        "type": "诗",
        "rhythmic": "",
        "title": "上齐山",
        "preface": "",
        "paragraphs": [
            "秋日悬光八使来，笙歌十里郡筵开。",
            "六朝草色铺堤路，九日花香泛酒杯。",
            "红袖歌长凝粉黛，紫微诗久蔽尘埃。",
            "贤人此会知无尽，不畏年华似箭催。"
        ],
        "notes": "",
        "id": "263d30855d2cdec39dfe218161579c6e"
    },
    {
        "author": "曾会",
        "dynasty": "宋",
        "type": "诗",
        "rhythmic": "",
        "title": "香积寺",
        "preface": "",
        "paragraphs": [
            "松门石径乱云粘，四顾蓝光冷射簷。",
            "鏁雾楼台阴自润，啸风猿鸟韵相兼。",
            "寒岩路僻凭僧指，古篆香残待客添。",
            "须信苾𫇴堪爱处，满阶芳草正纤纤。"
        ],
        "notes": "",
        "id": "6af150cad295ab5d02976afe28a0d263"
    },
    {
        "author": "曾会",
        "dynasty": "宋",
        "type": "诗",
        "rhythmic": "",
        "title": "题砚水",
        "preface": "",
        "paragraphs": [
            "落笔重重见险津，不堪凭仗洗埃尘。",
            "无波浪处生波浪，愁杀孤帆过海人。"
        ],
        "notes": "",
        "id": "a20147fd2dc39b0f0ee97c977b88e28c"
    },
    {
        "author": "曾会",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "松间忽被青童指，金箓犀仙第二人。"
        ],
        "notes": "",
        "id": "d55658c8d293df6237f5b9718852ae0f"
    },
    {
        "author": "曾会",
        "dynasty": "宋",
        "type": "诗",
        "rhythmic": "",
        "title": "存目  其一",
        "preface": "",
        "paragraphs": [
            "诗题：捣砧词首句：星斿耿耿寒烟浮。"
        ],
        "notes": "",
        "id": "ec78d5d8636732281aa35b07150a616f"
    },
    {
        "author": "曾会",
        "dynasty": "宋",
        "type": "诗",
        "rhythmic": "",
        "title": "存目  其二",
        "preface": "",
        "paragraphs": [
            "诗题：六月吟首句：曦轮猎野枯杉松。"
        ],
        "notes": "",
        "id": "54da589a28bdb74b0d17387defddbcb1"
    }
]