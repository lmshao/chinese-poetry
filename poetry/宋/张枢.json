[
    {
        "author": "张枢",
        "dynasty": "宋",
        "type": "诗",
        "rhythmic": "",
        "title": "宫词十首  其一",
        "preface": "",
        "paragraphs": [
            "尧殿融春大宴开，山呼才了乐声催。",
            "侍臣宣劝君恩重，宰相亲王对举杯。"
        ],
        "notes": "",
        "id": "5af8dd76fa5cbc584001576c0745f01e"
    },
    {
        "author": "张枢",
        "dynasty": "宋",
        "type": "诗",
        "rhythmic": "",
        "title": "宫词十首  其二",
        "preface": "",
        "paragraphs": [
            "观堂钟响待催班，步入朱廊十二间。",
            "宣坐赐茶开讲席，花砖咫尺对天颜。"
        ],
        "notes": "",
        "id": "16132acbf93fcfcdba755b24581c109f"
    },
    {
        "author": "张枢",
        "dynasty": "宋",
        "type": "诗",
        "rhythmic": "",
        "title": "宫词十首  其三",
        "preface": "",
        "paragraphs": [
            "月笼梅影夜深时，白玉排箫索独吹。",
            "传得官家暗宣赐，黄金约臂翠花枝。"
        ],
        "notes": "",
        "id": "1b9cc4c310f08280d2e437bc53025cc3"
    },
    {
        "author": "张枢",
        "dynasty": "宋",
        "type": "诗",
        "rhythmic": "",
        "title": "宫词十首  其四",
        "preface": "",
        "paragraphs": [
            "翠枝斜插滴金花，特髻低蟠贴水荷。",
            "应奉人多宣唤少，海棠花下看飞梭。"
        ],
        "notes": "",
        "id": "b73406165e5cdc20e63fa231bf956535"
    },
    {
        "author": "张枢",
        "dynasty": "宋",
        "type": "诗",
        "rhythmic": "",
        "title": "宫词十首  其五",
        "preface": "",
        "paragraphs": [
            "笙歌散后归深院，花柳阴中过曲廊。",
            "静掩金铺三十六，黄昏处处𦶟衙香。"
        ],
        "notes": "",
        "id": "a334a7afe104f4ad5ecec0684ff32f9a"
    },
    {
        "author": "张枢",
        "dynasty": "宋",
        "type": "诗",
        "rhythmic": "",
        "title": "宫词十首  其六",
        "preface": "",
        "paragraphs": [
            "灿锦堂西过夕阳，水风吹起芰荷香。",
            "内监催扫池边地，准备官家纳晚凉。"
        ],
        "notes": "",
        "id": "78a3598d740497b650f6c9bc0bb22409"
    },
    {
        "author": "张枢",
        "dynasty": "宋",
        "type": "诗",
        "rhythmic": "",
        "title": "宫词十首  其七",
        "preface": "",
        "paragraphs": [
            "晚凉开院近中秋，香染金风倚桂楼。",
            "花月新篇初唱彻，内人传旨索歌头。"
        ],
        "notes": "",
        "id": "6e5b0dc874b2b51349986d38236754d1"
    },
    {
        "author": "张枢",
        "dynasty": "宋",
        "type": "诗",
        "rhythmic": "",
        "title": "宫词十首  其八",
        "preface": "",
        "paragraphs": [
            "银簧乍靘参差竹，玉轴新调尺合弦。",
            "奏罢六么花十八，水晶帘底赐金钱。"
        ],
        "notes": "",
        "id": "1591e3f1e4f5435d5e0d6be87a0e6c77"
    },
    {
        "author": "张枢",
        "dynasty": "宋",
        "type": "诗",
        "rhythmic": "",
        "title": "宫词十首  其九",
        "preface": "",
        "paragraphs": [
            "回廊隔树帘帘卷，曲水穿桥路路通。",
            "禁漏滴斜花外日，御香薰暖柳边风。"
        ],
        "notes": "",
        "id": "7df622f3039caaebff7b9a000b83aa67"
    },
    {
        "author": "张枢",
        "dynasty": "宋",
        "type": "诗",
        "rhythmic": "",
        "title": "宫词十首  其一○",
        "preface": "",
        "paragraphs": [
            "紫阁深严邃殿西，书林飞白揭宸奎。",
            "黄封缴进升平奏，直笔夫人看内批。"
        ],
        "notes": "",
        "id": "ef2d8f4dc092eebc9959dd5d171ad4ab"
    },
    {
        "author": "张枢",
        "dynasty": "宋",
        "type": "诗",
        "rhythmic": "",
        "title": "游大涤",
        "preface": "",
        "paragraphs": [
            "一曲朱栏百尺余，仙人自是爱楼居。",
            "松风不动千山静，月满天坛人步虚。"
        ],
        "notes": "",
        "id": "dec1432e3998567a9816bf36ca8e5a59"
    },
    {
        "author": "张枢",
        "dynasty": "宋",
        "type": "诗",
        "rhythmic": "",
        "title": "茅山",
        "preface": "",
        "paragraphs": [
            "今古茅山是胜游，秀峰突兀绕沧洲。",
            "云含老树迷还散，石拥甘泉咽复留。",
            "未见岩风晨下鹤，祇闻涧月夜鸣蜩。",
            "道人不是悲秋客，黄菊丹枫相对愁。"
        ],
        "notes": "",
        "id": "abcdc8e26185991c0fd561ef4c4b77de"
    }
]