[
    {
        "author": "董居谊",
        "dynasty": "宋",
        "type": "诗",
        "rhythmic": "",
        "title": "戚姑山",
        "preface": "",
        "paragraphs": [
            "重上危楼意豁然，倚栏检点旧山川。",
            "身离城郭尘嚣里，眼到云天杳霭边。",
            "只恐老松添岁月，长教修竹障风烟。",
            "回思灯火书窗下，偻指如今六十年。"
        ],
        "notes": "",
        "id": "ee629d0b896a5e64d6464e9e7179e43c"
    },
    {
        "author": "董居谊",
        "dynasty": "宋",
        "type": "诗",
        "rhythmic": "",
        "title": "青云亭",
        "preface": "",
        "paragraphs": [
            "溪傍好山添翠湿，亭依乔木得阴浓。",
            "有人欲踏青云路，认取城南第一峰。"
        ],
        "notes": "",
        "id": "788b2f695563d986253b63ece048c9f6"
    },
    {
        "author": "董居谊",
        "dynasty": "宋",
        "type": "诗",
        "rhythmic": "",
        "title": "见山楼下植梅百本九月见花",
        "preface": "",
        "paragraphs": [
            "手种寒梅度一春，主人指日是行人。",
            "孤根奈久不忘旧，疎蕊逢秋已献新。",
            "堪笑世情何恁薄，不知花意却相亲。",
            "年年记取栽培力，为送幽香入梦频。"
        ],
        "notes": "",
        "id": "9625ef66a16557c227064061bf249401"
    },
    {
        "author": "董居谊",
        "dynasty": "宋",
        "type": "诗",
        "rhythmic": "",
        "title": "灵仙观和危骊塘韵",
        "preface": "",
        "paragraphs": [
            "多病侵寻鬓欲秋，自惭何止四宜休。",
            "青松十里嵩源路，醉倒仙台是乐丘。"
        ],
        "notes": "",
        "id": "ed3fc221c2fe5de792cd3b74bc42e035"
    },
    {
        "author": "董居谊",
        "dynasty": "宋",
        "type": "诗",
        "rhythmic": "",
        "title": "群玉山  其一",
        "preface": "",
        "paragraphs": [
            "羁寓零陵过一年，每怜两脚负山川。",
            "忽从榛莽窥神秘，似与仙家有宿缘。"
        ],
        "notes": "",
        "id": "eaea0b83bc33c166177472aa6b8204fc"
    },
    {
        "author": "董居谊",
        "dynasty": "宋",
        "type": "诗",
        "rhythmic": "",
        "title": "群玉山  其二",
        "preface": "",
        "paragraphs": [
            "石刻嘉名岁月多，苔封藓蠹欲消磨。",
            "天成有景无人问，不著新亭奈尔何。"
        ],
        "notes": "",
        "id": "c0407fffe15dbb0144edad728e45067b"
    },
    {
        "author": "董居谊",
        "dynasty": "宋",
        "type": "诗",
        "rhythmic": "",
        "title": "群玉山  其三",
        "preface": "",
        "paragraphs": [
            "浮世嚣尘不可干，漫山琮璧照人寒。",
            "客来莫认为顽石，具眼还须作玉看。"
        ],
        "notes": "",
        "id": "6b0e8f346e26a39878f248e9a420bc32"
    },
    {
        "author": "董居谊",
        "dynasty": "宋",
        "type": "诗",
        "rhythmic": "",
        "title": "群玉山  其四",
        "preface": "",
        "paragraphs": [
            "顷年尝入道山来，天上图书不受埃。",
            "今日有怀群玉府，又从人世得蓬莱。"
        ],
        "notes": "",
        "id": "af281fac70ad6d28230c977e36e0356f"
    },
    {
        "author": "董居谊",
        "dynasty": "宋",
        "type": "诗",
        "rhythmic": "",
        "title": "群玉山  其五",
        "preface": "",
        "paragraphs": [
            "经台石磴鬰深幽，曲折中藏自一邱。",
            "凿破藩篱都是路，从今任是永人游。"
        ],
        "notes": "",
        "id": "6c0e43b339db6b7105ddf7947e96c31d"
    }
]