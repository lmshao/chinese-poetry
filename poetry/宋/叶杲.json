[
    {
        "author": "叶杲",
        "dynasty": "宋",
        "type": "诗",
        "rhythmic": "",
        "title": "东山堂",
        "preface": "",
        "paragraphs": [
            "何处著诗癯，岩边有隠庐。",
            "云生春树合，鱼响夜潭虚。",
            "住久无他姓，山空应读书。",
            "平分谢池月，吾亦百年居。"
        ],
        "notes": "",
        "id": "a413a7cf4b96a26281633593df5e775e"
    },
    {
        "author": "叶杲",
        "dynasty": "宋",
        "type": "诗",
        "rhythmic": "",
        "title": "闲题  其一",
        "preface": "",
        "paragraphs": [
            "县花初种已成林，三尺儿童父母心。",
            "堂上春风生意足，弦歌一曲尽清音。"
        ],
        "notes": "",
        "id": "4efa69da2d2b122ecfd1355d25ac3c75"
    },
    {
        "author": "叶杲",
        "dynasty": "宋",
        "type": "诗",
        "rhythmic": "",
        "title": "闲题  其二",
        "preface": "",
        "paragraphs": [
            "寻常巷陌燕徘徊，带得春风去不回。",
            "沧海连天云浪阔，寄将消息上蓬莱。"
        ],
        "notes": "",
        "id": "264f99df4e0e5fd9e7ef3d1a3b72b08b"
    },
    {
        "author": "叶杲",
        "dynasty": "宋",
        "type": "诗",
        "rhythmic": "",
        "title": "闲题  其三",
        "preface": "",
        "paragraphs": [
            "燕泥犹认旧柴扉，帘影玲珑度落晖。",
            "细数归期春早晚，一天风絮满池飞。"
        ],
        "notes": "",
        "id": "8138b30d495f6831e4e55ee9ee93efd7"
    },
    {
        "author": "叶杲",
        "dynasty": "宋",
        "type": "诗",
        "rhythmic": "",
        "title": "闲题  其四",
        "preface": "",
        "paragraphs": [
            "小园日日管弦声，花落花开若有情。",
            "春色何时到侬屋，愁风愁雨过清明。"
        ],
        "notes": "",
        "id": "e4a4d5339c2bb27aea832e2f9f6caa1b"
    },
    {
        "author": "叶杲",
        "dynasty": "宋",
        "type": "诗",
        "rhythmic": "",
        "title": "闲题  其五",
        "preface": "",
        "paragraphs": [
            "桃李春风又一场，蹴毬墙外落花香。",
            "劝君莫道归期近，惟有临归日最长。"
        ],
        "notes": "",
        "id": "ce79161091f64adfdceed8aac73dceee"
    },
    {
        "author": "叶杲",
        "dynasty": "宋",
        "type": "诗",
        "rhythmic": "",
        "title": "闲题  其六",
        "preface": "",
        "paragraphs": [
            "秋千墙外入斜晖，过尽残花客不知。",
            "春色三分桃李去，一分犹在绿杨枝。"
        ],
        "notes": "",
        "id": "9ea14758a668d8ea2a01f718f038f555"
    }
]