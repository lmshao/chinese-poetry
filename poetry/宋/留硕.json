[
    {
        "author": "留硕",
        "dynasty": "宋",
        "type": "诗",
        "rhythmic": "",
        "title": "题清晖楼二首  其一",
        "preface": "",
        "paragraphs": [
            "万古龙涛山水窟，何人携向岭边州。",
            "朝来蜃气连城白，幻作恩平第一楼。"
        ],
        "notes": "",
        "id": "89b131d13f415d99887de7ad22a87271"
    },
    {
        "author": "留硕",
        "dynasty": "宋",
        "type": "诗",
        "rhythmic": "",
        "title": "题清晖楼二首  其二",
        "preface": "",
        "paragraphs": [
            "元龙高卧翠微中，碌碌诸人总下风。",
            "眼底朴陈无尽藏，八窗还我自玲珑。"
        ],
        "notes": "",
        "id": "11ddd75c89859f385c86c75a60359813"
    },
    {
        "author": "留硕",
        "dynasty": "宋",
        "type": "诗",
        "rhythmic": "",
        "title": "劝农三首  其一",
        "preface": "",
        "paragraphs": [
            "春风勾引出郊行，小队迢迢草路平。",
            "自笑田芜不归去，三千里外劝人耕。"
        ],
        "notes": "",
        "id": "b33ce629c9a720310f71d2bf83466a13"
    },
    {
        "author": "留硕",
        "dynasty": "宋",
        "type": "诗",
        "rhythmic": "",
        "title": "劝农三首  其二",
        "preface": "",
        "paragraphs": [
            "何处园林今有花，十分春事只桑麻。",
            "不须惆怅穷途目，一饱生涯无叹嗟。"
        ],
        "notes": "",
        "id": "e400dc0e66b91e5b619eb7c1ec6ea51b"
    },
    {
        "author": "留硕",
        "dynasty": "宋",
        "type": "诗",
        "rhythmic": "",
        "title": "劝农三首  其三",
        "preface": "",
        "paragraphs": [
            "长年城上望溪山，今日才能一往还。",
            "特地晓风吹雨断，可应天意更予悭。"
        ],
        "notes": "",
        "id": "924ba70d7817a9a53c42a5b88cfca803"
    }
]