[
    {
        "author": "刘知过",
        "dynasty": "宋",
        "type": "诗",
        "rhythmic": "",
        "title": "题国清寺",
        "preface": "",
        "paragraphs": [
            "野人游徧天台寺，究竟招提此最奇。",
            "十里远排清荫入，五峰如按画图窥。",
            "隋初便有高僧传，火后都亡过客诗。",
            "重到定知非远约，岸巾高处立多时。"
        ],
        "notes": "",
        "id": "489811df3fd835be0e0543441701b6b4"
    },
    {
        "author": "刘知过",
        "dynasty": "宋",
        "type": "诗",
        "rhythmic": "",
        "title": "春日",
        "preface": "",
        "paragraphs": [
            "浓起香尘十里晴，晚来烟雨忽斜横。",
            "花开花落清明候，山北山南杜宇声。",
            "追念旧游浑是梦，退思良计不如耕。",
            "人中喜有弥天释，时吐清文慰此情。"
        ],
        "notes": "",
        "id": "f253e1e6e6f756b1cb2d517f5061d86a"
    }
]