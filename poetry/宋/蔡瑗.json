[
    {
        "author": "蔡瑗",
        "dynasty": "宋",
        "type": "诗",
        "rhythmic": "",
        "title": "梁山瀑布",
        "preface": "",
        "paragraphs": [
            "会稽之南罗浮北，中有大梁神仙宅。",
            "瀑流今占挂长虹，泻下银河数千尺。"
        ],
        "notes": "",
        "id": "f6f14ca37a168979c3f5084d1715f8dd"
    },
    {
        "author": "蔡瑗",
        "dynasty": "宋",
        "type": "诗",
        "rhythmic": "",
        "title": "雉山院",
        "preface": "",
        "paragraphs": [
            "白雉闻经向此山，转身来伴老僧闲。",
            "大都见善能开悟，天上人间任往还。"
        ],
        "notes": "",
        "id": "e9751d767efd4a80da4e60d8585d10aa"
    },
    {
        "author": "蔡瑗",
        "dynasty": "宋",
        "type": "诗",
        "rhythmic": "",
        "title": "新建双门奉呈知府郎中",
        "preface": "",
        "paragraphs": [
            "巍雉云丛十万家，台门新筑更豪华。",
            "春笼碧瓦浮佳气，日上朱栏夺绛霞。",
            "众水回环来卫府，千峰朝挹自排衙。",
            "吾州形胜今如此，文物彬彬正可嘉。"
        ],
        "notes": "",
        "id": "a98ea26def9f715596795309c77d0868"
    }
]