[
    {
        "author": "释祖珠",
        "dynasty": "宋",
        "type": "诗",
        "rhythmic": "",
        "title": "偈三首  其一",
        "preface": "",
        "paragraphs": [
            "机前一句子，用处不留情。",
            "如撞幢子弩，箭箭中红心。"
        ],
        "notes": "",
        "id": "a2f3e54bb02858d56b05f608eb6ada44"
    },
    {
        "author": "释祖珠",
        "dynasty": "宋",
        "type": "诗",
        "rhythmic": "",
        "title": "偈三首  其二",
        "preface": "",
        "paragraphs": [
            "不是心，不是佛，不是物。",
            "沥尽野狐涎，趯翻山鬼窟。",
            "平田浅草里，露出焦尾大虫。",
            "太虚寥廓中，放出辽天俊鹘。",
            "阿呵呵，露风骨。",
            "等闲拈出众人前，毕竟分明是何物。"
        ],
        "notes": "",
        "id": "1705ae086f370aa43ec5e00555e56ae0"
    },
    {
        "author": "释祖珠",
        "dynasty": "宋",
        "type": "诗",
        "rhythmic": "",
        "title": "偈三首  其三",
        "preface": "",
        "paragraphs": [
            "玉露垂青草，金风动白苹。",
            "一声寒雁叫，唤起未惶人。"
        ],
        "notes": "",
        "id": "29c04f155f195fa2b30577536838d545"
    },
    {
        "author": "释祖珠",
        "dynasty": "宋",
        "type": "诗",
        "rhythmic": "",
        "title": "题出山相",
        "preface": "",
        "paragraphs": [
            "半夜逾城往雪山，龙楼凤阁绝跻攀。",
            "如今辊出草窠里，一个闲人天地间。"
        ],
        "notes": "",
        "id": "039530f0ca97a15d0d50cf7ef63d72bd"
    },
    {
        "author": "释祖珠",
        "dynasty": "宋",
        "type": "诗",
        "rhythmic": "",
        "title": "自赞",
        "preface": "",
        "paragraphs": [
            "月色照幽谷，泉声落断崖。",
            "水光山色里，一块烂枯柴。"
        ],
        "notes": "",
        "id": "1cdf45ca7f6d101fecea10d5a039bd03"
    }
]