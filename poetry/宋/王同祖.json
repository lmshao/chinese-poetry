[
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "京城元夕",
        "preface": "",
        "paragraphs": [
            "鼓吹喧喧月色新，天街灯火夜通晨。",
            "玉皇不赐传柑宴，散与千门万户春。"
        ],
        "notes": "",
        "id": "ec48f89022c39d0d2d9f1a42857cf7ea"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "湖上  其一",
        "preface": "",
        "paragraphs": [
            "长安三月又三日，绣毂狨鞍富贵家。",
            "笙鼓喧天兰棹稳，卖花声里夕阳斜。"
        ],
        "notes": "",
        "id": "d85088b2315bded9f965685740fd2df8"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "湖上  其二",
        "preface": "",
        "paragraphs": [
            "偶出城来日未西，百花丛底草萋萋。",
            "游人过尽归来晚，行遍苏公十里堤。"
        ],
        "notes": "",
        "id": "551bbe398d617773649d6df3a36616c3"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "送客",
        "preface": "",
        "paragraphs": [
            "千金难买是心知，谁遣相亲又语违。",
            "杨柳若知行客恨，不教飞絮扑春衣。"
        ],
        "notes": "",
        "id": "72170538175fda2048512e7bde399815"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "太乙宫即事  其一",
        "preface": "",
        "paragraphs": [
            "金殿重重昼不开，盘窠苍柏两行栽。",
            "角门东畔瞻宸几，仙仗曾迎翠辇来。"
        ],
        "notes": "",
        "id": "c393145e402b2e5c0232954a6dd9baa8"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "太乙宫即事  其二",
        "preface": "",
        "paragraphs": [
            "绿阴密处著危亭，佳气葱葱王武林。",
            "一片红尘飞不入，杜鹃啼处白云深。"
        ],
        "notes": "",
        "id": "96ffdb53fce5215ff15f57b2f14cac00"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "夜步内门",
        "preface": "",
        "paragraphs": [
            "静夜孤灯人未眠，等闲行过内门前。",
            "一声唱彻连珠喏，碧月朱栏绿柳边。"
        ],
        "notes": "",
        "id": "8ae4c56d234853e071b0b3ae7552e641"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "时事感怀  其一",
        "preface": "",
        "paragraphs": [
            "壮心如铁气填膺，万里中原尚虏尘。",
            "一枕西风两行泪，封疆谁是死绥人。"
        ],
        "notes": "",
        "id": "21e3d11b52f3d6614cd2a50253c35b21"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "时事感怀  其二",
        "preface": "",
        "paragraphs": [
            "羽书昨夜下长安，胡骑骎骎犯蜀关。",
            "愁杀闺中年少妇，朝朝空望戍夫还。"
        ],
        "notes": "",
        "id": "795dc00905111a1da5d6a7f3b88e74a9"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "时事感怀  其三",
        "preface": "",
        "paragraphs": [
            "襄州蹀血荆州乱，千里金汤狐兔凭。",
            "未定樊城关羽死，汉民何日见中兴。"
        ],
        "notes": "",
        "id": "d6b424e6d16fa8017a56a5cfaebc1faa"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "时事感怀  其四",
        "preface": "",
        "paragraphs": [
            "蜀又交侵淮又危，江湖风浪沸潢池。",
            "连朝云气浓于墨，想是英雄血战时。"
        ],
        "notes": "",
        "id": "a29f68de5c41632f57a6473d1372f6bb"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "晚秋",
        "preface": "",
        "paragraphs": [
            "世变无穷客恨长，栏干遍倚怕斜阳。",
            "满篱黄菊无心看，付与游蜂自在忙。"
        ],
        "notes": "",
        "id": "0846e53284acf000e8f8f2658d80afe7"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "明堂观礼杂咏十三首 尚书省观涖誓",
        "preface": "",
        "paragraphs": [
            "中辛㫝吉建斋坛，宰相前期誓百官。",
            "尊祖敬宗天子孝，仪文莫作等闲看。"
        ],
        "notes": "",
        "id": "105225480a28f3cdb021bf294e9bf1e4"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "明堂观礼杂咏十三首 端门观习肆赦仪 其一",
        "preface": "",
        "paragraphs": [
            "百官常服拱端门，丹凤衔书下九阍。",
            "宰相近前宣授了，齐班舞蹈谢君恩。"
        ],
        "notes": "",
        "id": "12607fdce58f98dad13877c21c36f1d2"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "明堂观礼杂咏十三首 端门观习肆赦仪 其二",
        "preface": "",
        "paragraphs": [
            "两边黄幕护朱簷，中贵当头候卷帘。",
            "扶起金鸡争抢取，要教天表庶民瞻。"
        ],
        "notes": "",
        "id": "78bffc6ceef5c45a9e6d25d925d091a3"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "明堂观礼杂咏十三首 车驾宿太庙",
        "preface": "",
        "paragraphs": [
            "金甲重矛两内臣，阶前对立气英英。",
            "巡更场内知谁问，听得传呼宰相名。"
        ],
        "notes": "",
        "id": "2c6e36496ded81f4e91182f65cdd4207"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "明堂观礼杂咏十三首 车驾回太庙",
        "preface": "",
        "paragraphs": [
            "瑞霭祥云傍晓开，九重法驾太宫回。",
            "一声静跸千官肃，卫士传呼御座来。"
        ],
        "notes": "",
        "id": "8c7bdb6bfccce26a77ee0bd190ad7a52"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "明堂观礼杂咏十三首 天街夜步",
        "preface": "",
        "paragraphs": [
            "风不停云月更清，千门绣幕笑歌声。",
            "御营巡检无拘束，走马天街夜达明。"
        ],
        "notes": "",
        "id": "744a4ea534cd106f07ecd2cda34a4b86"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "明堂观礼杂咏十三首 内前",
        "preface": "",
        "paragraphs": [
            "青帷朱簴柳阴旁，玉磬金钟列两行。",
            "辇路旋添泥细细，鸡竿揭处瑞云黄。"
        ],
        "notes": "",
        "id": "3904e5ebc1e09059465da0f281cb6888"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "明堂观礼杂咏十三首 和宁门观驾",
        "preface": "",
        "paragraphs": [
            "星斗中天夜向晨，寸云不点月华明。",
            "六飞过尽灯如昼，宫漏迟迟报五更。"
        ],
        "notes": "",
        "id": "7f31b6653ccdf337a05fb4572c742f07"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "明堂观礼杂咏十三首 肆赦",
        "preface": "",
        "paragraphs": [
            "九重夙夜畏天威，何事晴明一夕非。",
            "不放明堂大朝贺，尽抛坊乐独行归。"
        ],
        "notes": "",
        "id": "cdcbea402196794a06db8935b95aa033"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "明堂观礼杂咏十三首 观景灵宫恭谢 其一",
        "preface": "",
        "paragraphs": [
            "圣皇宗祀怀多福，恭谢回来看带花。",
            "柷敔笙镛齐合奏，举头更见日光华。"
        ],
        "notes": "",
        "id": "a5a893fc1981a4593b115d1e82896378"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "明堂观礼杂咏十三首 观景灵宫恭谢 其二",
        "preface": "",
        "paragraphs": [
            "膳羞进彻静无哗，宰执斋宫坐赐茶。",
            "不比常朝添覆奏，报来除目十余家。"
        ],
        "notes": "",
        "id": "9173df45141997c1599a1abffa6821ab"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "明堂观礼杂咏十三首 回龙桥望驾 其一",
        "preface": "",
        "paragraphs": [
            "回龙桥上望龙颜，毅采英英仰视难。",
            "须信吾皇自神武，何忧中国不尊安。"
        ],
        "notes": "",
        "id": "4cb60c0a70b4cafbf5ac773fdf09fca1"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "明堂观礼杂咏十三首 回龙桥望驾 其二",
        "preface": "",
        "paragraphs": [
            "两行卫士锦宫袍，万岁声长彻九臯。",
            "过尽羽旄风细细，彩云不动御炉高。"
        ],
        "notes": "",
        "id": "430de3b4908199377a594c295dd1c115"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "晚秋登楼  其一",
        "preface": "",
        "paragraphs": [
            "独上危楼望落晖，昏鸦归处远烟微。",
            "湖光洗得秋容净，争奈江南雁又飞。"
        ],
        "notes": "",
        "id": "ae7871b4a0660301fccfeff75a58f904"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "晚秋登楼  其二",
        "preface": "",
        "paragraphs": [
            "读罢黄庭倦倚楼，乱云挟雨过湖头。",
            "年来无复登临思，闲撚黄花送暮秋。"
        ],
        "notes": "",
        "id": "d1fd3f382f24f3e20881660681607a4e"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "观雨",
        "preface": "",
        "paragraphs": [
            "萧萧疏雨逐斜风，三两归鸦暮霭中。",
            "看到菊花无可看，一年秋事又成空。"
        ],
        "notes": "",
        "id": "22607ede0d5f82e8049b5ac3f75dae0d"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "送刘方石归旴江  其一",
        "preface": "",
        "paragraphs": [
            "岁云暮矣始成行，珍重刘公半月程。",
            "四海干戈风物改，乱离时节别离轻。"
        ],
        "notes": "",
        "id": "b6ffd449f15b82db9b451671fb456b1c"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "送刘方石归旴江  其二",
        "preface": "",
        "paragraphs": [
            "昨日新闻未忍听，忧时赢得鬓毛星。",
            "归休高卧西江上，祗恐川原草木腥。"
        ],
        "notes": "",
        "id": "ce2a870d19820d891279e8d6cd4b2fe0"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "与月船周君话别  其一",
        "preface": "",
        "paragraphs": [
            "明日须知子遂行，一灯对语过三更。",
            "离魂已逐歌声断，清梦空随夜雨生。"
        ],
        "notes": "",
        "id": "3cc901ff09b9ee446c696c15799b825d"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "与月船周君话别  其二",
        "preface": "",
        "paragraphs": [
            "鸭炉烟冷夜窗寒，著尽冬衣尚怯单。",
            "忽忆故人千里别，雁赍芳恨度扶栏。"
        ],
        "notes": "",
        "id": "d68664b1095a8ee8c6389d4a00a1a258"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "霜风",
        "preface": "",
        "paragraphs": [
            "一夜霜风动地寒，塞垣火未报平安。",
            "嫦娥亦带伤心色，为照征人尚抱鞍。"
        ],
        "notes": "",
        "id": "ff7c4922e48af91a4993ea50a802d70a"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "夜坐  其一",
        "preface": "",
        "paragraphs": [
            "独对寒灯客梦孤，数声征雁下平芜。",
            "古今多少难言事，笑指梅花解语无。"
        ],
        "notes": "",
        "id": "f53cce8c3d272b5e8b4f0097040e03c6"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "夜坐  其二",
        "preface": "",
        "paragraphs": [
            "坐到中宵未忍眠，祗今身世两茫然。",
            "悲欢转眼俱陈迹，休对寒灯说旧年。"
        ],
        "notes": "",
        "id": "b370d74a4a832b7549c38907d64369c2"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "寒夜  其一",
        "preface": "",
        "paragraphs": [
            "匝地阴风黯淡天，怯寒时候只宜眠。",
            "毡裘羔酒非吾事，自碾新茶和雪煎。"
        ],
        "notes": "",
        "id": "ab0d6336118ec1ffb1f56f55bd7b1d4e"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "寒夜  其二",
        "preface": "",
        "paragraphs": [
            "风收云卷月当天，独立中庭思悄然。",
            "市井不知边塞事，呜呜鼓吹乐新年。"
        ],
        "notes": "",
        "id": "04a4c1dbff35dfec29a60143bb4699c7"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "寄诗人  其一",
        "preface": "",
        "paragraphs": [
            "忆君夜夜看灯花，暗数归期未到家。",
            "儿女团栾生计足，还知边塞走胡沙。"
        ],
        "notes": "",
        "id": "949940346b989127ad7a789808b875de"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "寄诗人  其二",
        "preface": "",
        "paragraphs": [
            "恰回午枕自华胥，忽得周郎一纸书。",
            "江上春风能几日，莫教门外柳萧疏。"
        ],
        "notes": "",
        "id": "4fad47d63cac7a1e9cae85bc909e4f48"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "观锡宴宣劝",
        "preface": "",
        "paragraphs": [
            "中使传宣内里来，辅臣拜饮九霞杯。",
            "君王万岁三边静，寿域先从塞北开。"
        ],
        "notes": "",
        "id": "f6e1bf489947dece1328f845a9049d08"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "湖上早行",
        "preface": "",
        "paragraphs": [
            "钱塘门外买湖船，雾气冲云水接天。",
            "只有苏堤金线柳，半笼早日半笼烟。"
        ],
        "notes": "",
        "id": "67c678c38c812a1987ea1c04c69c8f96"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "阴夕",
        "preface": "",
        "paragraphs": [
            "恰则晴明天又阴，霜风如剑二毛侵。",
            "淮城夜雪深多少，不见擒吴奏捷音。"
        ],
        "notes": "",
        "id": "c9f169115a92ebaea68e0bf6000dae7d"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "岁晚即事",
        "preface": "",
        "paragraphs": [
            "矻矻穷年漫逐名，不知七日换新正。",
            "困人天气浓于酒，頼有梅花唤眼醒。"
        ],
        "notes": "",
        "id": "0aca0be2de1ee44222ba9e4fe114c5c8"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "元日  其一",
        "preface": "",
        "paragraphs": [
            "一夜东风换斗杓，千门晓色雪初消。",
            "君王已奏平淮雅，犹自谦冲免会朝。"
        ],
        "notes": "",
        "id": "c24d77c2ca6727c773d4d2315c042cee"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "元日  其二",
        "preface": "",
        "paragraphs": [
            "云集衣冠拜紫宸，榻前除目报来真。",
            "君恩先到宫门柳，占得人间第一春。"
        ],
        "notes": "",
        "id": "450ecb37aa871bc72a63d70cbfd8aee2"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "观宰相早朝",
        "preface": "",
        "paragraphs": [
            "五更三点内门开，御路传呼宰相来。",
            "天子未明思政理，退朝常是过辰牌。"
        ],
        "notes": "",
        "id": "a4e8e9991338e7aebc47be1a225c689b"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "春社",
        "preface": "",
        "paragraphs": [
            "廉纤雾雨四山昏，寂寂茅簷半掩门。",
            "客里不知今日社，偶过野庙见分膰。"
        ],
        "notes": "",
        "id": "884df2a874f1359b2e33a428d09c2540"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "雨意  其一",
        "preface": "",
        "paragraphs": [
            "春愁如织雨如麻，倦倚吟窗拾落花。",
            "坐不忍眠心似醉，悠悠身世在天涯。"
        ],
        "notes": "",
        "id": "a217b8dc9dddbbf03379ba2344adbcc1"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "雨意  其二",
        "preface": "",
        "paragraphs": [
            "曀曀重阴昼不分，归鸦林里认黄昏。",
            "人间春信知多少，但觉轻寒入梦魂。"
        ],
        "notes": "",
        "id": "04b1691b466c3ec1bfb0f9a729caf6a4"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "内前  其一",
        "preface": "",
        "paragraphs": [
            "两桁垂杨护九重，翠眉羞画旧隋宫。",
            "柔条似怕君恩重，低拂朱栏舞晓风。"
        ],
        "notes": "",
        "id": "7ee2461c9268b91da4dfd7c16504384c"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "内前  其二",
        "preface": "",
        "paragraphs": [
            "丽正门开晓色鲜，万丝绿柳御沟边。",
            "禁中恐有题红怨，不放涓流出内前。"
        ],
        "notes": "",
        "id": "00cddcf25b454f27e95ff2a94d0c9d74"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "小立",
        "preface": "",
        "paragraphs": [
            "小立危楼望眼遥，晚烟淡处见湖桥。",
            "梅花落尽寒犹力，留得东风候柳条。"
        ],
        "notes": "",
        "id": "a7bd3fec56836ea75317051b257add9e"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "湖上",
        "preface": "",
        "paragraphs": [
            "湖头春水千丈碧，湖堤袅柳不盈尺。",
            "唱歌女儿棹船回，惊起沙鸥对对立。"
        ],
        "notes": "",
        "id": "55764165d1f19986779bb06622e23e86"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "庙山道中",
        "preface": "",
        "paragraphs": [
            "萧萧疏雨点孤蓬，舟子招呼语顺风。",
            "小麦青青春恰半，一犂江上看田翁。"
        ],
        "notes": "",
        "id": "aba880cd4b71db378c67626e8a35a8ba"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "春日杂兴  其一",
        "preface": "",
        "paragraphs": [
            "迢迢清夜静无哗，月色千门噪乱鸦。",
            "坐久忽惊寒力重，不知残雪在梅花。"
        ],
        "notes": "",
        "id": "f7715ba7b5afefcb014072ab6433fdd1"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "春日杂兴  其二",
        "preface": "",
        "paragraphs": [
            "粉墙红杏半离披，春满人间花自知。",
            "幽鸟不言如有思，等闲飞上海棠枝。"
        ],
        "notes": "",
        "id": "525cd5a2433f147f18ac4a69864f9a2e"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "春日杂兴  其三",
        "preface": "",
        "paragraphs": [
            "轻寒漠漠雨霏霏，春院人闲半掩扉。",
            "风力不知多几许，出门只见杏花飞。"
        ],
        "notes": "",
        "id": "e6160d9fed300ec410602d37fa7af83c"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "春日杂兴  其四",
        "preface": "",
        "paragraphs": [
            "百花时节燕莺忙，昼日如年懒课香。",
            "午枕梦回人悄悄，一声啼鸟傍斜阳。"
        ],
        "notes": "",
        "id": "3ceba7bfaaafb93fdf559a68bfdc6c0c"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "春日杂兴  其五",
        "preface": "",
        "paragraphs": [
            "清明过了柳花飞，帘外萋萋草正肥。",
            "唤起惜春情绪处，空山残月杜鹃啼。"
        ],
        "notes": "",
        "id": "e95ed017722e992ae35c954daf622724"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "严陵舟中",
        "preface": "",
        "paragraphs": [
            "万水千山霁色新，临风一苇捷于神。",
            "羊裘滩下休停棹，闻说狂奴解笑人。"
        ],
        "notes": "",
        "id": "c503c032cd7c16dda2ec1fccd36fd083"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "郊行  其一",
        "preface": "",
        "paragraphs": [
            "牧牛童子坐田头，摘草簪花两两讴。",
            "路绕青山山绕涧，残蝉夕照澹于秋。"
        ],
        "notes": "",
        "id": "0ff0f6d75c76ffa2acc04dcd4f4c96bf"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "郊行  其二",
        "preface": "",
        "paragraphs": [
            "火云散尽晚风凉，曲涧流空草自长。",
            "蚕箔成丝秧贴水，数声布谷为谁忙。"
        ],
        "notes": "",
        "id": "8459b393cbe5efba774977de1c844658"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "午窗",
        "preface": "",
        "paragraphs": [
            "破午幽禽惊客梦，隔窗疏雨唤离愁。",
            "浮云得丧知何益，早悟庄周蝶梦休。"
        ],
        "notes": "",
        "id": "e5783f6259ca54732ac3f2b11adbe476"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "独行",
        "preface": "",
        "paragraphs": [
            "终日长廊独自行，幻身未信一丝轻。",
            "自家心绪忡忡急，枉恨邻墙捣练声。"
        ],
        "notes": "",
        "id": "39ebfd09cfa5ecda9134db67c15e402c"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "初秋",
        "preface": "",
        "paragraphs": [
            "晚趁凉飔上小楼，忽看梧叶始惊秋。",
            "悲怀无奈狂风雨，数尽归鸦懒转头。"
        ],
        "notes": "",
        "id": "6791261f57f5312f76f86dfa05f78aeb"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "晚登层楼",
        "preface": "",
        "paragraphs": [
            "西风吹我上层楼，千载兴亡逝水流。",
            "数点鸦归江浦晚，一声雁过塞垣秋。"
        ],
        "notes": "",
        "id": "82714a9f5655da876c6f805450c97b0a"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "天津桥",
        "preface": "",
        "paragraphs": [
            "行阙千重锁暮烟，山如洛邑水如瀍。",
            "黄尘障断中原路，忍立桥头听杜鹃。"
        ],
        "notes": "",
        "id": "1e77a37c12a87fbfc45c086601b169f5"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "晚出升州门",
        "preface": "",
        "paragraphs": [
            "晚驱羸马出东城，过尽三岗路却平。",
            "村店夜深人语静，隔桥风递暗潮声。"
        ],
        "notes": "",
        "id": "e37f587ea30e6725ef4f70ff672c386f"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "京口",
        "preface": "",
        "paragraphs": [
            "晚风来候过淮舟，闲上南徐多景楼。",
            "落日寒城伴荒草，江南人指是瓜洲。"
        ],
        "notes": "",
        "id": "e6ed0caa6430edd50341d5a3b5042f03"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "道间晚景",
        "preface": "",
        "paragraphs": [
            "断桥流水涵虚碧，远岸空山锁晚青。",
            "勒马为看溪畔景，森森古木暗长汀。"
        ],
        "notes": "",
        "id": "8d258c976299519384c0d7f69dfff118"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "题郑云谷梅窗  其一",
        "preface": "",
        "paragraphs": [
            "匆匆岁月为谁忙，静倚梅窗到夕阳。",
            "老菊不知秋已去，晚风时送短篱香。"
        ],
        "notes": "",
        "id": "e301712eca2c05242e7f6db8beb12f2e"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "题郑云谷梅窗  其二",
        "preface": "",
        "paragraphs": [
            "爱梅来访小春花，闲卧云房避俗哗。",
            "唤醒昏昏尘世梦，旋移石鼎煮新茶。"
        ],
        "notes": "",
        "id": "f67d49ba2e5e272a49a65219a1041f2a"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "岁晚杂兴  其一",
        "preface": "",
        "paragraphs": [
            "拨尽寒灰恨转添，不知片雪点疏帘。",
            "梅花帐冷炉烟歇，架上黄庭信手拈。"
        ],
        "notes": "",
        "id": "9d0e8f5e92a3c7a55417c24c84e05249"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "岁晚杂兴  其二",
        "preface": "",
        "paragraphs": [
            "时势危棋局转低，丈夫有志竟何为。",
            "优游输与田家乐，问著朝廷事不知。"
        ],
        "notes": "",
        "id": "2d92ff3a3c326c2dcc20a1993b59168c"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "岁晚杂兴  其三",
        "preface": "",
        "paragraphs": [
            "雨雪霏霏岁又除，鲤庭目断数行书。",
            "销金帐下羊羔酒，便学粗人也不如。"
        ],
        "notes": "",
        "id": "04138f9fb0b7eff4b7c1418a47122a91"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "夏日金陵制幕即事  其一",
        "preface": "",
        "paragraphs": [
            "五更三点造辕门，了却文书日欲昏。",
            "出入戴星吾岂惮，要须一饭不忘恩。"
        ],
        "notes": "",
        "id": "5de4c681fb636251d6fc63e9c3b6b8f8"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "夏日金陵制幕即事  其二",
        "preface": "",
        "paragraphs": [
            "早来留得气清明，吏捧军书课日程。",
            "秉烛搀先书押了，闲欹凉枕数残更。"
        ],
        "notes": "",
        "id": "bfd7c3f2d2ed581d90ac405f10b24aa8"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "夏日金陵制幕即事  其三",
        "preface": "",
        "paragraphs": [
            "荷花池畔竹凉，一枕闲消夏日长。",
            "燎过水沉天正午，旋移小艇采莲房。"
        ],
        "notes": "",
        "id": "5965a50250cdeb3b3ce0d503daa668a9"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "夏日金陵制幕即事  其四",
        "preface": "",
        "paragraphs": [
            "幕府人才不在多，同寅难得是恭和。",
            "一堂宾主春风里，剩有工夫到切磋。"
        ],
        "notes": "",
        "id": "1793cf064f34c222cbad22266cc2c073"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "夏日金陵制幕即事  其五",
        "preface": "",
        "paragraphs": [
            "入夏边烽渐报安，不妨拄笏共观山。",
            "西风易把江涛涌，整暇规摹肯放闲。"
        ],
        "notes": "",
        "id": "22b886444ba3c09e879bdac2d3910024"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "郡圃观白莲  其一",
        "preface": "",
        "paragraphs": [
            "翠盖亭亭映玉裳，临风𢔄彴暗飘香。",
            "六郎正被繁华困，不爱浓妆爱淡妆。"
        ],
        "notes": "",
        "id": "36e531582e2d3c6e24ea38c241aceda2"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "郡圃观白莲  其二",
        "preface": "",
        "paragraphs": [
            "娇羞处子临妆后，淡浄佳人出浴时。",
            "无语倚栏如有恨，生嫌别岸污臙脂。"
        ],
        "notes": "",
        "id": "81b242c621824ec8a6e268c7d58f236e"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "郡圃观白莲  其三",
        "preface": "",
        "paragraphs": [
            "掩昼娇春歛恨浓，莲包欲实又成空。",
            "都缘不肯为云雨，开落非关一夜风。"
        ],
        "notes": "",
        "id": "029641819e50d28deadff00e76b2196b"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "郡圃观白莲  其四",
        "preface": "",
        "paragraphs": [
            "采菱人散夕阳收，冷落西溪风露头。",
            "飞入白鸥花一色，暗香来处月如钩。"
        ],
        "notes": "",
        "id": "8e7f761f8dfc82f3cbe9c1d62c0d8898"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "郡圃观白莲  其五",
        "preface": "",
        "paragraphs": [
            "泰华根株本一同，何分白白与红红。",
            "半池只怕霜风倒，输与苍颜百丈松。"
        ],
        "notes": "",
        "id": "68d19960325889f6fcfbabb94010230e"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "秋日金陵制幕书事  其一",
        "preface": "",
        "paragraphs": [
            "幕府秋来事更多，夜深犹自拟诸窠。",
            "平安号火新来急，虏骑连宵已渡河。"
        ],
        "notes": "",
        "id": "d1ecbb137eb867953dc77512eb0c2e6f"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "秋日金陵制幕书事  其二",
        "preface": "",
        "paragraphs": [
            "点尽官军点到民，三千新遣殿司兵。",
            "流移更讲关防策，预结强丁戍列营。"
        ],
        "notes": "",
        "id": "0e9d852d90ccf891473cb0c898ad9f2c"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "秋日金陵制幕书事  其三",
        "preface": "",
        "paragraphs": [
            "哨马纷纷一水间，渡头分戍要防奸。",
            "可怜生计渔舟者，官给旗牌禁往还。"
        ],
        "notes": "",
        "id": "f39a295cd491b60b6b6cfc4e1d52ca77"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "秋日金陵制幕书事  其四",
        "preface": "",
        "paragraphs": [
            "元帅谦谦尽下情，麟堂垂晚更延宾。",
            "遇风尽是同舟客，肯把秦人视越人。"
        ],
        "notes": "",
        "id": "ca2acfcceebe612cc9f7bf4f4c1ad0a9"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "秋日金陵制幕书事  其五",
        "preface": "",
        "paragraphs": [
            "明朝玉帐过江边，骑卒行营一日先。",
            "出得公庭天向夜，通宵又散起家钱。"
        ],
        "notes": "",
        "id": "e5f3ecbb70c5d889f62be1880aa2b3ad"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "秋闺  其一",
        "preface": "",
        "paragraphs": [
            "西风昨夜到庭梧，晓看窗前一叶无。",
            "秋月照人眠不得，等闲拈弄绣工夫。"
        ],
        "notes": "",
        "id": "30bb5d07cca0805b3839034fa71a6008"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "秋闺  其二",
        "preface": "",
        "paragraphs": [
            "满目凄凉只自知，闲将心事寄琴徽。",
            "无情梁上双双燕，带取秋光一半归。"
        ],
        "notes": "",
        "id": "c5daaec9e59b0ee31043cdb8fb436b0b"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "秋闺  其三",
        "preface": "",
        "paragraphs": [
            "入秋情思可曾忺，深琐朱扉怯卷帘。",
            "书几无人尘不扫，一钩蛛网挂牙签。"
        ],
        "notes": "",
        "id": "f73b7d1a4201a8a6a92ed7edcb822de7"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "秋闺  其四",
        "preface": "",
        "paragraphs": [
            "江南贾客去忘归，扑面边尘自在飞。",
            "想得那边寒较早，夜来密地翦征衣。"
        ],
        "notes": "",
        "id": "41c845b89e0a09a9fe9e1addf39ee53a"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "秋闺  其五",
        "preface": "",
        "paragraphs": [
            "零露瀼瀼夜气浮，嫩寒差力五更头。",
            "邻鸡啼破交加梦，冷浸梧桐月一钩。"
        ],
        "notes": "",
        "id": "c5b8ee1c438046fc8d51ed6d29bb02c6"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "冬日金陵制幕书事  其一",
        "preface": "",
        "paragraphs": [
            "督制堂堂两重臣，驻师移府夹江滨。",
            "资粮屝屦多多办，更有舟车乞与邻。"
        ],
        "notes": "",
        "id": "0f46f24a3b751ef29227ba9cd070db8b"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "冬日金陵制幕书事  其二",
        "preface": "",
        "paragraphs": [
            "官军闻说定庐州，破虏功成一滴油。",
            "智勇功名付元凯，王三锡命到康侯。"
        ],
        "notes": "",
        "id": "0c6e0959e099f0a13e82afabaeb425ab"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "冬日金陵制幕书事  其三",
        "preface": "",
        "paragraphs": [
            "城中守将方投死，阵面将军已卖降。",
            "版筑纷纷成底事，那知靠后是长江。"
        ],
        "notes": "",
        "id": "5cd9c540fc8bea306c5850fb691eeac7"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "冬日金陵制幕书事  其四",
        "preface": "",
        "paragraphs": [
            "薄晚官军得胜归，家家户户挂旌旗。",
            "阵前纪律明于日，师入城来半不知。"
        ],
        "notes": "",
        "id": "eab2a97a78327015495fac35a4bdc0f3"
    },
    {
        "author": "王同祖",
        "dynasty": "宋",
        "type": "诗",
        "rhythmic": "",
        "title": "冬日金陵制幕书事  其五",
        "preface": "",
        "paragraphs": [
            "三五同寮出幕迟，公余终日意怡怡。",
            "归来又被梅花恼，拨冗铜彝插数枝。"
        ],
        "notes": "",
        "id": "94c867dd4d02c53e0866db94e5627d06"
    }
]