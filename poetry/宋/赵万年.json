[
    {
        "author": "赵万年",
        "dynasty": "宋",
        "type": "诗",
        "rhythmic": "",
        "title": "腊月初三日虏人攻城以强弩射退获捷",
        "preface": "",
        "paragraphs": [
            "四围钲鼓震天鸣，虏骑平明尽逼城。",
            "万弩应弦因退走，却疑城上有神兵。"
        ],
        "notes": "",
        "id": "dea03609b241ca6b72c25c96205af22d"
    },
    {
        "author": "赵万年",
        "dynasty": "宋",
        "type": "诗",
        "rhythmic": "",
        "title": "腊八危家饷粥有感",
        "preface": "",
        "paragraphs": [
            "襄阳城外涨胡尘，矢石丛中未死身。",
            "不为主人供粥饷，争知腊八是今辰。"
        ],
        "notes": "",
        "id": "f911c35349d250abbaabc55b007cf304"
    },
    {
        "author": "赵万年",
        "dynasty": "宋",
        "type": "诗",
        "rhythmic": "",
        "title": "岁暮",
        "preface": "",
        "paragraphs": [
            "岁暮嗟为客，那堪复被围。",
            "一心惟许国，视死已如归。"
        ],
        "notes": "",
        "id": "f8e76c4c5f7103441e2f8abbfa6446ab"
    },
    {
        "author": "赵万年",
        "dynasty": "宋",
        "type": "诗",
        "rhythmic": "",
        "title": "除夜",
        "preface": "",
        "paragraphs": [
            "除夜春牛吼，开正虏骑多。",
            "有谋思却敌，休问命如何。"
        ],
        "notes": "",
        "id": "bc4075f6a292bb9fac3a781cf1ed0deb"
    },
    {
        "author": "赵万年",
        "dynasty": "宋",
        "type": "诗",
        "rhythmic": "",
        "title": "围中堕马伤足方愈牙痛累日",
        "preface": "",
        "paragraphs": [
            "虏骑塞东津，迍邅困此身。",
            "足伤方复步，牙痛又摇龈。",
            "忍见胡尘暗，俄惊岁事新。",
            "龙钟三十九，碌碌度青春。"
        ],
        "notes": "",
        "id": "7c1a3ee8ff1513a1fd826e9b3db3cc51"
    },
    {
        "author": "赵万年",
        "dynasty": "宋",
        "type": "诗",
        "rhythmic": "",
        "title": "正月初三至初五再攻焚其攻具虏骑大却",
        "preface": "",
        "paragraphs": [
            "鵞车虎砲与云梯，堪笑胡儿巧用机。",
            "大帅胸中摅妙算，一时谈笑尽灰飞。"
        ],
        "notes": "",
        "id": "a3c23840c936948ed898a4acb5b9cd4a"
    },
    {
        "author": "赵万年",
        "dynasty": "宋",
        "type": "诗",
        "rhythmic": "",
        "title": "二月三日登城郊外春色可人而虏骑未退",
        "preface": "",
        "paragraphs": [
            "平生春日不伤春，今日逢春愁杀人。",
            "触目旌旗非族类，无言桃李少精神。",
            "可怜野兴牵羁兴，不分红尘杂虏尘。",
            "直待元戎攘却后，岘山无惜领嘉宾。"
        ],
        "notes": "",
        "id": "9f66ecca9b14abf61f9df4889e51f4df"
    },
    {
        "author": "赵万年",
        "dynasty": "宋",
        "type": "诗",
        "rhythmic": "",
        "title": "毁土山",
        "preface": "",
        "paragraphs": [
            "筑土为山号距堙，胡儿痴计要攻城。",
            "谁知壮士中宵出，三月工夫一夜平。"
        ],
        "notes": "",
        "id": "071f558484f95749250346d4589b6418"
    },
    {
        "author": "赵万年",
        "dynasty": "宋",
        "type": "诗",
        "rhythmic": "",
        "title": "十三日纳合道僧携印来降",
        "preface": "",
        "paragraphs": [
            "屹若金汤不可攻，犬羊谁肯自投降。",
            "势穷方献将军印，何似当初莫渡江。"
        ],
        "notes": "",
        "id": "23b36f9e3545efc7612e9f06646d9e7e"
    },
    {
        "author": "赵万年",
        "dynasty": "宋",
        "type": "诗",
        "rhythmic": "",
        "title": "徐招干请吃鳜鱼桐皮",
        "preface": "",
        "paragraphs": [
            "簷外桃花片片飞，垂涎汉水鳜鱼肥。",
            "桐皮一作饥肠饱，似得精兵解虏围。"
        ],
        "notes": "",
        "id": "ae721902454c0bf340c25017c2767dcb"
    },
    {
        "author": "赵万年",
        "dynasty": "宋",
        "type": "诗",
        "rhythmic": "",
        "title": "程机宜宅吃豆粥",
        "preface": "",
        "paragraphs": [
            "豆红米白间青蔬，仿佛来从香积厨。",
            "异日大官还饱饫，不应忘却在芜蒌。"
        ],
        "notes": "",
        "id": "3ab495f11be344b4a9be1d7c211fc3e2"
    },
    {
        "author": "赵万年",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "一心忧国不忧家，掠面黄尘带晚沙。",
            "邮传不通音问隔，家人夜夜卜灯花。"
        ],
        "notes": "",
        "id": "cc1f9aad3e871d8e7144814b70cc5514"
    },
    {
        "author": "赵万年",
        "dynasty": "宋",
        "type": "诗",
        "rhythmic": "",
        "title": "却敌凯歌",
        "preface": "",
        "paragraphs": [
            "吁嗟黠虏何猖狂，引弓百万侵吾疆。",
            "首屠枣阳捣神马，窥伺长江欲苇航。",
            "隆冬久晴江水涸，直揭小樊厉源漳。",
            "马沈人溺相枕藉，霜刃逼胁狼驱羊。",
            "连营立栅三十里，旌旗蔽野尘埃黄。",
            "元戎忠赤过张许，隔江独对虏酋语。",
            "剖析大义面折之，自比关西伟男子。",
            "虏酋闻风虽缩颈，业谓渡江无我御。",
            "四山列骑意洋洋，拟欲一鼓下襄阳。",
            "城头四隅密分布，整饬器具严隄防。",
            "火油金汁罗砲座，托叉擂木森旗枪。",
            "睥睨楼橹排万弩，铧车尅敌皆蹶张。",
            "一朝步驰如云集，前摧草牛负土囊。",
            "云梯飞桥对楼耸，虎炮鹅车数里长。",
            "裹以犀革如帆幔，木楯皮屋翼两旁。",
            "铁骑后拥千百队，矢如猬集攒锋铓。",
            "杨柳阴中浮梁就，三千敢勇忽推墙。",
            "层几列弩下如雨，霹雳巨砲落穹苍。",
            "尽将攻械付烈焰，如焮蛇豕燎豺狼。",
            "骑者颠仆步者走，伤者号叫立者僵。",
            "虏酋蒲察与葛札，或贯其脑斧其吭。",
            "生擒首领数百人，毙马横尸盈战场。",
            "未几采木空林薮，旬月运土成高冈。",
            "噪声裂地屋为震，火焰烛天星无光。",
            "谁知壮士中夜出，人持炬马列前行。",
            "强弩叉镰迭相卫，长锹大镢声琅琅。",
            "黎明炬堙为平地，虏酋丧气若有亡。",
            "因风纵火烟焰猛，拱手坐视摩痍疮。",
            "犬羊震詟心胆碎，却携金印来投降。",
            "从兹虏势大沮摧，自焚攻具烧营房。",
            "甫逾江北复连营，放牧盈野何𬳶𬳶。",
            "脱鞍解甲马下睡，胡鼻齁齁辊雷鸣。",
            "岂知战舰轻移岸，急雨狂风乱橹声。",
            "百鼓忽鸣万弩发，继以飞砲欻流星。",
            "人马惊乱相蹂践，肉填溪谷厌膻腥。",
            "穹庐遯去无遗迹，捷书排日风飚急。",
            "九重北顾正宵衣，览奏龙颜增喜色。",
            "顾嗟李𪟝贤长城，不假援兵却胡羯。",
            "天书沓至赏元功，渠渠温语褒忠烈。",
            "方除戎团追徽省，行且斋坛授节钺。",
            "命珪相印一时来，闻道殿岩已虚席。",
            "谁知帷幄运奇计，裨赞尤多玉季力。",
            "弟兄携手上凌烟，卓冠古今真殊绝。",
            "我从武科备戎行，先生置我宾僚列。",
            "虽无涓埃裨海镇，同此死生冒矢石。",
            "自愧文墨非所长，妄意欲泚磨崖笔。"
        ],
        "notes": "",
        "id": "dcdf615aa83e9bf102adf3139e28775a"
    }
]