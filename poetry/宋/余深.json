[
    {
        "author": "余深",
        "dynasty": "宋",
        "type": "诗",
        "rhythmic": "",
        "title": "奉和御制颁赐荔枝",
        "preface": "",
        "paragraphs": [
            "结实宁辞火后山，移根今照日华丹。",
            "来从南海航千里，赐比西山药一丸。",
            "封植自怜依禁籞，芬芳无复耀幽兰。",
            "万年枝上风光别，尝奉宣和燕暇看。"
        ],
        "notes": "",
        "id": "a28173444646d706324d22cfb5868e85"
    },
    {
        "author": "余深",
        "dynasty": "宋",
        "type": "诗",
        "rhythmic": "",
        "title": "奉和驾幸西池",
        "preface": "",
        "paragraphs": [
            "春深琼苑百花明，拂晓銮舆下太清。",
            "彩仗六军严禁卫，虹桥千步跨仙瀛。",
            "讲修禊事垂游豫，欲与民心乐治平。",
            "扈跸两经来此地，独惭衰飒玷恩荣。"
        ],
        "notes": "",
        "id": "ea08b9dc7f73a9ebe4966ff722184b10"
    },
    {
        "author": "余深",
        "dynasty": "宋",
        "type": "诗",
        "rhythmic": "",
        "title": "奉和御制上巳日赐宴二首  其一",
        "preface": "",
        "paragraphs": [
            "晴日氛暄埽，都人祓禊初。",
            "湛恩施雨露，清宴集冠裾。",
            "风织波纹细，晴牵柳线舒。",
            "太平多盛事，恩许乐于胥。"
        ],
        "notes": "",
        "id": "6ce778372bb94dd6d5068eda12b67ba2"
    },
    {
        "author": "余深",
        "dynasty": "宋",
        "type": "诗",
        "rhythmic": "",
        "title": "奉和御制上巳日赐宴二首  其二",
        "preface": "",
        "paragraphs": [
            "纪元新历布，修禊暮春初。",
            "恺乐传恩斝，荣光动拜裾。",
            "宸章争日丽，圣泽与阳舒。",
            "欲识天临远，殊方属象胥。"
        ],
        "notes": "",
        "id": "657485ddf493b4836cc2f9ed394ec041"
    },
    {
        "author": "余深",
        "dynasty": "宋",
        "type": "诗",
        "rhythmic": "",
        "title": "奉和御制中伏入延福宫纳凉",
        "preface": "",
        "paragraphs": [
            "节逢中伏许休闲，锡宴清都绛阙间。",
            "俯仰自惊希世遇，低徊终愧异恩颁。",
            "连云竹影含风远，扑面荷香拥棹还。",
            "施厚眷深知未报，独怜疲瘁已衰颜。"
        ],
        "notes": "",
        "id": "227a4ec9dd92c5aae51a8c2309fcefd7"
    },
    {
        "author": "余深",
        "dynasty": "宋",
        "type": "诗",
        "rhythmic": "",
        "title": "奉和御制睿谟殿赐宴",
        "preface": "",
        "paragraphs": [
            "睿谟赐宴预英良，翠辇鸣鞘出紫房。",
            "阆苑群仙环帝所，洞庭万橘荐秋香。",
            "芬芳殽实容饕腹，咫尺天威许捧觞。",
            "日暮归来自天上，恍然尘虑顿消忘。"
        ],
        "notes": "",
        "id": "613915e9521d6ff0df47fa19de902828"
    },
    {
        "author": "余深",
        "dynasty": "宋",
        "type": "诗",
        "rhythmic": "",
        "title": "奉和御制御楼及睿谟殿观灯  其一",
        "preface": "",
        "paragraphs": [
            "觚棱金碧雪消残，灯火东风破暮寒。",
            "扇影开云瞻日表，月华如露泛仙盘。",
            "天颜有喜同游豫，雅俗多欢乐治安。",
            "航海陪臣惊远目，蓬瀛今向帝城看。"
        ],
        "notes": "",
        "id": "28726fb1f42ca2435e4aad5498d17c59"
    },
    {
        "author": "余深",
        "dynasty": "宋",
        "type": "诗",
        "rhythmic": "",
        "title": "奉和御制御楼及睿谟殿观灯  其二",
        "preface": "",
        "paragraphs": [
            "元宵欲近腊光残，宫殿森严夜气寒。",
            "金碧相辉花影动，云烟低覆瑞光盘。",
            "臣心共庆千龄会，国势方隆九鼎安。",
            "宝祚化成天上事，恍疑身在梦中看。"
        ],
        "notes": "",
        "id": "0e89291825cc21ff5d886b67b41d40c7"
    },
    {
        "author": "余深",
        "dynasty": "宋",
        "type": "诗",
        "rhythmic": "",
        "title": "奉和角楼特宴",
        "preface": "",
        "paragraphs": [
            "东楼预宴对天颜，身世浑疑在广寒。",
            "妙舞清歌来禁殿，江苞海错入珍盘。",
            "民心康乐时光好，乐奏和平化国安。",
            "诏许景龙归缓辔，都民竟作异恩看。"
        ],
        "notes": "",
        "id": "26ea75f8a9e9bba68c376b381e6e7cc1"
    },
    {
        "author": "余深",
        "dynasty": "宋",
        "type": "诗",
        "rhythmic": "",
        "title": "奉和御制佑神观观灯从驾",
        "preface": "",
        "paragraphs": [
            "月华迎仗翠舆还，冉冉春光暖破寒。",
            "莲炬浮云星汉远，鼇峰彻夜烛龙盘。",
            "况逢节好民风乐，自是祥多国祚安。",
            "万井讴歌归圣德，年年长拥路旁看。"
        ],
        "notes": "",
        "id": "ae368d8192a19f9649fdbe0a0cda450f"
    },
    {
        "author": "余深",
        "dynasty": "宋",
        "type": "诗",
        "rhythmic": "",
        "title": "奉和御制禁苑花开社日锡宴秾华阁  其一",
        "preface": "",
        "paragraphs": [
            "蓬壶何幸又重来，湛露浓恩宴喜开。",
            "延福宫中听度曲，仙桃花下许传杯。"
        ],
        "notes": "",
        "id": "e1152a481dbbf978c714da1539f5b29d"
    },
    {
        "author": "余深",
        "dynasty": "宋",
        "type": "诗",
        "rhythmic": "",
        "title": "奉和御制禁苑花开社日锡宴秾华阁  其二",
        "preface": "",
        "paragraphs": [
            "文杏夭桃次第开，宣游叨豫赏花来。",
            "饮归帝所层城暮，恍若钧天一梦回。"
        ],
        "notes": "",
        "id": "10ff5fc16381acb94be5a140587dcf0d"
    },
    {
        "author": "余深",
        "dynasty": "宋",
        "type": "诗",
        "rhythmic": "",
        "title": "奉和御制禁苑花开社日锡宴秾华阁  其三",
        "preface": "",
        "paragraphs": [
            "阆山萦绕锁春风，竹密花深隠映中。",
            "行到夹城催锡宴，秾华西畔看繁红。"
        ],
        "notes": "",
        "id": "902608f1b5cb9b5f6cf6c886b0f8c3a6"
    },
    {
        "author": "余深",
        "dynasty": "宋",
        "type": "诗",
        "rhythmic": "",
        "title": "奉和御制宣召游龙德西园",
        "preface": "",
        "paragraphs": [
            "禁籞秋光睹物华，飘然清思浩无涯。",
            "沙边桥下浅深水，岸侧竹间红白花。"
        ],
        "notes": "",
        "id": "e410a04e9bc1ebd92dd9e57202580ab1"
    },
    {
        "author": "余深",
        "dynasty": "宋",
        "type": "诗",
        "rhythmic": "",
        "title": "奉和御制龙池",
        "preface": "",
        "paragraphs": [
            "万国恩波浸太平，清风和气入欢声。",
            "一诗荣遇真千载，共庆壬辰值此生。"
        ],
        "notes": "",
        "id": "e64c45ef7bb0cd2568b8c758feb0a34d"
    },
    {
        "author": "余深",
        "dynasty": "宋",
        "type": "诗",
        "rhythmic": "",
        "title": "奉和御制重阳宴西园",
        "preface": "",
        "paragraphs": [
            "黄英紫蕊映雕觞，拂拂风生酒面光。",
            "佳节难逢恩更厚，坐令秋律变春阳。"
        ],
        "notes": "",
        "id": "b6a130e9c1237c77cf874be9714dde08"
    }
]