[
    {
        "author": "释善悟",
        "dynasty": "宋",
        "type": "诗",
        "rhythmic": "",
        "title": "颂古九首  其一",
        "preface": "",
        "paragraphs": [
            "昨日与今日，说定说不定。",
            "寰中天子敕，塞外将军令。",
            "外道当年入梦乡，直至如今犹未省。"
        ],
        "notes": "",
        "id": "e044e7ac9aad52815e377703d8ce2b94"
    },
    {
        "author": "释善悟",
        "dynasty": "宋",
        "type": "诗",
        "rhythmic": "",
        "title": "颂古九首  其二",
        "preface": "",
        "paragraphs": [
            "祖师远远没东土，面壁少林坐九年。",
            "二祖传心亲得髓，算来早是已轮先。"
        ],
        "notes": "",
        "id": "0ea0f4d0895c1653fe04005a63c7ee80"
    },
    {
        "author": "释善悟",
        "dynasty": "宋",
        "type": "诗",
        "rhythmic": "",
        "title": "颂古九首  其三",
        "preface": "",
        "paragraphs": [
            "宝剑连飞急，透顶便通神。",
            "有时轻按处，惊动五湖宾。"
        ],
        "notes": "",
        "id": "25dbd8fb8eb8d44224af24b363456113"
    },
    {
        "author": "释善悟",
        "dynasty": "宋",
        "type": "诗",
        "rhythmic": "",
        "title": "颂古九首  其四",
        "preface": "",
        "paragraphs": [
            "寻思去此地，清凉离烦暑。",
            "暮雨朝云乐太平，青山绿水人难睹。",
            "不难睹，深林有个白额虫，元来却是玄沙虎。"
        ],
        "notes": "",
        "id": "fc0f32a040dc4b5c88585fa7f0dbe060"
    },
    {
        "author": "释善悟",
        "dynasty": "宋",
        "type": "诗",
        "rhythmic": "",
        "title": "颂古九首  其五",
        "preface": "",
        "paragraphs": [
            "老清源，没缝罅。",
            "问佛法，酬米价。",
            "衲僧一粒若沾唇，拄杖横担绕天下。"
        ],
        "notes": "",
        "id": "88f022b292290f895583d9661a6183bb"
    },
    {
        "author": "释善悟",
        "dynasty": "宋",
        "type": "诗",
        "rhythmic": "",
        "title": "颂古九首  其六",
        "preface": "",
        "paragraphs": [
            "马祖才升堂，百丈便卷席。",
            "春风一阵来，满地花狼藉。"
        ],
        "notes": "",
        "id": "430af2d1acf701473f6f1ef3dc59c30b"
    },
    {
        "author": "释善悟",
        "dynasty": "宋",
        "type": "诗",
        "rhythmic": "",
        "title": "颂古九首  其七",
        "preface": "",
        "paragraphs": [
            "一口吸尽西江水，岭上桃华香扑鼻。",
            "枝枝叶叶尽含春，也是因我得礼你。"
        ],
        "notes": "",
        "id": "6b97c4f2b7058277723c8e68afe8ab6b"
    },
    {
        "author": "释善悟",
        "dynasty": "宋",
        "type": "诗",
        "rhythmic": "",
        "title": "颂古九首  其八",
        "preface": "",
        "paragraphs": [
            "台山路坦平，婆子苦商量。",
            "赵州勘破了，清风满大唐。"
        ],
        "notes": "",
        "id": "e7711b6b146361066882bf33fc0c98c2"
    },
    {
        "author": "释善悟",
        "dynasty": "宋",
        "type": "诗",
        "rhythmic": "",
        "title": "颂古九首  其九",
        "preface": "",
        "paragraphs": [
            "因我得礼你，牵牛去饮水。",
            "岸上蹄踏蹄，水中觜对觜。"
        ],
        "notes": "",
        "id": "b3f1a83bcd771b1b039fc1fe191e342b"
    }
]