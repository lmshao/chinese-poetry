[
    {
        "author": "李啸轩",
        "dynasty": "宋",
        "type": "诗",
        "rhythmic": "",
        "title": "梅  其一",
        "preface": "",
        "paragraphs": [
            "笛谱从来有落梅，梅花那怕笛声哀。",
            "几回笛里看花处，曲自凄凉花自开。"
        ],
        "notes": "",
        "id": "47830307ba105fee33b702466906c77a"
    },
    {
        "author": "李啸轩",
        "dynasty": "宋",
        "type": "诗",
        "rhythmic": "",
        "title": "梅  其二",
        "preface": "",
        "paragraphs": [
            "傲寒特地占春光，不是东皇用意偏。",
            "只恐百花羞见面，故教回避艳阳天。"
        ],
        "notes": "",
        "id": "344160ec8d4a4da463d1b2095c748fb3"
    },
    {
        "author": "李啸轩",
        "dynasty": "宋",
        "type": "诗",
        "rhythmic": "",
        "title": "登姑苏台",
        "preface": "",
        "paragraphs": [
            "规模高敞俯城池，未必斯台是故基。",
            "风月祇招人感慨，江山不管国兴衰。",
            "几年勾践雠思复，终日吴王醉不知。",
            "却使五湖烟浪里，扁舟一叶载西施。"
        ],
        "notes": "",
        "id": "7688c00700da3874f9611b699503729c"
    }
]