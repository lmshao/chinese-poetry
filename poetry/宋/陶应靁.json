[
    {
        "author": "陶应靁",
        "dynasty": "宋",
        "type": "诗",
        "rhythmic": "",
        "title": "废宫",
        "preface": "",
        "paragraphs": [
            "雨坏宫墙蔓草多，自披荒棘认铜驼。",
            "旧家游女知亡国，不唱春风缓缓歌。"
        ],
        "notes": "",
        "id": "ed9c3a4293a7f83c313d00cd93b0b2d9"
    },
    {
        "author": "陶应靁",
        "dynasty": "宋",
        "type": "诗",
        "rhythmic": "",
        "title": "古诗二首  其一",
        "preface": "",
        "paragraphs": [
            "晨选期门士，大猎南山阳。",
            "白日照旌旗，咫尺临清光。",
            "之子才且武，结髪在戎行。",
            "控弮拉罴虎，余勇殊未央。",
            "回车宴五柞，举烽令行觞。",
            "禾黍被中野，松柏生高冈。",
            "借问何所思，所思在冀方。",
            "彼美冀方士，安得同翱翔。",
            "峨峨切云冠，奕奕夫容剑。",
            "扬扬徒旅繁，济济驾紫燕。",
            "行行向双阙，去上未央殿。",
            "君明臣亦良，四海皆清晏。",
            "斋房多灵芝，郊薮凤凰见。",
            "群臣亦何为，称功劝封禅。",
            "中夜整冠带，览彼明月光。",
            "屏营不能寐，忧心独怦怦。",
            "危坐待月发，牵牛直南荣。",
            "盈庭树兰蕙，芬香日凋零。",
            "客行随所适，感物怀故乡。",
            "朝发雁门道，夕入兰台宫。",
            "佳宾会若云，列鼎吹笙簧。",
            "终岁极燕乐，保己有余庆。"
        ],
        "notes": "",
        "id": "d528d58e7b5b0b8f506899fd04e44fd5"
    },
    {
        "author": "陶应靁",
        "dynasty": "宋",
        "type": "诗",
        "rhythmic": "",
        "title": "古诗二首  其二",
        "preface": "",
        "paragraphs": [
            "仙人降瑶席，风露清坛场。",
            "朗咏玉书文，遥上绿云章。",
            "阊阖启中夜，五色垂景光。",
            "霓旌导绛节，授以长生方。",
            "湛然守中扃，不迎亦不将。",
            "琼浆酌天和，玉芝茹春香。",
            "手种蟠桃花，坐待三千霜。",
            "相从广成子，鸾鹄参翱翔。"
        ],
        "notes": "",
        "id": "8e1657787cdf457f53b89c80e20ab42d"
    }
]