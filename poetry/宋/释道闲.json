[
    {
        "author": "释道闲",
        "dynasty": "宋",
        "type": "诗",
        "rhythmic": "",
        "title": "偈二首  其一",
        "preface": "",
        "paragraphs": [
            "全机敌胜，犹在半途。",
            "啐啄同时，白云万里。",
            "才生朕兆，已落二三。",
            "不露锋铓，成何道理。",
            "诬人之罪，以罪加之。"
        ],
        "notes": "",
        "id": "15d9bd356380d0ae25def3225217d256"
    },
    {
        "author": "释道闲",
        "dynasty": "宋",
        "type": "诗",
        "rhythmic": "",
        "title": "偈二首  其二",
        "preface": "",
        "paragraphs": [
            "荡荡无迂曲，明明透古今。",
            "晓云笼碧岫，残叶落疏林。",
            "脱体全收放，当堂定浅深。",
            "饶君亲荐得，未是我智音。"
        ],
        "notes": "",
        "id": "5e16e6f4cff70220a6a329e4fca10d53"
    },
    {
        "author": "释道闲",
        "dynasty": "宋",
        "type": "诗",
        "rhythmic": "",
        "title": "颂古二首  其一",
        "preface": "",
        "paragraphs": [
            "雪压怪松露，风高野渡横。",
            "将谓众生苦，更有苦众生。"
        ],
        "notes": "",
        "id": "b675c8c626661ded258f80e7bff5976f"
    },
    {
        "author": "释道闲",
        "dynasty": "宋",
        "type": "诗",
        "rhythmic": "",
        "title": "颂古二首  其二",
        "preface": "",
        "paragraphs": [
            "相见不须嗔，君穷我亦贫。",
            "谓言侵早起，更有夜行人。"
        ],
        "notes": "",
        "id": "ae44e48840af80bc267d0ac8fd0d5d58"
    }
]