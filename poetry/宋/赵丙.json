[
    {
        "author": "赵丙",
        "dynasty": "宋",
        "type": "诗",
        "rhythmic": "",
        "title": "耆英会诗",
        "preface": "",
        "paragraphs": [
            "新春鼎洛燕英髦，主礼雍容下庶僚。",
            "二相比肩官一品，十人华发事三朝。",
            "星阶并列瞻台曜，尊酒时行挹斗杓。",
            "东颍庸夫最无状，也将颜面趁嘉招。"
        ],
        "notes": "",
        "id": "f6a5d714e646909162b2c8ad8f6eee3e"
    },
    {
        "author": "赵丙",
        "dynasty": "宋",
        "type": "诗",
        "rhythmic": "",
        "title": "东池",
        "preface": "",
        "paragraphs": [
            "东池风物往来亲，兴在那能计酒巡。",
            "尘外留心曾待月，壶中满眼只知春。",
            "小诗前后题青竹，幽梦寻常访白苹。",
            "鸥鸟亦知今日恨，主人别得两朱轮。"
        ],
        "notes": "",
        "id": "78327ea941134ddc11579f0a7ba25d7e"
    }
]