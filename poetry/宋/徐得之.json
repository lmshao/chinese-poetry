[
    {
        "author": "徐得之",
        "dynasty": "宋",
        "type": "诗",
        "rhythmic": "",
        "title": "题双井堂",
        "preface": "",
        "paragraphs": [
            "凤凰山畔永思堂，山谷先生有旧乡。",
            "修水年年流不尽，斯文长与日争光。"
        ],
        "notes": "",
        "id": "bb564c990152b1fe0212bf73b37ed993"
    },
    {
        "author": "徐得之",
        "dynasty": "宋",
        "type": "诗",
        "rhythmic": "",
        "title": "玉笥山",
        "preface": "",
        "paragraphs": [
            "江作挼蓝绕髻鬟，令君心事每相关。",
            "要令白叟黄童辈，如在清江碧嶂间。"
        ],
        "notes": "",
        "id": "6c2875729dad17ef66b2f86227b86a1f"
    },
    {
        "author": "徐得之",
        "dynasty": "宋",
        "type": "诗",
        "rhythmic": "",
        "title": "试双井茶",
        "preface": "",
        "paragraphs": [
            "先生老作宜州鬼，谁与一瓯注深汤。",
            "至今捧看双井碗，犹带是翁书传香。"
        ],
        "notes": "",
        "id": "059fc30b18f2c2a21778a3e0636afa00"
    },
    {
        "author": "徐得之",
        "dynasty": "宋",
        "type": "诗",
        "rhythmic": "",
        "title": "双井图",
        "preface": "",
        "paragraphs": [
            "异时生出鬼门关，及去宜州竟不还。",
            "意者早知名是累，持锄应只在家山。"
        ],
        "notes": "",
        "id": "9d875a4659feb77bff8dfb98750ad42f"
    },
    {
        "author": "徐得之",
        "dynasty": "宋",
        "type": "诗",
        "rhythmic": "",
        "title": "明妃曲",
        "preface": "",
        "paragraphs": [
            "妾生岂愿为胡妇，失信宁当累明主。",
            "已伤画史忍欺君，莫使君王更欺虏。",
            "琵琶却解将心语，一曲才终恨何数。",
            "朦胧胡雾染宫花，泪眼横波时自雨。",
            "专房莫倚黄金赂，多少专房弃如土。",
            "宁从别去得深嚬，一步思君一回头。",
            "胡山不隔思归路，只把琵琶写辛苦。",
            "君不见有言不食古高辛，生女无嫌嫁盘瓠。"
        ],
        "notes": "",
        "id": "feeec1d8a91c365bd7bf8d54cb807fc0"
    },
    {
        "author": "徐得之",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "迺翁画灰教儿书，娇儿赤骭玉雪肤。",
            "厥妻曝日补破襦，弊筐何有金十奴。"
        ],
        "notes": "",
        "id": "799b00aa3c840439190fc69af0244cd0"
    }
]