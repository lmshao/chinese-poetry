[
    {
        "author": "释慧温",
        "dynasty": "宋",
        "type": "诗",
        "rhythmic": "",
        "title": "偈二首  其一",
        "preface": "",
        "paragraphs": [
            "拶出通身是口，何妨骂雨诃风。",
            "昨夜前村猛虎，咬杀南山大虫。"
        ],
        "notes": "",
        "id": "eb96865abab52e54c31191b6c1883db1"
    },
    {
        "author": "释慧温",
        "dynasty": "宋",
        "type": "诗",
        "rhythmic": "",
        "title": "偈二首  其二",
        "preface": "",
        "paragraphs": [
            "释迦老子，四十九年坐筹帷幄。",
            "弥勒大士，九十一劫带水拖泥。",
            "凡情圣量，不能刬除。",
            "理照觉知，犹存露布。",
            "佛意祖意，如将鱼目作明珠。",
            "大乘小乘，似认橘皮为猛火。"
        ],
        "notes": "",
        "id": "49b83b9ae16934160b371fb33247426f"
    },
    {
        "author": "释慧温",
        "dynasty": "宋",
        "type": "诗",
        "rhythmic": "",
        "title": "五位  其一",
        "preface": "",
        "paragraphs": [
            "正中偏，玉兔金乌落二边。",
            "丫角童儿骑黑象，三更穿过御楼前。"
        ],
        "notes": "",
        "id": "cc114ea1076d47918a65b58c9a581faa"
    },
    {
        "author": "释慧温",
        "dynasty": "宋",
        "type": "诗",
        "rhythmic": "",
        "title": "五位  其二",
        "preface": "",
        "paragraphs": [
            "偏中正，过房之子初受命。",
            "金刚脚下昆仑奴，腰间也佩毗卢印。"
        ],
        "notes": "",
        "id": "e8504545aa264c2c3b7605f54e8e8ca2"
    },
    {
        "author": "释慧温",
        "dynasty": "宋",
        "type": "诗",
        "rhythmic": "",
        "title": "五位  其三",
        "preface": "",
        "paragraphs": [
            "正中来，无著当年访善财。",
            "瑠璃盘里藏明月，异草山华处处开。"
        ],
        "notes": "",
        "id": "71d6f2e7dfd3ba423331ae700017280e"
    },
    {
        "author": "释慧温",
        "dynasty": "宋",
        "type": "诗",
        "rhythmic": "",
        "title": "五位  其四",
        "preface": "",
        "paragraphs": [
            "兼中至，不历僧祇超十地。",
            "虽然踏著旧家乡，更须知有深深意。"
        ],
        "notes": "",
        "id": "1225d86098b7e49218a580c195dc1ddd"
    },
    {
        "author": "释慧温",
        "dynasty": "宋",
        "type": "诗",
        "rhythmic": "",
        "title": "五位  其五",
        "preface": "",
        "paragraphs": [
            "兼中到，天寒大雪长安道。",
            "五陵才子锦袍新，马蹄乱踏琼瑶草。"
        ],
        "notes": "",
        "id": "dfc20ab30041020437baea4c11717ddd"
    }
]