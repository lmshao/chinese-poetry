[
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "晚步南城下",
        "preface": "",
        "paragraphs": [
            "冷云堆屋晚仍春，惘惘人行陌上昏。",
            "飞去飞来沙上雁，去年洲渚旧芦根。"
        ],
        "notes": "",
        "id": "dc2052252b5d6a3f7b9cb1e94875fb5f"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "春词  其一",
        "preface": "",
        "paragraphs": [
            "𥩟兰无限楚时春，罨岸风平绿自熏。",
            "睡起画簷双语燕，梨花留得夜来云。"
        ],
        "notes": "",
        "id": "e24cfc430a9252b4e760a5f1016bfafd"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "春词  其二",
        "preface": "",
        "paragraphs": [
            "后主搴香复倚春，潘嫱梳洗最轻盈。",
            "南朝破后无词客，燕子桃花古石城。"
        ],
        "notes": "",
        "id": "659b47c2ea8292eb756e4efd0bb9f68a"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "芳草复芳草",
        "preface": "",
        "paragraphs": [
            "芳草复芳草，有人孤倚楼。",
            "明月复明月，何处照离洲。",
            "相见渺无期，此恨讵相知。",
            "日暮天寒吹属玉，蛮江豆蔻重重绿。"
        ],
        "notes": "",
        "id": "62c722eb7ab5a5ca1ece2ec9c76a31e8"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "玉台体  其一",
        "preface": "",
        "paragraphs": [
            "一寸春霏拂绮寮，蕙花江上雪初销。",
            "伤心燕子重来地，无复人吹紫玉箫。"
        ],
        "notes": "",
        "id": "e605edc2c1e6ceeee343042ce0dfd4ac"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "玉台体  其二",
        "preface": "",
        "paragraphs": [
            "主人流落委荒坟，燕子还来坏㦸门。",
            "惟有桃花古时月，端端正正照啼痕。"
        ],
        "notes": "",
        "id": "b7ef20c0dcc6d58663d751a6bc4f347c"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "晓行",
        "preface": "",
        "paragraphs": [
            "千山万山星斗落，一声两声钟磬清。",
            "路入小桥和梦过，豆花深处草虫鸣。"
        ],
        "notes": "",
        "id": "1159a2117b49aeedac1a5a351649c050"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "陪天童觉禅师如城",
        "preface": "",
        "paragraphs": [
            "风勒江云雪未匀，梦寒不到碧梅春。",
            "破帆又指芜城近，漠漠平沙落雁频。"
        ],
        "notes": "",
        "id": "e1ddf1661129caab73794c08339330dd"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "赋",
        "preface": "",
        "paragraphs": [
            "柳暗旗亭不忍看，临江愁杀晋衣冠。",
            "伤心明月扬州路，十里珠帘蕙草寒。"
        ],
        "notes": "",
        "id": "22b7c924540cf4a085592ced4a8ee255"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "示长芦仁禅师",
        "preface": "",
        "paragraphs": [
            "丛丛竹雀閙人家，农事春来渐有涯。",
            "品字柴头煨政暖，不知风雪到梅花。"
        ],
        "notes": "",
        "id": "82005127b5f3c188e23e1642c76b9f59"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "别持上人",
        "preface": "",
        "paragraphs": [
            "茂竹永和字，浣花天宝诗。",
            "清江入舟楫，忍泪别僧持。"
        ],
        "notes": "",
        "id": "2bd279727f6bd9778d5b7d47298df256"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "梅市道中",
        "preface": "",
        "paragraphs": [
            "连雨疏篷不耐关，修眉如失更晴悭。",
            "越王故国无人问，艇子穿花自往还。"
        ],
        "notes": "",
        "id": "94e17cee81f7eda1c4844a47abda67d5"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "有怀山房",
        "preface": "",
        "paragraphs": [
            "每忆山房话夜深，几前无主亦无宾。",
            "老兵未领西来意，斜倚屏风一欠伸。"
        ],
        "notes": "",
        "id": "df109cee71c18843582f9e0e21411b8c"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "西湖晚归",
        "preface": "",
        "paragraphs": [
            "帖帖平湖印晚天，踏歌游女锦相牵。",
            "凤城半掩人争路，犹有胡琴落后船。"
        ],
        "notes": "",
        "id": "4aef051977d325cc690a5d2a7bf5da21"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "书情奉寄蒋弋阳公  其一",
        "preface": "",
        "paragraphs": [
            "五都一何绮，歌管政繁会。",
            "睠我友明月，援琴写秋濑。",
            "何言昃离后，一饱困藜稗。",
            "风雨墨如翳，欲往徒自碍。"
        ],
        "notes": "",
        "id": "207179da96558f89a6e717827009bb58"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "书情奉寄蒋弋阳公  其二",
        "preface": "",
        "paragraphs": [
            "颓年去堂堂，白发新种种。",
            "崎岖造化久，败屦常决踵。",
            "从来万里意，不料乘崄恐。",
            "鸣鹤略九皋，未羡乘轩宠。"
        ],
        "notes": "",
        "id": "309b6cdeaea4be51c71cd48729e4be98"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "留题吴兴投老庵",
        "preface": "",
        "paragraphs": [
            "白鹭悠悠去不还，渚云汀草一生闲。",
            "暮年不入西州路，空倚梅花说住山。"
        ],
        "notes": "",
        "id": "4c234ef96780b38ec4bef9962d359947"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "送人游姑苏",
        "preface": "",
        "paragraphs": [
            "儿时吾亦寄君州，细细听君说旧游。",
            "处处绿波通酒巷，女郎多在采菱舟。"
        ],
        "notes": "",
        "id": "18639df190220a9b21e74b518a92dd25"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "雪后",
        "preface": "",
        "paragraphs": [
            "雪花竹屋未全消，寒雀梢头眼擘椒。",
            "纸合不烟梅自放，底能踏湿渡溪桥。"
        ],
        "notes": "",
        "id": "342b79669eb832ce8867aae48a1ed4ed"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "九日书吕季慈室",
        "preface": "",
        "paragraphs": [
            "上池入寺见承平，影落南州迹易陈。",
            "手把黄花看新雁，风烟愁杀旧京人。"
        ],
        "notes": "",
        "id": "a62cb33113de19ba7163399a5065e27b"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "感旧",
        "preface": "",
        "paragraphs": [
            "三十六陂春水绿，四十九年人事非。",
            "杨子江头永嘉后，吴侬荡桨北人稀。"
        ],
        "notes": "",
        "id": "739f82787105e9164ed171097c79a8e6"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "山房惠猫",
        "preface": "",
        "paragraphs": [
            "从来怜汝丈人乌，端正衔蝉雪不如。",
            "江海归来声绕膝，定知分诉食无鱼。"
        ],
        "notes": "",
        "id": "28b72ce6495e778a7466b96d06deaa30"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "过临平",
        "preface": "",
        "paragraphs": [
            "儿时曾忆此登临，细说穷途有述征。",
            "四十九年蘧伯玉，月明人静过临平。"
        ],
        "notes": "",
        "id": "3b0934cf8ab12216930cf8554d7e6871"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "过西溪",
        "preface": "",
        "paragraphs": [
            "罨画层波蕙草荒，冷云客雁两回皇。",
            "梅花到得吹成雪，尽是清愁不是香。"
        ],
        "notes": "",
        "id": "1026552d1fcc19cb2f32730ef6e62b6d"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "赠英上人",
        "preface": "",
        "paragraphs": [
            "之秦剩肯迎张禄，踏越何曾用计然。",
            "元鼎事看蛙胜负，大槐人与蚁相连。"
        ],
        "notes": "",
        "id": "65ed222122258c5e0cf48b58af7fbba4"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "酒熟",
        "preface": "",
        "paragraphs": [
            "浊醪初熟荐霜螯，不拟寒山不广骚。",
            "清晓豆花篱下立，竹梢独与月争高。"
        ],
        "notes": "",
        "id": "1d8b69c5b4f4ee8c03b13473c13b7286"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "遣家书",
        "preface": "",
        "paragraphs": [
            "家住鄱城小洞天，经年烹鲤尚茫然。",
            "几回鹊喜无消息，吹杀灯花独自眠。"
        ],
        "notes": "",
        "id": "452306ccf6465f9dc731a3b1561a4f7f"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "祝猫",
        "preface": "",
        "paragraphs": [
            "江上孤篷雪压时，每怀寒夜暖相依。",
            "从今休惯穿篱落，取次怀春屡不归。"
        ],
        "notes": "",
        "id": "7e82f17c80553718720c8b6c619d8953"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "偶题",
        "preface": "",
        "paragraphs": [
            "谁家池馆静萧萧，斜倚朱门不敢敲。",
            "一段好春藏不尽，粉墙斜露杏花梢。"
        ],
        "notes": "",
        "id": "1a61c77ac07209f096b495051ff465a5"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "萱草",
        "preface": "",
        "paragraphs": [
            "雪色侵凌绿剪芽，枝抽寒玉带金葩。",
            "北堂回首伤心处，却复令人恨此花。"
        ],
        "notes": "",
        "id": "b827ae992684f26de4492c2a87740e99"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "小破",
        "preface": "",
        "paragraphs": [
            "小破燕支钿早梅，雪云平澹越江迟。",
            "青山岁夜行人少，鸭鸭群飞浅草时。"
        ],
        "notes": "",
        "id": "5705c6f8c3cc39c09160a31575dad1bb"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "谢汪尚书见访",
        "preface": "",
        "paragraphs": [
            "黄叶声中接锦鞯，添丁篱落怪相牵。",
            "归来剩欲从僧话，正掩楞伽曝背眠。"
        ],
        "notes": "",
        "id": "d2750f9277b5082888933287815a62ac"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "夏夜",
        "preface": "",
        "paragraphs": [
            "恰则黄昏雨便晴，青塘迤逦尽蛙鸣。",
            "月明已在芭蕉上，犹有残簷点滴声。"
        ],
        "notes": "",
        "id": "3c77c175330e6b836fdc2b71d1240b63"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "平旦",
        "preface": "",
        "paragraphs": [
            "平旦梅花破冷红，越香何限水流东。",
            "陈年翠袖新年恨，尽在吹香笑语中。"
        ],
        "notes": "",
        "id": "d06a89a77be9d1e503f9be9190b46093"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "清修岭",
        "preface": "",
        "paragraphs": [
            "丧胆岩上人，怖死岩下人。",
            "周道自砥直，何枉不问津。",
            "人生贵适意，毋容矫吾真。",
            "渊明兀余年，漉酒乃一巾。"
        ],
        "notes": "",
        "id": "9ea673d7bb9ffd92b3ccf0ce7463afb2"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "长松丹井",
        "preface": "",
        "paragraphs": [
            "九转丹砂炼得成，飘飘仙袂入青冥。",
            "一泓寒水留真汞，千岁长松产茯苓。"
        ],
        "notes": "",
        "id": "28ad80d779e5bdad6cb3208055905241"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "留云门山中",
        "preface": "",
        "paragraphs": [
            "侨装结束灿花衣，采藿兰娘釂翠卮。",
            "三五二八月皎皎，东西南北草离离。",
            "非君之故岂妄集，对酒不狂无乃痴。",
            "口住山闲省前梦，而今不似洛阳时。"
        ],
        "notes": "",
        "id": "f23f8311d4d325c718729ad3ead366ab"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "上雪窦山奉慈院",
        "preface": "",
        "paragraphs": [
            "迢迢岭外雪云明，犹忆尘中见伟人。",
            "沙上岂无新到雁，附来莫厌尺书频。"
        ],
        "notes": "",
        "id": "fefb98f8eddc15987d1f82e18c246174"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "次韵持上人题延庆寺清玉轩",
        "preface": "",
        "paragraphs": [
            "水芳未动城南路，一一僧簷有竹看。",
            "政尔尘埃能自表，故应悠久澹相安。",
            "长杨晓猎干戈肃，古棘春朝万玉寒。",
            "碧眼阿师来授记，化龙飞去抑何难。"
        ],
        "notes": "",
        "id": "7a9143cff4300f54f3f4e8b39b45576a"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "老子像",
        "preface": "",
        "paragraphs": [
            "函谷关头紫气浓，独教关尹喜相逢。",
            "如何道德五千字，不载周家藏室中。"
        ],
        "notes": "",
        "id": "e1b3f25f0c9cd7a915956551c18a7f49"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "愿同丑万辈，终老孟子门。"
        ],
        "notes": "",
        "id": "e8402694fdeee9fe24b2b4b5ad43b770"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "客向愁中都老尽，祇留平楚伴销凝。"
        ],
        "notes": "",
        "id": "7124ce0dd04dbc6764da7771e6c89603"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "流落荒郊道转孤。"
        ],
        "notes": "",
        "id": "a9e4f9364a5e1b5390020dd04054442a"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "老去青林又一霜。"
        ],
        "notes": "",
        "id": "1351a774e20fe2adab30873a1eb3685c"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "秦南燕北见君难。"
        ],
        "notes": "",
        "id": "e2d808951807ec75a14171989a4bc07f"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "指似凤城烟月路。"
        ],
        "notes": "",
        "id": "b438a7047f7f201be89b4625702c169e"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "空掩玉楼先睡去。"
        ],
        "notes": "",
        "id": "34cba14113a2080f244597d3a33d0ee2"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "肠断江南一百五。"
        ],
        "notes": "",
        "id": "29b16159eefcbf1ff8c126396fa045e3"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "先到王城第一桥。"
        ],
        "notes": "",
        "id": "b3d3d6cb3253784f97f8f7fc2f6cf5f8"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "句  其一○",
        "preface": "",
        "paragraphs": [
            "长干白下相逢少。"
        ],
        "notes": "",
        "id": "60b1aba7d31f2e21ade5eef2ff30a607"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "句  其一一",
        "preface": "",
        "paragraphs": [
            "客子摇船绕画图。"
        ],
        "notes": "",
        "id": "4eedfc35541ca4e238110459dae5bd4f"
    }
]