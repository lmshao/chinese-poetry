[
    {
        "author": "徐迪",
        "dynasty": "宋",
        "type": "诗",
        "rhythmic": "",
        "title": "北园载酒和邑宰蔡确韵",
        "preface": "",
        "paragraphs": [
            "簷影荫游鱼，江声颤崖竹。",
            "云帆天外去，龙刹空中矗。",
            "霞明晚渡红，草暖晴沙绿。",
            "澄波见归鸟，纷霭迷飞鹜。",
            "有时雪浪吹，玉马争追逐。",
            "青霄皓月满，琉璃莹极目。",
            "谢傅昔出宰，天葩动惊俗。",
            "一读梁间诗，清风感佳木。"
        ],
        "notes": "",
        "id": "a0c2ea71b1e2a52e2f162c9ac3c2ba34"
    }
]