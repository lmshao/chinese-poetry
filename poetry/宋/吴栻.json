[
    {
        "author": "吴栻",
        "dynasty": "宋",
        "type": "诗",
        "rhythmic": "",
        "title": "灵岩寺  其一",
        "preface": "",
        "paragraphs": [
            "丹崖翠壑一重重，香火因缘古寺钟。",
            "若有金龙随玉简，武夷溪上幔亭峰。"
        ],
        "notes": "",
        "id": "cf1bdf8b05cc77f201cb8ec20c1e8d2e"
    },
    {
        "author": "吴栻",
        "dynasty": "宋",
        "type": "诗",
        "rhythmic": "",
        "title": "灵岩寺  其二",
        "preface": "",
        "paragraphs": [
            "一麾邂逅得东秦，忆别家山六度春。",
            "何意眼看毛竹洞，主人仍是故乡人。"
        ],
        "notes": "",
        "id": "c863328cf6d8d75ff6f62ec2c47d4154"
    },
    {
        "author": "吴栻",
        "dynasty": "宋",
        "type": "诗",
        "rhythmic": "",
        "title": "灵岩寺  其三",
        "preface": "",
        "paragraphs": [
            "大士分身石罅开，轻烟微雨证明台。",
            "洒然一觉乡关梦，换骨岩高好在哉。"
        ],
        "notes": "",
        "id": "b085acd458eeaaa1b892cf289b9aa193"
    },
    {
        "author": "吴栻",
        "dynasty": "宋",
        "type": "诗",
        "rhythmic": "",
        "title": "登重光寺",
        "preface": "",
        "paragraphs": [
            "上穷苍石蹑丹梯，祖意谁参只履西。",
            "晓阁浓阴云散岭，亥堂清影月双溪。",
            "池开今日青铜鉴，碑立何年碧玉圭。",
            "静觉官名微可笑，南华经里一醢鸡。"
        ],
        "notes": "",
        "id": "e86afc4761279c40294e809fdd7fced3"
    },
    {
        "author": "吴栻",
        "dynasty": "宋",
        "type": "诗",
        "rhythmic": "",
        "title": "苏老亭",
        "preface": "",
        "paragraphs": [
            "苏老行诸郡，多为洒落游。",
            "静心山共止，动意水俱流。",
            "赴社呼陶令，翻经约谢侯。",
            "高风谁复记，明月上西楼。"
        ],
        "notes": "",
        "id": "f298af7891c0ba0bf2b6b78db68b8356"
    },
    {
        "author": "吴栻",
        "dynasty": "宋",
        "type": "诗",
        "rhythmic": "",
        "title": "越峰院",
        "preface": "",
        "paragraphs": [
            "野僧迎客笑开关，更拂残碑藓字班。",
            "徐姓仙归空碧洞，越封王去漫青山。",
            "影来秋月林千缺，声落春风水一湾。",
            "焙茗满瓯须强啜，过桥车马便人间。"
        ],
        "notes": "",
        "id": "d2fcd3ce31d0f633089b1985dd8e75ea"
    },
    {
        "author": "吴栻",
        "dynasty": "宋",
        "type": "诗",
        "rhythmic": "",
        "title": "暑雪轩",
        "preface": "",
        "paragraphs": [
            "呪土台头寺，披襟笑语闲。",
            "千年云抱石，六月雪弥山。",
            "酒熟𥬠尝外，茶新辗试间。",
            "要须时点笔，来此赋跻攀。"
        ],
        "notes": "",
        "id": "a8d32c590094ee2c099e389fce785dbe"
    },
    {
        "author": "吴栻",
        "dynasty": "宋",
        "type": "诗",
        "rhythmic": "",
        "title": "和田望再赋暑雪轩",
        "preface": "",
        "paragraphs": [
            "石照台高暑不侵，雪横天际蜀西岑。",
            "但知赋客如梁苑，那得参徒似少林。",
            "月上便成银色界，风生兼作海潮音。",
            "可怜火宅人空老，谁解跏趺一解襟。"
        ],
        "notes": "",
        "id": "a356dd610eb51c6d5a14430d2130ee9e"
    },
    {
        "author": "吴栻",
        "dynasty": "宋",
        "type": "诗",
        "rhythmic": "",
        "title": "和周焘合江亭  其一",
        "preface": "",
        "paragraphs": [
            "使者风流照锦城，东郊揽辔更澄清。",
            "春江合处烟凝晓，秀岭横边日弄晴。",
            "石鼎煮茶浓有味，金钟注酒酾无声。",
            "何时却信桥南步，细读诗人古柏行。"
        ],
        "notes": "",
        "id": "18802851eaa0e2704e6fd25c08035599"
    },
    {
        "author": "吴栻",
        "dynasty": "宋",
        "type": "诗",
        "rhythmic": "",
        "title": "和周焘合江亭  其二",
        "preface": "",
        "paragraphs": [
            "闻公载酒合江亭，要使邦人识使星。",
            "宿雨乍晴聊信马，晓风初熟更扬舲。",
            "赋成不是缘鹦鹉，诗就当和为脊令。",
            "只欠湘灵来鼓瑟，渔歌声断数峰青。"
        ],
        "notes": "",
        "id": "27615ae1ca03b2bb28fb2b767fafeddb"
    },
    {
        "author": "吴栻",
        "dynasty": "宋",
        "type": "诗",
        "rhythmic": "",
        "title": "游南山",
        "preface": "",
        "paragraphs": [
            "但看都梁山拱北，莫寻浮磬水朝东。",
            "此间半筑瞿昙室，底处曾营炀帝宫。",
            "七眼泉边百无念，一襟披尽晚来风。"
        ],
        "notes": "",
        "id": "99e4d2963996f80d60645bcb26c71664"
    },
    {
        "author": "吴栻",
        "dynasty": "宋",
        "type": "诗",
        "rhythmic": "",
        "title": "五峰岩  其一",
        "preface": "",
        "paragraphs": [
            "云烟杳霭环诸峰，石径诘曲穿疏松。",
            "更无飞埃趁短屐，祇有鸣溜迎修筇。"
        ],
        "notes": "",
        "id": "bf6265cbe4f3b7b169f2eeb8eeb8d2f7"
    },
    {
        "author": "吴栻",
        "dynasty": "宋",
        "type": "诗",
        "rhythmic": "",
        "title": "五峰岩  其二",
        "preface": "",
        "paragraphs": [
            "玲珑数窦明相通，造化恍惚真难穷。",
            "阳回三冬照暖日，阴纳九夏吹寒风。"
        ],
        "notes": "",
        "id": "be4ffec201bfe3fd289887986863077c"
    },
    {
        "author": "吴栻",
        "dynasty": "宋",
        "type": "诗",
        "rhythmic": "",
        "title": "寄智翁宣州知府乡兄",
        "preface": "",
        "paragraphs": [
            "使君真是十年兄，投老相看眼更明。",
            "入省早推何水部，作州今见谢宣城。",
            "应怜远岫云俱晓，定梦澄江月共晴。",
            "安得陪公觞咏后，春风桃李满交情。"
        ],
        "notes": "",
        "id": "37fcfe5620af6b508786437fc2de6b19"
    },
    {
        "author": "吴栻",
        "dynasty": "宋",
        "type": "诗",
        "rhythmic": "",
        "title": "钓台",
        "preface": "",
        "paragraphs": [
            "一水自东流，萧萧霜木秋。",
            "笑谈轻万乘，身世老扁舟。",
            "薄俗迷方饵，高人悟直钩。",
            "至今驯不散，沙上晚来鸥。"
        ],
        "notes": "",
        "id": "84190d16be097a5a9d78a8bd29872c17"
    },
    {
        "author": "吴栻",
        "dynasty": "宋",
        "type": "诗",
        "rhythmic": "",
        "title": "严陵怀古",
        "preface": "",
        "paragraphs": [
            "龙衮新天子，羊裘古野人。",
            "清名在林薮，高行动星辰。",
            "风月空齐国，烟霞自富春。",
            "沧浪秋更碧，不敢濯缨尘。"
        ],
        "notes": "",
        "id": "be796858b884903675b1e2de9d1b561c"
    },
    {
        "author": "吴栻",
        "dynasty": "宋",
        "type": "诗",
        "rhythmic": "",
        "title": "佛岩塔",
        "preface": "",
        "paragraphs": [
            "洒落岩题宴寂高，旋添香火挂青袍。",
            "霜头不惧九侯剑，雪臂应□二祖刀。",
            "月照瓦棺服虎兕，风吹石室啸狷猿。",
            "簷前旧雨天花处，循想眉间两白毫。"
        ],
        "notes": "",
        "id": "5066bec0d54a1c57b468695d5cc4ebe6"
    },
    {
        "author": "吴栻",
        "dynasty": "宋",
        "type": "诗",
        "rhythmic": "",
        "title": "登姜相台  其一",
        "preface": "",
        "paragraphs": [
            "满林红叶坠纷纷，耆老犹言别驾坟。",
            "旧府光华关右月，故乡萧索海南云。",
            "酒杯湖上同方伯，茶灶岩边共隠君。",
            "二百余年真一梦，遶墙荒陇半耕耘。"
        ],
        "notes": "",
        "id": "2accf0d6e7adf86c84379e686944cbb4"
    },
    {
        "author": "吴栻",
        "dynasty": "宋",
        "type": "诗",
        "rhythmic": "",
        "title": "登姜相台  其二",
        "preface": "",
        "paragraphs": [
            "苑门北出祸匆匆，叩马何人独记公。",
            "葬厚欲裁宁诈直，谋南能利倍其忠。",
            "刚各腊后乔林雪，废迹秋来败叶风。",
            "华表千年相对鹤，长看碑锁旧亭中。"
        ],
        "notes": "",
        "id": "51ddd3a51ce52abda6f83693dcd1de61"
    },
    {
        "author": "吴栻",
        "dynasty": "宋",
        "type": "诗",
        "rhythmic": "",
        "title": "题秦君亭  其一",
        "preface": "",
        "paragraphs": [
            "芸阁雠书谢建封，生涯潇洒一枝筇。",
            "曾为剡隠云横水，更作闽游月满峰。",
            "子美藩篱清可造，长卿城郭巧能攻。",
            "拂琴无复尘埃想，落落霜风一晋松。"
        ],
        "notes": "",
        "id": "637fcb9d0f10dbd43eaeac7800cb5cb0"
    },
    {
        "author": "吴栻",
        "dynasty": "宋",
        "type": "诗",
        "rhythmic": "",
        "title": "题秦君亭  其二",
        "preface": "",
        "paragraphs": [
            "秋日春风丽句亭，先生天上少微星。",
            "满炉松影随香碧，一砚苔痕带雨青。",
            "姜相笑中应斗酒，等公谈外祇函经。",
            "何人为我携毡蜡，来洗苍碑墨数厅。"
        ],
        "notes": "",
        "id": "ecfa27d1bcfc6492f85610568a102415"
    },
    {
        "author": "吴栻",
        "dynasty": "宋",
        "type": "诗",
        "rhythmic": "",
        "title": "题清洋院",
        "preface": "",
        "paragraphs": [
            "潇洒堂中披晚襟，红蕉花里叶成阴。",
            "飘来无雨水长急，飞去有云山更深。",
            "苔藓细痕缘巨石，藤萝密影挂疏林。",
            "上人莫作人间想，此地人间不可寻。"
        ],
        "notes": "",
        "id": "e60e8dd7da159ac113519a158969ebd4"
    },
    {
        "author": "吴栻",
        "dynasty": "宋",
        "type": "诗",
        "rhythmic": "",
        "title": "题报劬院",
        "preface": "",
        "paragraphs": [
            "山列三峰来不断，水交双港送无穷。",
            "帆边洲渚潇潇雨，墙外园林淅淅风。"
        ],
        "notes": "",
        "id": "65e3412cbaf301bbcc5a53082c2a94cd"
    },
    {
        "author": "吴栻",
        "dynasty": "宋",
        "type": "诗",
        "rhythmic": "",
        "title": "灵岩  其一",
        "preface": "",
        "paragraphs": [
            "三齐何处古丛林，石作门阑岱岳阴。",
            "云暗鸡鸣川谷浅，月明龟吐水泉深。",
            "未须赞叹袈裟铁，且可归依世界金。",
            "弹指上方还一梦，梦中聊续去年吟。"
        ],
        "notes": "",
        "id": "1d9ff8e3f4ec0e7b7c4ff1d07a8cfb4a"
    },
    {
        "author": "吴栻",
        "dynasty": "宋",
        "type": "诗",
        "rhythmic": "",
        "title": "灵岩  其二",
        "preface": "",
        "paragraphs": [
            "济南惊蛰隠新雷，底事阳关叠叠催。",
            "不称泺源涌觱沸，只堪崧阜上崔巍。",
            "他年发已千茎雪，今日心仍一寸灰。",
            "文雅台边蜗有舍，瓮头归去泼春醅。"
        ],
        "notes": "",
        "id": "8b28aa5f2867c64a082b0474cd7819b3"
    },
    {
        "author": "吴栻",
        "dynasty": "宋",
        "type": "诗",
        "rhythmic": "",
        "title": "灵岩  其三",
        "preface": "",
        "paragraphs": [
            "飞锡道人知几年，青蛇白兔亦茫然。",
            "焚香且上五花殿，煮茗更临双鹤泉。",
            "今日别栽庭下柏，当时曾种社中莲。",
            "证明佛事真何事，聊策藤枝结胜缘。"
        ],
        "notes": "",
        "id": "6b22c5184abf1fbc9926bcf61e1b6f57"
    },
    {
        "author": "吴栻",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "晴开千障雾，翠落万家楼。"
        ],
        "notes": "",
        "id": "503f74e7b1659ffd217b1485b44f3312"
    }
]