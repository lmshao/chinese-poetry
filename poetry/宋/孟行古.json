[
    {
        "author": "孟行古",
        "dynasty": "宋",
        "type": "诗",
        "rhythmic": "",
        "title": "挽东莱先生  其一",
        "preface": "",
        "paragraphs": [
            "道学方勤绩，亨途渐致身。",
            "苍天倾我泪，今日丧斯人。",
            "弟子群经富，先生一语真。",
            "发挥余事业，何处不书绅。"
        ],
        "notes": "",
        "id": "7a36b20ef63664c55b4d13acf1cfeafd"
    },
    {
        "author": "孟行古",
        "dynasty": "宋",
        "type": "诗",
        "rhythmic": "",
        "title": "挽东莱先生  其二",
        "preface": "",
        "paragraphs": [
            "义路资开拓，愀然惊奠亡。",
            "吾侪自如失，夫子独何伤。",
            "往日知鬷蔑，逢人傲子方。",
            "哭君心欲折，迥立向苍苍。"
        ],
        "notes": "",
        "id": "b8b4fd34597463045e25c2af5c699e41"
    },
    {
        "author": "孟行古",
        "dynasty": "宋",
        "type": "诗",
        "rhythmic": "",
        "title": "大涤洞天留题",
        "preface": "",
        "paragraphs": [
            "脱略嚣尘处，清游兴已先。",
            "人行九锁路，洞引十洲仙。",
            "云势生山石，雷声发涧泉。",
            "长吟动尊俎，林影月娟娟。"
        ],
        "notes": "",
        "id": "4b5f9511807236625b3e9340ba4e51c8"
    }
]