[
    {
        "author": "贾黄中",
        "dynasty": "宋",
        "type": "诗",
        "rhythmic": "",
        "title": "伏睹禁林盛事谨赋一章",
        "preface": "",
        "paragraphs": [
            "璇题飞白御毫新，三体琼章妙入神。",
            "特赐禁林为盛事，只缘明主重名臣。",
            "青编辉映轻前古，丹地深严隔世尘。",
            "金箓祯祥非是宝，玉堂名号此方贞。",
            "恩荣谁比烟霄客，文彩长悬日月轮。",
            "为报鼇宫主人道，蓬莱全胜昔时春。"
        ],
        "notes": "",
        "id": "4b5cea70c7819785296063ed2a744a82"
    },
    {
        "author": "贾黄中",
        "dynasty": "宋",
        "type": "诗",
        "rhythmic": "",
        "title": "桂林还珠洞",
        "preface": "",
        "paragraphs": [
            "赫赫威声震百蛮，昔携筐筥溷谿山。",
            "无人为起文渊问，端的珠还薏苡还。"
        ],
        "notes": "",
        "id": "2d82bbd5f8aea95fb3d9b1f50bb0141d"
    },
    {
        "author": "贾黄中",
        "dynasty": "宋",
        "type": "诗",
        "rhythmic": "",
        "title": "吟贻宣议大师英上人",
        "preface": "",
        "paragraphs": [
            "金僊子便是师师，高道宁容世纲羁。",
            "浩浩心田龙可扰，飘飘行止鹤应知。",
            "尘机摆落超三界，古篆沉研冠一时。",
            "莫怪伊余苦珍重，白莲花社有心期。"
        ],
        "notes": "",
        "id": "656e88cc337a8fb2967bcc402cdcb32c"
    },
    {
        "author": "贾黄中",
        "dynasty": "宋",
        "type": "诗",
        "rhythmic": "",
        "title": "送新知永州潘宫赞若冲赴任",
        "preface": "",
        "paragraphs": [
            "鸳鹭行中已著名，颂条暂慰远民情。",
            "道途行去乘轺贵，乡里过时画锦荣。",
            "铃阁晓开江月满，戟枝寒照雪峰明。",
            "知君游刃多余暇，莫忘新诗寄凤城。"
        ],
        "notes": "",
        "id": "cb05264d3286bcbf1fc00bb717fe6ed0"
    },
    {
        "author": "贾黄中",
        "dynasty": "宋",
        "type": "诗",
        "rhythmic": "",
        "title": "题华林书院",
        "preface": "",
        "paragraphs": [
            "旌阳旧山曲，书室构山前。",
            "景物尘埃外，轩窗树石边。",
            "宁惟集儒业，兼恐混神僊。",
            "百行家门最，宜当世有贤。"
        ],
        "notes": "",
        "id": "913cc9dea3d5faa7e8e125c3e96452cb"
    }
]