[
    {
        "author": "褚伯秀",
        "dynasty": "宋",
        "type": "诗",
        "rhythmic": "",
        "title": "贫女吟二首  其一",
        "preface": "",
        "paragraphs": [
            "夜续晨炊贫自由，强教涂抹只堪羞。",
            "闭门静看花开落，过却春风不识愁。"
        ],
        "notes": "",
        "id": "0a24c9e53b0795fa62874b8029fa043f"
    },
    {
        "author": "褚伯秀",
        "dynasty": "宋",
        "type": "诗",
        "rhythmic": "",
        "title": "贫女吟二首  其二",
        "preface": "",
        "paragraphs": [
            "寂寞篷窗锁冷云，地炉纫补自阳春。",
            "千金莫误朱门聘，不是穿珠插翠人。"
        ],
        "notes": "",
        "id": "9906a1bb92362749951dce24c13ee84a"
    },
    {
        "author": "褚伯秀",
        "dynasty": "宋",
        "type": "诗",
        "rhythmic": "",
        "title": "呈周清溪",
        "preface": "",
        "paragraphs": [
            "清溪千仞余，中有一道士。",
            "彼亦何人斯，景纯慕若此。",
            "吾乡汝南英，大涤隠君子。",
            "好客仍收书，东老未足拟。",
            "竹宫需贤才，师命促共理。",
            "无心云出岫，有类月印水。",
            "乐与物为春，自然人鉴止。",
            "二千年再来，雅号乃默契。",
            "挈世返真淳，为教立仪轨。",
            "潜增翠蛟润，益壮天柱势。",
            "近闻筑玄都，崇岗枕龙耳。",
            "充庭兰玉茂，五云楼阁起。",
            "笙鹤时往来，尘寰一俯视。",
            "纷争梦未醒，王侯到蝼蚁。",
            "君壮我垂老，别日嗟激矢。",
            "相逢且尽欢，升仙不如醉。"
        ],
        "notes": "",
        "id": "eb445edc1a7f85f2c6e19dd1f92aaf91"
    },
    {
        "author": "褚伯秀",
        "dynasty": "宋",
        "type": "诗",
        "rhythmic": "",
        "title": "送金约山归洞霄",
        "preface": "",
        "paragraphs": [
            "门掩冷云堆，推敲更有谁。",
            "不忘分芋约，来趁折梅期。",
            "听雪连宵话，伤时几首诗。",
            "侵晨催返棹，猿鹤报先知。"
        ],
        "notes": "",
        "id": "d270e2f6630bd4c7c027f2dcada111be"
    },
    {
        "author": "褚伯秀",
        "dynasty": "宋",
        "type": "诗",
        "rhythmic": "",
        "title": "送玉海宗师还茅山",
        "preface": "",
        "paragraphs": [
            "湖澥天教十载闲，玉经功就胜居坛。",
            "惊尘天目妨龙卧，晚岁华阳望鹤还。",
            "入咏五噫丹阙近，会心三笑画溪寒。",
            "世缘历尽仙缘熟，坐断陪真向上关。"
        ],
        "notes": "",
        "id": "b715abcab77435052edac6a60788a233"
    },
    {
        "author": "褚伯秀",
        "dynasty": "宋",
        "type": "诗",
        "rhythmic": "",
        "title": "春日山居",
        "preface": "",
        "paragraphs": [
            "万山深锁竹房幽，寒碧欺春恰似秋。",
            "人醉药炉凭鹤看，窗闲吟笔被猿偷。",
            "护岩苔色侵衣润，逼枕溪声入梦流。",
            "童子扫花关莫掩，恐妨诗社客来游。"
        ],
        "notes": "",
        "id": "f76bfe24c042ee65e7d6e01947b01515"
    },
    {
        "author": "褚伯秀",
        "dynasty": "宋",
        "type": "诗",
        "rhythmic": "",
        "title": "题翠蛟亭",
        "preface": "",
        "paragraphs": [
            "不逐风雷去，蜿蜒舞石屏。",
            "源深有龙伴，流远借丹灵。",
            "坐觉云藏树，吟忘雪溅亭。",
            "岩隈下斜日，归去了残经。"
        ],
        "notes": "",
        "id": "f9512d51d31f5e591ca617903557eee4"
    }
]