[
    {
        "author": "李侗",
        "dynasty": "宋",
        "type": "诗",
        "rhythmic": "",
        "title": "柘轩  其一",
        "preface": "",
        "paragraphs": [
            "耕桑本是吾儒事，不免饥寒智者非。",
            "出处自然皆有据，不应感念泣牛衣。"
        ],
        "notes": "",
        "id": "1e7288bcac6d10b88c0d3a95ea8e9a74"
    },
    {
        "author": "李侗",
        "dynasty": "宋",
        "type": "诗",
        "rhythmic": "",
        "title": "柘轩  其二",
        "preface": "",
        "paragraphs": [
            "五亩之宫植以桑，孟轲举此助谈王。",
            "轩前蒙密知何意，要见经纶滋味长。"
        ],
        "notes": "",
        "id": "30e074cc6b4527c8671294fd9988f861"
    },
    {
        "author": "李侗",
        "dynasty": "宋",
        "type": "诗",
        "rhythmic": "",
        "title": "柘轩  其三",
        "preface": "",
        "paragraphs": [
            "三春采采为蚕供，衣被生灵独有功。",
            "野外谩多闲草木，可惭无计谢东风。"
        ],
        "notes": "",
        "id": "e7eb4a9a1940124bf0363d3376747cf3"
    },
    {
        "author": "李侗",
        "dynasty": "宋",
        "type": "诗",
        "rhythmic": "",
        "title": "舍上辞归罗豫章先生",
        "preface": "",
        "paragraphs": [
            "学道求师久剑潭，岂缘枯朽预儒涵。",
            "致知事业同归理，克己工夫判立谈。",
            "未借老商颜笑一，已偕韩氏俗重三。",
            "过庭若问论诗礼，应问从谁学指南。"
        ],
        "notes": "",
        "id": "27cbdd56e2a6f3295f6cb98ff18d324c"
    },
    {
        "author": "李侗",
        "dynasty": "宋",
        "type": "诗",
        "rhythmic": "",
        "title": "梅林春信",
        "preface": "",
        "paragraphs": [
            "积雪千林冻欲摧，倚栏日日望春回。",
            "天公为我传消息，故遣梅花特地开。"
        ],
        "notes": "",
        "id": "46ff75c8440ec20a45718cf0da5f3be6"
    },
    {
        "author": "李侗",
        "dynasty": "宋",
        "type": "诗",
        "rhythmic": "",
        "title": "静庵山居",
        "preface": "",
        "paragraphs": [
            "胜如城外宅，花木拥簷前。",
            "一雨晚时过，群峰翠色鲜。",
            "采荆烹白石，接竹引清泉。",
            "车马长无到，逍遥乐葛天。"
        ],
        "notes": "",
        "id": "51296102e7b23bdcea84c408068c928c"
    },
    {
        "author": "李侗",
        "dynasty": "宋",
        "type": "诗",
        "rhythmic": "",
        "title": "藏春峡",
        "preface": "",
        "paragraphs": [
            "咏归堂里静怡神，更步芳亭识趣新。",
            "爱竹心虚初长笋，观梅香散渐含仁。",
            "云将膏雨过桐岭，水泛桃花出剑津。",
            "生意峡中藏得否，自家收拾满腔春。"
        ],
        "notes": "",
        "id": "fe8f55bb406030143b64ca6114d11753"
    }
]