[
    {
        "author": "陈世崇",
        "dynasty": "宋",
        "type": "诗",
        "rhythmic": "",
        "title": "元夕八首  其一",
        "preface": "",
        "paragraphs": [
            "看灯螃蟹月前供，迓鼓金销画领中。",
            "帘卷重楼灯乍试，柳稍风暖雪初融。"
        ],
        "notes": "",
        "id": "9bbcdeb3104bd2a7fc9b5c02cc1b7330"
    },
    {
        "author": "陈世崇",
        "dynasty": "宋",
        "type": "诗",
        "rhythmic": "",
        "title": "元夕八首  其二",
        "preface": "",
        "paragraphs": [
            "苍头喝道烛光微，梅压乌云柳压眉。",
            "打块成团娇又颤，閙蛾簇簇翠冠儿。"
        ],
        "notes": "",
        "id": "cef2ebbf2d72d3de7c09c1ac3d9fbe2f"
    },
    {
        "author": "陈世崇",
        "dynasty": "宋",
        "type": "诗",
        "rhythmic": "",
        "title": "元夕八首  其三",
        "preface": "",
        "paragraphs": [
            "风飘蹀躞步摇轻，相唤相呼去看灯。",
            "笑整玉梅藏素手，香肩三角卸吴绫。"
        ],
        "notes": "",
        "id": "9e5aa088608ac83193d840d8dd4c7a00"
    },
    {
        "author": "陈世崇",
        "dynasty": "宋",
        "type": "诗",
        "rhythmic": "",
        "title": "元夕八首  其四",
        "preface": "",
        "paragraphs": [
            "麝圆𫗰拍澄沙团，馉饳糖霜乳橘盘。",
            "蕉叶柿花宜利少，叫声浑杂市声欢。"
        ],
        "notes": "",
        "id": "354d0115d2ac41f48813745bc07d34cf"
    },
    {
        "author": "陈世崇",
        "dynasty": "宋",
        "type": "诗",
        "rhythmic": "",
        "title": "元夕八首  其五",
        "preface": "",
        "paragraphs": [
            "买市今宵看帅臣，九衢车马隘香尘。",
            "欢呼百姓同沾惠，无限搀行卖卜人。"
        ],
        "notes": "",
        "id": "68c7f51ef8c53bd1451c263e2718313f"
    },
    {
        "author": "陈世崇",
        "dynasty": "宋",
        "type": "诗",
        "rhythmic": "",
        "title": "元夕八首  其六",
        "preface": "",
        "paragraphs": [
            "女童清乐玉琮琤，一道群丝缓合笙。",
            "更看苏家坊傀儡，软风娇送杵歌声。"
        ],
        "notes": "",
        "id": "da9399c4c7afd7f5661e3409b1039f5d"
    },
    {
        "author": "陈世崇",
        "dynasty": "宋",
        "type": "诗",
        "rhythmic": "",
        "title": "元夕八首  其七",
        "preface": "",
        "paragraphs": [
            "天街箫鼓厌繁华，静访湖山释子家。",
            "珍玩图书尤绚眼，选僧堂里万莲华。"
        ],
        "notes": "",
        "id": "03ff00b17118ced00e669def1ba7b40c"
    },
    {
        "author": "陈世崇",
        "dynasty": "宋",
        "type": "诗",
        "rhythmic": "",
        "title": "元夕八首  其八",
        "preface": "",
        "paragraphs": [
            "寒星万点御香飘，和气潜回积雪消。",
            "盈耳嵩呼声不绝，熙熙春意入箫韶。"
        ],
        "notes": "",
        "id": "45ec05b8a55dd00e9fae08e6d4c46454"
    },
    {
        "author": "陈世崇",
        "dynasty": "宋",
        "type": "诗",
        "rhythmic": "",
        "title": "题曾氏诸帖",
        "preface": "",
        "paragraphs": [
            "南丰而后艇斋君，忠义词章萃一门。",
            "手泽流芳凌劫火，钦承犹得到来孙。"
        ],
        "notes": "",
        "id": "2d4f0b687579e23e0d12f21c6cfa76a2"
    }
]