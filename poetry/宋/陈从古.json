[
    {
        "author": "陈从古",
        "dynasty": "宋",
        "type": "诗",
        "rhythmic": "",
        "title": "绍兴辛巳秋过浯溪诵简斋诗因用其韵",
        "preface": "",
        "paragraphs": [
            "浯溪一股寒流碧，耸起双峰如削壁。",
            "两公文墨照溪津，到今草木增颜色。",
            "想当忠愤欲吐时，尽把江山供笔力。",
            "我来吊古不胜情，岂但登临爱泉石。",
            "渔阳旧事忍再论，仅頼令公安反侧。",
            "书生百感夜不眠，起读新诗转凄恻。"
        ],
        "notes": "",
        "id": "2ed5f7b2e70a16ddf58842c241650821"
    },
    {
        "author": "陈从古",
        "dynasty": "宋",
        "type": "诗",
        "rhythmic": "",
        "title": "重过浯溪",
        "preface": "",
        "paragraphs": [
            "小憩𢈪亭上，悠然倚一枝。",
            "云埋漫郎宅，水落鲁公碑。",
            "兴废悲前古，登临记昔时。",
            "重来头已白，忍看旧题诗。"
        ],
        "notes": "",
        "id": "e8e8b5e034432c3f7e93742138301eb6"
    },
    {
        "author": "陈从古",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "多情今夜月，送我到衡州。"
        ],
        "notes": "",
        "id": "ffa6aa091b4e329c2da1d67104217092"
    },
    {
        "author": "陈从古",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "半夜打篷风雨恶，平明已失系船痕。"
        ],
        "notes": "",
        "id": "919be250110ca5900ae57bfee80dc514"
    },
    {
        "author": "陈从古",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "礼部又开南省榜，卖花羞听叫文官。"
        ],
        "notes": "",
        "id": "96b82a163176b2d4329b06872e2deecf"
    }
]