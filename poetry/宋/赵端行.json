[
    {
        "author": "赵端行",
        "dynasty": "宋",
        "type": "诗",
        "rhythmic": "",
        "title": "少稷赋十二相属诗戏赠",
        "preface": "",
        "paragraphs": [
            "不用为鼠何数奇，饭牛南山聊自怡。",
            "探穴取虎有奇祸，守株伺兔非全痴。",
            "文成雕龙成卷轴，画蛇失杯坐添足。",
            "走马章台忆旧游，岁月才惊羊胛熟。",
            "羊窗要自息猕猴，异□无应心日休。",
            "白衣苍狗变化见，世事何如牧猪戏。"
        ],
        "notes": "",
        "id": "745bcf6130c5c8a4ed9b90b2467f3f67"
    },
    {
        "author": "赵端行",
        "dynasty": "宋",
        "type": "诗",
        "rhythmic": "",
        "title": "白鹤关",
        "preface": "",
        "paragraphs": [
            "危亭石作关，假道一跻攀。",
            "白鹤何年去，青松尽日闲。",
            "坐时闻远水，望处小他山。",
            "衲子云衣厚，寒犹宿此间。"
        ],
        "notes": "",
        "id": "5a27b8018aef8c528f9c18ad737d7934"
    }
]