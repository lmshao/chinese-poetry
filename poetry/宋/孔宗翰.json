[
    {
        "author": "孔宗翰",
        "dynasty": "宋",
        "type": "诗",
        "rhythmic": "",
        "title": "谒赣上东江祠祈雨有作",
        "preface": "",
        "paragraphs": [
            "东江祷雨真灵迹，香火未收簷溜滴。",
            "城中到此夜五更，渡口归时水三尺。",
            "高田溜满入低田，万耦齐耕破晓烟。",
            "但愿吾民得饱饭，年年岁岁是丰年。"
        ],
        "notes": "",
        "id": "f3d8a2ffbbe4e6ac879494e4ed2c6291"
    },
    {
        "author": "孔宗翰",
        "dynasty": "宋",
        "type": "诗",
        "rhythmic": "",
        "title": "题壁",
        "preface": "",
        "paragraphs": [
            "屈指从来十七年，交亲零落一潸然。",
            "婵娟再见中秋月，依旧清辉照客眠。"
        ],
        "notes": "",
        "id": "a13406cf6ecf29445e361e313e6103b5"
    }
]