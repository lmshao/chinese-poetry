[
    {
        "author": "释道全",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "一搥打透无尽藏，一切珍宝吾皆有。",
            "拈来普济贫乏人，免使波咤路边走。"
        ],
        "notes": "",
        "id": "5f4c5c8ec02c026df2da2b6cf388ea54"
    },
    {
        "author": "释道全",
        "dynasty": "宋",
        "type": "诗",
        "rhythmic": "",
        "title": "秋晓",
        "preface": "",
        "paragraphs": [
            "飘飘枫叶草萋萋，云压天边雁阵低。",
            "何处水村人起早，橹声摇月过桥西。"
        ],
        "notes": "",
        "id": "c7fb26e1fd942141e3c65daec3330483"
    },
    {
        "author": "释道全",
        "dynasty": "宋",
        "type": "诗",
        "rhythmic": "",
        "title": "题法安院",
        "preface": "",
        "paragraphs": [
            "半生梦想到山宫，此日殷勤兴莫穷。",
            "寺在烟霏空翠里，人游水墨画图中。",
            "青松夹道晓云合，黄叶满山秋露浓。",
            "满眼新诗酬未尽，再来宁愧锦囊空。"
        ],
        "notes": "",
        "id": "30e5406d878761aeea87897a0b1a5ccf"
    },
    {
        "author": "释道全",
        "dynasty": "宋",
        "type": "诗",
        "rhythmic": "",
        "title": "题林景思权巢  其一",
        "preface": "",
        "paragraphs": [
            "不嫌茅把盖头低，为爱平簷野雪迷。",
            "自与芦花梦明月，夜寒空误鹤来栖。"
        ],
        "notes": "",
        "id": "dfbbc14a538d6116b45c8cfc3181bf0c"
    },
    {
        "author": "释道全",
        "dynasty": "宋",
        "type": "诗",
        "rhythmic": "",
        "title": "题林景思权巢  其二",
        "preface": "",
        "paragraphs": [
            "田地虚明不受尘，巢中人是个中人。",
            "勿言一色浑无迹，月到梅梢亦转身。"
        ],
        "notes": "",
        "id": "8735d8c3125b5e914d369b40e802b118"
    },
    {
        "author": "释道全",
        "dynasty": "宋",
        "type": "诗",
        "rhythmic": "",
        "title": "题宝严寺",
        "preface": "",
        "paragraphs": [
            "出郭二十里，过山三用村。",
            "竹深疑有寺，路僻不知门。",
            "万木辞穷腊，三峰占落曛。",
            "灵源正脉在，惭愧有云孙。"
        ],
        "notes": "",
        "id": "5e68f811f8f27c8cb0a6f3482eafa3e6"
    }
]