[
    {
        "author": "陈天麟",
        "dynasty": "宋",
        "type": "诗",
        "rhythmic": "",
        "title": "青山辞",
        "preface": "",
        "paragraphs": [
            "青山崔崔，白云溶溶。",
            "我疑其中，仙人所宫。",
            "风马云舆，霓旌羽幢。",
            "游行太空，翩然相从。",
            "望而不见，使我心忡。",
            "我本金华，牧羊之童。",
            "口诵蕊笈，有声如钟。",
            "震撼岩壑，无碍不通。",
            "谪居下土，黄尘蒙蒙。",
            "五色之气，布满西东。",
            "秋高露清，陟彼危峰。",
            "呼吸元气，精神内融。",
            "啸傲万物，后天而终。"
        ],
        "notes": "",
        "id": "074241e83e227d2709eea48da88af4a9"
    },
    {
        "author": "陈天麟",
        "dynasty": "宋",
        "type": "诗",
        "rhythmic": "",
        "title": "青山道中",
        "preface": "",
        "paragraphs": [
            "田舍鸡升屋，山家犬应门。",
            "马行黄叶路，水遶夕阳村。",
            "老觉贫为累，吾知道可尊。",
            "此行聊复尔，万事信乾坤。"
        ],
        "notes": "",
        "id": "51a3a4410a4ed1f09a102a589bcb0df3"
    },
    {
        "author": "陈天麟",
        "dynasty": "宋",
        "type": "诗",
        "rhythmic": "",
        "title": "舟中",
        "preface": "",
        "paragraphs": [
            "湖阔帆风饱，山长眼力疲。",
            "晚凉行进酒，秋色最宜诗。",
            "别意果作恶，虚名难疗饥。",
            "此生无住著，投老欲何之。"
        ],
        "notes": "",
        "id": "540762980d4789c38d3c0469574d9775"
    },
    {
        "author": "陈天麟",
        "dynasty": "宋",
        "type": "诗",
        "rhythmic": "",
        "title": "用梁漕韵",
        "preface": "",
        "paragraphs": [
            "千里岷峨外，三年汉漾西。",
            "急流冲水马，腐壤伏樗鸡。",
            "伐树惊遭宋，闻韶喜在齐。",
            "何时灯火夜，重与拆红泥。"
        ],
        "notes": "",
        "id": "e7d51acc957e2a9332eb7679d028319a"
    },
    {
        "author": "陈天麟",
        "dynasty": "宋",
        "type": "诗",
        "rhythmic": "",
        "title": "上泸帅梁公  其一",
        "preface": "",
        "paragraphs": [
            "旧已元枢幕，今犹大将牙。",
            "恩威伸六诏，封域总三巴。",
            "早晚看鸣佩，轩翔入判花。",
            "不妨乘驷马，上冢一还家。"
        ],
        "notes": "",
        "id": "2660c2b763e20cc78fa4a04ad6806b8a"
    },
    {
        "author": "陈天麟",
        "dynasty": "宋",
        "type": "诗",
        "rhythmic": "",
        "title": "上泸帅梁公  其二",
        "preface": "",
        "paragraphs": [
            "册府推前辈，文场惯主盟。",
            "冀闲收汗血，昆圃出连城。",
            "料想金瓯覆，遥知水鉴明。",
            "从今青与紫，四海尽门生。"
        ],
        "notes": "",
        "id": "4d23e1077b1b33c2d1f3be60e8ac50e0"
    },
    {
        "author": "陈天麟",
        "dynasty": "宋",
        "type": "诗",
        "rhythmic": "",
        "title": "上泸帅梁公  其三",
        "preface": "",
        "paragraphs": [
            "六辔澄清日，三军指顾中。",
            "关山都识面，草木尚倾风。",
            "饮马伊吾北，回銮涧水东。",
            "庙谟应富有，倾倒莫匆匆。"
        ],
        "notes": "",
        "id": "ecc4ec07440293f47a2a5ccc8345f966"
    },
    {
        "author": "陈天麟",
        "dynasty": "宋",
        "type": "诗",
        "rhythmic": "",
        "title": "旌德道中",
        "preface": "",
        "paragraphs": [
            "山邑无邮传，农夫半甲兵。",
            "石桥横断岸，草径入荒城。",
            "闻道甘泉驾，将临细柳营。",
            "风尘何日靖，留眼看升平。"
        ],
        "notes": "",
        "id": "b2eb18efe019789f344e6804311b913c"
    },
    {
        "author": "陈天麟",
        "dynasty": "宋",
        "type": "诗",
        "rhythmic": "",
        "title": "寿洋川李守昌谔二首  其一",
        "preface": "",
        "paragraphs": [
            "桂子风高瑞霭浮，晓来无处不懽讴。",
            "共怀襦袴歌廉范，更指龟蒙祝鲁侯。",
            "风月莫辜三十咏，星霜行阅八千秋。",
            "皇家正重惟良寄，衮服归公正黑头。"
        ],
        "notes": "",
        "id": "c62d5d805ef31da08f5628a50680339a"
    },
    {
        "author": "陈天麟",
        "dynasty": "宋",
        "type": "诗",
        "rhythmic": "",
        "title": "寿洋川李守昌谔二首  其二",
        "preface": "",
        "paragraphs": [
            "朱轮画戟拥高牙，散作棠阴十万家。",
            "渐向瑶阶对红药，长倾玉斝寿黄花。",
            "僊风自是骑鲸客，逸兴行飞犯斗槎。",
            "谁为淮南门下客，愿随鸡犬上云霞。"
        ],
        "notes": "",
        "id": "03adbf766dcd3b5d83955ab79017b988"
    },
    {
        "author": "陈天麟",
        "dynasty": "宋",
        "type": "诗",
        "rhythmic": "",
        "title": "用齐正韵送叔勤归湖北",
        "preface": "",
        "paragraphs": [
            "霜点螭坳侍紫皇，高文大册玉锵锵。",
            "传家信有青袍物，当代争推古战场。",
            "故国未应穷地脉，难兄先已破天荒。",
            "相逢若话情亲事，分我朝回满袖香。"
        ],
        "notes": "",
        "id": "883f9300db942b51ceb9d689183e1572"
    },
    {
        "author": "陈天麟",
        "dynasty": "宋",
        "type": "诗",
        "rhythmic": "",
        "title": "忆旧",
        "preface": "",
        "paragraphs": [
            "西湖当日雨如丝，尚记移家去国时。",
            "发短自怜今种种，印悬那得更累累。",
            "身如乌鹊空三匝，家似鹪鹩寄一枝。",
            "万事此心俱不计，尚容开口细论诗。"
        ],
        "notes": "",
        "id": "dc3b246f0e79149ab65b37607631e01e"
    },
    {
        "author": "陈天麟",
        "dynasty": "宋",
        "type": "诗",
        "rhythmic": "",
        "title": "席上和统制傅公韵",
        "preface": "",
        "paragraphs": [
            "迟迟春永昼如年，芳草池塘属惠连。",
            "一笑谁云今易得，四并须信古难全。",
            "山围锦绣将军树，云遏笙歌刺史天。",
            "不向风光共流转，恐辜柳絮与榆钱。"
        ],
        "notes": "",
        "id": "54acbd7f7f6f0264bfe389c050859c7a"
    },
    {
        "author": "陈天麟",
        "dynasty": "宋",
        "type": "诗",
        "rhythmic": "",
        "title": "除夕偶成呈同舍兼简陈仲恕",
        "preface": "",
        "paragraphs": [
            "东皇送煖下青都，雪在梅梢半有无。",
            "爆竹旧闻驱罔象，传杯今怕饮屠苏。",
            "暗中石火频过眼，忙里银丝欲上须。",
            "不解玉堂供帖子，双扉聊与换桃符。"
        ],
        "notes": "",
        "id": "33bb1606fb758191276d2eeb95e52164"
    },
    {
        "author": "陈天麟",
        "dynasty": "宋",
        "type": "诗",
        "rhythmic": "",
        "title": "又次前韵",
        "preface": "",
        "paragraphs": [
            "积阴元自宅幽都，昨夜东风一扫无。",
            "玉殿仙班摇杂珮，银罂御膳染香酥。",
            "柳萦翠带方眠眼，梅褪红粧已露须。",
            "拭目太平知有日，两宫勤俭过祥符。"
        ],
        "notes": "",
        "id": "4ddd4e4dd1d4e450fa6d76db07e574a1"
    },
    {
        "author": "陈天麟",
        "dynasty": "宋",
        "type": "诗",
        "rhythmic": "",
        "title": "送太守李公",
        "preface": "",
        "paragraphs": [
            "乱花翻阵雨，飞絮转轻毬。",
            "别思昏如醉，征鞍挽不留。",
            "职循今列郡，秩视古诸侯。",
            "当代人争仰，惟公政最优。",
            "洋川佳景物，胜迹旧经游。",
            "未定中原扰，犹怀傍塞忧。",
            "九重爰锡命，千里藉承流。",
            "德逐祥云偃，恩随瑞霭浮。",
            "带刀还陇亩，挟纩动貔貅。",
            "烽柝开边月，犂锄庆麦秋。",
            "二天舒士气，五袴沸民讴。",
            "虞氏三年考，河南第一州。",
            "霜台方荐墨，黼座想凝旒。",
            "早晚颁纶綍，东西走置邮。",
            "迟迟姑去鲁，几几定归周。",
            "明月湖光远，凌云气象幽。",
            "烟波浮画鹢，雪浪遶乌牛。",
            "好逐桃花涨，轻飞竹叶舟。",
            "径归调玉铉，莫待覆金瓯。",
            "贱吏伤萍梗，终年仰庇休。",
            "龙门曾御李，骥坂会依刘。",
            "不作痴儿女，孜孜话别愁。"
        ],
        "notes": "",
        "id": "5fda171b03b86b36874c19c3f3013d3e"
    },
    {
        "author": "陈天麟",
        "dynasty": "宋",
        "type": "诗",
        "rhythmic": "",
        "title": "题南金慎独斋",
        "preface": "",
        "paragraphs": [
            "圣道不可穷，探取随己欲。",
            "平生所受用，政可一言足。",
            "子思著中庸，暗室戒慎独。",
            "危微恐惧心，此念施已熟。",
            "学从西洛来，标榜相品目。",
            "袖手看屋梁，表表知鸿鹄。",
            "谁知胸中尘，往往盈斗斛。",
            "伋也而有知，宁不贻彼忸。",
            "吴侯蚤作吏，未肯事边幅。",
            "得妙自圣处，了不关世俗。",
            "颇知幽隐中，日月所照烛。",
            "不敢欺秋毫，高情洁冰玉。",
            "愿言从君游，著鞭蹈前躅。"
        ],
        "notes": "",
        "id": "9a802aec41d5c6a19b04fc9e700c48ba"
    },
    {
        "author": "陈天麟",
        "dynasty": "宋",
        "type": "诗",
        "rhythmic": "",
        "title": "访张元明山斋",
        "preface": "",
        "paragraphs": [
            "张侯诗似岭云闲，飞鸟何心只念还。",
            "醉里有官如物外，眼前无客似山间。",
            "来听春枕连宵雨，看画秋屏著色山。",
            "老去此身无处用，固应容我作跻攀。"
        ],
        "notes": "",
        "id": "92222bc25678afa74d7431b8a67350ae"
    },
    {
        "author": "陈天麟",
        "dynasty": "宋",
        "type": "诗",
        "rhythmic": "",
        "title": "题王季恭蓬斋",
        "preface": "",
        "paragraphs": [
            "小结茅庐寄一椽，夜灯聊与客周旋。",
            "问知急雨来何处，题作蓬斋亦偶然。",
            "政欲撩君江上句，莫嫌惊我醉中眠。",
            "老翁辜负渔竿久，何日烟蓑止钓舡。"
        ],
        "notes": "",
        "id": "9bc0fd2843d640802aa20b7904fc65ee"
    },
    {
        "author": "陈天麟",
        "dynasty": "宋",
        "type": "诗",
        "rhythmic": "",
        "title": "赵观察作斋名烟艇孙耘老作唐律相邀同赋乃次其韵",
        "preface": "",
        "paragraphs": [
            "知君心本在沧洲，故揭寒斋作钓舟。",
            "已遣江湖频入梦，便呼鸥鸟与同游。",
            "浮骖未可追前事，画舫犹堪拟胜流。",
            "笠泽有家归未得，断肠芦叶荻先秋。"
        ],
        "notes": "",
        "id": "0d1a62fd3842d4f038547a1589fbd329"
    },
    {
        "author": "陈天麟",
        "dynasty": "宋",
        "type": "诗",
        "rhythmic": "",
        "title": "越香台",
        "preface": "",
        "paragraphs": [
            "佳木寄深坞，自与春有期。",
            "幽姿谁复省，轩轩颇矜持。",
            "真赏傥已逢，清香袭人衣。",
            "士为知己死，此语良不欺。"
        ],
        "notes": "",
        "id": "464ad83203683c070e7c8a28c7926f97"
    },
    {
        "author": "陈天麟",
        "dynasty": "宋",
        "type": "诗",
        "rhythmic": "",
        "title": "与客饮干明寺东古梅下",
        "preface": "",
        "paragraphs": [
            "寥寥耆旧尽，欣欣花木新。",
            "十梅亦老矣，手植知何人。",
            "不种官路傍，社栎同百春。",
            "想当太平时，来者纷蹄轮。",
            "我来几世后，寻芳披棘榛。",
            "众枝叠玉蕊，光风卷香尘。",
            "坐客稍稍醉，坠英欲成茵。",
            "老圃亦后来，始园从谁询。",
            "渊明饮松下，故事良可遵。",
            "饮散弃花去，明日迹已陈。"
        ],
        "notes": "",
        "id": "9700f5ac1c99d486ebc693103f8f82c8"
    },
    {
        "author": "陈天麟",
        "dynasty": "宋",
        "type": "诗",
        "rhythmic": "",
        "title": "吕仲及适安堂",
        "preface": "",
        "paragraphs": [
            "事如昨梦本来空，正在黄粱一熟中。",
            "到处随缘是安乐，人生何地有穷通。",
            "飞花不到东风舞，霜叶空怜醉面红。",
            "只恐他年终未免，传家重说小申公。"
        ],
        "notes": "",
        "id": "c261b2b04666d658ec704e1e7f2d6080"
    },
    {
        "author": "陈天麟",
        "dynasty": "宋",
        "type": "诗",
        "rhythmic": "",
        "title": "柳下",
        "preface": "",
        "paragraphs": [
            "春余暑气已骎骎，唤取胡床坐柳阴。",
            "风里禽声来木杪，日斜树影倒溪心。",
            "不知昨夜雨多少，幻出数峰云浅深。",
            "老子此间殊不恶，为收佳趣入微吟。"
        ],
        "notes": "",
        "id": "e11ace2600519aafb5922abef842189c"
    },
    {
        "author": "陈天麟",
        "dynasty": "宋",
        "type": "诗",
        "rhythmic": "",
        "title": "田间",
        "preface": "",
        "paragraphs": [
            "经营一饱慰枯肠，稻作黄云带雨香。",
            "溪上烟横秋入画，树梢风细晚分凉。",
            "交游断绝山当户，岁月侵寻竹过墙。",
            "斗酒只鸡田舍好，枉将袯襫换轩裳。"
        ],
        "notes": "",
        "id": "c6f473b823bba35b8812fd411a581c84"
    },
    {
        "author": "陈天麟",
        "dynasty": "宋",
        "type": "诗",
        "rhythmic": "",
        "title": "雨中发崇福院",
        "preface": "",
        "paragraphs": [
            "仆奴颇厌穿云路，老子方欣在眼山。",
            "四面人家高下住，一川烟雨有无间。",
            "时闻鸟语作歌吹，更遣泉声鸣珮环。",
            "沮洳崎岖饱谙历，只余多病鬓毛斑。"
        ],
        "notes": "",
        "id": "6c7328b961301b056080230f6e24567b"
    },
    {
        "author": "陈天麟",
        "dynasty": "宋",
        "type": "诗",
        "rhythmic": "",
        "title": "偶作",
        "preface": "",
        "paragraphs": [
            "蹇步青云晚，疏慵白发多。",
            "生涯聊尔耳，功业定如何。",
            "坐与此君语，谁携欢伯过。",
            "向来湖海气，老矣付烟波。"
        ],
        "notes": "",
        "id": "bc43f208ad3c3e6d83a1fafb6991949b"
    },
    {
        "author": "陈天麟",
        "dynasty": "宋",
        "type": "诗",
        "rhythmic": "",
        "title": "纪颂",
        "preface": "",
        "paragraphs": [
            "宅家图任久虚怀，镇抚三年辍弼谐。",
            "鹓鹭倾心望归洛，貔貅贾勇待平淮。",
            "已擎天柱旋坤轴，会正杓衡拱泰阶。",
            "多少中兴勋业事，未知谁□颂磨崖。"
        ],
        "notes": "",
        "id": "b8fd5e430a7dd00d7ee23d1db456a2a5"
    },
    {
        "author": "陈天麟",
        "dynasty": "宋",
        "type": "诗",
        "rhythmic": "",
        "title": "扬州琼花",
        "preface": "",
        "paragraphs": [
            "髣髴犹称是汉粧，五花刻玉传轻黄。",
            "隔江坐想红楼里，插鬓应宜锦瑟傍。",
            "疑似聚仙非我类，近邻芍药许同芳。",
            "将军且与花为主，免使丛祠作战场。"
        ],
        "notes": "",
        "id": "9e40b36dfa13b576d571af3fa8ac9c8c"
    },
    {
        "author": "陈天麟",
        "dynasty": "宋",
        "type": "诗",
        "rhythmic": "",
        "title": "后林寺",
        "preface": "",
        "paragraphs": [
            "凉飔发远轫，残暑促归轮。",
            "山色不厌客，蝉声强聒人。",
            "功名尘外累，身世醉中真。",
            "更上高楼望，何峰可卜邻。"
        ],
        "notes": "",
        "id": "0332cfb78fd7d0d6499f9bcd0a7780bb"
    },
    {
        "author": "陈天麟",
        "dynasty": "宋",
        "type": "诗",
        "rhythmic": "",
        "title": "延寿寺",
        "preface": "",
        "paragraphs": [
            "一溪寒玉佩环声，两径徘徊管送迎。",
            "寺学鹫峰侵汉起，山如龙尾撇波行。"
        ],
        "notes": "",
        "id": "26bb37653d339b4263f3e758a791bde5"
    },
    {
        "author": "陈天麟",
        "dynasty": "宋",
        "type": "诗",
        "rhythmic": "",
        "title": "秋霜阁",
        "preface": "",
        "paragraphs": [
            "登台坐想遗民钓，入寺行歌李白诗。",
            "竹榻蒲团僧定早，清鞋布袜我归迟。",
            "云边扫石留题处，月下凭栏把酒时。",
            "百尺苍松唐旧物，问渠尝阅几兴衰。"
        ],
        "notes": "",
        "id": "417ddb07e2a2461fb88f6bbd82407fa7"
    },
    {
        "author": "陈天麟",
        "dynasty": "宋",
        "type": "诗",
        "rhythmic": "",
        "title": "风光阁",
        "preface": "",
        "paragraphs": [
            "三千里外帝王乡，当日龙潜泾水旁。",
            "不拟玺符归掌握，故因斧藻话风光。",
            "一时事往留遗迹，百尺楼空倚夕阳。",
            "英武照灵略相似，元无野史记兴唐。"
        ],
        "notes": "",
        "id": "6bf9f2e648eb0ada10a6b55480edd061"
    },
    {
        "author": "陈天麟",
        "dynasty": "宋",
        "type": "诗",
        "rhythmic": "",
        "title": "吕城舟行晚晴",
        "preface": "",
        "paragraphs": [
            "杨柳堤长月一湾，芙蓉花小蓼初斑。",
            "孤帆白鸟无边水，残日断云何处山。",
            "远客自应归兴动，新诗都在晚晴间。",
            "功名有底催人去，只合渔樵作往还。"
        ],
        "notes": "",
        "id": "2ec8ce65a1e8cd3aa3cf19c0f0f2638f"
    },
    {
        "author": "陈天麟",
        "dynasty": "宋",
        "type": "诗",
        "rhythmic": "",
        "title": "登上岭游黄山  其一",
        "preface": "",
        "paragraphs": [
            "朝阳滉漾水朦胧，晓烟横抹天微风。",
            "三十六峰不著色，点缀淡墨排秋空。",
            "小山连延大山倨，林深无人但云树。",
            "平生爱山真成癖，我以意行本无住。",
            "黄山之路何欹危，黄山之溪何涟漪。",
            "登山度水亦劳止，正要行役发吾诗。",
            "仙家与世不相远，径入桃源亦良便。",
            "向来父老亦尝行，竹箨桃花大于扇。"
        ],
        "notes": "",
        "id": "16dd82659c43da315624da70124a7258"
    },
    {
        "author": "陈天麟",
        "dynasty": "宋",
        "type": "诗",
        "rhythmic": "",
        "title": "登上岭游黄山  其二",
        "preface": "",
        "paragraphs": [
            "风扫烟岚一万重，平生佳处始相逢。",
            "未骖轩后浮丘驾，已见天都石柱峰。",
            "阆苑欲传青鸟信，壶天安用白云封。",
            "朝真我亦通仙籍，况复年来访赤松。"
        ],
        "notes": "",
        "id": "e3904524a80f42106769c5d6eef8b925"
    },
    {
        "author": "陈天麟",
        "dynasty": "宋",
        "type": "诗",
        "rhythmic": "",
        "title": "过双梅草堂",
        "preface": "",
        "paragraphs": [
            "一识园林胜，知君有远心。",
            "看林延野色，卧日只空林。",
            "山水闲中领，诗书静处深。",
            "秋光度林际，留得半庭阴。"
        ],
        "notes": "",
        "id": "34c915a6c6919f83dbea6880be58cd82"
    },
    {
        "author": "陈天麟",
        "dynasty": "宋",
        "type": "诗",
        "rhythmic": "",
        "title": "赠水西寺举老",
        "preface": "",
        "paragraphs": [
            "山前流水化平陆，溪上群山叠寒玉。",
            "寺逢劫火一再迁，唯有浮图立于独。",
            "江南佛法多衰谢，主张名教一夔足。",
            "诗人江西派，更是真如旧尊宿。",
            "我生遍参未究竟，布袜青鞋走林谷。",
            "师言子归有余师，留饭青精盘苜蓿。",
            "杖藜并语松林路，行听松声如度曲。",
            "尚寒三十六峰盟，游罢同回把黄菊。"
        ],
        "notes": "",
        "id": "d3269d63656fdb939ac4d853812af87e"
    },
    {
        "author": "陈天麟",
        "dynasty": "宋",
        "type": "诗",
        "rhythmic": "",
        "title": "游岩豅寺",
        "preface": "",
        "paragraphs": [
            "山疑梦里槐安国，僧住壶公小隐天。",
            "门横一水与世隔，不知鱼鼓今几年。",
            "真人阴崖结茅屋，大千世界一粒粟。",
            "佛言芥子纳须弥，我亦来寻赞公宿。"
        ],
        "notes": "",
        "id": "5a993210ee118c52b8199a12a43ac77c"
    },
    {
        "author": "陈天麟",
        "dynasty": "宋",
        "type": "诗",
        "rhythmic": "",
        "title": "妙相寺风雨亭",
        "preface": "",
        "paragraphs": [
            "夜闻骚屑此君语，晨起急登风雨亭。",
            "一笑相逢珍重别，不随人改旧时青。"
        ],
        "notes": "",
        "id": "e1cae71c35cedae8e7f58e51322288d2"
    },
    {
        "author": "陈天麟",
        "dynasty": "宋",
        "type": "诗",
        "rhythmic": "",
        "title": "石壁道中",
        "preface": "",
        "paragraphs": [
            "云山叠叠石齿齿，山色溪声三十里。",
            "霜余木叶半丹青，道上松风杂宫征。",
            "舍车而徒度险艰，迩来趼足愁跻攀。",
            "官闲无禄与王事，不妨拄杖对潺湲。"
        ],
        "notes": "",
        "id": "208285330561a500ed284a3a76e7b5e4"
    },
    {
        "author": "陈天麟",
        "dynasty": "宋",
        "type": "诗",
        "rhythmic": "",
        "title": "胜因寺",
        "preface": "",
        "paragraphs": [
            "山行诘曲到禅林，台殿丹青岁月深。",
            "薄晚春寒生几席，逼人空翠扑衣襟。",
            "客尘冉冉凌清思，俗状纷纷费苦吟。",
            "若得一丘容我老，便携藜杖事幽寻。"
        ],
        "notes": "",
        "id": "7572775b5c66c0283870b9bcf1fd0f83"
    },
    {
        "author": "陈天麟",
        "dynasty": "宋",
        "type": "诗",
        "rhythmic": "",
        "title": "深坞寺",
        "preface": "",
        "paragraphs": [
            "古寺深深阴，篮舆得得来。",
            "三休登陇首，百转入岩隈。",
            "乔木千章老，鸣泉万石哀。",
            "无人同此趣，独为少徘徊。"
        ],
        "notes": "",
        "id": "0c608a1d6937877d6ff146092e2b1d64"
    },
    {
        "author": "陈天麟",
        "dynasty": "宋",
        "type": "诗",
        "rhythmic": "",
        "title": "福田寺",
        "preface": "",
        "paragraphs": [
            "逵市前朝寺，何年古佛庐。",
            "上方分胜业，小筑寄幽居。",
            "坡陇青相接，川原绿自如。",
            "欹眠听秋雨，怀抱稍虚徐。"
        ],
        "notes": "",
        "id": "f58676c0d03dc5d2f620a9df8ff982cd"
    },
    {
        "author": "陈天麟",
        "dynasty": "宋",
        "type": "诗",
        "rhythmic": "",
        "title": "茅殿寺",
        "preface": "",
        "paragraphs": [
            "伊昔高人隐，诛茅此殿阴。",
            "丹青妙轮奂，香火閟幽深。",
            "朝市有迁换，溪山无古今。",
            "萧斋午睡觉，欹枕一长吟。"
        ],
        "notes": "",
        "id": "54a4c802347aeb04aa11062bf3c3b3e6"
    },
    {
        "author": "陈天麟",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "笋槊秧斜入图画，令人魂梦到家山。"
        ],
        "notes": "",
        "id": "0843c0a296707eda8295c9239ce94dd4"
    },
    {
        "author": "陈天麟",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "白云楼荒危堞在，莫愁村近暮烟横。"
        ],
        "notes": "",
        "id": "781ad03c0dbd64e0bd9fcd7b370fb064"
    },
    {
        "author": "陈天麟",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "紫芝秀出何年日，碧藕开成几丈花。"
        ],
        "notes": "",
        "id": "0462866465119366301dc802b4af55ed"
    }
]