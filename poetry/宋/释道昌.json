[
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "偈三首  其一",
        "preface": "",
        "paragraphs": [
            "道不属知，不属不知。",
            "知是妄觉，不知是无记。",
            "若真达不疑之道，碍他铜盘不打老鼠。",
            "所以抽身入，还从屋里来。",
            "报教台凳稳，聊且劝三杯。",
            "兄呼弟唤殷勤处，留得儿孙辨劫灰。"
        ],
        "notes": "",
        "id": "5312b57c01252b88d028ad7e3df8bb5d"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "偈三首  其二",
        "preface": "",
        "paragraphs": [
            "未透祖师关，千难与万难。",
            "既透祖师关，千难与万难。",
            "未透时难即且置，既透了因甚么却难。",
            "放下笊篱虽得价，动他杓柄大无端。"
        ],
        "notes": "",
        "id": "a8902b645754b4b35b1926bb9cbb0557"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "偈三首  其三",
        "preface": "",
        "paragraphs": [
            "与我相似，共尔无缘。",
            "打翻药铫，倾出炉烟。",
            "还丹一粒分明在，流落人间是几年。"
        ],
        "notes": "",
        "id": "4b0da8e3d3c92139e475fc53add1c786"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古四首  其一",
        "preface": "",
        "paragraphs": [
            "惯使渡头船，如今不记年。",
            "爱他风浪恶，方是趁粗钱。"
        ],
        "notes": "",
        "id": "f04c6781f151f161c7474c9782274ac2"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古四首  其二",
        "preface": "",
        "paragraphs": [
            "千佛居何处，题诗黄鹤楼。",
            "感恩幷积恨，终日在眉头。"
        ],
        "notes": "",
        "id": "732566c4d1172dc87ed7513c7eee6153"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古四首  其三",
        "preface": "",
        "paragraphs": [
            "光非照境境非存，光境俱忘复是痕。",
            "百鸟不来春已老，落华流水绕江村。"
        ],
        "notes": "",
        "id": "b181512256f0310896b6fc2fa3a5770f"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古四首  其四",
        "preface": "",
        "paragraphs": [
            "惯行私路，乍赴公筵。",
            "幞头脚短，腰带夸圆。",
            "不是伴郎来劝酒，误他年少觅青毡。"
        ],
        "notes": "",
        "id": "d7eeaa4c6dd9b62d32520fc34162d79a"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "扫尽诸方路布禅，到头窼臼落雁边。",
            "台盘角畔重拈起，万里神光顶后全。"
        ],
        "notes": "",
        "id": "f03d3c63294103145e8d0a1e2c251e5f"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "自赞",
        "preface": "",
        "paragraphs": [
            "丹青写出，剩却一个。",
            "窦入布衫，著著便破。",
            "土面灰头那畔行，水墨观音解推磨。"
        ],
        "notes": "",
        "id": "b2d68fdeaade26491914875aececabcf"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其一",
        "preface": "",
        "paragraphs": [
            "奴儿婢子，十生九死。",
            "于里不正，被外边使。",
            "纵饶开口便过头，未免浑身辊泥水。"
        ],
        "notes": "",
        "id": "df51c049c27941c777c753bc8b0905fc"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其二",
        "preface": "",
        "paragraphs": [
            "二俱不了，随合多少。",
            "纵使夜行，投明未到。"
        ],
        "notes": "",
        "id": "e8695a644d8b39945f25d22f7942ff9e"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其三",
        "preface": "",
        "paragraphs": [
            "水乳不分，菽麦难辨。",
            "担带病深，改移功浅。",
            "十二时中不依倚，明见佛性有此理，浆水钱在草鞋里。"
        ],
        "notes": "",
        "id": "d5af76a955710c8d528d699f4ccf6d4f"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其四",
        "preface": "",
        "paragraphs": [
            "手携花鼓到城根，反著麻鞋过短门。",
            "笑把柴头书古字，大家来步月黄昏。"
        ],
        "notes": "",
        "id": "9b14ae0d88248a599ff514ea55428804"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其五",
        "preface": "",
        "paragraphs": [
            "活中死眼，无作有用。",
            "方寸不移，十方独弄。",
            "巧拙不到处，盐官有出身。",
            "亲言出亲口，鸡犬闹比邻。"
        ],
        "notes": "",
        "id": "6b20d48410a2efcb26b4ef040ee20220"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其六",
        "preface": "",
        "paragraphs": [
            "是两头语，未出泥水。",
            "非两头语，依前自死。",
            "振锡卓然，白日青天。",
            "风力还他败坏时，漫天大网生光辉。"
        ],
        "notes": "",
        "id": "fe600ddfccc40bb2f86d533b4ae2a46e"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其七",
        "preface": "",
        "paragraphs": [
            "得因失有，是在非边。",
            "根源未断，枝派相连。",
            "不言言，口何在，转得身来难下载。",
            "一帆风过洞庭湖，对面须知已违背。"
        ],
        "notes": "",
        "id": "db52a97c8bcace3d2b19c0abe6fb666b"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其八",
        "preface": "",
        "paragraphs": [
            "石臼发脚太迟，马祖开口太早。",
            "十字街头要钱，须是打他栲栳。"
        ],
        "notes": "",
        "id": "ed60acbccd97e31e1e994c9aebe43b9d"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其九",
        "preface": "",
        "paragraphs": [
            "担东过西，移前作后。",
            "马首千差，佛面百丑。"
        ],
        "notes": "",
        "id": "e960c35b2c3391ae5d226f689538012f"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其一○",
        "preface": "",
        "paragraphs": [
            "赤士才将画簸箕，乌鸡何事忽惊飞。",
            "自从题入新诗后，黄鹤楼前忘却归。"
        ],
        "notes": "",
        "id": "a40691928b54b5269dc961e08619b7b3"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其一一",
        "preface": "",
        "paragraphs": [
            "长沙似水洗水，老僧自倒自起。",
            "三圣特地出头，卖尽满园桃李。"
        ],
        "notes": "",
        "id": "451251a4dbf81dd52879fafe63c2836a"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其一二",
        "preface": "",
        "paragraphs": [
            "马前相扑，入交失脚。",
            "不来外求，当面修削。",
            "六合彼中身，分明举似人。",
            "到处世界总成就，脱略窼臼还渗漏。"
        ],
        "notes": "",
        "id": "c733cb53cf5e07fa30f15c307f83240e"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其一三",
        "preface": "",
        "paragraphs": [
            "据款结案，得失过半。",
            "尽力担当，上船离岸。",
            "无不指示汝，擎茶行食处。",
            "圣解凡情不过来。",
            "轩轩头角起风雷。"
        ],
        "notes": "",
        "id": "692cabbea4ed15aab4d58b7ab4071743"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其一四",
        "preface": "",
        "paragraphs": [
            "大悲许多手眼，如人夜摸枕子。",
            "徧身通身起来，尽受奴驱婢使。",
            "君不见认著牛迹里，失却大海水。",
            "转变未得时，依前有依倚。",
            "归去来，归去来，拍天洪浪如浮埃。"
        ],
        "notes": "",
        "id": "7ea08377749d1d67c1da4e61562c35df"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其一五",
        "preface": "",
        "paragraphs": [
            "至道无难，万水千山。",
            "唯嫌拣择，鹄黑乌白。",
            "才有是非还护惜，不会不知全得力。",
            "明白里头如放行，腰金犹颂青青麦。"
        ],
        "notes": "",
        "id": "e3774d60304c1ff79523d04b2cb9321e"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其一六",
        "preface": "",
        "paragraphs": [
            "天雷如鼓，云腾致雨。",
            "雨霁云收，新月一钩。",
            "至道无难，惟嫌拣择。",
            "五年分疏太隔脉，东海鲤鱼多赤梢，南山大虫有白额。"
        ],
        "notes": "",
        "id": "98ff64670a980874c3ba4a7ebc3e34b1"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其一七",
        "preface": "",
        "paragraphs": [
            "赵州石桥，只见略彴。",
            "度驴度马，应病与药。",
            "换步移身，在富全贫。",
            "当头如认著，东鲁问西秦。"
        ],
        "notes": "",
        "id": "229319802ed956bf85a36b0571027a0e"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其一八",
        "preface": "",
        "paragraphs": [
            "赵州自作自受，南泉外头相救。",
            "直饶数目分明，也是私路上走。"
        ],
        "notes": "",
        "id": "d4c52452f34880450cf474f0e70277db"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其一九",
        "preface": "",
        "paragraphs": [
            "黄蘗活作死医，临济死作活用。",
            "维那听事不真，未免唤钟作瓮。"
        ],
        "notes": "",
        "id": "12d7b135d0652436e486c8bb604a1927"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其二○",
        "preface": "",
        "paragraphs": [
            "无位真人，处处献新。",
            "拦胸扭住，不落主宾。",
            "干屎橛，干屎橛，三人证龟作个鼈。"
        ],
        "notes": "",
        "id": "1fcdb293c53eb32e448ca7c9cbf8cc21"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其二一",
        "preface": "",
        "paragraphs": [
            "出头露角，指点方见。",
            "见处不留，分定针线。",
            "下床扭住才拟议，拓开一掌佛法意。",
            "脊背汗流唤得回，白莲花向半天开。"
        ],
        "notes": "",
        "id": "12d8fd2586d3ee3e20d403bd8bfb4034"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其二二",
        "preface": "",
        "paragraphs": [
            "高揖释迦，不拜弥勒，吃棒趁出犹费力，滴水冰生知未知，抛砖引玉有人识。"
        ],
        "notes": "",
        "id": "2f7dca6f88902ea03cfaca25a1e9faa2"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其二三",
        "preface": "",
        "paragraphs": [
            "把火入牛栏，反身外面看。",
            "梨花千点白，春雨几声寒。"
        ],
        "notes": "",
        "id": "8ca14508f3af46c0e9945b6525c98b91"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其二四",
        "preface": "",
        "paragraphs": [
            "来机深辨，有舒有卷。",
            "移却案山，重添针线。",
            "千年田，八百主，直下承当还莽卤。",
            "郎当屋舍没人修，片瓦根椽谁去竖。",
            "君不见甜瓜彻蒂甜，苦瓠连根苦。"
        ],
        "notes": "",
        "id": "37cf9d8d20b1dd1d382d490aa7d77b27"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其二五",
        "preface": "",
        "paragraphs": [
            "仰面穿针不见天，低头拾芥不见地。",
            "天地针芥无处安，堂堂面目眼中翳。",
            "君不见谛当未彻在，龊人趁大彩。"
        ],
        "notes": "",
        "id": "bbc569aca2f00845c0b4c2117372c589"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其二六",
        "preface": "",
        "paragraphs": [
            "南阳师，肌骨好。",
            "洞山价，也难讨。",
            "沩山翁，云岩老。",
            "重注破，成鼓倒。",
            "分明行官路，不觉入荒草。",
            "葛藤因此到而今，业识茫茫何日了。"
        ],
        "notes": "",
        "id": "7ca393b8e0b868a27c651729e834e3ff"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其二七",
        "preface": "",
        "paragraphs": [
            "水到渠成，风行草偃。",
            "类之不齐，睹之难面。",
            "谁信崖颓石裂时，黄金白银如粪泥。"
        ],
        "notes": "",
        "id": "5275024733115519b26d92be0bbab977"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其二八",
        "preface": "",
        "paragraphs": [
            "逆放顺收，将寡敌众。",
            "隐显同途，得失共用。",
            "针针相似不外来。",
            "同行语话要分开。",
            "自从大地火发后，古庙香炉不著灰。"
        ],
        "notes": "",
        "id": "10d217d01bfa945f46348ae05dc50617"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其二九",
        "preface": "",
        "paragraphs": [
            "说明道白，埋尘混垢。",
            "变化有由，败露不走。",
            "谁知暗里骨横抽，要在轰轰霹雳手。"
        ],
        "notes": "",
        "id": "aec0ed6b52b9a38d2ffe60cb27a3c77a"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其三○",
        "preface": "",
        "paragraphs": [
            "佛声从他，认我碗鸣。",
            "粗言归第一义，自要看渠𡱰沸。",
            "唤作一头驴，正令生光辉。",
            "趁手打得走无路，咭嘹舌头何处归。"
        ],
        "notes": "",
        "id": "86fa036f86b687963454796aeabf37df"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其三一",
        "preface": "",
        "paragraphs": [
            "有本无本，学益学损。",
            "搬运不时，提起却稳。",
            "师子一滴迸六斛，驴乳散入别人屋。",
            "业识茫茫辨出时，乌鸡不在芦花宿。"
        ],
        "notes": "",
        "id": "20b4b0f4ded8b03aefe8e5a6ceac0ecb"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其三二",
        "preface": "",
        "paragraphs": [
            "法身说法，肉眼看物。",
            "在智如愚，大辩如讷。",
            "拈起生簸箕别处舂，推出枕子露眠床，剑刃上事放毫光。"
        ],
        "notes": "",
        "id": "0500a0e80a4ddabf172497791ecf0eda"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其三三",
        "preface": "",
        "paragraphs": [
            "高高山顶立，深深海底行。",
            "新松趁岭种，芳草绕池生。",
            "手不攀枝，脚不踏树。",
            "口里啣得，当头蹉路。",
            "问著西来对不对，罚钱依旧有人悔。"
        ],
        "notes": "",
        "id": "5b6326801369c733702e13b53b86e326"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其三四",
        "preface": "",
        "paragraphs": [
            "腰金上太行，贼眼尽惊慞。",
            "不因遭毒手，谁肯夜烧香。"
        ],
        "notes": "",
        "id": "a2610e09edd38a1f5ef1dd5d821df848"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其三五",
        "preface": "",
        "paragraphs": [
            "宽鞋著瘦脚，短袖入长臂。",
            "竿木既随身，逢场还作戏。",
            "前三三后三三，一时堆在担头担。",
            "到得家中重点检，目前包裹露毵毵。"
        ],
        "notes": "",
        "id": "0bf4ea659215221acadc776a4e307d10"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其三六",
        "preface": "",
        "paragraphs": [
            "舌头不出口，三三成九九。",
            "算到香台还，彼此落人后。"
        ],
        "notes": "",
        "id": "9d00e0b27c31f37229ea934cbb01d0be"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其三七",
        "preface": "",
        "paragraphs": [
            "当言不避截舌，当炉不避猛火。",
            "趁手作得家生，到老自能稳坐。",
            "水深杓柄长，舀水洗头剃。",
            "雪峰刀上眼忽开，琉璃殿里无关闭。"
        ],
        "notes": "",
        "id": "5abb05d942386920f6f05788f0a46f47"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其三八",
        "preface": "",
        "paragraphs": [
            "巨岳尘飞，蟭螟生儿。",
            "儿落尘里，如锥锥泥。",
            "烧火救火，闭门开门。",
            "抛柴家丑外头见，万象森罗一口吞。"
        ],
        "notes": "",
        "id": "e86929909f662ed96d725b9808c5cbb3"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其三九",
        "preface": "",
        "paragraphs": [
            "俊鹘冲天，寒鸡晓眠。",
            "脱略窼窟，迟速不偏。",
            "截断命根急处放，当头手脚缓时样。",
            "滴水冰生不认渠，坐筹帏幄江海量。",
            "君不见透网金鳞活计新，住持事繁笑杀人。"
        ],
        "notes": "",
        "id": "e3d9f08da406cdd8f30207eeaf891b7d"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其四○",
        "preface": "",
        "paragraphs": [
            "迅雷不及掩耳，下桩要在急水。",
            "水深桩脚若长，耳畔雷声四起。",
            "拈起拄杖为他中下，上上人来放过不打。",
            "秦人一入桃花源，子孙千世为神仙。"
        ],
        "notes": "",
        "id": "56b15196db873687703b1707e96c2c98"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其四一",
        "preface": "",
        "paragraphs": [
            "云居道何必，兴化道不必。",
            "眼若不开，梦中叫屈。"
        ],
        "notes": "",
        "id": "a01e6ddd09485b379cc3bd489805074b"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其四二",
        "preface": "",
        "paragraphs": [
            "千里万里，不著便处却能回，闭了方丈依前来。",
            "双收双放，半合半开。",
            "主宾全体用，石女老黄梅。"
        ],
        "notes": "",
        "id": "67775a4f22cf8f7cf64a346888d27eda"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其四三",
        "preface": "",
        "paragraphs": [
            "趁水泛船，随泥作佛。",
            "船行佛成，水泥不物。",
            "有拄杖兮与拄杖，船中轻荡桨。",
            "无拄杖兮夺拄杖，佛面巧出相。",
            "好手芭蕉眼不开，塞壑填沟何处来。"
        ],
        "notes": "",
        "id": "540b7a6c6af0ecdf83a821030ef7ca89"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其四四",
        "preface": "",
        "paragraphs": [
            "前面有虎，元来是汝。",
            "更问如何，冤苦冤苦。"
        ],
        "notes": "",
        "id": "c95ac72eab55c061cbc3ff83f6bf683b"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其四五",
        "preface": "",
        "paragraphs": [
            "撞墙撞壁，曲不藏直。",
            "摘叶拈花，与俭宁奢。",
            "罗汉有三毒，如来有二语。",
            "聋人争得闻，依旧吃茶去。",
            "保福老，保福老，铁眼铜睛还失了。"
        ],
        "notes": "",
        "id": "37245280f6556a0d2460c392a3f2de5a"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其四六",
        "preface": "",
        "paragraphs": [
            "人前惯出手，退三添作九。",
            "有眼未尝看，无家自能走。",
            "雪峰之句，羚羊挂角。",
            "作他弟子没来由，龙蛇阵上看谋略。"
        ],
        "notes": "",
        "id": "14a0a9561225a351e63a6c35bef5a878"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其四七",
        "preface": "",
        "paragraphs": [
            "明头便打，暗里闪过。",
            "尽底活时，死中要坐。",
            "门外簷间雨滴声，众生颠倒逐迷情。",
            "可怜洎不迷己处，出得身来体未明。"
        ],
        "notes": "",
        "id": "2193f05356c0124a645ce3b0a9c69337"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其四八",
        "preface": "",
        "paragraphs": [
            "针头削铁，牛背拔毛。",
            "多将少使，冷作热烧。",
            "直上法堂便下去，触忤和尚重解注。",
            "知是般事休便休，茫茫塞壑与填沟。"
        ],
        "notes": "",
        "id": "5bb87a3e37326976205b38595f2e186a"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其四九",
        "preface": "",
        "paragraphs": [
            "扑落非他，安排不多。",
            "盖覆自在，隐显包罗。",
            "擡头失却旧时路，拈篙便上别人渡。",
            "转易作难，拔贫成富，千人万人恁么去。"
        ],
        "notes": "",
        "id": "2b9285b231dff7f68128e47af0892f60"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其五○",
        "preface": "",
        "paragraphs": [
            "尘尘三昧，钵饭桶水。",
            "云门眼中，者僧身里。",
            "捏合起来无处藏，𡎺著磕著埋没你。"
        ],
        "notes": "",
        "id": "b9ba2719d5d07a3b48fef8ecdc5318dd"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其五一",
        "preface": "",
        "paragraphs": [
            "尽却命根，方可关门。",
            "一挨一拶，电涌雷奔。",
            "佛法水中月，耳里眼里说。",
            "差之毫厘，失之千里，南北东西知几几。"
        ],
        "notes": "",
        "id": "af374818e60ac635b950e776601ac510"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其五二",
        "preface": "",
        "paragraphs": [
            "被里出指，水中露觜。",
            "屈指眼开，摇觜身起。",
            "药病不相治，何须尽大地。",
            "反笑老云门，失却娘生鼻。"
        ],
        "notes": "",
        "id": "74375122866f157f69b8c3b6336396d9"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其五三",
        "preface": "",
        "paragraphs": [
            "将成之山，不进一篑。",
            "老倒云门，坐而获利。",
            "钓鼇钓鲸手段高，惯曾下海涉波涛。",
            "缓放急收自得便，浮家泛宅何飘飘。"
        ],
        "notes": "",
        "id": "e8cd0c718e975907cf8d537c6a9107e2"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其五四",
        "preface": "",
        "paragraphs": [
            "恰似初生月，两口无一舌。",
            "到了曲弯弯，把火入牛栏。",
            "问他以手便斫额，猴黑谁知有猴白。",
            "向后失目果然是，要见长人过深水。"
        ],
        "notes": "",
        "id": "d960cb8cbf5f07379513530f4ae3a09a"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其五五",
        "preface": "",
        "paragraphs": [
            "针头削铁，佛面刮金。",
            "无处若有，出手便惊。"
        ],
        "notes": "",
        "id": "0280e052f3fe113019cc8cdb12cbc776"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其五六",
        "preface": "",
        "paragraphs": [
            "乱走到家来，到家便乱走。",
            "捉得玉麒麟，咬断别人手。"
        ],
        "notes": "",
        "id": "a949a3b81815c097d6d1a4b6551b0e58"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其五七",
        "preface": "",
        "paragraphs": [
            "绝消息处捉来，有形影中走却。",
            "只因懒问儿孙，要把襕衫反著。",
            "坐久成劳，位次已高。",
            "起时失却人天相，无限行人认白毫。"
        ],
        "notes": "",
        "id": "83caa92ea3407870b81c15ad9197fc36"
    }
]