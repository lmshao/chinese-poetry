[
    {
        "author": "王翥",
        "dynasty": "宋",
        "type": "诗",
        "rhythmic": "",
        "title": "送张判官归巴州",
        "preface": "",
        "paragraphs": [
            "回首三巴曲，平生万里桥。",
            "衣冠无頼客，花月可怜宵。"
        ],
        "notes": "",
        "id": "9184a57382bc47c8a3960763adf414aa"
    },
    {
        "author": "王翥",
        "dynasty": "宋",
        "type": "诗",
        "rhythmic": "",
        "title": "浮世",
        "preface": "",
        "paragraphs": [
            "浮世惟高枕，平生有敝裘。",
            "江花中酒日，巴雨落帆秋。",
            "老矣英雄事，愚哉盗贼谋。",
            "啼猿长自在，一笑下沧洲。"
        ],
        "notes": "",
        "id": "cd63a20d8629c2c03fea66268b50e658"
    },
    {
        "author": "王翥",
        "dynasty": "宋",
        "type": "诗",
        "rhythmic": "",
        "title": "灌口秋涨",
        "preface": "",
        "paragraphs": [
            "所向愁无地，穷源欲上天。",
            "蛟龙胡尔怒，鸥鹭更谁怜。",
            "万里朝宗意，群凶跋扈年。",
            "生涯秋色里，独立问渔船。"
        ],
        "notes": "",
        "id": "5592e6075eabcd84036e6e5521819ba5"
    },
    {
        "author": "王翥",
        "dynasty": "宋",
        "type": "诗",
        "rhythmic": "",
        "title": "吴宣抚故宅",
        "preface": "",
        "paragraphs": [
            "社稷疲奔命，乾坤服至诚。",
            "扶持三蜀在，出入两朝荣。",
            "豕犬有遗恨，麒麟空复情。",
            "家声𬯎已尽，国法用犹轻。",
            "成季翻无后，花卿浪得名。",
            "门庭黄鸟语，几杖绿苔生。",
            "威福何偏重，精神恐不平。",
            "庶几蒙世立，凡百慎持盈。"
        ],
        "notes": "",
        "id": "2434509ff2f70c12755638a0b77b25de"
    },
    {
        "author": "王翥",
        "dynasty": "宋",
        "type": "诗",
        "rhythmic": "",
        "title": "忆舍弟",
        "preface": "",
        "paragraphs": [
            "药物吾仍病，花时汝未归。",
            "不眠愁月落，独立看云飞。",
            "诗礼自持律，饥寒谁解围。",
            "遥知理舟檝，西望涕沾衣。"
        ],
        "notes": "",
        "id": "856490891260fc0d6497f772a2ef2461"
    }
]