[
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "偈颂十五首  其一",
        "preface": "",
        "paragraphs": [
            "徧地残红春去也，拍天涨绿兴悠哉。",
            "道人觅甚安心法，达磨当时带不来。"
        ],
        "notes": "",
        "id": "5f9016d447bc85d3969fac1f5de6d463"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "偈颂十五首  其二",
        "preface": "",
        "paragraphs": [
            "六月初一，烧空赤日。",
            "十字街头，雪深一尺。",
            "扫除不暇，回避不及。",
            "冻得东村廖胡子，半夜著鞋水上立。"
        ],
        "notes": "",
        "id": "92385c82ba02b20896fd5129965d8cfa"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "偈颂十五首  其三",
        "preface": "",
        "paragraphs": [
            "虎头带角人难措，石火电光须密布。",
            "假饶烈士荐应难，懵底如何善回互。"
        ],
        "notes": "",
        "id": "13166dad56a0e2bccfff27ec98fbebf6"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "偈颂十五首  其四",
        "preface": "",
        "paragraphs": [
            "便是犹陪句，如何已涉言。",
            "须知言句外，声色不相干。"
        ],
        "notes": "",
        "id": "dcd10fa17cde8d2610ae44d882536409"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "偈颂十五首  其五",
        "preface": "",
        "paragraphs": [
            "前箭射人可，后箭射人深。",
            "钟先生没后，此道少知音。"
        ],
        "notes": "",
        "id": "7eeb40e3a11f12ebfd1ac0b86cad22cc"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "偈颂十五首  其六",
        "preface": "",
        "paragraphs": [
            "来也宫殿随身，去也笙歌满路。",
            "侍者白头如新，赵州倾盖如故。"
        ],
        "notes": "",
        "id": "183495df7301d5b593baa435b1c69d88"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "偈颂十五首  其七",
        "preface": "",
        "paragraphs": [
            "佛高一丈，魔高一丈。",
            "正觉山前，无风起浪。",
            "金山个里，佛魔俱丧。",
            "明星现时，且莫欺诳。",
            "无牛乳糜，有德山棒。",
            "为甚如此，真法供养。"
        ],
        "notes": "",
        "id": "6ffe7e0eba19acf333ec93d714909176"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "偈颂十五首  其八",
        "preface": "",
        "paragraphs": [
            "雨足歛烟云，山晴开锦绣。",
            "良哉信心人，知有向上窍。",
            "携家上崔嵬，法席为宏开。",
            "五百阿罗汉，掷锡与浮杯。",
            "赴供如云集，寿山增岌岌。",
            "次男慧性开，念念皆迪吉。",
            "径山不覆藏，言外要承当。",
            "风云重际会，归去侍清光。"
        ],
        "notes": "",
        "id": "68982d851b2902ff3bd8e064bd1143bc"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "偈颂十五首  其九",
        "preface": "",
        "paragraphs": [
            "说法不劳三寸舌，参禅惜取两茎眉。",
            "玉栏干畔青青柳，最好人间二月时。"
        ],
        "notes": "",
        "id": "89f5f5b2f73f172b016d07ff15c37fa2"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "偈颂十五首  其一○",
        "preface": "",
        "paragraphs": [
            "何似生，合取口，三世诸佛不知有。",
            "日午打三更，面南看北斗。"
        ],
        "notes": "",
        "id": "053cb501a7cf64f03d5fb2ee58701df4"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "偈颂十五首  其一一",
        "preface": "",
        "paragraphs": [
            "律身行业凛冰霜，接物机关走雷电。",
            "七千余指渴思浆，愿为重提正法眼。"
        ],
        "notes": "",
        "id": "e91ad09af269f24b9ff10d8d1582ae90"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "偈颂十五首  其一二",
        "preface": "",
        "paragraphs": [
            "初三十一，中九下七。",
            "众眼难瞒，当机莫惜。"
        ],
        "notes": "",
        "id": "419b21ab3e7d991771b851ecfeac1704"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "偈颂十五首  其一三",
        "preface": "",
        "paragraphs": [
            "胡张三，黑李四。",
            "不会禅，不识字。",
            "蓦然相见閙篮头，话尽平生各归去。",
            "十日雨，五日风，讴歌鼓舞乐无穷。"
        ],
        "notes": "",
        "id": "9268fdecb1d3034c3e61c732a1ba9f9e"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "偈颂十五首  其一四",
        "preface": "",
        "paragraphs": [
            "浮玉山头留不住，相携夜过长芦渡。",
            "识得诸方第一机，踏翻船子先归去。"
        ],
        "notes": "",
        "id": "cf1b7a49ddaaa6d84ced7e9703dd2544"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "颂古三首  其一",
        "preface": "",
        "paragraphs": [
            "千尺丝纶直下垂，锦鳞拨剌上钩时。",
            "斜风细雨歌归去，醉倒蓬窗百不知。"
        ],
        "notes": "",
        "id": "82520ebec7372bd322b3486306907beb"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "颂古三首  其二",
        "preface": "",
        "paragraphs": [
            "水因有月方知静，天为无云始觉高。",
            "独坐孤峰休更问，此时难著一丝毫。"
        ],
        "notes": "",
        "id": "074377f9800fddb0dc7da1d44531d291"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "颂古三首  其三",
        "preface": "",
        "paragraphs": [
            "学佛人人被佛瞒，拨尘见得几何般。",
            "狂风卷地云吹散，独立栏干宇宙宽。"
        ],
        "notes": "",
        "id": "0d32037362d7c69899191ecce4809c8b"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "偈二首  其一",
        "preface": "",
        "paragraphs": [
            "日上月下，速如电毂。",
            "又是重新，一阳来复。",
            "湛不摇处，暖生寒谷。",
            "篱落梅华，枝枝粲玉。",
            "贺客街头，亚肩叠足。",
            "借婆裙子拜婆年，不识本来真面目。"
        ],
        "notes": "",
        "id": "14ec6b7262d48b1ddad6ce194a38ff1e"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "偈二首  其二",
        "preface": "",
        "paragraphs": [
            "将心除妄妄难除，即妄明心道转迂。",
            "桶底趯穿无忌讳，等闲一步一芙蕖。"
        ],
        "notes": "",
        "id": "804272a0af754cb0f4e5fd1bff396ab3"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "梅林分韵得泽字",
        "preface": "",
        "paragraphs": [
            "江路岁峥嵘，酸风更萧瑟。",
            "发兴访梅花，主盟得诗伯。",
            "孤芳有余妍，初不带脂泽。",
            "香度竹篱短，影摇谿水碧。",
            "同时饮中仙，著我林下客。",
            "春槽沸滴红，满坐喧举白。",
            "浇胸独茗碗，臭味曾不隔。",
            "公今日边去，陛下正前席。",
            "请看枝头春，中有和羹实。",
            "反骚试与题，不碍心铁石。"
        ],
        "notes": "",
        "id": "e846498f2653180138a62b1d07847527"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "颂古十八首  其一",
        "preface": "",
        "paragraphs": [
            "有无语默谩徒劳，居士何曾动一毫。",
            "世祖功成三十六，云台争似钓台高。"
        ],
        "notes": "",
        "id": "955508728553f930752c9b55634b91da"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "颂古十八首  其二",
        "preface": "",
        "paragraphs": [
            "手按吹毛岂易为，两堂要活死猫儿。",
            "赵州上树安身法，多少傍人眼搭𥉍。"
        ],
        "notes": "",
        "id": "72c2c8c44f8dfe0c1f3d54804f2167f1"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "颂古十八首  其三",
        "preface": "",
        "paragraphs": [
            "一个形骸两姓名，入泥入水可怜生。",
            "回头掣断黄金鏁，肯向毗卢顶上行。"
        ],
        "notes": "",
        "id": "b4228c018d0457555969106c5cc45f35"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "颂古十八首  其四",
        "preface": "",
        "paragraphs": [
            "竖起拂子封白纸，千里谁知有知己。",
            "行人莫与路为雠，四海五湖王化里。"
        ],
        "notes": "",
        "id": "50ff66928881a8578f3285373eb816fd"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "颂古十八首  其五",
        "preface": "",
        "paragraphs": [
            "一桡提起定纲宗，直得乾坤大地空。",
            "只为夹山轻放过，至今四海错流通。"
        ],
        "notes": "",
        "id": "a0fe2aa56dafbd802f08fbe7e4b9b95b"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "颂古十八首  其六",
        "preface": "",
        "paragraphs": [
            "临济惯白拈，普化惯掣颠。",
            "一场好笑具，后世作三玄。"
        ],
        "notes": "",
        "id": "c53d5cf6d95c46ef91b6ae99dddaa45e"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "颂古十八首  其七",
        "preface": "",
        "paragraphs": [
            "全收全放不通风，点破将来已不中。",
            "礼拜起来虽悟去，街头笑倒李三翁。"
        ],
        "notes": "",
        "id": "abc595edf997fbb2b08af494b87870d2"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "颂古十八首  其八",
        "preface": "",
        "paragraphs": [
            "山之峩峩，水之汤汤。",
            "冷眼觑著，无处惭惶。"
        ],
        "notes": "",
        "id": "5222c78219c196bf51be19f7eda10a1a"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "颂古十八首  其九",
        "preface": "",
        "paragraphs": [
            "忽然不然，如铗如钳。",
            "神仙秘诀，父子不传。"
        ],
        "notes": "",
        "id": "29d5d32bec0503154f9b87a63c2f8edd"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "颂古十八首  其一○",
        "preface": "",
        "paragraphs": [
            "不疑不彻不失，片片春风狼籍。",
            "至今江北江南，游子徒劳外觅。",
            "休外觅，明如杲日黑如漆。"
        ],
        "notes": "",
        "id": "1412d9a08fbb45264c9b4e8bc12aa3e1"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "颂古十八首  其一一",
        "preface": "",
        "paragraphs": [
            "临机一味放憨痴，其毒尤深棒喝时。",
            "堪笑人来夸敏手，得便宜是落便宜。"
        ],
        "notes": "",
        "id": "3f3b9a2a0145b51215e6850ff1e040a6"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "颂古十八首  其一二",
        "preface": "",
        "paragraphs": [
            "何必不必，金刀玉尺。",
            "甜者如檗，苦者如蜜。",
            "二十年来，无处雪屈。"
        ],
        "notes": "",
        "id": "16c21e618a1324b4bc84405e2a38174b"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "颂古十八首  其一三",
        "preface": "",
        "paragraphs": [
            "李公要劝张公酒，却被张公罚一杯。",
            "珠遶团团休错会，还家拍手笑哈哈。"
        ],
        "notes": "",
        "id": "e7b5928bb94b95c14f7f83986cf10209"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "颂古十八首  其一四",
        "preface": "",
        "paragraphs": [
            "应口曹源一滴时，谁知依样画猫儿。",
            "袖中三尺龙泉劒，落尽髑髅人不知。"
        ],
        "notes": "",
        "id": "f4701b2438764376fbb3227a7aba6d57"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "颂古十八首  其一五",
        "preface": "",
        "paragraphs": [
            "衲僧悟易要迷难，无限渔翁失钓竿。",
            "点铁成金犹自可，点金成铁太无端。"
        ],
        "notes": "",
        "id": "4fea4e1df4412217cd4c99bf8201544f"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "颂古十八首  其一六",
        "preface": "",
        "paragraphs": [
            "正月孟春犹寒，从头万种千般。",
            "昨夜虚空落地，和风搭在阑干。"
        ],
        "notes": "",
        "id": "a961d2a524bace5f242370bb0cd552df"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "颂古十八首  其一七",
        "preface": "",
        "paragraphs": [
            "胡张三背手张弓，黑李四反身架箭。",
            "直饶囓镞古将军，对面髑髅穿一穿。"
        ],
        "notes": "",
        "id": "2a5086e033077767f491af2e85010c49"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "颂古十八首  其一八",
        "preface": "",
        "paragraphs": [
            "生铁铸就昆仑儿，眼耳鼻舌如泥块。",
            "西天此土谩纷纭，铁眼铜睛看不破。"
        ],
        "notes": "",
        "id": "097eb8de0358991466a5a644cfc511d8"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "寓宿洞霄",
        "preface": "",
        "paragraphs": [
            "窈窕门前九锁山，琮琤石角千层水。",
            "白云影里阅群仙，风断木犀香未已。",
            "我从青城大面来，羽衣驾鹤欣相陪。",
            "五峰去此在咫尺，肯惜杖屦时徘徊。"
        ],
        "notes": "",
        "id": "223baabc9b2eac7a3c8efc35cddcd64c"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "满屋挂碑光耿耿。"
        ],
        "notes": "",
        "id": "9bb9ad87abd6b8f80db6b68bf914b3c6"
    }
]