[
    {
        "author": "徐泳",
        "dynasty": "宋",
        "type": "诗",
        "rhythmic": "",
        "title": "寿广东陶漕  其一",
        "preface": "",
        "paragraphs": [
            "龟灵鹤爽一臞仙，膝上横桐漱玉泉。",
            "闻道妙堂访耆旧，未容归种石庄田。"
        ],
        "notes": "",
        "id": "604bec30858c05bee5cbbdc900e8de23"
    },
    {
        "author": "徐泳",
        "dynasty": "宋",
        "type": "诗",
        "rhythmic": "",
        "title": "寿广东陶漕  其二",
        "preface": "",
        "paragraphs": [
            "一幅飘飘漉酒巾，冰髯霜鬓两清新。",
            "欲知冠冕都无意，自是羲皇上上人。"
        ],
        "notes": "",
        "id": "442edf3c8b1b399232043f726674a2fa"
    },
    {
        "author": "徐泳",
        "dynasty": "宋",
        "type": "诗",
        "rhythmic": "",
        "title": "寿广东陶漕  其三",
        "preface": "",
        "paragraphs": [
            "古人风帽古人心，独处胡床拥鼻吟。",
            "曾道先生清似水，东篱无惜种黄金。"
        ],
        "notes": "",
        "id": "baf111288d62e9cdf4391362d8bdf0fb"
    },
    {
        "author": "徐泳",
        "dynasty": "宋",
        "type": "诗",
        "rhythmic": "",
        "title": "寿广东陶漕  其四",
        "preface": "",
        "paragraphs": [
            "句激西江万丈流，此心端欲赋归休。",
            "时时只把诗囊锦，换得萧骚两鬓秋。"
        ],
        "notes": "",
        "id": "856d539d4e11dc1b1acaa697a7aaf9ba"
    },
    {
        "author": "徐泳",
        "dynasty": "宋",
        "type": "诗",
        "rhythmic": "",
        "title": "寿广东陶漕  其五",
        "preface": "",
        "paragraphs": [
            "晓了罗浮杳霭中，一琴一剑一枯筇。",
            "官清便是长生诀，谩把丹砂问葛洪。"
        ],
        "notes": "",
        "id": "e0933c320ade483a33187dd2d6a9ee98"
    },
    {
        "author": "徐泳",
        "dynasty": "宋",
        "type": "诗",
        "rhythmic": "",
        "title": "访孔文学",
        "preface": "",
        "paragraphs": [
            "山遶晴溪水遶家，市槐坛杏夹溪斜。",
            "门庭不剪青青草，留待春风两部蛙。"
        ],
        "notes": "",
        "id": "147ce3afff07e4e6c955e784371edcd8"
    },
    {
        "author": "徐泳",
        "dynasty": "唐",
        "type": "诗",
        "rhythmic": "",
        "title": "题灵泉寺",
        "preface": "",
        "paragraphs": [
            "物外经行处，云峰断复连。",
            "散花飞讲席，轻翠澹𬬻烟。",
            "稽首求真偈，观空[息]（悉）众缘。",
            "有时闻法皷，应是会诸天。",
            "（见《安阳县金石录》。",
            "）（〖1〗按此诗与徐源、徐淮、程序诗刻于一石，诗下原题「高平徐泳字太和」七字。",
            "又以上四诗皆正书，「皇唐八{叶世=云}大历六年岁次辛亥夏四月旬有五日」立在善应山。",
            "〖2〗武虚谷《安阳县金石录》卷四：案诗共刻一石音律最详雅，《全唐诗》未及采录，宜以此补之。",
            "前题『皇唐八{叶世=云}』自高祖至代宗数之，删殇帝不书也。",
            "叶避太宗讳，作{叶世=云}，易中世字为云。",
            "）。"
        ],
        "notes": "",
        "id": "7f65bb811a5e8cc74cc44464d1a53040"
    }
]