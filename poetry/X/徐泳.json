[
    {
        "author": "徐泳",
        "dynasty": "宋",
        "type": "诗",
        "rhythmic": "",
        "title": "寿广东陶漕  其一",
        "preface": "",
        "paragraphs": [
            "龟灵鹤爽一臞仙，膝上横桐漱玉泉。",
            "闻道妙堂访耆旧，未容归种石庄田。"
        ],
        "notes": "",
        "id": "2795f4e3110d674a66932484a5806a92"
    },
    {
        "author": "徐泳",
        "dynasty": "宋",
        "type": "诗",
        "rhythmic": "",
        "title": "寿广东陶漕  其二",
        "preface": "",
        "paragraphs": [
            "一幅飘飘漉酒巾，冰髯霜鬓两清新。",
            "欲知冠冕都无意，自是羲皇上上人。"
        ],
        "notes": "",
        "id": "959f6c113e40f1c10ae684fa91b1ed21"
    },
    {
        "author": "徐泳",
        "dynasty": "宋",
        "type": "诗",
        "rhythmic": "",
        "title": "寿广东陶漕  其三",
        "preface": "",
        "paragraphs": [
            "古人风帽古人心，独处胡床拥鼻吟。",
            "曾道先生清似水，东篱无惜种黄金。"
        ],
        "notes": "",
        "id": "60e94ad69e24682cd56498282953abe2"
    },
    {
        "author": "徐泳",
        "dynasty": "宋",
        "type": "诗",
        "rhythmic": "",
        "title": "寿广东陶漕  其四",
        "preface": "",
        "paragraphs": [
            "句激西江万丈流，此心端欲赋归休。",
            "时时只把诗囊锦，换得萧骚两鬓秋。"
        ],
        "notes": "",
        "id": "3c6e834fcf74381951b158563933fbab"
    },
    {
        "author": "徐泳",
        "dynasty": "宋",
        "type": "诗",
        "rhythmic": "",
        "title": "寿广东陶漕  其五",
        "preface": "",
        "paragraphs": [
            "晓了罗浮杳霭中，一琴一剑一枯筇。",
            "官清便是长生诀，谩把丹砂问葛洪。"
        ],
        "notes": "",
        "id": "bcc589f78587507746c0d3c7399494e2"
    },
    {
        "author": "徐泳",
        "dynasty": "宋",
        "type": "诗",
        "rhythmic": "",
        "title": "访孔文学",
        "preface": "",
        "paragraphs": [
            "山遶晴溪水遶家，市槐坛杏夹溪斜。",
            "门庭不剪青青草，留待春风两部蛙。"
        ],
        "notes": "",
        "id": "2c67d84dcadd80b91ee0f9d7d68bd542"
    }
]