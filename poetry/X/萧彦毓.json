[
    {
        "author": "萧彦毓",
        "dynasty": "宋",
        "type": "诗",
        "rhythmic": "",
        "title": "西湖杂咏",
        "preface": "",
        "paragraphs": [
            "花心亭上坐，满眼是湖光。",
            "祇为便幽趣，能来倚夕阳。",
            "水边春寺静，柳下小舟藏。",
            "不待清明近，鶑花已自忙。"
        ],
        "notes": "",
        "id": "6ecc05d07b3184a34887f242a9b1850e"
    },
    {
        "author": "萧彦毓",
        "dynasty": "宋",
        "type": "诗",
        "rhythmic": "",
        "title": "梁家渡",
        "preface": "",
        "paragraphs": [
            "远水环沙翠作湾，红尘飞不入青山。",
            "凉风一枕秋宵梦，梦绕千岩万壑间。"
        ],
        "notes": "",
        "id": "4ea2825520ee24fd752765519e14be44"
    },
    {
        "author": "萧彦毓",
        "dynasty": "宋",
        "type": "诗",
        "rhythmic": "",
        "title": "清明日早出太平门",
        "preface": "",
        "paragraphs": [
            "江头杨柳暗藏鸦，江上鹅儿浴浅沙。",
            "早起一风如此恶，路旁落尽刺桐花。"
        ],
        "notes": "",
        "id": "9327086eb37781c66b5cfe6aca2e43fd"
    }
]