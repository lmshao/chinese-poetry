[
    {
        "author": "徐坚",
        "dynasty": "唐",
        "type": "诗",
        "rhythmic": "",
        "title": "相和歌辞 櫂歌行",
        "preface": "",
        "paragraphs": [
            "櫂女饰银钩，新妆下翠楼。",
            "霜丝青桂檝，兰栧紫霞舟。",
            "水落金陵曙，风起洞庭秋。",
            "扣船过曲浦，飞帆越回流。",
            "影入桃花浪，香飘杜若洲。",
            "洲长殊未返，萧散云霞晚。",
            "日下大江平，烟生归岸远。",
            "岸远闻潮波，争途游戏多。",
            "因声赵津女，来听采菱歌。"
        ],
        "notes": "",
        "id": "926282fcfabbe49925c405d793417766"
    },
    {
        "author": "徐坚",
        "dynasty": "唐",
        "type": "诗",
        "rhythmic": "",
        "title": "奉和圣制送张说赴集贤院学士赐宴赋得虚字",
        "preface": "",
        "paragraphs": [
            "崇文德化洽，新殿集贤初。",
            "庸菲参高选，首滥承明庐。",
            "殊私光辅弼，荣送列簪裾。",
            "座引中厨馔，杯锡上尊余。",
            "翠叶浓丹苑，晴空卷碧虚。",
            "忝同文史地，愿草登封书。"
        ],
        "notes": "",
        "id": "714916e2ed9cafcd77320e3c7e80c11a"
    },
    {
        "author": "徐坚",
        "dynasty": "唐",
        "type": "诗",
        "rhythmic": "",
        "title": "奉和圣制送张说巡边",
        "preface": "",
        "paragraphs": [
            "至德抚遐荒，神兵赴朔方。",
            "帝思元帅重，爰择股肱良。",
            "累相承安世，深筹协子房。",
            "寄崇专斧钺，礼备设坛场。",
            "鼙鼓喧雷电，戈劒凛风霜。",
            "四𬴂将戒道，十乘启先行。",
            "圣锡加恒数，天文耀宠光。",
            "出郊开帐饮，寅饯盛离章。",
            "雨濯梅林润，风清麦野凉。",
            "燕山应勒颂，麟阁伫名扬。"
        ],
        "notes": "",
        "id": "a3ade991a5a25c67797bf661974474c7"
    },
    {
        "author": "徐坚",
        "dynasty": "唐",
        "type": "诗",
        "rhythmic": "",
        "title": "奉和送金城公主适西蕃应制",
        "preface": "",
        "paragraphs": [
            "星汉下天孙，车服降殊蕃。",
            "匣中词易切，马上曲虚繁。",
            "关塞移朱帐，风尘暗锦轩。",
            "箫声去日远，万里望河源。"
        ],
        "notes": "",
        "id": "b6ab880e09dff04244f4a2811872a0b0"
    },
    {
        "author": "徐坚",
        "dynasty": "唐",
        "type": "诗",
        "rhythmic": "",
        "title": "饯许州宋司马赴任",
        "preface": "",
        "paragraphs": [
            "旧许星车转，神京祖帐开。",
            "断烟伤别望，零雨送离杯。",
            "辞燕依空遶，宾鸿入听哀。",
            "分襟与秋气，日夕共悲哉。"
        ],
        "notes": "",
        "id": "82fe35a0d2f30576e6bed140bcff3e84"
    },
    {
        "author": "徐坚",
        "dynasty": "唐",
        "type": "诗",
        "rhythmic": "",
        "title": "饯唐永昌",
        "preface": "",
        "paragraphs": [
            "郎官出宰赴伊瀍，征传骎骎灞水前。",
            "此时怅望新丰道，握手相看共黯然。"
        ],
        "notes": "",
        "id": "60314e81249306dca51728f91ca069aa"
    },
    {
        "author": "徐坚",
        "dynasty": "唐",
        "type": "诗",
        "rhythmic": "",
        "title": "送考功武员外学士使嵩山置舍利塔歌",
        "preface": "",
        "paragraphs": [
            "伊川别骑，灞岸分筵。",
            "对三春之花月，览千里之风烟。",
            "望青山兮分地，见白云兮在天。",
            "寄愁心于樽酒，怆离绪于清弦。",
            "共握手而相顾，各衔凄而黯然。"
        ],
        "notes": "",
        "id": "0577d2a30a0311626fbb29eeb80171d2"
    },
    {
        "author": "徐坚",
        "dynasty": "唐",
        "type": "诗",
        "rhythmic": "",
        "title": "櫂歌行",
        "preface": "",
        "paragraphs": [
            "櫂女饰银钩，新妆下翠楼。",
            "霜丝青桂檝，兰栧紫霞舟。",
            "水落金陵曙，风起洞庭秋。",
            "扣舷过曲浦，飞帆越回流。",
            "影入桃花浪，香飘杜若洲。",
            "洲长殊未返，萧散云霞晚。",
            "日下大江平，烟生归岸远。",
            "岸远闻潮波，争途游戏多。",
            "因声赵津女，来听采菱歌。"
        ],
        "notes": "",
        "id": "926282fcfabbe49925c405d793417766"
    },
    {
        "author": "徐坚",
        "dynasty": "唐",
        "type": "诗",
        "rhythmic": "",
        "title": "送武进郑明府",
        "preface": "",
        "paragraphs": [
            "弦歌试宰日，城阙赏心违。",
            "北谢苍龙去，南随黄鹄飞。",
            "夏云海中出，吴山江上微。",
            "甿谣岂云远，从此庆缁衣。"
        ],
        "notes": "",
        "id": "607293ce77130fd81d3331bc4b56d129"
    },
    {
        "author": "徐坚",
        "dynasty": "唐",
        "type": "诗",
        "rhythmic": "",
        "title": "仪坤庙乐章",
        "preface": "",
        "paragraphs": [
            "於穆清庙，肃雍严祀。",
            "合福受厘，介以繁祉。"
        ],
        "notes": "",
        "id": "d3cabb5aa905abba68e521061fb77e52"
    }
]