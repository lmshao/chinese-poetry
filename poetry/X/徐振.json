[
    {
        "author": "徐振",
        "dynasty": "唐",
        "type": "诗",
        "rhythmic": "",
        "title": "雷塘",
        "preface": "",
        "paragraphs": [
            "九重城阙悲凉尽，一聚园林怨恨长。",
            "花忆所为犹自笑，草知无道更应荒。",
            "诗名占得风流在，酒兴催教运祚亡。",
            "若问皇天惆怅事，只应斜日照雷塘。"
        ],
        "notes": "",
        "id": "ff5b56e64c5b14dc364f87eaaf1b9be3"
    },
    {
        "author": "徐振",
        "dynasty": "唐",
        "type": "诗",
        "rhythmic": "",
        "title": "古意",
        "preface": "",
        "paragraphs": [
            "扰扰都城晓又昏，六街车马五侯门。",
            "箕山渭水空明月，可是巢由绝子孙。"
        ],
        "notes": "",
        "id": "c6dc4c48d9153405bf0d374d4cbce739"
    }
]