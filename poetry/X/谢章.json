[
    {
        "author": "谢章",
        "dynasty": "宋",
        "type": "诗",
        "rhythmic": "",
        "title": "天柱",
        "preface": "",
        "paragraphs": [
            "鶑花婉娩天，晴空落红雨。",
            "千里赋远游，山水无重数。",
            "武夷天下甲，清绝多奇趣。",
            "名峰三十六，一一拱天柱。",
            "隔岸分西东，回首时一顾。",
            "孤高自特立，不肯相朋附。",
            "溪流走其下，萦纡溢清泚。",
            "荒烟锁寒碧，晴岚滴空翠。",
            "曲曲深复深，行行止且止。",
            "时闻欵乃歌，恍入桃源路。",
            "山禽相应答，岭云自吞吐。",
            "此境非人寰，蔚为神仙所。",
            "我欲深穷□，白鸥没星渚。"
        ],
        "notes": "",
        "id": "a7fa937e9a98528044ee76b065082feb"
    }
]