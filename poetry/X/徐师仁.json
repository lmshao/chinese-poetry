[
    {
        "author": "徐师仁",
        "dynasty": "宋",
        "type": "诗",
        "rhythmic": "",
        "title": "九仙山",
        "preface": "",
        "paragraphs": [
            "晨逾九仙山，暮访九鲤湖。",
            "何氏兄弟跨鲤鱼，同时轻举排天衢。",
            "山头云气故恍惚，三十六鳞今有无。",
            "琼浆白日醉天酒，何时华表归来乎。"
        ],
        "notes": "",
        "id": "a240458e4e18922e3443a3ec7399347b"
    },
    {
        "author": "徐师仁",
        "dynasty": "宋",
        "type": "诗",
        "rhythmic": "",
        "title": "登瑞岩山",
        "preface": "",
        "paragraphs": [
            "携筇登绝𪩘，朝爽薄危栏。",
            "乘胜移杯爵，凭高忆羽翰。",
            "泉声穿石响，树色入秋寒。",
            "对酒频长望，心同渤澥宽。"
        ],
        "notes": "",
        "id": "f9b581bb928e654632ea9d75c18c9b76"
    }
]