[
    {
        "author": "薛靖",
        "dynasty": "宋",
        "type": "诗",
        "rhythmic": "",
        "title": "岁久旱喜雨",
        "preface": "",
        "paragraphs": [
            "东南苦亢阳，吴越重罹厄。",
            "流徙罄村墟，入夏地尚赤。",
            "讵无沟中人，矧乃急往役。",
            "頼兹天心慈，弗终閟膏泽。",
            "凯风将雨至，蓬蓬亘昕夕。",
            "水势千涧呼，云阴四郊积。",
            "祁祁沾洒均，欢声遍南陌。",
            "秋秧布有种，万一偿春麦。",
            "相率理长镵，幸可谋担石。",
            "我亦歌豳风，忧心庶几释。"
        ],
        "notes": "",
        "id": "34d4b584be3b824b0014ddeb47442094"
    },
    {
        "author": "薛靖",
        "dynasty": "宋",
        "type": "诗",
        "rhythmic": "",
        "title": "望金山用唐人韵",
        "preface": "",
        "paragraphs": [
            "一柱支空立，涛声春寺闻。",
            "消来巴地雪，飞到润州云。",
            "寂寞江山色，纵横盗贼群。",
            "不堪形胜里，北望涕纷纭。"
        ],
        "notes": "",
        "id": "6aae3159aea5840928d42b55ecef1c62"
    }
]