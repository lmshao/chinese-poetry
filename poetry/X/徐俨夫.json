[
    {
        "author": "徐俨夫",
        "dynasty": "宋",
        "type": "诗",
        "rhythmic": "",
        "title": "上郑丞相",
        "preface": "",
        "paragraphs": [
            "新乐初滥觞，孰闻正始音。",
            "末流遂滔天，尽入侏离衿。",
            "一夔亦足矣，焉用喧秋吟。",
            "愿洗笙笛耳，悉意尊球琳。",
            "听者或酣卧，岂识君子心。",
            "凤兮复凤兮，来仪当于今。"
        ],
        "notes": "",
        "id": "feee8d3769896ee9531b6751618a82c2"
    },
    {
        "author": "徐俨夫",
        "dynasty": "宋",
        "type": "诗",
        "rhythmic": "",
        "title": "贺黄见山应荐",
        "preface": "",
        "paragraphs": [
            "莫道功名负见山，老天须向定中看。",
            "但教有子能登第，远胜先生自得官。",
            "秋日几人夸鹗荐，春风容我共鹏抟。",
            "卜邻自有东君约，一笑樽前万虑宽。"
        ],
        "notes": "",
        "id": "e7e9ce3e00f4ea7001e3a05459e9723f"
    },
    {
        "author": "徐俨夫",
        "dynasty": "宋",
        "type": "诗",
        "rhythmic": "",
        "title": "直钩和韵",
        "preface": "",
        "paragraphs": [
            "一曲湖边一钓矶，桃花风定柳绵飞。",
            "渔人岂识濠梁趣，只解沙头尽醉归。"
        ],
        "notes": "",
        "id": "19276ccccd40a7a42bc28c27a0b5fc0c"
    },
    {
        "author": "徐俨夫",
        "dynasty": "宋",
        "type": "诗",
        "rhythmic": "",
        "title": "春晚",
        "preface": "",
        "paragraphs": [
            "门掩春深过客稀，绿阴时复数红飞。",
            "疎帘半卷荼䕷雨，小立黄昏待燕归。"
        ],
        "notes": "",
        "id": "34242a3de02af6e658a20b9b21cd6166"
    },
    {
        "author": "徐俨夫",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "曲折迷春院宇，参差近水楼台。",
            "吹箫人去燕归来。",
            "空有落梅香在。",
            "花底三更过雨，酒阑一枕惊雷。",
            "明朝飞梦隔天涯。",
            "肠断流莺声碎。"
        ],
        "notes": "",
        "id": "4819321c6790cc4919b2980b248fca02"
    }
]