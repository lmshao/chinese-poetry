[
    {
        "author": "熊蕃",
        "dynasty": "宋",
        "type": "诗",
        "rhythmic": "",
        "title": "御苑采茶歌十首  其一",
        "preface": "",
        "paragraphs": [
            "云腴贡使手亲调，旋放春天采玉条。",
            "伐鼓危亭惊晓梦，啸呼齐上苑东桥。"
        ],
        "notes": "",
        "id": "ad8736d93b181d4d5bc020c25896973c"
    },
    {
        "author": "熊蕃",
        "dynasty": "宋",
        "type": "诗",
        "rhythmic": "",
        "title": "御苑采茶歌十首  其二",
        "preface": "",
        "paragraphs": [
            "采采东方尚未明，玉芽同护见心诚。",
            "时歌一曲青山里，便是春风陌上声。"
        ],
        "notes": "",
        "id": "fcc99b02300feec9efcab897c592717c"
    },
    {
        "author": "熊蕃",
        "dynasty": "宋",
        "type": "诗",
        "rhythmic": "",
        "title": "御苑采茶歌十首  其三",
        "preface": "",
        "paragraphs": [
            "共抽灵草报天恩，贡令分明使指尊。",
            "逻卒日循云堑绕，山灵亦守御园门。"
        ],
        "notes": "",
        "id": "c601b69a0fc7b071543a7d4467e02159"
    },
    {
        "author": "熊蕃",
        "dynasty": "宋",
        "type": "诗",
        "rhythmic": "",
        "title": "御苑采茶歌十首  其四",
        "preface": "",
        "paragraphs": [
            "纷纶争径蹂新苔，回首龙园晓色开。",
            "一尉鸣钲三令趣，急持烟笼下山来。"
        ],
        "notes": "",
        "id": "d2b4db2a630d60716694806c1ce7428c"
    },
    {
        "author": "熊蕃",
        "dynasty": "宋",
        "type": "诗",
        "rhythmic": "",
        "title": "御苑采茶歌十首  其五",
        "preface": "",
        "paragraphs": [
            "红日新升气转和，翠篮相逐下层坡。",
            "茶官正要灵芽润，不管新来带露多。"
        ],
        "notes": "",
        "id": "2f034a24dc1bf79c35967b2a8fb93844"
    },
    {
        "author": "熊蕃",
        "dynasty": "宋",
        "type": "诗",
        "rhythmic": "",
        "title": "御苑采茶歌十首  其六",
        "preface": "",
        "paragraphs": [
            "翠虬新范绛纱笼，看罗春生玉节风。",
            "叶气云蒸千嶂绿，欢声雷震万山红。"
        ],
        "notes": "",
        "id": "1da275c5ee3da71a19b2970826cad460"
    },
    {
        "author": "熊蕃",
        "dynasty": "宋",
        "type": "诗",
        "rhythmic": "",
        "title": "御苑采茶歌十首  其七",
        "preface": "",
        "paragraphs": [
            "凤山日日滃非烟，賸得三春雨露天。",
            "棠坼浅红酣一笑，柳垂淡绿困三眠。"
        ],
        "notes": "",
        "id": "c204640b55a9e672b59b5dffba928b72"
    },
    {
        "author": "熊蕃",
        "dynasty": "宋",
        "type": "诗",
        "rhythmic": "",
        "title": "御苑采茶歌十首  其八",
        "preface": "",
        "paragraphs": [
            "龙焙夕薰凝紫雾，凤池晓濯带苍烟。",
            "水芽只自宣和有，一洗枪旗二百年。"
        ],
        "notes": "",
        "id": "795e001c3b76bd47e9eda351ae52774a"
    },
    {
        "author": "熊蕃",
        "dynasty": "宋",
        "type": "诗",
        "rhythmic": "",
        "title": "御苑采茶歌十首  其九",
        "preface": "",
        "paragraphs": [
            "修贡年年采万株，只今胜雪与初殊。",
            "宣和殿里春风好，喜动天颜是玉腴。"
        ],
        "notes": "",
        "id": "46f06239b0f104759de31bb36a5b7e66"
    },
    {
        "author": "熊蕃",
        "dynasty": "宋",
        "type": "诗",
        "rhythmic": "",
        "title": "御苑采茶歌十首  其一〇",
        "preface": "",
        "paragraphs": [
            "外台庆历有仙官，龙凤才闻制小团。",
            "争得似金模寸璧，春风第一荐宸餐。"
        ],
        "notes": "",
        "id": "da53f56b90892bb0e7606003209ab43f"
    },
    {
        "author": "熊蕃",
        "dynasty": "宋",
        "type": "诗",
        "rhythmic": "",
        "title": "登金山",
        "preface": "",
        "paragraphs": [
            "注海银成壑，浮空玉作堆。",
            "鼇翻三岛出，鹫驾一峰来。",
            "塔影波摇动，钟声潮拍回。",
            "犹嗟禅伯老，虚人妙高台。"
        ],
        "notes": "",
        "id": "d08f9bb3b63f32017dd55a6c940048b7"
    },
    {
        "author": "熊蕃",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "雨珠波上掷，霞锦浪中翻。"
        ],
        "notes": "",
        "id": "2c7064e6af0b65be67d1dc3fcd889c3a"
    },
    {
        "author": "熊蕃",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "禹凿隋穿今古利，吴樯楚楫去来空。"
        ],
        "notes": "",
        "id": "ebcb9a87dd13c21e87cdc9d57dde4dc5"
    },
    {
        "author": "熊蕃",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "僻疑昏有虎，静怪晓无鸡。"
        ],
        "notes": "",
        "id": "87deb4484586da9fb209272842fa0200"
    }
]