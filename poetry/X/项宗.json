[
    {
        "author": "项宗",
        "dynasty": "唐",
        "type": "诗",
        "rhythmic": "",
        "title": "王母赠魏夫人歌一章（幷序）",
        "preface": "",
        "paragraphs": [
            "驾我八景舆，歘然入玉清。",
            "龙裙拂霄汉，虎旗摄朱兵。",
            "逍遥玄津际，万流无暂停。",
            "哀此去留会，劫尽天地倾。",
            "当尽无中景，不死亦无生。",
            "体彼自然道，寂观合太冥。",
            "南岳挺真翰，玉映曜颖精。",
            "有任靡期事，虚心自受灵。",
            "嘉会绛河内，相与乐未央。"
        ],
        "notes": "",
        "id": "1b8544ab032ca5b93f15da60eca69eec"
    },
    {
        "author": "项宗",
        "dynasty": "唐",
        "type": "诗",
        "rhythmic": "",
        "title": "双礼珠弹云璈而答歌一章",
        "preface": "",
        "paragraphs": [
            "玉清出九天，神馆飞霞外。",
            "霄台焕嵯峨，灵夏秀蔚翳。",
            "五云兴翠华，八风扇绿气。",
            "仰吟消魔咏，俯研智与慧。",
            "万真启晨景，唱期绛房会。",
            "挺颖德音子，神映乃拂沛。",
            "天岳凌空构，洞台深幽邃。",
            "游海悟井隘，履真觉世秽。",
            "儛轮宴重空，筌鱼自然废。",
            "廻我大椿罗，长谢朝生世。"
        ],
        "notes": "",
        "id": "61cd377fedb9d41e6e2306a44c45c4d6"
    },
    {
        "author": "项宗",
        "dynasty": "唐",
        "type": "诗",
        "rhythmic": "",
        "title": "高仙盼游洞灵之曲一章（幷序）",
        "preface": "",
        "paragraphs": [
            "玉室焕东霞，紫辇浮绛宸。",
            "华台何盼目，北宴飞天元。",
            "清浄太无中，眇眇蹑景迁。",
            "吟咏大洞章，唱此三九篇。",
            "曲寝大漠内，神王方寸间，寂室思灵晖，何事苦山林。",
            "须臾变衰翁，廻为孩中颜。"
        ],
        "notes": "",
        "id": "476c68f4f5df761d451bf29201c49b0d"
    },
    {
        "author": "项宗",
        "dynasty": "唐",
        "type": "诗",
        "rhythmic": "",
        "title": "四真人降魏夫人歌共五章（幷序）",
        "preface": "",
        "paragraphs": [
            "丹明焕上清，八风鼓太霞。",
            "廻我神霄辇，遂造玉岭阿。",
            "咄嗟天地外，九围皆吾家。",
            "上采日中精，下饮黄月华。",
            "灵观空无中，鹏路无间邪。",
            "顾见魏贤安，浊气伤尔和。",
            "勤研玄中思，道成更相过。"
        ],
        "notes": "",
        "id": "1ef4e5df8126e1ce8aa1f05b6eaf7118"
    },
    {
        "author": "项宗",
        "dynasty": "唐",
        "type": "诗",
        "rhythmic": "",
        "title": "四真人降魏夫人歌共五章（幷序） 方诸青童歌一章",
        "preface": "",
        "paragraphs": [
            "太霞扇晨晖，九气无常形。",
            "玄辔飞霄外，八景乘高清。",
            "手把玉皇袂，携我晨中生。",
            "盼观七曜房，朗朗亦冥冥。",
            "超哉魏氏子，有心复有情。",
            "玄挺自嘉会，金书东华名。",
            "贤安密所研，相期旸谷汧。"
        ],
        "notes": "",
        "id": "aae78d27db59dc61d62f62d4ffc1d323"
    },
    {
        "author": "项宗",
        "dynasty": "唐",
        "type": "诗",
        "rhythmic": "",
        "title": "四真人降魏夫人歌共五章（幷序） 次扶桑神王歌一章",
        "preface": "",
        "paragraphs": [
            "晨启太帝室，超越匏瓜水。",
            "碧海飞翠波，连岑赤岳峙。",
            "浮轮云涛际，九龙同辔起。",
            "虎旗欝霞津，灵风翻然而理。",
            "华存久乐道，遂致高神拟。",
            "拔徙三缘外感会乃方始。",
            "相期阳洛宫，道成携魏子。"
        ],
        "notes": "",
        "id": "dbc9cb246c9ee8a6c48ae96607eabebf"
    },
    {
        "author": "项宗",
        "dynasty": "唐",
        "type": "诗",
        "rhythmic": "",
        "title": "四真人降魏夫人歌共五章（幷序） 一",
        "preface": "",
        "paragraphs": [
            "驾歘控清虚，徘徊西华馆。",
            "琼林既神杪，虎旗逐烟散，慧风振丹旍，明烛朗八焕。",
            "解襟庸房里，神铃鸣蒨粲。",
            "栖景若林柯，九弦玄中弹。",
            "遗我积世忧，释此千年叹。",
            "怡盼无极已，终夜复待旦。"
        ],
        "notes": "",
        "id": "a5b77893f0bd287e4318bd221b68a00f"
    },
    {
        "author": "项宗",
        "dynasty": "唐",
        "type": "诗",
        "rhythmic": "",
        "title": "四真人降魏夫人歌共五章（幷序） 二",
        "preface": "",
        "paragraphs": [
            "紫霞儛玄空，神风无纲领。",
            "歘然满八区，祝尔豁虚静。",
            "八窗无常朗，有冥亦有炅。",
            "洞观三丹田，寂寂生形景。",
            "凝神挻相遇，云姿卓铄整。",
            "愧无郢石运，盖彼自然颖。",
            "勤密摄生道，泄替结灾眚。",
            "灵期自有时，携袂乃俱上。",
            "（以上均见《云笈七签》卷九六。",
            "）（按：以上诸诗，《云笈七签》未云出处，今考应出《南岳魏夫人传》。",
            "检颜真卿《文忠集》卷九《晋紫虚元职工领上真司命南岳夫人魏夫人仙坛碑铭》云：「于是西王母击节而歌。",
            "歌毕，冯双礼珠弹云璈而答歌，余真人各歌。",
            "」《太平广记》卷五八《魏夫人》条引《集仙录》及《本传》云：「于是四真吟唱，各命玉女，弹琴击钟吹箫，合节而发歌。",
            "……是时太极真人命北寒玉女宋联消，弹九气之璈，青童命东华玉女烟景珠，击西盈之钟。",
            "旸谷神王命神林玉女贾屈廷，吹凤唳之箫，青虚真人命飞玄玉女鲜于虚，拊九合玉节。",
            "太极真人发《排空之歌》，青童吟『太霞』之曲，神王讽『晨启』之章，清虚咏『驾飚』之词。",
            "……王母击节而，三元夫人弹云璈而答歌，余真各歌。",
            "」魏夫人，传为西晋时人，陶弘景《真诰》已载其事，惟较简略。",
            "晋范邈撰《南真传》，今不存。",
            "《太平广记》所录《本传》，据陈国符先生《道藏源流考》考证，应即《新唐书·艺文志》著录之项宗《紫虚元君魏夫人内传》之节文。",
            "参以颜《碑》所云，其说可信。",
            "项宗，陈考为唐人。",
            "《云笈七签》所据，当即项宗之书，《太平广记》删去诸诗，犹录存之，较可宝惜。",
            "）。"
        ],
        "notes": "",
        "id": "8f12cd22ddb3a9d19af2485563abc9ba"
    }
]