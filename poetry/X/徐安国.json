[
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "哀吕东莱  其一",
        "preface": "",
        "paragraphs": [
            "师友曾亡几，南轩足旧闻。",
            "严陵忻请益，荆渚黯临分。",
            "恸哭情方切，招魂志愈勤。",
            "幡然均地下，应与共修文。"
        ],
        "notes": "",
        "id": "5572ec0ba2866b33f5c82ad589662b33"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "哀吕东莱  其二",
        "preface": "",
        "paragraphs": [
            "感涕门阑旧，由来岂苟然。",
            "茶山参活法，婺女拾残编。",
            "记录书犹在，忘言意已传。",
            "续灯身后事，先是有同年。"
        ],
        "notes": "",
        "id": "8a146965433e4301e97ff8a3b54be880"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "题洪氏浴室院",
        "preface": "",
        "paragraphs": [
            "斗横宴坐一蒲团，丈室寥寥梦境寒。",
            "夜炷波涵烟易冷，秋簷冰浸露先漙。",
            "潭中寂境心灰见，镜里虚形面壁观。",
            "俛仰清光无尽藏，细分沙界万尘宽。"
        ],
        "notes": "",
        "id": "a67634fdb0921244a496cdc0d5908f9b"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "登古钵岭谒慈感祠下",
        "preface": "",
        "paragraphs": [
            "郡岭中推古钵尊，山川罗列掌中存。",
            "亭台突兀圣婆庙，邱垤逶迤山子村。"
        ],
        "notes": "",
        "id": "27885436a7e9f4d96472651cbe886ac2"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "宝华山",
        "preface": "",
        "paragraphs": [
            "秀出城南号宝华，翠微深处衲僧家。",
            "百年台殿归煨烬，一径苍苔落晚花。"
        ],
        "notes": "",
        "id": "e0222c3098c2a2959a887fc7e8699fae"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "横州龙池",
        "preface": "",
        "paragraphs": [
            "为谷为陵事已非，灵源汇泽发光辉。",
            "有时风雨连村暗，夜半龙游古钵归。"
        ],
        "notes": "",
        "id": "510a5e78aab81b1e169f656657abf836"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "横浦",
        "preface": "",
        "paragraphs": [
            "暑风披拂瘴烟收，独倚危楼豁远眸。",
            "万叠山围城堞古，一湾江抱海槎浮。"
        ],
        "notes": "",
        "id": "fa27ed0e1a45d719a1bb3645618e756e"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "妙庭观  其一",
        "preface": "",
        "paragraphs": [
            "玉笙声绝瑶池杳，桂殿风生几度寒。",
            "空使时人慕鸡犬，扫除槃鼎舐遗丹。"
        ],
        "notes": "",
        "id": "533c53743b23be5a684678c05ee0cdd8"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "妙庭观  其二",
        "preface": "",
        "paragraphs": [
            "云𫐌不许折铛追，太白遗诗人亦疑。",
            "千载何人为湔拂，谢家春草又生池。"
        ],
        "notes": "",
        "id": "3cff474a739010ced90e360e044d51e9"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "妙庭观  其三",
        "preface": "",
        "paragraphs": [
            "槐覆星坛惟旧迹，土埋丹鼎不知时。",
            "刻舟何处长生路，回音海山空赋诗。"
        ],
        "notes": "",
        "id": "592ca170bc07e4176140b00b09b6a3b8"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "大涤洞",
        "preface": "",
        "paragraphs": [
            "大涤山藏碧玉函，神龙护穴虎驯岩。",
            "华阳邃道通仙处，始见元同骨不凡。"
        ],
        "notes": "",
        "id": "226781b63d8ffa27ab817e46cb2dbcb4"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "石床",
        "preface": "",
        "paragraphs": [
            "枯藤老大似虬悬，一榻留云对洞门。",
            "无复高人眠醉石，空留芳草引王孙。"
        ],
        "notes": "",
        "id": "def1f93ce8932cf26934ea214450ed7c"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "登舟",
        "preface": "",
        "paragraphs": [
            "廛市尘埃苦没头，霜晴清兴动林丘。",
            "买舟迤逦穷观览，载酒从容作拍浮。",
            "山远眼随飞鸟入，溪清身与戏鱼游。",
            "遥观九曲山如锁，说与篙人缓放舟。"
        ],
        "notes": "",
        "id": "fc7deb707da0ee4dc5fb6600723f3364"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "道院",
        "preface": "",
        "paragraphs": [
            "斋余深炷一炉香，宴坐怡神阅宝章。",
            "夜静沉沉天籁息，步虚声起月回廊。"
        ],
        "notes": "",
        "id": "0f330c6b3b1e536be52d406f52f55327"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "天坛",
        "preface": "",
        "paragraphs": [
            "峩峩大涤拄天寒，白鹿来迎上界官。",
            "挹景太霄千载后，犹思冠珮上天坛。"
        ],
        "notes": "",
        "id": "2c045c75e0f6f1de4bcdb12b75ff8345"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "放水涧",
        "preface": "",
        "paragraphs": [
            "一涧无人测水源，闸开石面泻奔湍。",
            "建瓴已自惊凡目，机锦那铺涧底看。"
        ],
        "notes": "",
        "id": "694ee154555660b3300ae51d2cb82216"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "归云洞",
        "preface": "",
        "paragraphs": [
            "百里周回□盖天，回车尽指后门旋。",
            "悠然一片云飞晚，指点归来沙苑仙。"
        ],
        "notes": "",
        "id": "20b1c5aada42ad4492c2dc2833c37b8c"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "云根",
        "preface": "",
        "paragraphs": [
            "出岫俄生一片阴，拄筇行到水穷寻。",
            "千年留得深根在，盘古埋藏古涧心。"
        ],
        "notes": "",
        "id": "e00d3c0b2baa3744c245c7b37ff61c57"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "药圃",
        "preface": "",
        "paragraphs": [
            "满山绿叶与红英，琼圃皆由种植荣。",
            "翻笑无人继真迹，灵芝惟望自天成。"
        ],
        "notes": "",
        "id": "ded0cf4f0ae505a431f710c0eb2c1448"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "茶岭",
        "preface": "",
        "paragraphs": [
            "天柱峰头拨晓云，灵芽一寸得先春。",
            "紫芹绿笋方知贵，雷发鎗旗未足珍。"
        ],
        "notes": "",
        "id": "1c44d1df4d5eed240a35b8a55e955305"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "白茅洞",
        "preface": "",
        "paragraphs": [
            "凿石成壶不记年，洞门如井忽升仙。",
            "轩然笞凤鞭鸾客，翻作醯鸡舞瓮天。"
        ],
        "notes": "",
        "id": "e71dd3b5510452b6846a87e70a4e3198"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "驯虎岩",
        "preface": "",
        "paragraphs": [
            "害物无如猛兽雄，惧心不起兽难从。",
            "能探虎口同儿戏，异类从兹不见踪。"
        ],
        "notes": "",
        "id": "f954a042ecb0af21abb827a4ad614590"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "龙洞",
        "preface": "",
        "paragraphs": [
            "泉脉潜深贯海湫，阴霾晴雹四时秋。",
            "凭谁为探骊龙睡，好把灵珠颔下求。"
        ],
        "notes": "",
        "id": "44e8ef87ddc6f5875c32e56152e370b3"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "凤洞",
        "preface": "",
        "paragraphs": [
            "帝遣持将紫诏来，山前九锁一时开。",
            "洞天绝境胜阿阁，览德飞翔日几回。"
        ],
        "notes": "",
        "id": "c7663d25113f8498ee272c35919ab9f5"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "无骨箬",
        "preface": "",
        "paragraphs": [
            "三足碧蝉岩下见，千年丹鼎地中开。",
            "故令绀箬生无骨，要表真仙蜕骨来。"
        ],
        "notes": "",
        "id": "e0cdb258f19539577821a6a93ffbde95"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "祥光亭",
        "preface": "",
        "paragraphs": [
            "地藏金玉自通灵，草木英华发粹精。",
            "术坞芝畦化琼圃，祥光终日满山明。"
        ],
        "notes": "",
        "id": "90c8a935f1c8ac058d68084e463cc5bf"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "翠微亭",
        "preface": "",
        "paragraphs": [
            "拄上风烟脚力顽，华亭深入翠微寒。",
            "千岩万壑争呈秀，独指中峰一柱香。"
        ],
        "notes": "",
        "id": "2e463056e4cd2097758cd4efa2fc04ea"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "石室",
        "preface": "",
        "paragraphs": [
            "编茅结屋附琳宫，索价何高少室同。",
            "妙黑流传天上去，一山松竹独吟风。"
        ],
        "notes": "",
        "id": "41167e999a9c93a4242b77de7618f77b"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "清音亭",
        "preface": "",
        "paragraphs": [
            "山川无古亦无今，只在游人得趣深。",
            "洗耳屏除筝与笛，来贤几个是知音。"
        ],
        "notes": "",
        "id": "19b9f34f2182efe67b9df19ec785de0e"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "冷泉亭",
        "preface": "",
        "paragraphs": [
            "道人心迹已双清，更挹寒泉涤俗情。",
            "徙倚虚亭无一事，笑予尘土满冠缨。"
        ],
        "notes": "",
        "id": "125e886c3e195e722a50510fb3f66333"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "石门",
        "preface": "",
        "paragraphs": [
            "神刻鬼凿石为门，九锁回环隠帝阍。",
            "𣃁药采芝寻古路，清泉能漱乌能言。"
        ],
        "notes": "",
        "id": "ddd5d78d83f18d33ca1ae516dd210721"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "舞翠阁",
        "preface": "",
        "paragraphs": [
            "涧边蟠木岁时深，更著华亭倚翠阴。",
            "风下四山蛟起舞，洞中搅动蛰龙心。"
        ],
        "notes": "",
        "id": "9368281c0e07fbcabe10960fd564a802"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "归云庵",
        "preface": "",
        "paragraphs": [
            "忽舒忽卷岂无期，万状来呈变化姿。",
            "峰帽石衣罗眼底，苍然暮色欲来时。"
        ],
        "notes": "",
        "id": "4e2c3e166cbe601e64937001861b049b"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "题洪氏浴室院",
        "preface": "",
        "paragraphs": [
            "百念灰寒一性空，森然万象在其中。",
            "静观寂照衔沙界，翻笑空华翳化宫。",
            "金屑未除心境异，尼珠独耀古今同。",
            "个中有见非真见，未掩帘时妙无穷。"
        ],
        "notes": "",
        "id": "739bbdb4f746cd0dbff63e48ad97855a"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "古辣觞客醉，宝华镌句清。"
        ],
        "notes": "",
        "id": "9f25db60e320c23c1fe241cf972f64f5"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "出郭扶筇上翠屏，却从云隙望莎城。"
        ],
        "notes": "",
        "id": "f063e318fe1d639c2f6f6a40dd05c045"
    }
]