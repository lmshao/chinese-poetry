[
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "哀吕东莱  其一",
        "preface": "",
        "paragraphs": [
            "师友曾亡几，南轩足旧闻。",
            "严陵忻请益，荆渚黯临分。",
            "恸哭情方切，招魂志愈勤。",
            "幡然均地下，应与共修文。"
        ],
        "notes": "",
        "id": "4c470576f7190e305e3283cb2ab8f848"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "哀吕东莱  其二",
        "preface": "",
        "paragraphs": [
            "感涕门阑旧，由来岂苟然。",
            "茶山参活法，婺女拾残编。",
            "记录书犹在，忘言意已传。",
            "续灯身后事，先是有同年。"
        ],
        "notes": "",
        "id": "0f10397a64254b0018605c7c49384e10"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "题洪氏浴室院",
        "preface": "",
        "paragraphs": [
            "斗横宴坐一蒲团，丈室寥寥梦境寒。",
            "夜炷波涵烟易冷，秋簷冰浸露先漙。",
            "潭中寂境心灰见，镜里虚形面壁观。",
            "俛仰清光无尽藏，细分沙界万尘宽。"
        ],
        "notes": "",
        "id": "3adfdf3258db0aed8c5d917bb32862b1"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "登古钵岭谒慈感祠下",
        "preface": "",
        "paragraphs": [
            "郡岭中推古钵尊，山川罗列掌中存。",
            "亭台突兀圣婆庙，邱垤逶迤山子村。"
        ],
        "notes": "",
        "id": "08c3bc741bddc7a4df65efef5febf711"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "宝华山",
        "preface": "",
        "paragraphs": [
            "秀出城南号宝华，翠微深处衲僧家。",
            "百年台殿归煨烬，一径苍苔落晚花。"
        ],
        "notes": "",
        "id": "9b7060b938a2c3a6e20fde81af4d54b1"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "横州龙池",
        "preface": "",
        "paragraphs": [
            "为谷为陵事已非，灵源汇泽发光辉。",
            "有时风雨连村暗，夜半龙游古钵归。"
        ],
        "notes": "",
        "id": "b88adb1bd957d435272eb57aa0d4f2ae"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "横浦",
        "preface": "",
        "paragraphs": [
            "暑风披拂瘴烟收，独倚危楼豁远眸。",
            "万叠山围城堞古，一湾江抱海槎浮。"
        ],
        "notes": "",
        "id": "100b59f396d69993e9e34860b6c73ca3"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "妙庭观  其一",
        "preface": "",
        "paragraphs": [
            "玉笙声绝瑶池杳，桂殿风生几度寒。",
            "空使时人慕鸡犬，扫除槃鼎舐遗丹。"
        ],
        "notes": "",
        "id": "7579198a3a9cbbedb7973026b4f33f4f"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "妙庭观  其二",
        "preface": "",
        "paragraphs": [
            "云𫐌不许折铛追，太白遗诗人亦疑。",
            "千载何人为湔拂，谢家春草又生池。"
        ],
        "notes": "",
        "id": "d2a1c1033c0ad0d6abcdc8d75c201db4"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "妙庭观  其三",
        "preface": "",
        "paragraphs": [
            "槐覆星坛惟旧迹，土埋丹鼎不知时。",
            "刻舟何处长生路，回音海山空赋诗。"
        ],
        "notes": "",
        "id": "9e586e3e655f6a390fde71f04b2bb77d"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "大涤洞",
        "preface": "",
        "paragraphs": [
            "大涤山藏碧玉函，神龙护穴虎驯岩。",
            "华阳邃道通仙处，始见元同骨不凡。"
        ],
        "notes": "",
        "id": "a916c350665789e377c580574ed99cfa"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "石床",
        "preface": "",
        "paragraphs": [
            "枯藤老大似虬悬，一榻留云对洞门。",
            "无复高人眠醉石，空留芳草引王孙。"
        ],
        "notes": "",
        "id": "8214864587abf234b922c9c986f32ef5"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "登舟",
        "preface": "",
        "paragraphs": [
            "廛市尘埃苦没头，霜晴清兴动林丘。",
            "买舟迤逦穷观览，载酒从容作拍浮。",
            "山远眼随飞鸟入，溪清身与戏鱼游。",
            "遥观九曲山如锁，说与篙人缓放舟。"
        ],
        "notes": "",
        "id": "796e3f15b8896a74df54da9e9ba16b72"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "道院",
        "preface": "",
        "paragraphs": [
            "斋余深炷一炉香，宴坐怡神阅宝章。",
            "夜静沉沉天籁息，步虚声起月回廊。"
        ],
        "notes": "",
        "id": "0e6c6cf3b10f77ceadff052d778fbcfa"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "天坛",
        "preface": "",
        "paragraphs": [
            "峩峩大涤拄天寒，白鹿来迎上界官。",
            "挹景太霄千载后，犹思冠珮上天坛。"
        ],
        "notes": "",
        "id": "61c8fae977672a8ea30a4ea027bb4c49"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "放水涧",
        "preface": "",
        "paragraphs": [
            "一涧无人测水源，闸开石面泻奔湍。",
            "建瓴已自惊凡目，机锦那铺涧底看。"
        ],
        "notes": "",
        "id": "f3d2d7d37b66019f0788fe05c0ab55e3"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "归云洞",
        "preface": "",
        "paragraphs": [
            "百里周回□盖天，回车尽指后门旋。",
            "悠然一片云飞晚，指点归来沙苑仙。"
        ],
        "notes": "",
        "id": "83160bfc4b6edf9947a8107cf0ca146a"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "云根",
        "preface": "",
        "paragraphs": [
            "出岫俄生一片阴，拄筇行到水穷寻。",
            "千年留得深根在，盘古埋藏古涧心。"
        ],
        "notes": "",
        "id": "6df7633218eeb850be4f20671e550231"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "药圃",
        "preface": "",
        "paragraphs": [
            "满山绿叶与红英，琼圃皆由种植荣。",
            "翻笑无人继真迹，灵芝惟望自天成。"
        ],
        "notes": "",
        "id": "92eca633d63b9e1833ca9fdbd8b16cdf"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "茶岭",
        "preface": "",
        "paragraphs": [
            "天柱峰头拨晓云，灵芽一寸得先春。",
            "紫芹绿笋方知贵，雷发鎗旗未足珍。"
        ],
        "notes": "",
        "id": "bf3b2e3bf6bacea6f3ce84845f3ed1f0"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "白茅洞",
        "preface": "",
        "paragraphs": [
            "凿石成壶不记年，洞门如井忽升仙。",
            "轩然笞凤鞭鸾客，翻作醯鸡舞瓮天。"
        ],
        "notes": "",
        "id": "8e3c2f25472c4145f6a7a8fc5dd64ebb"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "驯虎岩",
        "preface": "",
        "paragraphs": [
            "害物无如猛兽雄，惧心不起兽难从。",
            "能探虎口同儿戏，异类从兹不见踪。"
        ],
        "notes": "",
        "id": "f082dda9f0d0a18e7f55f9ac67cf04c2"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "龙洞",
        "preface": "",
        "paragraphs": [
            "泉脉潜深贯海湫，阴霾晴雹四时秋。",
            "凭谁为探骊龙睡，好把灵珠颔下求。"
        ],
        "notes": "",
        "id": "6d982979b201bd171e8533e187cce3df"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "凤洞",
        "preface": "",
        "paragraphs": [
            "帝遣持将紫诏来，山前九锁一时开。",
            "洞天绝境胜阿阁，览德飞翔日几回。"
        ],
        "notes": "",
        "id": "bbf86e2842db1e604451c51dc5de03d2"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "无骨箬",
        "preface": "",
        "paragraphs": [
            "三足碧蝉岩下见，千年丹鼎地中开。",
            "故令绀箬生无骨，要表真仙蜕骨来。"
        ],
        "notes": "",
        "id": "e4165d326fff6b46ab418e146ca4d706"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "祥光亭",
        "preface": "",
        "paragraphs": [
            "地藏金玉自通灵，草木英华发粹精。",
            "术坞芝畦化琼圃，祥光终日满山明。"
        ],
        "notes": "",
        "id": "ea13a5b9c31d5960b7d5a9ab565228bb"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "翠微亭",
        "preface": "",
        "paragraphs": [
            "拄上风烟脚力顽，华亭深入翠微寒。",
            "千岩万壑争呈秀，独指中峰一柱香。"
        ],
        "notes": "",
        "id": "37e893b813e2a44fbd2f8ca74a110750"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "石室",
        "preface": "",
        "paragraphs": [
            "编茅结屋附琳宫，索价何高少室同。",
            "妙黑流传天上去，一山松竹独吟风。"
        ],
        "notes": "",
        "id": "4fd059ae4fbc9379308f2ce1a51265e6"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "清音亭",
        "preface": "",
        "paragraphs": [
            "山川无古亦无今，只在游人得趣深。",
            "洗耳屏除筝与笛，来贤几个是知音。"
        ],
        "notes": "",
        "id": "7ddc7ee243199515e30672fe5e3acfaf"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "冷泉亭",
        "preface": "",
        "paragraphs": [
            "道人心迹已双清，更挹寒泉涤俗情。",
            "徙倚虚亭无一事，笑予尘土满冠缨。"
        ],
        "notes": "",
        "id": "11743664e7e2864576757782ea685543"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "石门",
        "preface": "",
        "paragraphs": [
            "神刻鬼凿石为门，九锁回环隠帝阍。",
            "𣃁药采芝寻古路，清泉能漱乌能言。"
        ],
        "notes": "",
        "id": "1965e35f210e1b8a93ee7a435f79cfec"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "舞翠阁",
        "preface": "",
        "paragraphs": [
            "涧边蟠木岁时深，更著华亭倚翠阴。",
            "风下四山蛟起舞，洞中搅动蛰龙心。"
        ],
        "notes": "",
        "id": "6d76b622dcfcf81e45d4f491324e4cb5"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "归云庵",
        "preface": "",
        "paragraphs": [
            "忽舒忽卷岂无期，万状来呈变化姿。",
            "峰帽石衣罗眼底，苍然暮色欲来时。"
        ],
        "notes": "",
        "id": "10d5f2cbda2a2e5905d5708f2f49a377"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "题洪氏浴室院",
        "preface": "",
        "paragraphs": [
            "百念灰寒一性空，森然万象在其中。",
            "静观寂照衔沙界，翻笑空华翳化宫。",
            "金屑未除心境异，尼珠独耀古今同。",
            "个中有见非真见，未掩帘时妙无穷。"
        ],
        "notes": "",
        "id": "171363d2a0fc528ca48dd93f5c224a9a"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "古辣觞客醉，宝华镌句清。"
        ],
        "notes": "",
        "id": "5abfc32590db070cdad1b5c165a75339"
    },
    {
        "author": "徐安国",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "出郭扶筇上翠屏，却从云隙望莎城。"
        ],
        "notes": "",
        "id": "a2126076821046ecf8fda03088f4cec4"
    },
    {
        "author": "徐安国",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "争献交酬，消受取、真山真水。",
            "供不尽、杯螺浮碧，髻鬟拥翠。",
            "莫便等闲嗟去国，固因特地经仙里。",
            "奉周旋、惟有老先生，门堪倚。",
            "追往驾，烟宵里。",
            "终旧学，今无计。",
            "叹白头犹记，壮年标致。",
            "一乐堂深文益著，风雩亭在词难继。",
            "问有谁、熟识晦庵心，南轩意。"
        ],
        "notes": "",
        "id": "e38148d925149a7524a965575202ebb3"
    },
    {
        "author": "徐安国",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "挥手华堂，重整顿、选花场屋。",
            "撩鼻观、飞浮杂沓，异香芬馥。",
            "金缕尚馀闲态度，冰姿早作新妆束。",
            "恨尊前、缺典费思量，无松竹。",
            "蜂蝶恨，何时足。",
            "桃李怨，成粗俗。",
            "为情深、拼了一生愁独。",
            "菊信谩劳频探问，兰心未许相随逐。",
            "想从今、无暇斸蔷薇，锄罂粟。"
        ],
        "notes": "",
        "id": "73e21c1016c438db9057116fc00ffa30"
    },
    {
        "author": "徐安国",
        "dynasty": "宋",
        "type": "词",
        "rhythmic": "蓦山溪",
        "title": "",
        "preface": "",
        "paragraphs": [
            "青梅骨瘦，已有生春意。",
            "椒萼露微花，便觉香魂旖旎。",
            "惜花公子，可是赋情深，携瘦竹，绕疏篱，终日成孤倚。",
            "赏心乐事，又也何曾废。",
            "烟露湿铅华，误啼妆、三年客里。",
            "江南芳信，政自不愆期，吴山远，越山长，梦寐添憔悴。"
        ],
        "notes": "",
        "id": "f0a32852deec742a3b29dd0bf5edf0b8"
    },
    {
        "author": "徐安国",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "翠幕围香夜正迟。",
            "红麟生焰烛交辉。",
            "纤腰趁拍轻於柳，娇面添妆韵似梅。",
            "凝远恨，惜芳期。",
            "十年幽梦彩云飞。",
            "多情不管霜髯满，犹欲杯翻似旧时。"
        ],
        "notes": "",
        "id": "65cfc8ffaa417203e049e574de668673"
    }
]