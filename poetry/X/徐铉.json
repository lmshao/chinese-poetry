[
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "早春左省寓直",
        "preface": "",
        "paragraphs": [
            "旭景鸾台上，微云象阙间。",
            "时清政事少，日永直官闲。",
            "远籁飞箫管，零冰响珮环。",
            "终军年二十，默坐叩玄关。"
        ],
        "notes": "",
        "id": "7542fb92169dbea1e65191fc6d50ea40"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "寒食宿陈公塘上",
        "preface": "",
        "paragraphs": [
            "垂杨界官道，茅屋倚高坡。",
            "月下春塘水，风中牧竖歌。",
            "折花闲立久，对酒远情多。",
            "今夜孤亭梦，悠扬奈尔何。"
        ],
        "notes": "",
        "id": "a42381753975df49f4c0eb9a106d8414"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "将去广陵别史员外南斋",
        "preface": "",
        "paragraphs": [
            "家声曾与金张辈，官署今居何宋间。",
            "起得高斋临静曲，种成奇树学他山。",
            "鸳鸾终日同醒醉，萝薜常时共往还。",
            "贱子今朝独南去，不堪回首望清闲。"
        ],
        "notes": "",
        "id": "60113b1f4d6ae9b69b18ade2737b7f56"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "将过江题白沙馆",
        "preface": "",
        "paragraphs": [
            "少长在维扬，依然认故乡。",
            "金陵佳丽地，不道少风光。",
            "稍望吴台远，行登楚塞长。",
            "殷勤语江岭，归梦莫相妨。"
        ],
        "notes": "",
        "id": "c34941d5ea103955b71db8633716122a"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "登甘露寺北望",
        "preface": "",
        "paragraphs": [
            "京口潮来曲岸平，海门风起浪花生。",
            "人行沙上见日影，舟过江中闻橹声。",
            "芳草远迷杨子渡，宿烟深映广陵城。",
            "游人乡思应如橘，相望须含两地情。"
        ],
        "notes": "",
        "id": "732c28d8553ade8409b7fcaa39e9be26"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "山路花",
        "preface": "",
        "paragraphs": [
            "不共垂杨映绮寮，倚山临路自娇饶。",
            "游人过去知香远，谷鸟飞来见影摇。",
            "半隔烟岚遥隐隐，可堪风雨暮萧萧。",
            "城中春色还如此，几处笙歌按舞腰。"
        ],
        "notes": "",
        "id": "55acbd35d2b2f1ceed1ebd9a741dd7df"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "京口江际弄水",
        "preface": "",
        "paragraphs": [
            "退公求静独临川，杨子江南二月天。",
            "百尺翠屏甘露阁，数帆晴日海门船。",
            "波澄濑石寒如玉，草接汀苹绿似烟。",
            "安得乘槎更东去，十洲风外弄潺湲。"
        ],
        "notes": "",
        "id": "dd0f2162748f4aee45c71a755f35291d"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "早春旬假独直寄江舍人",
        "preface": "",
        "paragraphs": [
            "省署皆归沐，西垣公事稀。",
            "咏诗前砌立，听漏向申归。",
            "远思风醒酒，余寒雨湿衣。",
            "春光已堪探，芝盖共谁飞。"
        ],
        "notes": "",
        "id": "380f5726704514df53c4fef88b27ac02"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "从驾东幸呈诸公",
        "preface": "",
        "paragraphs": [
            "吴公台下旧京城，曾掩衡门过十春。",
            "别后不知新景象，信来空问故交亲。",
            "宦游京口无高兴，习隐钟山限俗尘。",
            "今日喜为华表鹤，况陪鹓鹭免迷津。"
        ],
        "notes": "",
        "id": "a4878c22d60034f8e040036556ae186f"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "重游木兰亭",
        "preface": "",
        "paragraphs": [
            "缭绕长隄带碧浔，昔年游此尚青衿。",
            "兰桡破浪城阴直，玉勒穿花苑树深。",
            "宦路尘埃成久别，仙家风景有谁寻。",
            "那知年长多情后，重凭栏干一独吟。"
        ],
        "notes": "",
        "id": "8346ce80ae985300110543d2df5e944c"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "赋得彩鷰",
        "preface": "",
        "paragraphs": [
            "缕彩成飞鷰，迎和启蛰时。",
            "翠翘生玉指，绣羽拂文楣。",
            "讵费衔泥力，无劳剪爪期。",
            "化工今在此，翻怪社来迟。"
        ],
        "notes": "",
        "id": "08d51814795aacfd05cf055b48bddeeb"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "送魏舍人仲甫为蕲州判官",
        "preface": "",
        "paragraphs": [
            "从事蕲春兴自长，蕲人应识紫薇郎。",
            "山资足后抛名路，莼菜秋来忆故乡。",
            "以道卷舒犹自适，临戎谈笑固无妨。",
            "如闻郡阁吹横笛，时望青谿忆野王。"
        ],
        "notes": "",
        "id": "41d9c5ede54eaeb7f753a025f57ca936"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "题殷舍人宅木芙蓉",
        "preface": "",
        "paragraphs": [
            "怜君庭下木芙蓉，袅袅纤枝淡淡红。",
            "晓吐芳心零宿露，晚摇娇影媚清风。",
            "似含情态愁秋雨，暗减馨香借菊丛。",
            "默饮数杯应未称，不知歌管与谁同。"
        ],
        "notes": "",
        "id": "7363d1840f408d2f8a634d9e4fe2cd16"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "送史馆高员外使岭南",
        "preface": "",
        "paragraphs": [
            "东观时闲暇，还修喻蜀书。",
            "双旌驰县道，百越从轺车。",
            "桂蠹晨餐罢，贪泉访古初。",
            "春江多好景，莫使醉吟疎。"
        ],
        "notes": "",
        "id": "49edce67779b5132e3918b73bf959a81"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "春日紫岩山期客不至",
        "preface": "",
        "paragraphs": [
            "郊外春华好，人家带碧谿。",
            "浅莎藏鸭戏，轻霭隔鸡啼。",
            "掩映红桃谷，夤缘翠柳堤。",
            "王孙竟不至，芳草自萋萋。"
        ],
        "notes": "",
        "id": "c15c8feba406a934bdc4ee79e3758ae9"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "宿蒋帝庙明日游山南诸寺",
        "preface": "",
        "paragraphs": [
            "便返城𬮱尚未甘，更从山北到山南。",
            "花枝似雪春虽半，桂魄如眉日始三。",
            "松盖遮门寒黯黯，柳丝妨路翠毶毶。",
            "登临莫怪偏留恋，游宦多年事事谙。"
        ],
        "notes": "",
        "id": "7d9f643cfa0ab92bb55de198aba832a9"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "赋得有所思",
        "preface": "",
        "paragraphs": [
            "所思何在杳难寻，路远山长水复深。",
            "衰草满庭空伫立，清风吹袂更长吟。",
            "忘情好醉青田酒，寄恨宜调绿绮琴。",
            "落日鲜云偏聚散，可能知我独伤心。"
        ],
        "notes": "",
        "id": "ace519c58963e011be29318f696488d1"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "赠王贞素先生",
        "preface": "",
        "paragraphs": [
            "先生尝已佩真形，绀发朱颜骨气清。",
            "道秘未传鸿宝术，院深时听步虚声。",
            "辽东几度悲城郭，吴市终应变姓名。",
            "三十六天皆有籍，他年何处问归程。"
        ],
        "notes": "",
        "id": "0934dd269b8ec51a860380c37a5f446d"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "春夜月",
        "preface": "",
        "paragraphs": [
            "幽人春望本多情，况是花繁月正明。",
            "竟夕无言亦无寐，绕堦芳草影随行。"
        ],
        "notes": "",
        "id": "30f0f005c4b2cd9c32d0f354ed61e417"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "爱敬寺有老僧尝游长安言秦雍间事历历可听因赠此诗兼示同行客",
        "preface": "",
        "paragraphs": [
            "白首栖禅者，尝谈灞浐游。",
            "能令过江客，偏起失乡愁。",
            "室倚桃花崦，门临杜若洲。",
            "城中无此景，将子剩淹留。"
        ],
        "notes": "",
        "id": "a15d2146fa9c8fbcf39ddbbb13442ef6"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "游蒋山题辛夷花寄陈奉礼",
        "preface": "",
        "paragraphs": [
            "今岁游山已恨迟，山中仍喜见辛夷。",
            "簪缨且免全为累，桃李犹堪别作期。",
            "晴后日高偏照灼，晚来风急渐离披。",
            "山郎不作同行伴，折得何由寄所思。"
        ],
        "notes": "",
        "id": "cfafb7a2ed8c7f6b74f4bec2f60d6abe"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "和殷舍人萧员外春雪",
        "preface": "",
        "paragraphs": [
            "万里春阴乍履端，广庭风起玉尘干。",
            "梅花岭上连天白，蕙草堦前特地寒。",
            "晴去便为经岁别，兴来何惜彻宵看。",
            "此时鸳侣皆闲暇，赠答诗成禁漏残。"
        ],
        "notes": "",
        "id": "a0002234825993570152b03265f2e63f"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "寄蕲州高郎中",
        "preface": "",
        "paragraphs": [
            "贾傅栖迟楚泽东，兰皋三度换秋风。",
            "纷纷世事来无尽，黯黯离魂去不通。",
            "直道未能胜社鼠，孤飞徒自叹冥鸿。",
            "知君多少思乡恨，并在山城一笛中。"
        ],
        "notes": "",
        "id": "84698c45fd03f3882086ba591d20f5ee"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "寄和州韩舍人",
        "preface": "",
        "paragraphs": [
            "急景骎骎度，遥怀处处生。",
            "风头乍寒暖，天色半阴晴。",
            "久别魂空断，终年道不行。",
            "殷勤云上雁，为过历阳城。"
        ],
        "notes": "",
        "id": "da295e0281cf691c1d1560c26aa5abb5"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "从兄龙武将军没于边戍过旧营宅作",
        "preface": "",
        "paragraphs": [
            "前年都尉没边城，帐下何人领旧兵。",
            "徼外瘴烟沉鼓角，山前秋日照铭旌。",
            "笙歌却返乌衣巷，部曲皆还细柳营。",
            "今日园林过寒食，马蹄犹拟入门行。"
        ],
        "notes": "",
        "id": "608fc89bbbb5dce4cd27fcef90af4d42"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "景阳台怀古",
        "preface": "",
        "paragraphs": [
            "后主忘家不悔，江南异代长春。",
            "今日景阳台上，闲人何用伤神。"
        ],
        "notes": "",
        "id": "93fc9764466b66cdf3d14601e517d800"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "春分日",
        "preface": "",
        "paragraphs": [
            "仲春初四日，春色正中分。",
            "绿野徘徊月，晴天断续云。",
            "鷰飞犹个个，花落已纷纷。",
            "思妇高楼晚，歌声不可闻。"
        ],
        "notes": "",
        "id": "1dee603ecbc6d52cb308ad753cef35ca"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "寄驾部郎中",
        "preface": "",
        "paragraphs": [
            "贱子乖慵性，频为省直牵。",
            "交亲每相见，多在相门前。",
            "君独疎名路，为郎过十年。",
            "炎风久成别，南望思悠然。"
        ],
        "notes": "",
        "id": "7cadcb9a34d8dcdb9c35a7ace8e0ca03"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "和王庶子寄题兄长建州廉使新亭",
        "preface": "",
        "paragraphs": [
            "谢守高斋结构新，一方风景万家情。",
            "群贤讵减山阴会，远俗初闻正始声。",
            "水槛片云长不去，讼庭纤草转应生。",
            "阿连诗句偏多思，遥想池塘昼梦成。"
        ],
        "notes": "",
        "id": "33e9089ce6aa29f5927ffb61f37f376c"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "谢文靖墓下作",
        "preface": "",
        "paragraphs": [
            "越徼稽天讨，周京乱虏尘。",
            "苍生何可奈，江表更无人。",
            "岂惮寻荒垄，犹思认后身。",
            "春风白杨里，独步泪沾巾。"
        ],
        "notes": "",
        "id": "49a582d71f6b3fe7f70e844d20e4ef97"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "观人读春秋",
        "preface": "",
        "paragraphs": [
            "日觉儒风薄，谁将霸道羞。",
            "乱臣无所惧，何用读春秋。"
        ],
        "notes": "",
        "id": "15d88f84d18ca5d6a1dca9e57ec298d9"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "秋日雨中与萧赞善访殷舍人于翰林座中作",
        "preface": "",
        "paragraphs": [
            "野出西垣步步迟，秋光如水雨如丝。",
            "铜龙楼下逢闲客，红药堦前访旧知。",
            "乱点乍滋承露处，碎声因想滴蓬时。",
            "银台钥入须归去，不惜余欢尽酒巵。"
        ],
        "notes": "",
        "id": "117699feea96255169979049b14b6104"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "送和州张员外为江都令",
        "preface": "",
        "paragraphs": [
            "经年相望隔重湖，一旦相逢在上都。",
            "塞诏官班聊慰否，埋轮意气尚存无。",
            "由来圣代怜才子，始觉清风激懦夫。",
            "若向西冈寻胜赏，旧题名处为踌躇。"
        ],
        "notes": "",
        "id": "debfbf27e43b068f6942e001d1e2391d"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "和明道人宿山寺",
        "preface": "",
        "paragraphs": [
            "闻道经行处，山前与水阳。",
            "磐声深小院，灯影逈高房。",
            "落宿依楼角，归云拥殿廊。",
            "羡师闲未得，早起逐班行。"
        ],
        "notes": "",
        "id": "146f388f8816b89143c86822a6578d37"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "晚归",
        "preface": "",
        "paragraphs": [
            "暑服道情出，烟街薄暮还。",
            "风清飘短袂，马健弄连环。",
            "水静闻归橹，霞明见远山。",
            "过从本无事，从此涉旬间。"
        ],
        "notes": "",
        "id": "6bf6300262dfe0a67f40665fa8496e66"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "月真歌",
        "preface": "",
        "paragraphs": [
            "扬州胜地多丽人，其间丽者名月真。",
            "月真初年十四五，能弹琵琶善歌舞。",
            "风前弱柳一枝春，花里娇莺百般语。",
            "扬州帝京多名贤，其间贤者殷德川。",
            "德川初秉纶闱笔，职近名高常罕出。",
            "花前月下或游从，一见月真如旧识。",
            "闲庭深院资贤宅，宅门严峻无凡客。",
            "垂帘偶坐唯月真，调弄琵琶郎为拍。",
            "殷郎一旦过江去，镜中嬾作孤鸾舞。",
            "朝云暮雨镇相随，石头城下还相遇。",
            "二月三月江南春，满城蒙蒙起香尘。",
            "隔墙试听歌一曲，乃是资贤宅里人。",
            "绿窗绣幌天将晓，残烛依依香褭褭。",
            "离肠却恨苦多情，輭障薰笼空悄悄。",
            "殷郎去冬入翰林，九霄官署转深沉。",
            "人间想望不可见，唯向月真存旧心。",
            "我慙阘茸何为者，长感余光每相假。",
            "陋巷萧条正掩扉，相携访我衡茅下。",
            "我本山人愚且贞，歌筵歌席常无情。",
            "自从一见月真后，至今赢得颠狂名。",
            "殷郎月真听我语，少壮光阴能几许。",
            "良辰美景数追随，莫教长说相思苦。"
        ],
        "notes": "",
        "id": "285f92e39570e25a7ccb2f10a12ae0df"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "走笔送义兴令赵宣辅",
        "preface": "",
        "paragraphs": [
            "闻君孤櫂泛荆谿，陇首云随别恨飞。",
            "杜牧旧居凭买取，他年藜杖愿同归。"
        ],
        "notes": "",
        "id": "052b5c1be96601f95cb3af395f2c10d1"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "天阙山绝句",
        "preface": "",
        "paragraphs": [
            "散诞爱山客，凄凉怀古心。",
            "寒风天阙晚，尽日倚轩吟。"
        ],
        "notes": "",
        "id": "9a9691c0188c423700b39e2adc2bc348"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "除夜",
        "preface": "",
        "paragraphs": [
            "寒灯耿耿漏迟迟，送故迎新了不欺。",
            "往事并随残历日，春风宁识旧容仪。",
            "预慙岁酒难先饮，更对乡傩羡小儿。",
            "吟罢明朝赠知己，便须题作去年诗。"
        ],
        "notes": "",
        "id": "1cc85ce9742ab3c6b6531531ed107747"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "寄钟谟",
        "preface": "",
        "paragraphs": [
            "看看潘鬓二毛生，昨日林梢又转莺。",
            "欲对春风忘世虑，敢言尊酒召时英。",
            "假中西阁应无事，筵上南威幸有情。",
            "不得车公终不乐，已教红袖出门迎。"
        ],
        "notes": "",
        "id": "b32dd45c3206aafbfbc0b4b20f19d3f8"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "正初答钟郎中见招",
        "preface": "",
        "paragraphs": [
            "高斋迟景雪初晴，风拂乔枝待早莺。",
            "南省郎官名籍籍，东邻妓女字英英。",
            "流年倏忽成陈事，春物依稀有旧情。",
            "新岁相思自过访，不烦虚左远相迎。"
        ],
        "notes": "",
        "id": "54cdf6d88f33e001b875ab9e4b6c7191"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "闻雁寄故人",
        "preface": "",
        "paragraphs": [
            "久作他乡客，深慙薄宦非。",
            "不知云上雁，何得每年归。",
            "夜静声弥怨，天空影更微。",
            "往年离别泪，今夕重沾衣。"
        ],
        "notes": "",
        "id": "9995b41331a90ded891d8796f0af1991"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "江舍人宅筵上有妓唱和州韩舍人歌辞因以寄",
        "preface": "",
        "paragraphs": [
            "良宵丝竹偶成欢，中有佳人俯翠鬟。",
            "白雪飘飖传乐府，阮郎憔悴在人间。",
            "清风朗月长相忆，佩蕙纫兰早晚还。",
            "深夜酒空筵欲散，向隅惆怅鬓堪斑。"
        ],
        "notes": "",
        "id": "47bcce302bb43e13f2c7311c3ca5df2f"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "寒食日作",
        "preface": "",
        "paragraphs": [
            "厨冷烟初禁，门闲日更斜。",
            "东风不好事，吹落满庭花。",
            "过社纷纷鷰，新晴淡淡霞。",
            "京都盛游观，谁访子云家。"
        ],
        "notes": "",
        "id": "30cb9b1edd68b1df858588a8f760b0c7"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "贺殷游二舍人入翰林江给事拜中丞",
        "preface": "",
        "paragraphs": [
            "清晨待漏独徘徊，霄汉悬心不易裁。",
            "阁老深严归翰苑，夕郎威望拜霜台。",
            "青绫对覆蓬壶晚，赤棒前驱道路开。",
            "犹有西垣厅记在，莫忘同草紫泥来。"
        ],
        "notes": "",
        "id": "a9b0799d0c4c75e5b4e0b2a78f373f0e"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "欧阳太监雨中视决堤因堕水明日见于省中因戏之",
        "preface": "",
        "paragraphs": [
            "闻道张晨盖，徘徊石首东。",
            "濬川非伯禹，落水异三公。",
            "衣湿仍愁雨，冠欹更怯风。",
            "今朝复相见，疑是葛仙翁。"
        ],
        "notes": "",
        "id": "b5643743945d13e03232b61fd854b412"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "送吴郎中为宣州推官知泾县",
        "preface": "",
        "paragraphs": [
            "征虏亭边月，鸡鸣伴客行。",
            "可怜何水部，今事谢宣城。",
            "风物聊供赏，班资莫系情。",
            "同心不同载，留滞为浮名。"
        ],
        "notes": "",
        "id": "5ca9819c228e3f78944224311e9aa30c"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "寄舒州杜员外",
        "preface": "",
        "paragraphs": [
            "信到得君书，知君已下车。",
            "粉闱情在否，莲幕兴何如。",
            "人望征贤入，余思从子居。",
            "灊山真隐地，凭为卜茅庐。"
        ],
        "notes": "",
        "id": "7e5dd73c9613c1b7fed70c4dfcf436a8"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "九月十一日寄陈郎中",
        "preface": "",
        "paragraphs": [
            "我多吏事君多病，寂绝过从又几旬。",
            "前日龙山烟景好，风前落帽是何人。"
        ],
        "notes": "",
        "id": "a54fc4fed0e5b7915d59cbff84b72d4e"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "和司门郎中陈彦",
        "preface": "",
        "paragraphs": [
            "衡门寂寂逢迎少，不见仙郎向五旬。",
            "莫问龙山前日事，菊花开却为闲人。"
        ],
        "notes": "",
        "id": "65b6da1c34c901c4eff2be78698c8948"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "赋得捣衣",
        "preface": "",
        "paragraphs": [
            "江上多离别，居人夜捣衣。",
            "拂砧知露滴，促杵恐霜飞。",
            "漏转声频断，愁多力自微。",
            "裁缝依梦见，腰带定应非。"
        ],
        "notes": "",
        "id": "505e201945a8af1232cb64329ba70e2e"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "九月三十夜雨寄故人",
        "preface": "",
        "paragraphs": [
            "独听空堦雨，方知愁事悲。",
            "寂寥旬假日，萧飒夜长时。",
            "别念纷纷起，寒更故故迟。",
            "情人如不醉，定是两相思。"
        ],
        "notes": "",
        "id": "4e644c3907350e86c14f0eaa6240ead3"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "寄抚州钟郎中",
        "preface": "",
        "paragraphs": [
            "去载分襟后，寻闻在建安。",
            "封疆正多事，尊俎若为欢。",
            "都护空遗镞，明君欲舞干。",
            "绕朝时不用，非是杀身难。"
        ],
        "notes": "",
        "id": "065ae67ce8f8555b603917a7373bb4be"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "送欧阳太监游庐山",
        "preface": "",
        "paragraphs": [
            "家家门外庐山路，唯有夫君乞假游。",
            "案牍乍抛公署晚，林泉已近暑天秋。",
            "海潮尽处逢陶石，江月圆时上庾楼。",
            "此去萧然好长往，人间何事不悠悠。"
        ],
        "notes": "",
        "id": "5409be7857f5891cea7f3f18901a398e"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "立秋后一日与朱舍人同直",
        "preface": "",
        "paragraphs": [
            "一宿秋风未觉凉，数声宫漏日犹长。",
            "林泉无计消残暑，虚向华池费稻粱。"
        ],
        "notes": "",
        "id": "7dc8ca2cb058cae758d365f2b76a72fb"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "赋得霍将军辞第",
        "preface": "",
        "paragraphs": [
            "汉将承恩久，图勋肯顾私。",
            "匈奴犹未灭，安用以家为。",
            "郢匠虽闻诏，衡门竟不移。",
            "宁烦张老颂，无待晏婴辞。",
            "甲乙人徒费，亲邻我自持。",
            "悠悠千载下，常作帅臣师。"
        ],
        "notes": "",
        "id": "80ed27b27fdf3a2bb386a79bf4ecd673"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "和元帅书记萧郎中观习水师",
        "preface": "",
        "paragraphs": [
            "元帅楼船出治兵，落星山外火旗明。",
            "千帆日助江陵势，万里风驰下濑声。",
            "杀气晓严波上鹢，凯歌遥骇海边鲸。",
            "仲宣一作从军咏，回顾儒衣自不平。"
        ],
        "notes": "",
        "id": "87d0c45a30900dae95c34b16c254a773"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "秋日卢龙村舍",
        "preface": "",
        "paragraphs": [
            "置却人间事，闲从野老游。",
            "树声村店晚，草色古城秋。",
            "独鸟飞天外，闲云度陇头。",
            "姓名君莫问，山木与虚舟。"
        ],
        "notes": "",
        "id": "831ed10e90ea96aaa1de53e7d47683fe"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "和萧郎中小雪日作",
        "preface": "",
        "paragraphs": [
            "征西府里日西斜，独试新炉自煮茶。",
            "篱菊尽来低覆水，塞鸿飞去远连霞。",
            "寂寥小雪闲中过，斑驳轻霜鬓上加。",
            "算得流年无奈处，莫将诗句祝苍华。"
        ],
        "notes": "",
        "id": "d6be23ef49eb021fbf15e62bfe13dda4"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "中书相公谿亭闲宴依韵",
        "preface": "",
        "paragraphs": [
            "雨霁秋光晚，亭虚野兴回。",
            "沙鸥掠岸去，谿水上堦来。",
            "客傲风欹帻，筵香菊在杯。",
            "东山长许醉，何事忆天台。"
        ],
        "notes": "",
        "id": "d8bd9de6e537cd61b884fe3b46c8d90b"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "寄饶州王郎中效李白体",
        "preface": "",
        "paragraphs": [
            "珍重王光嗣，交情尚在不。",
            "芜城连宅住，楚塞并车游。",
            "别后官三改，年来岁六周。",
            "银钩无一字，何以缓离愁。"
        ],
        "notes": "",
        "id": "7c8bf8960c1ae1a46a8f5d72a4b55943"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "寄歙州吕判官",
        "preface": "",
        "paragraphs": [
            "任公郡占好山川，谿水萦回路屈盘。",
            "南国自来推胜境，故人此地作郎官。",
            "风光适意须留恋，禄秩资贫且喜欢。",
            "莫忆班行重回首，是非多处是长安。"
        ],
        "notes": "",
        "id": "98377d739d198f72b3243c443e88f8c8"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "宣威苗将军贬官后重经故宅",
        "preface": "",
        "paragraphs": [
            "蒋山南望近西坊，亭馆依然锁院墙。",
            "天子未尝过细柳，将军寻已戍炖煌。",
            "敧倾怪石山无色，零落圆荷水不香。",
            "为将为儒皆寂寞，门前愁杀马中郎。"
        ],
        "notes": "",
        "id": "d367aae56298b61f85b9c144a0c4888d"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "附池州薛郎中书因寄歙州张员外",
        "preface": "",
        "paragraphs": [
            "新安从事旧台郎，直气多才不可忘。",
            "一旦江山驰别梦，几年簪绂共周行。",
            "岐分出处何方是，情共穷通此义长。",
            "因附邻州寄消息，接舆今日信为狂。"
        ],
        "notes": "",
        "id": "7d22a92602395920f03da763353de29c"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "寄江都路员外",
        "preface": "",
        "paragraphs": [
            "吾兄失意在东都，闻说襟怀任所如。",
            "已纵乖慵为傲吏，有何关键制豪胥。",
            "县斋晓闭多移病，南亩秋荒忆遂初。",
            "知道故人相忆否，嵇康不得嬾修书。"
        ],
        "notes": "",
        "id": "f8ec66472f4b386a4f6dee138e6851d7"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "张员外好茅山风景求为句容令作此送",
        "preface": "",
        "paragraphs": [
            "句曲山前县，依依数舍程。",
            "还同适勾漏，非是厌承明。",
            "柳谷供诗景，华阳契道情。",
            "金门容傲吏，官满且还城。"
        ],
        "notes": "",
        "id": "0253736e4b2e78a60946302e3cd55f70"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "送应之道人归江西",
        "preface": "",
        "paragraphs": [
            "曾骑竹马傍洪厓，二十余年变物华。",
            "客梦等闲过驿阁，归帆遥羡指龙沙。",
            "名垂小篆矜垂露，诗作吴吟对绮霞。",
            "岁暮定知回未得，信来凭为寄梅花。"
        ],
        "notes": "",
        "id": "fb88edfc7670a57bdeede541be438ecd"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "送元帅书记高郎中出为婺源建威军使",
        "preface": "",
        "paragraphs": [
            "寒风萧瑟楚江南，记室戎装挂锦帆。",
            "倚马未曾妨笑傲，斩牲先要厉威严。",
            "危言昔日尝无隐，壮节今来信不凡。",
            "惟有杯盘思上国，酒醪甜淡菜蔬甘。"
        ],
        "notes": "",
        "id": "5e35d56784253ef98f37057129b7ec7c"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "游方山宿李道士房",
        "preface": "",
        "paragraphs": [
            "从来未面李先生，借我西窗卧月明。",
            "二十三家同愿识，素骡何日暂还城。"
        ],
        "notes": "",
        "id": "bcc7099daa6c8c37c691676daf8aa043"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "题画石山",
        "preface": "",
        "paragraphs": [
            "彼美巉岩石，谁施黼藻功。",
            "回岩明照地，绝壁烂临空。",
            "锦段鲜须濯，罗屏展易穷。",
            "不因秋藓绿，非假晚霞红。",
            "羽客藏书洞，樵人取箭风。",
            "灵踪理难问，仙路去何通。",
            "返驾归尘里，留情向此中。",
            "回瞻画图畔，遥羡面山翁。"
        ],
        "notes": "",
        "id": "1bd1c78861343632bbd4823181ddd8f7"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "临石步港",
        "preface": "",
        "paragraphs": [
            "埼岸堕萦带，微风起细涟。",
            "绿阴三月后，倒影乱峰前。",
            "吹浪游鳞小，黏苔碎石圆。",
            "会将腰下组，换取钓鱼船。"
        ],
        "notes": "",
        "id": "46fdf4e789197d1ba750dd4ca3951ecc"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "病题二首 一",
        "preface": "",
        "paragraphs": [
            "性灵慵嬾百无能，唯被朝参遣夙兴。",
            "圣主优容恩未答，丹经疎阔病相陵。",
            "脾伤对客偏愁酒，眼暗看书每媿灯。",
            "进与时乖不知退，可怜身计谩腾腾。"
        ],
        "notes": "",
        "id": "49e76589c0af9a96546785ca19f0c81f"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "病题二首 二",
        "preface": "",
        "paragraphs": [
            "人间多事本难论，况是人间嬾慢人。",
            "不解养生何怪病，已能知命敢辞贫。",
            "向空咄咄烦书字，举世滔滔莫问津。",
            "金马门前君识否，东方曼倩是前身。"
        ],
        "notes": "",
        "id": "1f569098425d7142c833c096ab0323f3"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "寄江州萧给事",
        "preface": "",
        "paragraphs": [
            "夕郎忧国不忧身，今向天涯作逐臣。",
            "魂梦暗驰龙阙曙，啸吟闲绕虎谿春。",
            "朝车载酒过山寺，谏纸题诗寄野人。",
            "惆怅懦夫何足道，自离群后已同尘。"
        ],
        "notes": "",
        "id": "2068fc10acdfb096a0ab4b8e7d93525d"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "和江州江中丞见寄",
        "preface": "",
        "paragraphs": [
            "贾傅南迁久，江关道路遥。",
            "北来空见雁，西去不如潮。",
            "鼠穴依城社，鸿飞在泬寥。",
            "高低各有处，不拟更相招。"
        ],
        "notes": "",
        "id": "a60bffd3c398ae85a0936f31c9405c58"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "和钟郎中送朱先辈还京垂寄",
        "preface": "",
        "paragraphs": [
            "分司洗马无人问，辞客殷勤辍棹歌。",
            "苍藓满庭行径小，高梧临槛雨声多。",
            "春愁尽付千杯酒，乡思遥闻一曲歌。",
            "且共胜游消永日，西冈风物近如何。"
        ],
        "notes": "",
        "id": "721b8a67110b537943b848f31c67174f"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "送郝郎中为浙西判官",
        "preface": "",
        "paragraphs": [
            "大藩从事本优贤，幕府仍当北固前。",
            "花绕楼台山倚郭，寺临江海水连天。",
            "恐君到即忘归日，忆我游曾历二年。",
            "若许他时作闲伴，殷勤为买钓鱼船。"
        ],
        "notes": "",
        "id": "e7f268355b9dcb1aa4a96f68acf038f4"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "翰林游舍人清明日入院中途见过余明日亦入西省上直因寄游君",
        "preface": "",
        "paragraphs": [
            "榆柳开新焰，梨花发故枝。",
            "辎𫐌隘城市，圭组坐曹司。",
            "独对芝泥检，遥怜白马儿。",
            "禁林还视草，气味两相知。"
        ],
        "notes": "",
        "id": "3638140288a3f6199f921f317b8f0ef6"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "陪王庶子游后湖涵虚阁",
        "preface": "",
        "paragraphs": [
            "悬圃清虚乍过秋，看山寻水上兹楼。",
            "轻鸥的的飞难没，红叶纷纷晚更稠。",
            "风卷微云分远岫，浪摇晴日照中洲。",
            "跻攀况有承华客，如在南皮奉胜游。"
        ],
        "notes": "",
        "id": "bc8abda9a462a368953859c1737e98d5"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "柳枝辞十二首 一",
        "preface": "",
        "paragraphs": [
            "把酒凭君唱柳枝，也从丝管递相随。",
            "逢春只合朝朝醉，记取秋风落叶时。"
        ],
        "notes": "",
        "id": "070090ee32d02a37c00385d9a061c023"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "柳枝辞十二首 二",
        "preface": "",
        "paragraphs": [
            "南园日暮起春风，吹散杨花雪满空。",
            "不惜杨花飞也得，愁君老尽脸边红。"
        ],
        "notes": "",
        "id": "a8554139fbf161c4ef8a770d42941a5a"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "柳枝辞十二首 三",
        "preface": "",
        "paragraphs": [
            "陌上朱门柳映花，帘钩半卷绿阴斜。",
            "凭郎暂驻青骢马，此是钱塘小小家。"
        ],
        "notes": "",
        "id": "78c4aa4a157688b40fc8c4d8b983a141"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "柳枝辞十二首 四",
        "preface": "",
        "paragraphs": [
            "夹岸朱栏柳映楼，绿波平幔带花流。",
            "歌声不出长条密，忽地风回见彩舟。"
        ],
        "notes": "",
        "id": "4f48b46a28beca95130695410a85efbb"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "柳枝辞十二首 五",
        "preface": "",
        "paragraphs": [
            "老大逢春总恨春，绿杨阴里最愁人。",
            "旧游一别无因见，嫩叶如眉处处新。"
        ],
        "notes": "",
        "id": "d4cc2f11055383b67d698d95a1ea9069"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "柳枝辞十二首 六",
        "preface": "",
        "paragraphs": [
            "蒙蒙堤畔柳含烟，疑是阳和二月天。",
            "醉里不知时节改，漫随儿女打秋千。"
        ],
        "notes": "",
        "id": "ab65e6688bc7fc58bdd6642ada56dc40"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "柳枝辞十二首 七",
        "preface": "",
        "paragraphs": [
            "水阁春来乍减寒，晓妆初罢倚栏干。",
            "长条乱拂春波动，不许佳人照影看。"
        ],
        "notes": "",
        "id": "023600952a4e9282d7ba268ba5fd6155"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "柳枝辞十二首 八",
        "preface": "",
        "paragraphs": [
            "柳岸烟昏醉里归，不知深处有芳菲。",
            "重来已见花飘尽，唯有黄莺啭树飞。"
        ],
        "notes": "",
        "id": "edfa4b2c04d21408ee714c9342d1f1fe"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "柳枝辞十二首 九",
        "preface": "",
        "paragraphs": [
            "此去仙源不是遥，垂杨深处有朱桥。",
            "共君同过朱桥去，索映垂杨听洞箫。"
        ],
        "notes": "",
        "id": "5926e9a27440fae00b49a57873754adc"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "柳枝辞十二首 十",
        "preface": "",
        "paragraphs": [
            "暂别扬州十度春，不知光景属何人。",
            "一帆归客千条柳，肠断东风杨子津。"
        ],
        "notes": "",
        "id": "3665e7c270603e78d8496fea87526cf6"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "柳枝辞十二首 十一",
        "preface": "",
        "paragraphs": [
            "仙乐春来按舞腰，清声偏似傍娇饶。",
            "应缘莺舌多情赖，长向双成说翠条。"
        ],
        "notes": "",
        "id": "df46bc2b3f7b94e181d84db95a04b1d8"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "柳枝辞十二首 十二",
        "preface": "",
        "paragraphs": [
            "凤笙临槛不能吹，舞袖当筵亦自疑。",
            "唯有美人多意绪，解依芳态画双眉。"
        ],
        "notes": "",
        "id": "acc2ccb21cca0c7e52106b2a43a3d419"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "贬官泰州出城作",
        "preface": "",
        "paragraphs": [
            "浮名浮利信悠悠，四海干戈痛主忧。",
            "三谏不从为逐客，一身无累似虚舟。",
            "满朝权贵皆曾忤，绕郭林泉已徧游。",
            "惟有恋恩终不改，半程犹自望城楼。"
        ],
        "notes": "",
        "id": "f2f0d01c178ccf6fd51f224e883322b6"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "过江",
        "preface": "",
        "paragraphs": [
            "别路知何极，离肠有所思。",
            "登舻望城远，摇樐过江迟。",
            "断岸烟中失，长天水际垂。",
            "此心非橘柚，不为两乡移。"
        ],
        "notes": "",
        "id": "d6ba91cbfb008687e06fe17b1e91cc24"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "经东都太子桥",
        "preface": "",
        "paragraphs": [
            "纶闱放逐知何道，桂苑风流且暂归。",
            "莫问升迁桥上客，身谋疎拙旧心违。"
        ],
        "notes": "",
        "id": "f75f53e8ac4900be6c54faecbbd168cb"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "赠维扬故人",
        "preface": "",
        "paragraphs": [
            "东京少长认维桑，书劒谁教入帝乡。",
            "一事无成空放逐，故人相见重凄凉。",
            "楼台寂寞官河晚，人物稀疎驿路长。",
            "莫怪临风惆怅久，十年春色忆维扬。"
        ],
        "notes": "",
        "id": "17a6b32142a462e6791b10ac4674ee57"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "泰州道中却寄东京故人",
        "preface": "",
        "paragraphs": [
            "风紧雨凄凄，川回岸渐低。",
            "吴州林外近，隋苑雾中迷。",
            "聚散纷如此，悲欢岂易齐。",
            "料君残酒醒，还听子规啼。"
        ],
        "notes": "",
        "id": "e0672ab9d832101206bdeb92994452ca"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "得浙西郝判官书未及报闻燕王移镇京口因寄此诗问方判官田书记消息",
        "preface": "",
        "paragraphs": [
            "秋风海上久离居，曾得刘公一纸书。",
            "淡水心情长若此，银钩踪迹更无如。",
            "尝忧座侧飞鸮鸟，未暇江中觅鲤鱼。",
            "今日京吴建朱邸，问君谁共曳长裾。"
        ],
        "notes": "",
        "id": "0e768942555dd2606369920cd69e9d43"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "赠陶使君求梨",
        "preface": "",
        "paragraphs": [
            "昨宵宴罢醉如泥，惟忆张公大谷梨。",
            "白玉花繁曾缀处，黄金色嫩乍成时。",
            "冷侵肺腑醒偏早，香惹衣襟歇倍迟。",
            "今旦中山方酒渴，唯应此物最相宜。"
        ],
        "notes": "",
        "id": "43922e9f76733fa95e50fc804d443038"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "陈觉放还至泰州以诗见寄作此答之",
        "preface": "",
        "paragraphs": [
            "朱云曾为汉家忧，不怕交亲作世仇。",
            "壮气未平空咄咄，狂言无騐信悠悠。",
            "今朝我作伤弓鸟，却羡君为不系舟。",
            "劳寄新诗平宿憾，此生心气贯清秋。"
        ],
        "notes": "",
        "id": "acfcd660a256d4232131652347e6d9ac"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "王三十七自京垂访作此送之",
        "preface": "",
        "paragraphs": [
            "失乡迁客在天涯，门掩苔垣向水斜。",
            "只就鳞鸿求远信，敢言车马访贫家。",
            "烟生柳岸将垂缕，雪压梅园半是花。",
            "惆怅明朝尊酒散，梦魂相送到京华。"
        ],
        "notes": "",
        "id": "256204f3ce916cdbf10ab855c0963745"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "陶使君挽歌二首 一",
        "preface": "",
        "paragraphs": [
            "太守今何在，行春去不归。",
            "筵空收管吹，郊逈俨骖𬴂。",
            "营外星才落，园中露已稀。",
            "伤心梁上鷰，犹解向人飞。"
        ],
        "notes": "",
        "id": "5fb7bddcf0786a5698066730210f3ef5"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "陶使君挽歌二首 二",
        "preface": "",
        "paragraphs": [
            "始忆花前宴，笙歌醉夕阳。",
            "那堪城外送，哀挽逐归艎。",
            "铃阁朝犹闭，风亭日已荒。",
            "唯余迁客泪，沾洒后池傍。"
        ],
        "notes": "",
        "id": "ff0e575fee100153ff6fc47ccac8a38f"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "雪中作",
        "preface": "",
        "paragraphs": [
            "赋分多情客，经年去国心。",
            "疎钟寒郭晚，密雪水亭深。",
            "影逈鸿投渚，声愁雀噪林。",
            "他乡一尊酒，独坐不成斟。"
        ],
        "notes": "",
        "id": "d75553b5812c0ae5b05d049cf3e18d3e"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "赋得风光草际浮",
        "preface": "",
        "paragraphs": [
            "宿露依芳草，春郊古陌旁。",
            "风轻不尽偃，日早未晞阳。",
            "耿耿依平远，离离入望长。",
            "映空无定彩，飘迳有余光。",
            "飐若荷珠乱，纷如爝火飏。",
            "诗人多感物，凝思绕池塘。"
        ],
        "notes": "",
        "id": "e74194fb83fb930a7547fd6155060505"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "寒食成判官垂访因赠",
        "preface": "",
        "paragraphs": [
            "常年寒食在京华，今岁清明在海涯。",
            "远巷蹋歌深夜月，隔墙吹管数枝花。",
            "鸳鸾得路音尘阔，鸿雁分飞道里赊。",
            "不是多情成二十，断无人解访贫家。"
        ],
        "notes": "",
        "id": "d6a6be7f09294473cf40d7d0cb07d943"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "送客至城西望图山因寄浙西府中",
        "preface": "",
        "paragraphs": [
            "牧叟邹生笑语同，莫嗟江上听秋风。",
            "君看逐客思乡处，犹在图山更向东。"
        ],
        "notes": "",
        "id": "eb2fa4f13836d46fb4c6c072e18be2f3"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "送写真成处士入京",
        "preface": "",
        "paragraphs": [
            "传神踪迹本来高，泽畔形容媿彩毫。",
            "京邑功臣多伫望，凌烟阁上莫辞劳。"
        ],
        "notes": "",
        "id": "2ca5867213fe93edc44b2f9063d2b843"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "九日雨中",
        "preface": "",
        "paragraphs": [
            "茱萸房重雨霏微，去国逢秋此恨稀。",
            "目极暂登台上望，心遥长向梦中归。",
            "荃蘪路远愁霜早，兄弟乡遥羡雁飞。",
            "唯有多情一枝菊，满杯颜色自依依。"
        ],
        "notes": "",
        "id": "66e2ae340c4b690aae2e037aa8da966a"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "寄外甥苗武仲",
        "preface": "",
        "paragraphs": [
            "放逐今来涨海边，亲情多在凤台前。",
            "且将聚散为闲事，须信华枯是偶然。",
            "蝉噪疎林村倚郭，鸟飞残照水连天。",
            "此中唯欠韩康伯，共对秋风咏数篇。"
        ],
        "notes": "",
        "id": "71f4722f43b30e4a189f3bec38b38c2b"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "寄从兄宪兼示二弟",
        "preface": "",
        "paragraphs": [
            "别路吴将楚，离忧弟与兄。",
            "断云惊晚吹，秋色满孤城。",
            "信远鸿初下，乡遥月共明。",
            "一枝栖未稳，回首望三京。"
        ],
        "notes": "",
        "id": "2ca2a38259831f0ab5ef59a12391f0bb"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "附书与钟郎中因寄京妓越宾",
        "preface": "",
        "paragraphs": [
            "暮春桥下手封书，寄向江南问越姑。",
            "不道诸郎少欢笑，经年相别忆侬无。"
        ],
        "notes": "",
        "id": "bda4f59182f0f4ce720da7fe68c76a55"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "代钟答",
        "preface": "",
        "paragraphs": [
            "一幅轻绡寄海滨，越姑长感昔时恩。",
            "欲知别后情多少，点点凭君看泪痕。"
        ],
        "notes": "",
        "id": "8bcfd5738da889a32eb7ae94fa3b8b2f"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "亚元舍人不替深知猥贻佳作三篇清绝不敢轻酬因为长歌聊以为报未竟复得子乔校书示问故兼寄陈君庶资一笑耳",
        "preface": "",
        "paragraphs": [
            "海陵城里春正月，海畔朝阳照残雪。",
            "城中有客独登楼，遥望天边白银阙。",
            "白银阙下何英英，雕鞍绣毂趋承明。",
            "阊门晓辟旌旗影，玉墀风细佩环声。",
            "此处追飞皆俊彦，当年何事容疵贱。",
            "怀铅昼坐紫微宫，焚香夜直明光殿。",
            "王言简静官司闲，朋好殷勤多往还。",
            "新亭风景如东洛，邙岭林泉似北山。",
            "光阴暗度杯盂里，职业未妨谈笑间。",
            "有时邀宾复携妓，造门不问都非是。",
            "酣歌呌笑惊四邻，赋笔纵横动千字。",
            "任他银箭转更筹，不怕金吾司夜吏。",
            "可怜诸贵贤且才，时情物望两无猜。",
            "伊余独禀狂狷性，褊量多言仍薄命。",
            "吞舟可漏岂无恩，负乘自贻非不幸。",
            "一朝削迹为迁客，旦暮青云千里隔。",
            "离鸿别雁各分飞，折柳攀花两无色。",
            "卢龙渡口问迷津，瓜步山前送暮春。",
            "白沙江上曾行路，青林花落何纷纷。",
            "汉皇昔幸回中道，极目牛羊卧芳草。",
            "旧宅重游尽隟荒，故人相见多衰老。",
            "禅智寺，山光桥，风瑟瑟兮雨萧萧。",
            "行杯已醒残梦断，征途未极离魂消。",
            "海陵郡中陶太守，相逢本是随行旧。",
            "乍申拜起已开眉，却问辛勤还执手。",
            "精庐水榭最清幽，一税征车聊驻留。",
            "闭门思过谢来客，知恩省分宽离忧。",
            "郡斋胜境有后池，山亭菌阁互参差。",
            "有时虚左来相召，举白飞觞任所为。",
            "多才太守能挝鼓，醉送金船间歌舞。",
            "酒酣耳热眼生花，暂似京华欢会处。",
            "归来旅馆还端居，清风朗月夜窗虚。",
            "骎骎流景岁云暮，天涯望断故人书。",
            "春来凭槛方叹息，仰头忽见南来翼。",
            "足系红笺堕我前，引颈长鸣如有言。",
            "开缄试读相思字，乃是多情乔亚元。",
            "短韵三篇皆丽绝，小梅寄意情偏切。",
            "金兰投分一何坚，银钩置袖终难灭。",
            "醉后狂言何足奇，感君知己不相遗。",
            "长卿曾作美人赋，玄成今有责躬诗。",
            "报章欲托还京信，笔拙纸穷情未尽。",
            "珍重芸香陈子乔，亦解贻书远相问。",
            "宁须买药疗羁愁，只恨无书消鄙吝。",
            "游处当时靡不同，欢娱今日两成空。",
            "天子尚应怜贾谊，时人未要嘲杨雄。",
            "曲终笔阁缄封已，翩翩驿骑行尘起。",
            "寄向中朝谢故人，为说相思意如此。"
        ],
        "notes": "",
        "id": "c0d43b2fa91f5d96b365d64a3b92a121"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "送蒯司录归京",
        "preface": "",
        "paragraphs": [
            "早年闻有蒯先生，二十余年道不行。",
            "抵掌曾论天下事，折腰犹悟俗人情。",
            "老还上国欢娱少，贫聚归资结束轻。",
            "迁客临流倍惆怅，冷风黄叶满山城。"
        ],
        "notes": "",
        "id": "27f1d651ceeaa670c3bf4866c1b5dd00"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "闻查建州陷贼寄钟郎中",
        "preface": "",
        "paragraphs": [
            "闻道将军轻壮图，螺江城下委犀渠。",
            "旌旗零落沉荒服，簪履萧条返故居。",
            "皓首应全苏武节，故人谁得李陵书。",
            "自怜放逐无长策，空使卢谌泪满裾。"
        ],
        "notes": "",
        "id": "1d3d1d7964590b1a4dd5bc1256cf52f1"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "还过东都留守周公筵上赠座客",
        "preface": "",
        "paragraphs": [
            "贾生三载在长沙，故友相思道路赊。",
            "已分终年甘寂寞，岂知今日还京华。",
            "麟符上相恩偏厚，隋苑留欢日欲斜。",
            "明旦江头倍惆怅，远山芳草映残霞。"
        ],
        "notes": "",
        "id": "04d9b2348c6e7ceb6540f8093580c5cc"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "送杨郎中唐员外奉使湖南",
        "preface": "",
        "paragraphs": [
            "江边微雨柳条新，握节含香二使臣。",
            "两绶对悬云梦日，方舟齐泛洞庭春。",
            "今朝草木逢新律，昨日山川满战尘。",
            "同是多情怀古客，不妨为赋吊灵均。"
        ],
        "notes": "",
        "id": "fee4f769d990c35e9d3bfeabacce1e04"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "表弟包颍见寄",
        "preface": "",
        "paragraphs": [
            "常思帝里奉交亲，别后光阴屈指频。",
            "兰佩却归纶阁下，荆枝犹寄楚江滨。",
            "十程山水劳幽梦，满院烟花醉别人。",
            "料得此生强健在，会须重赏昔年春。"
        ],
        "notes": "",
        "id": "a7ef2765acce335045ac9e192aea8ce6"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "寄萧给事",
        "preface": "",
        "paragraphs": [
            "危言危行古时人，归向西山卧白云。",
            "买宅尚寻徐处士，餐霞终访许真君。",
            "容颜别后应如故，诗咏年来更不闻。",
            "今日城中春又至，落梅愁绪共纷纷。"
        ],
        "notes": "",
        "id": "81b356ee45b3b1e6b621eb1159826b21"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "赋石奉送钟德林少尹员外",
        "preface": "",
        "paragraphs": [
            "我爱他山石，中含绝代珍。",
            "烟披寒落落，沙浅静磷磷。",
            "翠色辞文陛，清声出泗滨。",
            "扁舟载归去，知是泛槎人。"
        ],
        "notes": "",
        "id": "e51b01d8efdebe7fbdf54e5e561ff7e4"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "赠泰州掾令狐克己",
        "preface": "",
        "paragraphs": [
            "念子才多命且奇，乱中抛掷少年时。",
            "深藏七泽衣如雪，却见中朝鬓似丝。",
            "旧德在人终远大，扁舟为吏莫推辞。",
            "孤芳自爱凌霜处，咏取文公白菊诗。"
        ],
        "notes": "",
        "id": "e9a8bce8678dfcb7b15349330724ddb2"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "送荻栽与秀才朱观",
        "preface": "",
        "paragraphs": [
            "羡子清吟处，茅斋面碧流。",
            "解憎莲艳俗，唯欠荻花幽。",
            "鹭立低枝晚，风惊折叶秋。",
            "赠君须种取，不必树忘忧。"
        ],
        "notes": "",
        "id": "44270cec7d5b58d355761da2f3726df8"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "使浙西先寄献燕王侍中",
        "preface": "",
        "paragraphs": [
            "京江风静喜乘流，极目遥瞻万岁楼。",
            "喜气茏葱甘露晚，水烟波淡海门秋。",
            "五年不见鸾台长，明日将陪兔苑游。",
            "欲问平台门下吏，相君还许吐茵不。"
        ],
        "notes": "",
        "id": "9e06c588df4ab01623f08cba57991a1c"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "常州驿中喜雨",
        "preface": "",
        "paragraphs": [
            "飒飒旱天雨，凉风一夕回。",
            "远寻南亩去，细入驿亭来。",
            "蓑唱牛初牧，渔歌棹正开。",
            "盈庭顿无事，归思酌金罍。"
        ],
        "notes": "",
        "id": "1a4944c68437b5309dcdeb60f41780eb"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "驿中七夕",
        "preface": "",
        "paragraphs": [
            "七夕雨初霁，行人正忆家。",
            "江天望河汉，水馆折莲花。",
            "独坐凉何甚，微吟月易斜。",
            "今年不乞巧，钝拙转堪嗟。"
        ],
        "notes": "",
        "id": "def0acf4b9d0b7db6c136b753c30e294"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "赠浙西顾推官",
        "preface": "",
        "paragraphs": [
            "盛府宾寮八十余，闭门高卧兴无如。",
            "梁王苑里相逢早，润浦城中得信疎。",
            "狼藉杯盘重会面，风流才调一如初。",
            "愿君百岁犹强健，他日相寻隐士庐。"
        ],
        "notes": "",
        "id": "49f14dba4f25a618b42d0bdd7f5b5d0f"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "赠浙西妓亚仙",
        "preface": "",
        "paragraphs": [
            "翠黛嚬如怨，朱颜醉更春。",
            "占将南国貌，恼杀别家人。",
            "粉汗沾巡盏，花钿逐舞茵。",
            "明朝绮窗下，离恨两殷勤。"
        ],
        "notes": "",
        "id": "bc644e7cac036d9e5c70c9a063852540"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "回至瓜洲献侍中",
        "preface": "",
        "paragraphs": [
            "紫微垣里旧宾从，来向吴门谒府公。",
            "奉使谬持严助节，登门初识鲁王宫。",
            "笙歌隐隐违离后，烟水茫茫怅望中。",
            "日暮瓜洲江北岸，两行情泪滴西风。"
        ],
        "notes": "",
        "id": "fd27f612624d656367f7606883064e4e"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "邵伯埭下寄高邮陈郎中",
        "preface": "",
        "paragraphs": [
            "故人相别动经年，候馆相逢倍惨然。",
            "顾我饮冰难辍櫂，感君扶病为开筵。",
            "河湾水浅翘秋鹭，柳岸风微噪暮蝉。",
            "欲识酒醒魂断处，谢公祠畔客亭前。"
        ],
        "notes": "",
        "id": "73d6e45000e9c6372a20117d23f71388"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "谪居舒州累得韩高二舍人书作此寄之",
        "preface": "",
        "paragraphs": [
            "三峰烟霭碧临谿，中有骚人理钓丝。",
            "会友少于分袂日，谪居多却在朝时。",
            "丹心历历吾终信，俗虑悠悠尔不知。",
            "珍重韩君与高子，殷勤书札寄相思。"
        ],
        "notes": "",
        "id": "a498fc042c6ce97d4e1b3962312c42f4"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "和张先辈见寄二首 一",
        "preface": "",
        "paragraphs": [
            "去国离群掷岁华，病容憔悴媿丹砂。",
            "谿连舍下衣长润，山带城边日易斜。",
            "几处垂钩依野岸，有时披褐到邻家。",
            "故人书札频相慰，谁道西京道路赊。"
        ],
        "notes": "",
        "id": "3d75b18f025354bb3455a94d8347130c"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "和张先辈见寄二首 二",
        "preface": "",
        "paragraphs": [
            "清时沦放在山州，邛竹纱巾处处游。",
            "野日苍茫悲𫛳舍，水风阴湿弊貂裘。",
            "鸡鸣候旦宁辞晦，松节凌霜几换秋。",
            "两首新诗千里道，感君情分独知丘。"
        ],
        "notes": "",
        "id": "5ca984b8cc85a1c0820769352c6f35d7"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "印秀才至舒州见寻别后寄诗依韵和",
        "preface": "",
        "paragraphs": [
            "羁游白社身虽屈，高步辞场道不卑。",
            "投分共为知我者，相寻多媿谪居时。",
            "离怀耿耿年来梦，厚意勤勤别后诗。",
            "今日谿边正相忆，雪晴山秀柳丝垂。"
        ],
        "notes": "",
        "id": "6a13d5663e161cd21ee77ad8c6f5c9d6"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "行园树",
        "preface": "",
        "paragraphs": [
            "松节凌霜久，蓬根逐吹频。",
            "群生各有性，桃李但争春。"
        ],
        "notes": "",
        "id": "82040569c03eaa04e0e613c078cf9d66"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "题雷公井",
        "preface": "",
        "paragraphs": [
            "揜霭愚公谷，萧寥羽客家。",
            "俗人知处所，应为有桃花。"
        ],
        "notes": "",
        "id": "8b3d01c61474a33f1dcd032c73c558c7"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "送彭秀才",
        "preface": "",
        "paragraphs": [
            "贾生去国已三年，短褐闲行皖水边。",
            "尽日野云生舍下，有时京信到门前。",
            "无人与和投湘赋，媿子来浮访戴船。",
            "满袖新诗好回去，莫随骚客醉林泉。"
        ],
        "notes": "",
        "id": "7a0533413883388722ad7bfb2b1e1d8d"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "移饶州别周使君",
        "preface": "",
        "paragraphs": [
            "正怜东道感贤侯，何幸南冠脱楚囚。",
            "睆伯台前收别宴，乔公亭下舣行舟。",
            "四年去国身将老，百郡征兵主尚忧。",
            "更向鄱阳湖上去，青衫憔悴泪交流。"
        ],
        "notes": "",
        "id": "a6af9288d8225b4520c3d05bbdfe4d54"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "避难东归依韵和黄秀才见寄",
        "preface": "",
        "paragraphs": [
            "戚戚逢人问所之，东流相送向京畿。",
            "自甘逐客纫兰佩，不料平民著战衣。",
            "树带荒村春冷落，江澄霁色雾霏微。",
            "时危道丧无才术，空手徘徊不忍归。"
        ],
        "notes": "",
        "id": "a7badf07724bd0ba5c263b2cbb95d417"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "酬郭先辈",
        "preface": "",
        "paragraphs": [
            "太原郭夫子，行高文炳蔚。",
            "弱龄负世誉，一举游月窟。",
            "仙籍第三人，时人故称屈。",
            "昔余吏西省，倾盖名籍籍。",
            "及我窜群舒，向风心郁郁。",
            "归来暮江上，云雾一披拂。",
            "雷雨不下施，犹作池中物。",
            "念君介然气，感时思奋发。",
            "示我数篇文，与古争驰突。",
            "彩褥粲英华，理深刮肌骨。",
            "古诗尤精奥，史论皆宏拔。",
            "举此措诸民，何忧民不活。",
            "吁嗟吾道薄，与世长迂阔。",
            "顾我徒有心，数奇身正绌。",
            "论兵属少年，经国须儒术。",
            "夫子无自轻，苍生正愁疾。"
        ],
        "notes": "",
        "id": "fb77f11b48738ddec5fdcc1f348846b9"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "和集贤钟郎中",
        "preface": "",
        "paragraphs": [
            "石渠册府神仙署，当用明朝第一人。",
            "腰下别悬新印绶，座中皆是故交亲。",
            "龙池树色供清景，浴殿香风接近邻。",
            "从此翻飞应更远，徧寻三十六天春。"
        ],
        "notes": "",
        "id": "9bebf12ab227154276e9cea6e353eba3"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "送刘山阳",
        "preface": "",
        "paragraphs": [
            "旧族知名士，朱衣宰楚城。",
            "所嗟吾道薄，岂是主恩轻。",
            "战鼓何时息，儒冠独自行。",
            "此心多感激，相送若为情。"
        ],
        "notes": "",
        "id": "504125eaf8b16296b0552c1ae2c83452"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "题伏龟山北隅",
        "preface": "",
        "paragraphs": [
            "兹山信岑寂，阴崖积苍翠。",
            "水石何必多，宛有千岩意。",
            "孰知近人境，旦暮含佳气。",
            "池影摇轻风，林光澹新霁。",
            "支颐藉芳草，自足忘世事。",
            "未得归去来，聊为宴居地。"
        ],
        "notes": "",
        "id": "0cb4af2c3724633abc94c38fa556c3f4"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "送黄梅江明府",
        "preface": "",
        "paragraphs": [
            "封疆多难正经纶，台阁如何不用君。",
            "江上又劳为小邑，箧中徒自有雄文。",
            "书生胆气人谁信，远俗歌谣主不闻。",
            "一首新诗无限意，再三吟味向秋云。"
        ],
        "notes": "",
        "id": "817e4235a6d41a5ca0af31ae17a9c665"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "咏梅子真送郭先辈",
        "preface": "",
        "paragraphs": [
            "忠臣本爱君，仁人本爱民。",
            "宁知贵与贱，岂计名与身。",
            "梅生为一尉，献疏来君门。",
            "君门深万里，金虎重千钧。",
            "向永且不用，况复论子真。",
            "拂衣遂长往，高节邈无邻。",
            "至今仙籍中，谓之梅真人。",
            "郭生负逸气，百代继遗尘。",
            "进退生自知，得丧吾不陈。",
            "斯民苟有幸，期子一朝伸。"
        ],
        "notes": "",
        "id": "a4ad3d5e7d36233809b4210f0f729ac7"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "和萧郎中午日见寄",
        "preface": "",
        "paragraphs": [
            "细雨轻风采药时，褰帘隐几更何为。",
            "岂知泽畔纫兰客，来赴城中角黍期。",
            "多罪静思如剉蘗，赦书才听似含饴。",
            "谢公制胜常闲暇，愿接西州敌手棋。"
        ],
        "notes": "",
        "id": "36768636fe2e405c208c2e84a4831961"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "送黄秀才姑孰辟命",
        "preface": "",
        "paragraphs": [
            "世乱离情苦，家贫色养难。",
            "水云孤櫂去，风雨暮春寒。",
            "幕府才方急，骚人泪未干。",
            "何时王道泰，万里看鹏抟。"
        ],
        "notes": "",
        "id": "6273ffafc61d96a028534765c94f119a"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "送王四十五归东都",
        "preface": "",
        "paragraphs": [
            "海内兵方起，离筵泪易垂。",
            "怜君负米去，惜此落花时。",
            "想忆看来信，相宽指后期。",
            "殷勤手中柳，此是向南枝。"
        ],
        "notes": "",
        "id": "6f95c2bb1c32d261245bad87aac4a5b3"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "和太常萧少卿近郊马上偶吟",
        "preface": "",
        "paragraphs": [
            "田园经雨绿分畦，飞盖闲行九里堤。",
            "拂袖清风尘不起，满川芳草路如迷。",
            "林开始觉晴天逈，潮上初惊浦岸齐。",
            "怪得仙郎诗句好，断霞残照远山西。"
        ],
        "notes": "",
        "id": "94ec7ac68f1905b8625a16823aa87a4e"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "又和太常萧少卿近郊马上偶吟",
        "preface": "",
        "paragraphs": [
            "抱瓮何人灌药畦，金衔为尔驻平堤。",
            "村桥野店景无限，绿水晴天思欲迷。",
            "横笛乍随轻吹断，归帆疑与远山齐。",
            "凤城回望真堪画，万户千门蒋峤西。"
        ],
        "notes": "",
        "id": "257186bba9504dce9d969af576c90241"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "抛毬乐辞二首 一",
        "preface": "",
        "paragraphs": [
            "歌舞送飞毬，今觥碧玉筹。",
            "管弦桃李月，帘幕凤凰楼。",
            "一笑千场醉，浮生任白头。"
        ],
        "notes": "",
        "id": "487972e267bcffbcfa13fe09a44d882f"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "抛毬乐辞二首 二",
        "preface": "",
        "paragraphs": [
            "灼灼传花枝，纷纷度画旗。",
            "不知红烛下，照见彩毬飞。",
            "借势因期尅，巫山暮雨归。"
        ],
        "notes": "",
        "id": "56a9a7a6bcfd7d4d73a3c4439b252bcc"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "离歌辞五首 一",
        "preface": "",
        "paragraphs": [
            "莫折红芳树，但知尽意看。",
            "狂风幸无意，那忍折教残。"
        ],
        "notes": "",
        "id": "82ce5f0a040f7db5e8bb03946ade4020"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "离歌辞五首 二",
        "preface": "",
        "paragraphs": [
            "朝日城南路，旌旗照绿芜。",
            "使君何处去，桑下觅罗敷。"
        ],
        "notes": "",
        "id": "8c6120961d52097f7de9a5b050346bdd"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "离歌辞五首 三",
        "preface": "",
        "paragraphs": [
            "事与年俱往，情将分共深。",
            "莫惊容鬓改，只是旧时心。"
        ],
        "notes": "",
        "id": "6e204afc2deabf787392d41bb8a926ff"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "离歌辞五首 四",
        "preface": "",
        "paragraphs": [
            "暂别劳相送，佳期愿莫违。",
            "朱颜不须老，留取待郎归。"
        ],
        "notes": "",
        "id": "6f528aef571a7a1aa90afa9e715c91a7"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "离歌辞五首 五",
        "preface": "",
        "paragraphs": [
            "拂匣收珠佩，回灯拭薄妆。",
            "莫嫌春夜短，匹似楚襄王。"
        ],
        "notes": "",
        "id": "f2f8214da61a12380536eaf9e2f03511"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "梦游三首 一",
        "preface": "",
        "paragraphs": [
            "魂梦悠扬不奈何，夜来还在故人家。",
            "香蒙蜡烛时时暗，户映屏风故故斜。",
            "檀的慢调银字管，云鬟低缀折枝花。",
            "天明又作人间别，洞口春深道路赊。"
        ],
        "notes": "",
        "id": "65eea1f8d7769a4382495b0bb01a4c13"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "梦游三首 二",
        "preface": "",
        "paragraphs": [
            "绣幌银屏杳霭间，若非魂梦到应难。",
            "窗前人静偏宜夜，户内春浓不识寒。",
            "蘸甲遰觞纤似玉，含词忍笑腻于檀。",
            "锦书若要知名字，满县花开不姓潘。"
        ],
        "notes": "",
        "id": "8b14ebe7571bbca98d5be1b1f690901b"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "梦游三首 三",
        "preface": "",
        "paragraphs": [
            "南国佳人字玉儿，芙蓉双脸远山眉。",
            "仙郎有约长相忆，阿母何猜不得知。",
            "梦里行云还倏忽，暗中携手乍疑迟。",
            "因思别后闲窗下，织得回文几首诗。"
        ],
        "notes": "",
        "id": "c56800000c9724ab36e81fa07b7d68c6"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "和萧少卿见庆新居",
        "preface": "",
        "paragraphs": [
            "湘浦怀沙已不疑，京城赐第岂前期。",
            "鼓声到晚知坊远，山色来多与静宜。",
            "簪屦尚应怜故物，稻粱空自媿华池。",
            "新诗问我偏饶思，还念鹪鹩得一枝。"
        ],
        "notes": "",
        "id": "d1d5b4ee1f3d4b396b73efb2b4a55b99"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "又和萧少卿见庆新居",
        "preface": "",
        "paragraphs": [
            "惊蓬偶驻知多幸，断雁重联惬素期。",
            "当户小山如旧识，上墙幽藓最相宜。",
            "清风不去因栽竹，隙地无多也凿池。",
            "更喜良邻有嘉树，绿阴分得近南枝。"
        ],
        "notes": "",
        "id": "27220380626759a9090c6e5a5ec76107"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "送勋道人之建安",
        "preface": "",
        "paragraphs": [
            "下国兵方起，君家义独闻。",
            "若为轻世利，归去卧溪云。",
            "挂席冲岚翠，携筇破藓纹。",
            "离情似霜叶，江上正纷纷。"
        ],
        "notes": "",
        "id": "f98856f15c1bdab49b84c527e7f42038"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "送许郎中歙州判官兼黟县",
        "preface": "",
        "paragraphs": [
            "尝闻黟县似桃源，况是优游冠玳筵。",
            "遗爱非遥应卧理，祖风犹在好寻仙。",
            "朝衣旧识熏香史，禄米初营种秫田。",
            "大抵宦游须自适，莫辞离别二三年。"
        ],
        "notes": "",
        "id": "2ebfaf75bfce61b3409b8a9527611da7"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "送彭秀才南游",
        "preface": "",
        "paragraphs": [
            "问君孤櫂去何之，玉笥春风楚水西。",
            "山上断云分翠霭，林间晴云入澄溪。",
            "琴心酒趣神相会，道士仙童手共携。",
            "他日时清更随计，莫如刘阮洞中迷。"
        ],
        "notes": "",
        "id": "2bd92157b85ae6e4cd363ffc92219381"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "和明上人除夜见寄",
        "preface": "",
        "paragraphs": [
            "酌酒围炉久，愁襟默自增。",
            "长年逢岁暮，多病见兵兴。",
            "夜色开庭燎，寒威入砚冰。",
            "汤师无别念，吟坐一灯凝。"
        ],
        "notes": "",
        "id": "9d77d97f9b934668b09e58c8ef72f018"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "正初和鄂州边郎中见寄",
        "preface": "",
        "paragraphs": [
            "潦倒含香客，凄凉赋𫛳人。",
            "未能全卷舌，终拟学垂纶。",
            "故友暌离久，音书问讯频。",
            "相思俱老大，又见一年新。"
        ],
        "notes": "",
        "id": "08cf58bf1b970cced9cbb715fe15eaaf"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "送刘司直出宰",
        "preface": "",
        "paragraphs": [
            "之子有雄文，风标秀不群。",
            "低飞从墨绶，逸志在青云。",
            "柳色临流动，春光到县分。",
            "贤人多静理，未爽醉醺醺。"
        ],
        "notes": "",
        "id": "0af1b23ebba320886edca9af4c2f23cd"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "送从兄赴临川幕",
        "preface": "",
        "paragraphs": [
            "梁王籍宠就东藩，还召邹枚坐兔园。",
            "今日好论天下事，昔年同受主人恩。",
            "石头城下春潮满，金柅亭边绿树繁。",
            "唯有音书慰离别，一杯相送别无言。"
        ],
        "notes": "",
        "id": "b2c8d8a973d799defd36d820193ba5fa"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "送龚员外赴江州幕",
        "preface": "",
        "paragraphs": [
            "烦君更上筑金台，世难民劳藉俊才。",
            "自有声名驰羽檄，不妨谈笑奉尊罍。",
            "元规楼迥清风满，匡俗山春画障开。",
            "莫忘故人离别恨，海潮回处寄书来。"
        ],
        "notes": "",
        "id": "9ced1d8ecfa73d0448fc300aea464a47"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "送朱先辈尉庐陵",
        "preface": "",
        "paragraphs": [
            "我重朱夫子，依然见古人。",
            "成名无媿色，得禄及慈亲。",
            "莫叹官资屈，宁论活计贫。",
            "平生心气在，终任静边尘。"
        ],
        "notes": "",
        "id": "e28ff0d34c3b850b318b862beee25f51"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "送钟德林郎中学士赴东府诗 得酒",
        "preface": "",
        "paragraphs": [
            "酌此杯中物，茱萸满把秋。",
            "今朝将送别，他日是忘忧。",
            "世乱方多事，年加易得愁。",
            "政成频一醉，亦未减风流。"
        ],
        "notes": "",
        "id": "68f5af332723ef283f3947069b360441"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "送陈先生之洪井寄萧少卿",
        "preface": "",
        "paragraphs": [
            "闻君仙袂指洪厓，我忆情人别路赊。",
            "知有欢娱游楚泽，更无书札到京华。",
            "云开驿阁连江静，春满西山倚汉斜。",
            "此处相逢应见问，为言搔首望龙沙。"
        ],
        "notes": "",
        "id": "a53c4b59aad5b4ca22246f4d416ec7c3"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "送龚明府九江归宁",
        "preface": "",
        "paragraphs": [
            "茂宰隳官去，扁舟著彩衣。",
            "湓城春酒熟，匡阜野花稀。",
            "解缆垂杨绿，开帆宿鹭飞。",
            "一朝吾道泰，还逐落潮归。"
        ],
        "notes": "",
        "id": "6205c2dd14cd74464daa1333e634f170"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "和江西萧少卿见寄二首 一",
        "preface": "",
        "paragraphs": [
            "亡羊岐路媿司南，二纪穷通聚散三。",
            "老去何妨从笑傲，病来看欲嬾朝参。",
            "离肠似线常忧断，世态如汤不可探。",
            "珍重加餐省思虑，时时斟酒压山岚。"
        ],
        "notes": "",
        "id": "1c60cbdcf5267e9bc0f3e1d579a75b30"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "和江西萧少卿见寄二首 二",
        "preface": "",
        "paragraphs": [
            "身遥上国三千里，名在朝中二十春。",
            "金印不须辞入幕，麻衣曾此叹迷津。",
            "卷舒由我真齐物，忧喜忘心即养神。",
            "世路风波自飜覆，虚舟无计得沉沦。"
        ],
        "notes": "",
        "id": "0b95de03b67dc95bd116d398a50dcdfd"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "送薛少卿赴青阳",
        "preface": "",
        "paragraphs": [
            "我爱陶靖节，吏隐从弦歌。",
            "我爱费征君，高卧归九华。",
            "清风激颓波，来者无以加。",
            "我志两不遂，漂沦浩无涯。",
            "数奇时且乱，此图今愈赊。",
            "贤哉薛夫子，高举凌晨霞。",
            "安民即是道，投足皆为家。",
            "功名与权位，悠悠何用夸。",
            "携朋出远郊，酌酒藉平沙。",
            "云收远天静，江阔片帆斜。",
            "离怀与企羡，南望长咨嗟。"
        ],
        "notes": "",
        "id": "5b0fdbbd82d7ff3105714b2534cc7274"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "送高起居之泾县",
        "preface": "",
        "paragraphs": [
            "右史罢朝归，之官句水湄。",
            "别我行千里，送君倾一巵。",
            "酒罢长叹息，此叹君应悲。",
            "乱中吾道薄，卿族旧人稀。",
            "胡为佩铜墨，去此白玉墀。",
            "吏事岂所堪，民病何可医。",
            "藏用清其心，此外慎勿为。",
            "县郭有佳境，千峰谿水西。",
            "云树杳回合，岩峦互蔽亏。",
            "弹琴坐其中，世事吾不知。",
            "时时寄书札，以慰长相思。"
        ],
        "notes": "",
        "id": "a477131eb56a46cff35aacccf41f595b"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "宿茅山寄舍弟",
        "preface": "",
        "paragraphs": [
            "茅许禀灵气，一家同上宾。",
            "仙山空有庙，举世更无人。",
            "独往诚违俗，浮名亦累真。",
            "当年各自勉，云洞镇长春。"
        ],
        "notes": "",
        "id": "f1006b3246b7b92dc0902d68e87df62b"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "晚憇白鹤庙寄句容张少府",
        "preface": "",
        "paragraphs": [
            "日入林初静，山空暑更寒。",
            "泉鸣细岩窦，鹤泪眇云端。",
            "拂榻安棋局，焚香戴道冠。",
            "望君殊不见，终夕凭栏干。"
        ],
        "notes": "",
        "id": "cbae4712e8ea9484dc39e3aa96a22288"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "题紫阳观",
        "preface": "",
        "paragraphs": [
            "南朝名士富仙才，追步东卿遂不回。",
            "丹井自深桐暗老，祠宫长在鹤频来。",
            "岩边桂树攀仍倚，洞口桃花落复开。",
            "惆怅霓裳太平事，一函真迹锁昭台。"
        ],
        "notes": "",
        "id": "6130e96385911c72111b59b7b4dc2821"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "赠奚道士",
        "preface": "",
        "paragraphs": [
            "先生曾有洞天期，犹傍天坛摘紫芝。",
            "处世自能心混沌，全真谁见德支离。",
            "玉霄尘闭人长在，全鼎功成俗未知。",
            "他日飙轮谒茅许，愿同鸡犬去相随。"
        ],
        "notes": "",
        "id": "355fdab55d62109fe495f498f3a0941a"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "题碧岩亭赠孙尊师",
        "preface": "",
        "paragraphs": [
            "绝境何人识，高亭万象含。",
            "凭轩临树杪，送目极天南。",
            "积霭生泉洞，归云锁石龛。",
            "丹霞披翠𪩘，白鸟带晴岚。",
            "仙去留虚室，龙归涨碧潭。",
            "幽岩君独爱，玄味我曾耽。",
            "世上愁何限，人间事久谙。",
            "终须脱羁鞅，来此会空谈。"
        ],
        "notes": "",
        "id": "3bf441c443e0d897f8abf68081e3881e"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "题白鹤庙",
        "preface": "",
        "paragraphs": [
            "平生心事向玄关，一入仙乡似旧山。",
            "白鹤泪空晴眇眇，丹沙流涧暮潺潺。",
            "尝嗟多病嫌中药，拟问真经乞小还。",
            "满洞烟霞互陵乱，何峰台榭是萧闲。"
        ],
        "notes": "",
        "id": "a359ee88f277b1315ee3121c9b2146e8"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "步虚词五首 一",
        "preface": "",
        "paragraphs": [
            "气为还元正，心由抱一灵。",
            "凝神归罔象，飞步入青冥。",
            "整服乘三素，旋纲蹑九星。",
            "琼章开后学，稽首奉真经。"
        ],
        "notes": "",
        "id": "4709f764ccdca38d1f08b0f1fcc35303"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "步虚词五首 二",
        "preface": "",
        "paragraphs": [
            "天帝黄金阙，真人紫锦书。",
            "霓裳纷蔽景，羽服迥凌虚。",
            "白鹤能为使，班麟解驾车。",
            "灵符终愿借，转共世情疎。"
        ],
        "notes": "",
        "id": "76a444f1706c37b76ddf2ee3a43c12c3"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "步虚词五首 三",
        "preface": "",
        "paragraphs": [
            "圣主过幽谷，虚皇在蘂宫。",
            "五千宗物母，七字秘神童。",
            "世上金壶远，人间玉籥空。",
            "唯余养身法，修此与天通。"
        ],
        "notes": "",
        "id": "c74b80302e6ff3068a15c5da9d323706"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "步虚词五首 四",
        "preface": "",
        "paragraphs": [
            "何处求玄解，人间有洞天。",
            "勤行皆是道，谪下尚为仙。",
            "蔽景乘朱凤，排虚驾紫烟。",
            "不嫌园吏傲，愿在玉宸前。"
        ],
        "notes": "",
        "id": "25f893f6c39e456d04dc6b574b7d81b8"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "步虚词五首 五",
        "preface": "",
        "paragraphs": [
            "三素霏霏远，盟威凛凛寒。",
            "火铃空灭没，星斗晓阑干。",
            "佩响流虚殿，炉烟在醮坛。",
            "萧寥不可极，骖驾上云端。"
        ],
        "notes": "",
        "id": "04bf04c2ae1619d06cf6af76599ca892"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "留题仙观",
        "preface": "",
        "paragraphs": [
            "瑶坛醮罢晚云开，羽客分飞俗士回。",
            "为报移文不须勒，未曾游处待重来。"
        ],
        "notes": "",
        "id": "46d57f3f7ccfaa5d075af1e91f0feb75"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "和陈洗马山庄新泉",
        "preface": "",
        "paragraphs": [
            "已开山馆待抽簪，更要岩泉欲洗心。",
            "常被松声迷细韵，忽流花片落高岑。",
            "便疏浅濑穿莎径，始有清光映竹林。",
            "何日煎茶酝香酒，沙边同听暝猨吟。"
        ],
        "notes": "",
        "id": "896bf293eaf3cf7c13ef06dbbbf5957b"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "奉和七夕应令",
        "preface": "",
        "paragraphs": [
            "今宵星汉共晶光，应笑罗敷嫁侍郎。",
            "斗柄易倾离恨促，河流不尽后期长。",
            "静闻天籁疑鸣佩，醉折荷花想艳妆。",
            "谁见宣猷堂上宴，一篇清韵振金铛。"
        ],
        "notes": "",
        "id": "2d07ae9b2ad2203de546735c8fc57896"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "又和八日",
        "preface": "",
        "paragraphs": [
            "微云疎雨淡新秋，晓梦依稀十二楼。",
            "故作别离应有以，拟延更漏共无由。",
            "那教人世长多恨，未必天仙不解愁。",
            "博望苑中残酒醒，香风佳气独迟留。"
        ],
        "notes": "",
        "id": "e2e0f65215d9fe74be58cf26a486cddb"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "和印先辈及第后献座主朱舍人郊居之作",
        "preface": "",
        "paragraphs": [
            "成名郊外掩柴扉，树影蝉声共息机。",
            "积雨暗封青藓径，好风轻透白{纟朿}衣。",
            "嘉鱼始赋人争诵，荆玉频收国自肥。",
            "独坐公厅正烦暑，喜吟新咏见玄微。"
        ],
        "notes": "",
        "id": "456e609cec04e57294ac711a85d9e1fe"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "和致仕张尚书新创道院",
        "preface": "",
        "paragraphs": [
            "梓泽成新致，金丹有旧情。",
            "挂冠朝睡足，隐几暮江清。",
            "药圃分轻绿，松窗起细声。",
            "养高宁厌病，默坐对诸生。"
        ],
        "notes": "",
        "id": "98b8a9f2073bf425a1ed57c3b54f3110"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "和尉迟赞善秋暮僻居",
        "preface": "",
        "paragraphs": [
            "登高节物最堪怜，小岭疎林对槛前。",
            "轻吹断时云缥缈，夕阳明处水澄鲜。",
            "江城秋早催寒事，望苑朝稀足晏眠。",
            "庭有菊花尊有酒，若方陶令媿前贤。"
        ],
        "notes": "",
        "id": "f47cd8f32983cb37b56f1acd581aae19"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "和陈赞善致仕还京口",
        "preface": "",
        "paragraphs": [
            "海门山下一渔舟，中有高人未白头。",
            "已驾安车归故里，尚通闺籍在龙楼。",
            "泉声漱玉窗前落，江色和烟槛外流。",
            "今日君臣厚终始，不须辛苦画双牛。"
        ],
        "notes": "",
        "id": "e4984b71aea6d44553d638536a5044d0"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "京使回自临川得从兄书寄诗依韵和",
        "preface": "",
        "paragraphs": [
            "珍重还京使，殷勤话故人。",
            "别离长挂梦，宠禄不关身。",
            "趣向今成道，声华旧绝尘。",
            "莫嗟客鬓老，诗句逐时新。"
        ],
        "notes": "",
        "id": "59a986e8a701e9eabd98561b4cbdb1f1"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "陪郑王相公赋筵前垂冰应教依韵",
        "preface": "",
        "paragraphs": [
            "窗外虚明雪乍晴，簷前垂霤尽成冰。",
            "长廊瓦叠行行密，晚院风高寸寸增。",
            "玉指乍拈簪尚媿，金阶时坠磬难胜。",
            "晨餐堪醒曹参酒，自恨空肠病不能。"
        ],
        "notes": "",
        "id": "2bbd784995540e4da51fce8ceb436334"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "送礼部潘尚书致仕还建安",
        "preface": "",
        "paragraphs": [
            "名遂功成累复轻，鲈鱼因起旧乡情。",
            "履声初下金华省，帆影看离石首城。",
            "化劒津头寻故老，同亭会上问仙卿。",
            "冥鸿高举真难事，相送何须泪满缨。"
        ],
        "notes": "",
        "id": "62702e0eb2938f89f99f842a87062ab1"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "和尉迟赞善病中见寄",
        "preface": "",
        "paragraphs": [
            "仙郎移病暑天过，却似冥鸿避罻罗。",
            "昼梦乍惊风动竹，夜吟时觉露沾莎。",
            "情亲稍喜贫居近，性嬾犹嫌上直多。",
            "望苑恩深期勿药，青云岐路未蹉跎。"
        ],
        "notes": "",
        "id": "8e43f557d16596f965f360ed6cab0bbb"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "池州陈使君见示游齐山诗因寄",
        "preface": "",
        "paragraphs": [
            "往岁曾游弄水亭，齐峰浓翠暮轩横。",
            "哀猨出槛心虽喜，伤鸟闻弦势易惊。",
            "病后簪缨殊寡兴，老来泉石倍关情。",
            "今朝池口风波静，遥贺山前有颂声。"
        ],
        "notes": "",
        "id": "b0030d960a20320da74a2bed1d1563e9"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "再领制诰和王明府见贺",
        "preface": "",
        "paragraphs": [
            "蹇步还依列宿边，拱辰重认旧云天。",
            "自嗟多难飘零困，不似当年胆气全。",
            "鸡树晚花疎向日，龙池轻浪细含烟。",
            "从来不解为身计，一叶悠悠任大川。"
        ],
        "notes": "",
        "id": "4a1af37132f2f974e50b9cb514325aba"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "送高舍人使岭南",
        "preface": "",
        "paragraphs": [
            "西掖官曹近，南溟道路遥。",
            "使星将渡汉，仙櫂乍乘潮。",
            "柳映灵和折，梅依大庾飘。",
            "江帆风淅淅，山馆雨萧萧。",
            "陆贾真迂阔，终童久寂寥。",
            "送君何限意，把酒一长谣。"
        ],
        "notes": "",
        "id": "7b94c28596bc32d9d425ebabc63c02c8"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "和王明府见寄",
        "preface": "",
        "paragraphs": [
            "时情世难消吾道，薄宦流年危此身。",
            "莫叹京华同寂寞，曾经兵革共漂沦。",
            "对山开户唯求静，贳酒留宾不道贫。",
            "善政空多尚淹屈，不知谁是解忧民。"
        ],
        "notes": "",
        "id": "9d115b8b43922347e5c642bd03d2d985"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "和方泰州见寄",
        "preface": "",
        "paragraphs": [
            "逐客凄凄重入京，旧愁新恨两难胜。",
            "云收楚塞千山雪，风结秦淮一尺冰。",
            "置醴筵空情岂尽，投湘文就思如凝。",
            "更残月落知孤坐，遥望船窗一点星。"
        ],
        "notes": "",
        "id": "70764eb24809213b19b2271ee2bacc05"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "文献太子挽歌词五首 一",
        "preface": "",
        "paragraphs": [
            "国有承祧重，人知秉哲尊。",
            "清风来望苑，遗烈在东藩。",
            "此日升缑岭，何因到寝门。",
            "天高不可问，烟霭共昏昏。"
        ],
        "notes": "",
        "id": "cf24f4cc2cca296bb80f025264be41d9"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "文献太子挽歌词五首 二",
        "preface": "",
        "paragraphs": [
            "夏启吾君子，周储上帝宾。",
            "音容一飘忽，功业自纷纶。",
            "露泣承华月，风惊丽正尘。",
            "空余商岭客，行泪下宜春。"
        ],
        "notes": "",
        "id": "4bf824afff441b9934808ff8b4f1f0fc"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "文献太子挽歌词五首 三",
        "preface": "",
        "paragraphs": [
            "出处成交让，经纶有大功。",
            "泪碑瓜步北，棠树蒜山东。",
            "百揆方时叙，重离遂不融。",
            "故臣偏感咽，曾是叹三穷。"
        ],
        "notes": "",
        "id": "7ad9e433f1abe1805fd24c8e2185a7f0"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "文献太子挽歌词五首 四",
        "preface": "",
        "paragraphs": [
            "甲观光阴促，园陵天地长。",
            "箫笳咽无韵，宾御哭相将。",
            "盛烈传彝鼎，遗文被乐章。",
            "君臣知己分，零泪乱无行。"
        ],
        "notes": "",
        "id": "c6fd884b2b61d3f238b15a080a843ae3"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "文献太子挽歌词五首 五",
        "preface": "",
        "paragraphs": [
            "彩仗清晨出，非同齿胄时。",
            "愁烟锁平甸，朔吹绕寒枝。",
            "楚客来何补，缑山去莫追。",
            "回瞻飞盖处，掩袂不胜悲。"
        ],
        "notes": "",
        "id": "4355d73c37c68667ec9475d8e983111b"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "送王员外宰德安",
        "preface": "",
        "paragraphs": [
            "家世朱门贵，官资粉署优。",
            "今为百里长，应好五峰游。",
            "柳影连彭泽，湖光接庾楼。",
            "承明须再入，官满莫淹留。"
        ],
        "notes": "",
        "id": "0a8c537899b951f3e7de306d3de4eea0"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "以端谿砚酬张员外水精珠兼和来篇",
        "preface": "",
        "paragraphs": [
            "请以端谿润，酬君水玉明。",
            "方圆虽异器，功用信俱呈。",
            "自得山川秀，能分日月精。",
            "巾箱各珍重，所贵在交情。"
        ],
        "notes": "",
        "id": "694a8a2a4252421fb71b7ac504cd211c"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "奉使九华山中途遇青阳薛郎中",
        "preface": "",
        "paragraphs": [
            "故人相别动相思，此地相逢岂素期。",
            "九子峰前闲未得，五谿桥上坐多时。",
            "甘泉从幸余知忝，宣室征还子未迟。",
            "且饮一杯消别恨，野花风起渐离披。"
        ],
        "notes": "",
        "id": "b283b80ef77761c71689ee53c96af9c0"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "奉命南使经彭泽",
        "preface": "",
        "paragraphs": [
            "远使程途未一分，离心常要醉醺醺。",
            "那堪彭泽门前立，黄菊萧疎不见君。"
        ],
        "notes": "",
        "id": "e68599fae12d05378e85ae795d0be9f9"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "南都遇前嘉鱼刘令言游闽岭作此与之",
        "preface": "",
        "paragraphs": [
            "我持使节经韶石，君作闲游过武夷。",
            "两地山光成独赏，隔年乡思暗相知。",
            "洪厓坛上长岑寂，孺子亭前自别离。",
            "珍重分岐一杯酒，强加餐饭数吟诗。"
        ],
        "notes": "",
        "id": "185bf836995299bc6fa036cd6919d916"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "阁皂山",
        "preface": "",
        "paragraphs": [
            "殿影高低云掩映，松阴缭绕步徘徊。",
            "从今莫厌簪裾累，不是乘轺不得来。"
        ],
        "notes": "",
        "id": "5620468a2d6d4634c2ce2bd066331386"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "玉笥山留题",
        "preface": "",
        "paragraphs": [
            "仙乡会应远，王事知何极。",
            "征传莫辞劳，玉峰聊一息。",
            "形骸已销散，心想都凝寂。",
            "真气自清虚，非关好松石。",
            "九仙皆积学，洞壑多遗迹。",
            "游子归去来，胡为但征役。"
        ],
        "notes": "",
        "id": "4d518e0c257fff737325d6989943b209"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "庐陵别朱观先辈",
        "preface": "",
        "paragraphs": [
            "桂籍知名有几人，翻飞相续上青云。",
            "解怜才子宁唯我，远作卑官尚见君。",
            "岭外独持严助节，宫中谁荐长卿文。",
            "新诗试为重高咏，朝汉台前不可闻。"
        ],
        "notes": "",
        "id": "92bd181790075ff6daad0f68e53c09a3"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "文彧少卿文山郎中交好深至二纪已余暌别数年二子长逝奉使岭表途次南康吊孙氏之孤于其家覩文彧手书于僧室慷慨悲叹留题此诗",
        "preface": "",
        "paragraphs": [
            "孙家虚坐吊诸孤，张叟僧房见手书。",
            "二纪欢游今若此，满衣零泪欲何如。",
            "腰间金印从如斗，镜里霜华已满梳。",
            "珍重远公应笑我，尘心唯此未能除。"
        ],
        "notes": "",
        "id": "0eb37389e7c9fb6946a700146d63d29c"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "朱处士相与有山水之愿见送至南康作此以别之",
        "preface": "",
        "paragraphs": [
            "怜君送我至南康，更忆梅花庾岭芳。",
            "多少仙山共游在，愿君百岁尚康强。"
        ],
        "notes": "",
        "id": "e48c7a173629ebb87bde8fe618305222"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "清明日清远峡作",
        "preface": "",
        "paragraphs": [
            "岭外春过半，途中火又新。",
            "殷勤清远峡，留恋北归人。"
        ],
        "notes": "",
        "id": "0b42523808a31cb3dd814541c8fb7e43"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "回至南康题紫极宫里道士房",
        "preface": "",
        "paragraphs": [
            "王事信靡盬，饮冰安足辞。",
            "胡为拥征传，乃至天南陲。",
            "天南非我乡，留滞忽逾时。",
            "还经羽人家，豁若云雾披。",
            "何以宽吾怀，老庄有微词。",
            "达士无不可，至人岂偏为。",
            "客愁勿复道，为君吟此诗。"
        ],
        "notes": "",
        "id": "813602acf5b069c8cad08875141186a0"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "和歙州陈使君见寄",
        "preface": "",
        "paragraphs": [
            "新安风景好，时令肃辕门。",
            "身贵心弥下，功多口不言。",
            "韬钤家法在，儒雅素风存。",
            "簪履陪游盛，乡闾俗化敦。",
            "临窗山色秀，绕郭水声喧。",
            "织络文章丽，矜严道义尊。",
            "楼台秋月静，京庾晚云屯。",
            "晓吹传衙鼓，晴阳展信旛。",
            "一篇贻友好，千里倍心论。",
            "未见归骖动，空能役梦魂。"
        ],
        "notes": "",
        "id": "a8ab4d393c4257ce811edb71be7faadd"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "和贾员外戬见赠玉蘂花栽",
        "preface": "",
        "paragraphs": [
            "琼瑶一簇带花来，便𣃁苍苔手自栽。",
            "喜见唐昌旧颜色，为君判病酌金罍。"
        ],
        "notes": "",
        "id": "7e461f98625043e7d59b760c41ec55a7"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "光穆皇后挽歌三首 一",
        "preface": "",
        "paragraphs": [
            "仙驭期难改，坤仪道自光。",
            "閟宫新表德，沙麓旧膺祥。",
            "素帟尧门掩，凝笳毕陌长。",
            "东风惨陵树，无复见亲桑。"
        ],
        "notes": "",
        "id": "edec8481fdaeeabfc94b623b0e1ab27f"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "光穆皇后挽歌三首 二",
        "preface": "",
        "paragraphs": [
            "永乐留虚位，长陵启夕扉。",
            "返虞严吉杖，复土掩空衣。",
            "功业投三母，光灵极四妃。",
            "唯应彤史在，不与露花晞。"
        ],
        "notes": "",
        "id": "0e59a6d6ad9dbbc2634cbdce69555e66"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "光穆皇后挽歌三首 三",
        "preface": "",
        "paragraphs": [
            "隐隐阊门路，烟云晓更愁。",
            "空瞻金辂出，非是濯龙游。",
            "德感人伦正，风行内职修。",
            "还随偶物化，同此思轩丘。"
        ],
        "notes": "",
        "id": "061ceb4c64fc8a03038b8508d2beff44"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "严相公宅牡丹",
        "preface": "",
        "paragraphs": [
            "但是豪家重牡丹，争如丞相阁前看。",
            "凤楼日暖开偏早，鸡树阴浓谢更难。",
            "数朵已应迷国艳，一枝何幸上尘冠。",
            "不知更许凭栏否，烂熳春光未肯残。"
        ],
        "notes": "",
        "id": "94867455f993f92cc47967a16b0ab998"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "侍宴赋得归鴈",
        "preface": "",
        "paragraphs": [
            "夜静群动息，翩翩一鴈归。",
            "清音天际远，寒影月中微。",
            "何处云同宿，长空雪共飞。",
            "阳和常借便，免与素心违。"
        ],
        "notes": "",
        "id": "6df5776bb55fc79aef66965efa9fdbd3"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "又赋早春书事",
        "preface": "",
        "paragraphs": [
            "苑里芳华早，皇家胜事多。",
            "弓声达春气，弈思养天和。",
            "煖酒红炉火，浮舟绿水波。",
            "雪晴农事起，击壤听赓歌。"
        ],
        "notes": "",
        "id": "3d84483517d0ef2d1bf997cdce83c765"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "依韵和令公大王蔷薇诗",
        "preface": "",
        "paragraphs": [
            "绿树成阴后，群芳稍歇时。",
            "谁将新濯锦，挂向最长枝。",
            "卷箔香先入，凭栏影任移。",
            "赏频嫌酒渴，吟苦怕霜髭。",
            "架迥笼云幄，庭虚展绣帷。",
            "有情萦舞袖，无力罥游丝。",
            "嫩蘂莺偷采，柔条柳伴垂。",
            "荀池波自照，梁苑客尝窥。",
            "玉李寻皆谢，金桃亦暗衰。",
            "花中应独贵，庭下故开迟。",
            "委艳妆苔砌，分华借槿篱。",
            "低昂匀灼烁，浓淡叠参差。",
            "幸植王宫里，仍逢宰府知。",
            "芳心向谁许，醉态不能支。",
            "芍药天教避，玫瑰众共嗤。",
            "光明烘昼景，润腻裛轻𩅰。",
            "丽似期神女，珍如重卫姬。",
            "君王偏属咏，七子尽搜奇。"
        ],
        "notes": "",
        "id": "82ec7a0d74bb15630c2bc502fb020e4b"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "和门下殷侍郎新茶二十韵",
        "preface": "",
        "paragraphs": [
            "暖吹入春园，新芽竞粲然。",
            "才教鹰觜拆，未放雪花妍。",
            "荷杖青林下，携筐旭景前。",
            "孕灵资雨露，钟秀自山川。",
            "碾后香弥远，烹来色更香。",
            "名随土地贵，味逐水泉迁。",
            "力藉流黄暖，形模紫笋圆。",
            "正当钻柳火，遥想涌金泉。",
            "任道时新物，须依古法煎。",
            "轻瓯浮绿乳，孤灶散余烟。",
            "甘荠非予匹，宫槐让我先。",
            "竹孤空冉冉，荷弱谩田田。",
            "解渴消残酒，清神感夜眠。",
            "十浆何足馈，百榼尽堪捐。",
            "采撷唯忧晚，营求不计钱。",
            "任公因焙显，陆氏有经传。",
            "爱甚真成癖，尝多合得仙。",
            "亭台虚静处，风月艳阳天。",
            "自可临泉石，何妨杂管弦。",
            "东山似蒙顶，愿得从诸贤。"
        ],
        "notes": "",
        "id": "9d5e50021d0c1805442f394506960004"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "春雪应制",
        "preface": "",
        "paragraphs": [
            "繁阴连曙景，瑞雪洒芳辰。",
            "势密犹疑腊，风和始觉春。",
            "萦林开玉蘂，飘座裛香尘。",
            "欲识宸心悦，云谣慰兆人。"
        ],
        "notes": "",
        "id": "d40405fef3185f916d0696c026f31fd7"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "进雪诗",
        "preface": "",
        "paragraphs": [
            "欲使新正识有年，故飘轻絮伴春还。",
            "近看琼树笼银阙，远想瑶池带玉关。",
            "润逐𪎌麰铺绿野，暖随杯酒上朱颜。",
            "朝来花萼楼中宴，数曲赓歌雅颂间。"
        ],
        "notes": "",
        "id": "f78dcc488cd77665b4e87446ca63d614"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "自题山亭三首 一",
        "preface": "",
        "paragraphs": [
            "簪组非无累，园林未是归。",
            "世喧长不到，何必故山薇。"
        ],
        "notes": "",
        "id": "27ac90aaba92654230e0c6844bc515ed"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "自题山亭三首 二",
        "preface": "",
        "paragraphs": [
            "小舫行乘月，高斋卧看山。",
            "退公聊自足，争敢望长闲。"
        ],
        "notes": "",
        "id": "df5cc13b271e2c0adc6c7e51bf0e6adf"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "自题山亭三首 三",
        "preface": "",
        "paragraphs": [
            "跂石仍临水，披襟复挂冠。",
            "机心忘未得，棋局与鱼竿。"
        ],
        "notes": "",
        "id": "43fdb68fec492fecf48ca4bc7a5b7af5"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "和陈表用员外求酒",
        "preface": "",
        "paragraphs": [
            "暑天频雨亦频晴，帘外闲云重复轻。",
            "珍重一壶酬绝唱，向风遥想醉吟声。"
        ],
        "notes": "",
        "id": "ec37ec2e202d9fee3261c035e744a626"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "奉和右省仆射西亭高卧作",
        "preface": "",
        "paragraphs": [
            "院静苍苔积，庭幽怪石欹。",
            "蝉声当槛急，虹影向簷垂。",
            "昼漏犹怜永，丛兰未觉衰。",
            "疎篁巢翡翠，折苇覆鸬鹚。",
            "对酒襟怀旷，围棋旨趣迟。",
            "景皆随所尚，物各遂其宜。",
            "道与时相会，才非世所羇。",
            "赋诗贻座客，秋事尔何悲。"
        ],
        "notes": "",
        "id": "08b4337e771af5706f5455f0563e9bc2"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "忆新淦觞池寄孟宾于员外",
        "preface": "",
        "paragraphs": [
            "往年淦水驻行轩，引得清流似月圆。",
            "自有谿光还碧甃，不劳人力递金船。",
            "润滋苔藓欺茵席，声入杉松当管弦。",
            "珍重诗人频管领，莫教尘土咽潺潺。"
        ],
        "notes": "",
        "id": "0af7bfe3d299f40d9096a9f618289d02"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "右省仆射后湖亭闲宴铉以宿直先归赋诗留献",
        "preface": "",
        "paragraphs": [
            "湖上一阳生，虚亭启高宴。",
            "枫林烟际出，白鸟波心见。",
            "主人忘贵达，座客容疵贱。",
            "独慙残照催，归宿明光殿。"
        ],
        "notes": "",
        "id": "2f1d058456d07256503246a33b4485d6"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "送孟宾于员外还新淦",
        "preface": "",
        "paragraphs": [
            "暂来城阙不从容，却佩银鱼隐玉峰。",
            "双涧水边欹醉石，九仙台下听风松。",
            "题诗翠壁称逋客，采药春畦狎老农。",
            "野鹤乘轩云出岫，不知何日再相逢。"
        ],
        "notes": "",
        "id": "2842a65bb2381f79b4fc7b77175e6838"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "孟君别后相续寄书作此酬之",
        "preface": "",
        "paragraphs": [
            "多病怯烦暑，短才忧近职。",
            "跂足北窗风，遥怀浩无极。",
            "故人易成别，诗句空相忆。",
            "尺素寄天涯，淦江秋水色。"
        ],
        "notes": "",
        "id": "25456887e5011b7127fa91f0e3dd708b"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "纳后夕侍宴",
        "preface": "",
        "paragraphs": [
            "天上轩星正，云间湛露垂。",
            "礼容过渭水，宴喜胜瑶池。",
            "彩雾笼花烛，升龙肃羽仪。",
            "君臣欢乐日，文物盛明时。",
            "帘卷银河转，香凝玉漏迟。",
            "华封倾祝意，觞酒与声诗。"
        ],
        "notes": "",
        "id": "9614483a495b157693fd61ef67527883"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "又三绝 一",
        "preface": "",
        "paragraphs": [
            "时平物茂岁功成，重翟排云到玉京。",
            "四海未知春色至，今宵先入九重城。"
        ],
        "notes": "",
        "id": "399129e7d4cd6222acfbcab096be73bd"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "又三绝 二",
        "preface": "",
        "paragraphs": [
            "银烛金炉禁漏移，月轮初照万年枝。",
            "造舟已似文王事，卜世应同八百期。"
        ],
        "notes": "",
        "id": "a749aa5fd412d4001522f95c2447db6b"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "又三绝 三",
        "preface": "",
        "paragraphs": [
            "汉主承干帝道光，天家花烛宴昭阳。",
            "六衣盛礼如金屋，彩笔分题似柏梁。"
        ],
        "notes": "",
        "id": "146f6d8693742f28528d65b642083a44"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "北苑侍宴杂咏诗 竹",
        "preface": "",
        "paragraphs": [
            "劲节生宫苑，虚心奉豫游。",
            "自然名价重，不羡渭川侯。"
        ],
        "notes": "",
        "id": "f77fd361456a255f7acf8ecd7426a268"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "北苑侍宴杂咏诗 松",
        "preface": "",
        "paragraphs": [
            "细韵风中远，寒青雪后浓。",
            "繁阴堪避雨，効用待东封。"
        ],
        "notes": "",
        "id": "9da37e07f4fd321c4013ae78703654c5"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "北苑侍宴杂咏诗 水",
        "preface": "",
        "paragraphs": [
            "碧草垂低岸，东风起细波。",
            "横汾从游宴，何谢到天河。"
        ],
        "notes": "",
        "id": "8d6c1ca89e8a02f150b70109922c4ba2"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "北苑侍宴杂咏诗 风",
        "preface": "",
        "paragraphs": [
            "昨朝才解冻，今日又开花。",
            "帝力无人识，谁知玩物华。"
        ],
        "notes": "",
        "id": "f58781dc896774f8fc77eb317b0e27e3"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "北苑侍宴杂咏诗 菊",
        "preface": "",
        "paragraphs": [
            "细丽披金彩，氛氲散远馨。",
            "泛杯频奉赐，缘解制颓龄。"
        ],
        "notes": "",
        "id": "7259fb4324ab78a19c5408e44d79e87e"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "柳枝词十首 一",
        "preface": "",
        "paragraphs": [
            "金马辞臣赋小诗，梨园弟子唱新词。",
            "君恩还似东风意，先入灵和蜀柳枝。"
        ],
        "notes": "",
        "id": "d071f20586468c89222215052ef950cc"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "柳枝词十首 二",
        "preface": "",
        "paragraphs": [
            "百草千花共待春，绿杨颜色最惊人。",
            "天边雨露年年在，上苑芳华岁岁新。"
        ],
        "notes": "",
        "id": "94accacc980d51382304e06f2994d225"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "柳枝词十首 三",
        "preface": "",
        "paragraphs": [
            "长爱龙池二月时，毶毶金线弄春姿。",
            "假饶叶落枝空后，更有梨园笛里吹。"
        ],
        "notes": "",
        "id": "0fa23f1d553f0f82c8e0ce4ede6e85ff"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "柳枝词十首 四",
        "preface": "",
        "paragraphs": [
            "绿水成文柳带摇，东风初到不鸣条。",
            "龙舟欲过偏留恋，万缕轻丝拂御桥。"
        ],
        "notes": "",
        "id": "0743bf524f9154288a6c20aa6be0bea9"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "柳枝词十首 五",
        "preface": "",
        "paragraphs": [
            "百尺长条婉曲尘，诗题不尽画难真。",
            "凭君折向人间种，还似君恩处处春。"
        ],
        "notes": "",
        "id": "ff0603bfda3a734040d4213e0a039390"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "柳枝词十首 六",
        "preface": "",
        "paragraphs": [
            "风暖云开晚照明，翠条深映凤皇城。",
            "人间欲识灵和态，听取新词玉管声。"
        ],
        "notes": "",
        "id": "247cbc5de1ff5733d6e94b6ee606af8a"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "柳枝词十首 七",
        "preface": "",
        "paragraphs": [
            "醉折垂杨唱柳枝，金城三月走金羁。",
            "年年为爱新条好，不觉苍华也似丝。"
        ],
        "notes": "",
        "id": "76017db8fe02f4a7c82c9a761481c98a"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "柳枝词十首 八",
        "preface": "",
        "paragraphs": [
            "新春花柳竞芳姿，偏爱垂杨拂地枝。",
            "天子徧教词客赋，宫中要唱洞箫词。"
        ],
        "notes": "",
        "id": "060f3637a38566d478528dcf2eb57996"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "柳枝词十首 九",
        "preface": "",
        "paragraphs": [
            "凝碧池头蘸翠涟，凤皇楼畔簇晴烟。",
            "新词欲咏知难咏，说与双成入管弦。"
        ],
        "notes": "",
        "id": "722247e270fed7ac66501951380669eb"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "柳枝词十首 十",
        "preface": "",
        "paragraphs": [
            "侍从甘泉与未央，移舟偏要近垂杨。",
            "樱桃未绽梅花老，折得柔条百尺长。"
        ],
        "notes": "",
        "id": "c57b9146ddc94ba63f1e3dca2bab162c"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "奉和宫傅相公怀旧见寄四十韵",
        "preface": "",
        "paragraphs": [
            "谢傅功成德望全，鸾台初下正萧然。",
            "抟风乍息三千里，感旧重怀四十年。",
            "西掖新官同贾马，南朝兴运似开天。",
            "文辞职业分工拙，流辈班资让后先。",
            "每愧陋容劳刻画，长慙顽石费雕镌。",
            "晨趋纶掖吟春永，夕会精庐待月圆。",
            "立马有时同草昭，联镳几处共成篇。",
            "闲歌柳叶翻新曲，醉咏桃花促绮筵。",
            "少壮况逢时世好，经过宁虑岁华迁。",
            "云龙得路须腾跃，社栎非材合弃捐。",
            "再谒湘江犹是幸，两还宣室竟何缘。",
            "已知瑕玷劳磨莹，又有官司重接连。",
            "听漏分宵趋建礼，从游同召赴甘泉。",
            "云开阊阖分台殿，风过华林度管弦。",
            "行止不离宫仗影，衣裾尝惹御炉烟。",
            "师资稷契论中礼，依止山公典小铨。",
            "多谢天波垂赤管，敢教晨景过华塼。",
            "翾飞附骥方经远，巨楫垂风遂济川。",
            "玉烛调时钧轴正，台阶平处德星悬。",
            "岩廊礼绝威容肃，布素情深友好偏。",
            "长拟营巢安大厦，忽惊操钺领中权。",
            "吴门日丽龙衔节，京口沙晴鹢画船。",
            "盖代名高方赫赫，恋恩心切更干干。",
            "袁安辞气忠仍恳，吴汉精诚直且专。",
            "却许丘明师纪传，更容疎广奉周旋。",
            "朱门自得施行马，厚禄何妨食万钱。",
            "密疏尚应劳献替，清谈唯见论空玄。",
            "东山妓乐供闲步，北牖风凉足晏眠。",
            "玄武湖边林隐见，五城桥下櫂洄沿。",
            "曾移苑树开红药，新凿家池种白莲。",
            "不遣前驺妨野逸，别寻逋客互招延。",
            "棋枰寂静陈虚阁，诗笔沉吟劈彩牋。",
            "往事偶来春梦里，闲愁因动落花前。",
            "青云旧侣嗟谁在，白首亲情倍见怜。",
            "尽日凝思殊怅望，一章追叙信精研。",
            "韶颜莫与年争竞，世虑须凭道节宣。",
            "幸喜书生为将相，定由阴德致神仙。",
            "羊公剩有登临兴，尚子都无嫁娶牵。",
            "退象天山镇浮竞，起为霖雨润原田。",
            "从容自保君臣契，何必扁舟始是贤。"
        ],
        "notes": "",
        "id": "d2c738f323b9e93df44d2c85e9d1fe60"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "右省仆射相公垂览和诗复贻长句輙次来韵",
        "preface": "",
        "paragraphs": [
            "西院春归道思深，披衣闲听暝猨吟。",
            "铺陈政事留黄阁，偃息神机在素琴。",
            "玉柄暂时疎末座，瑶华频复惠清音。",
            "开晴便作东山约，共赏烟霞放旷心。"
        ],
        "notes": "",
        "id": "3e49d6a66eb398f726d17ce982716c39"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "九日落星山登高",
        "preface": "",
        "paragraphs": [
            "秋暮天高稻穟成，落星山上会诸宾。",
            "黄花泛酒依流俗，白发满头思古人。",
            "岩影晚看云出岫，湖光遥见客垂纶。",
            "风烟不改年长度，终待林泉老此身。"
        ],
        "notes": "",
        "id": "e783e5e1280e2ad0ba8130a54acd2587"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "十日和张少监",
        "preface": "",
        "paragraphs": [
            "重阳高会古平台，吟徧秋光始下来。",
            "黄菊后期香未减，新诗捧得眼还开。",
            "每因佳节知身老，却忆前欢似梦回。",
            "且喜清时屡行乐，是非名利尽悠哉。"
        ],
        "notes": "",
        "id": "b8e026ee0fb72c9871ee46c086c844a5"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "御筵送邓王",
        "preface": "",
        "paragraphs": [
            "禁里秋光似水清，林烟池影共离情。",
            "暂移黄阁只三载，却望紫垣都数程。",
            "满座清风天子送，随车甘雨郡人迎。",
            "绮霞阁上诗题在，从此还应有颂声。"
        ],
        "notes": "",
        "id": "4fed566ca3aa829c1aee82a5a2538c4e"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "和张少监晚菊",
        "preface": "",
        "paragraphs": [
            "忆共庭兰倚砌裁，柔条轻吹独依隈。",
            "自知佳节终堪赏，为惜流光未忍开。",
            "采撷也须盈掌握，馨香还解满尊罍。",
            "今朝旬假犹无事，更好登临泛一杯。"
        ],
        "notes": "",
        "id": "af434d9acc623e5e0b093d27cd7942c1"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "送冯侍郎",
        "preface": "",
        "paragraphs": [
            "闻君竹马戏毘陵，谁道观风自六卿。",
            "今日声明光旧物，共看旌斾拥书生。",
            "斩蛟桥下谿烟碧，射虎亭边草路清。",
            "应念筵中倍离恨，老来偏重十年兄。"
        ],
        "notes": "",
        "id": "c5c2e582c60f184512f4f218e5a56a67"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "又绝句寄题毘陵驿",
        "preface": "",
        "paragraphs": [
            "曾持使节驻毘陵，长与州人有旧情。",
            "为向驿桥风月道，舍人髭鬓白千茎。"
        ],
        "notes": "",
        "id": "20623ded1f06a4b52ae8c24182dedada"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "陈侍郎宅观花烛",
        "preface": "",
        "paragraphs": [
            "今夜银河万里秋，人言织女嫁牵牛。",
            "佩声寥亮和金奏，烛影荧煌映玉钩。",
            "座客亦从天子赐，更筹须为主人留。",
            "世间盛事君知否，朝下鸾台夕凤楼。"
        ],
        "notes": "",
        "id": "0e01667f249db914def84b18c531ff63"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "送萧尚书致仕归庐陵",
        "preface": "",
        "paragraphs": [
            "江海分飞二十春，重论前事不堪闻。",
            "主忧臣辱谁非我，曲突徙薪唯有君。",
            "金紫满身皆外物，雪霜垂领便离群。",
            "鹤归华表望不尽，玉笥山头多白云。"
        ],
        "notes": "",
        "id": "8fa42daee3efa320cd6b485a5964568e"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "赋得秋江晚照",
        "preface": "",
        "paragraphs": [
            "落日照平流，晴空万里秋。",
            "轻明动枫叶，点的乱沙鸥。",
            "罾网鱼梁静，籉簦稻穗收。",
            "不教行乐倦，冉冉下城楼。"
        ],
        "notes": "",
        "id": "1d55d89c03bac2e8d082c63f453afb76"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "奉和子龙大监与舍弟赠答之什",
        "preface": "",
        "paragraphs": [
            "石渠东观两优贤，明主知臣岂偶然。",
            "鸳鹭分行皆接武，金兰同好共忘年。",
            "怀恩未遂林泉约，窃位空慙组绶悬。",
            "多少深情知不尽，好音相慰强成篇。"
        ],
        "notes": "",
        "id": "1eb569ddb755574bd84de4d5436b7865"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "史馆庭梅见其毫末历载三十今已半枯尝僚诸公唯相公与铉在耳覩物兴感率成短篇谨书献上伏惟垂览",
        "preface": "",
        "paragraphs": [
            "东观婆娑树，曾怜甲坼时。",
            "繁英共攀折，芳岁几推移。",
            "往事皆陈迹，清香亦暗衰。",
            "相看宜自喜，双鬓合垂丝。"
        ],
        "notes": "",
        "id": "332d80aa1d4df21fa8fec47919b6850c"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "太傅相公深感庭梅再成绝唱曲垂借示倍认知怜谨用旧韵攀和",
        "preface": "",
        "paragraphs": [
            "禁省繁华地，含芳自一时。",
            "雪英开复落，红药植还移。",
            "静想分今昔，频吟叹盛衰。",
            "多情共如此，争免鬓成丝。"
        ],
        "notes": "",
        "id": "66040b391de251c26361bcfe170823c0"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "太傅相公以庭梅二篇许舍弟同赋再迂藻思曲有虚称谨依韵奉和庶申感谢",
        "preface": "",
        "paragraphs": [
            "旧眷终无替，流光自足悲。",
            "攀条感花萼，和曲许埙篪。",
            "前会成春梦，和人更己知。",
            "缘情聊借喻，争取道言诗。"
        ],
        "notes": "",
        "id": "8b36c048fd458c91f4182400aa0de0e5"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "和钟大监泛舟同游见示",
        "preface": "",
        "paragraphs": [
            "潮沟横趣北山阿，一月三游未是多。",
            "老去交亲难暂舍，闲中滋味更无过。",
            "谿桥树映行人渡，村径风飘牧竖歌。",
            "孤櫂乱流偏有兴，满川晴日弄微波。"
        ],
        "notes": "",
        "id": "8ca77a2b7b06ce73c2ce1a04f64fcbe9"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "又和游光睦院",
        "preface": "",
        "paragraphs": [
            "寺门山水际，清浅照孱颜。",
            "客櫂晚维岸，僧房犹掩关。",
            "日华穿竹静，云影过堦闲。",
            "箕踞一长啸，忘怀物我间。"
        ],
        "notes": "",
        "id": "86fe42bfd700d1ed09a0adf8bf31b873"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "和张少监舟中望蒋山",
        "preface": "",
        "paragraphs": [
            "谿路向还背，前山高复重。",
            "纷披红叶树，间断白云峰。",
            "尽日慵移櫂，何年醉倚松。",
            "自知闲未得，不敢笑周颙。"
        ],
        "notes": "",
        "id": "b99323a02b622a370209e57d4ee5c5fc"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "茱萸诗",
        "preface": "",
        "paragraphs": [
            "万物庆西成，茱萸独擅名。",
            "芳排红结小，香透夹衣轻。",
            "宿露沾犹重，朝阳照更明。",
            "长和菊花酒，高宴奉西清。"
        ],
        "notes": "",
        "id": "7aea698d9be4a68daf8a975cdcd2a8a0"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "奉和御制茱萸",
        "preface": "",
        "paragraphs": [
            "台畔西风御果新，芳香精彩丽萧辰。",
            "柔条细叶妆治好，紫蔕红芳点缀匀。",
            "几朵得陪天上宴，千株长作洞中春。",
            "今朝圣藻偏流咏，黄菊无由更敢邻。"
        ],
        "notes": "",
        "id": "69cadfe773c6d3970177f345ad1ec79a"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "蒙恩赐酒旨令醉进诗以谢",
        "preface": "",
        "paragraphs": [
            "明光殿里夜迢迢，多病逢秋自寂寥。",
            "蜡炬乍传丹凤诏，御题初认白云谣。",
            "今宵幸识衢尊味，明日知停入合朝。",
            "为感君恩判一醉，不烦辛苦解金貂。"
        ],
        "notes": "",
        "id": "c1d63b86ff748d103fac4b91615eb8d0"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "秋日泛舟赋苹花",
        "preface": "",
        "paragraphs": [
            "素艳拥行舟，清香覆碧流。",
            "远烟分的的，轻浪泛悠悠。",
            "雨歇平湖满，风凉运渎秋。",
            "今朝流咏处，即是白苹洲。"
        ],
        "notes": "",
        "id": "c620e48c21080096b6a1f9ee1dbfcc23"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "题梁王旧园",
        "preface": "",
        "paragraphs": [
            "梁王旧馆枕潮沟，共引垂藤系小舟。",
            "树倚荒台风淅淅，草埋欹石[雨]修修。",
            "门前不见邹枚醉，池上时闻鴈鹜愁。",
            "节士逢秋多感激，不须频向此中游。"
        ],
        "notes": "",
        "id": "79b8d2297e3bb8dfb86740a9b843c1d4"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "奉酬度支陈员外",
        "preface": "",
        "paragraphs": [
            "古来贤达士，驰鹜唯群书。",
            "非礼誓弗习，违道无与居。",
            "儒家若迂阔，遂将世情疎。",
            "吾友嗣世德，古风蔼有余。",
            "幸遇汉文皇，握兰佩金鱼。",
            "俯视长沙赋，凄凄将焉如。"
        ],
        "notes": "",
        "id": "91f56cf0a257d3aecf1d9da084b7dca8"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "明道人归西林求题院额作此送之",
        "preface": "",
        "paragraphs": [
            "昔从岐阳狩，簪缨满翠微。",
            "十年劳我梦，今日送师归。",
            "曳尾龟应乐，乘轩鹤谩肥。",
            "含情题小篆，将去挂岩扉。"
        ],
        "notes": "",
        "id": "18047487d47f430bd78f90d5cb9cf0ee"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "送宣州丘判官",
        "preface": "",
        "paragraphs": [
            "宪署游从阻，平台道路赊。",
            "喜君驰后乘，于此会仙槎。",
            "缓酌迟飞盖，微吟望绮霞。",
            "相迎在春渚，暂别莫咨嗟。"
        ],
        "notes": "",
        "id": "cb5092c28aae9b5edf90106a86321583"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "北使还襄邑道中作",
        "preface": "",
        "paragraphs": [
            "九月三十日，独行梁宋道。",
            "河流激似飞，林叶翻如扫。",
            "程遥苦昼短，野逈知寒早。",
            "还家亦不闲，要且还家了。"
        ],
        "notes": "",
        "id": "7b8ca128b6fe6b835dbfd2039f475e33"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "禁中新月",
        "preface": "",
        "paragraphs": [
            "今夕拜新月，沈沈禁署中。",
            "玉绳疎间彩，金掌静无风。",
            "节换知身老，时平见岁功。",
            "吟看北墀暝，兰烬坠微红。"
        ],
        "notes": "",
        "id": "f5145cd1f5525e9a8040c0edd3027b6b"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "观吉王从谦花烛",
        "preface": "",
        "paragraphs": [
            "王门嘉礼万人观，况是新承置醴欢。",
            "花烛喧阗丞相府，星辰摇动远游冠。",
            "歌声暂阕闻宫漏，云影初开见露盘。",
            "帝里佳期频赋颂，长留故事在金銮。"
        ],
        "notes": "",
        "id": "91f9a0d9df02a6336638cdcfbf56851c"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "棋赌赋诗输刘起居",
        "preface": "",
        "paragraphs": [
            "刻烛知无取，争先素未精。",
            "本图忘物我，何必计输赢。",
            "赌墅终规利，焚囊亦近名。",
            "不如相视笑，高咏两三声。"
        ],
        "notes": "",
        "id": "51a15af13fe5d809429024da11211aa6"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "春尽日游后湖赠刘起居",
        "preface": "",
        "paragraphs": [
            "今朝湖上送春归，万顷澄波照白髭。"
        ],
        "notes": "",
        "id": "c13d56101be2cd1e417cbde1a76c22bb"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "送察院李侍御使庐陵因寄孟员外",
        "preface": "",
        "paragraphs": [
            "绣衣乘驿急如星，山水何妨寄野情。",
            "肯向九仙台下歇，闲听孟叟醉吟声。"
        ],
        "notes": "",
        "id": "50047f11e0491de4ee411458e3c44a9a"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "后湖访古各赋一题得西邸",
        "preface": "",
        "paragraphs": [
            "南朝藩阃地，八友旧招寻。",
            "事往山光在，春晴草色深。",
            "曲池鱼自乐，丛桂鸟频吟。",
            "今日中兴运，犹怀翰墨林。"
        ],
        "notes": "",
        "id": "4a08d923cf08788730f1c2bfee187f66"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "送德迈道人之豫章",
        "preface": "",
        "paragraphs": [
            "禅灵桥畔落残花，桥上离情对日斜。",
            "顾我乘轩慙组绶，羡师飞锡指烟霞。",
            "楼中西岭真君宅，门外南州处士家。",
            "莫道空谈便无事，碧云诗思更无涯。"
        ],
        "notes": "",
        "id": "20fd44448129c28e75d80d8ad7cd57b5"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "送陈秘监归泉州",
        "preface": "",
        "paragraphs": [
            "风满潮沟木叶飞，水边行客驻骖𬴂。",
            "三朝恩泽冯唐老，万里乡关贺监归。",
            "世路穷通前事远，半生谈笑此心违。",
            "离歌不识高堂庆，特地令人泪满衣。"
        ],
        "notes": "",
        "id": "2e68b2797197bb0dfdcacef219979dba"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "又听霓裳羽衣曲送陈君",
        "preface": "",
        "paragraphs": [
            "清商一曲远人行，桃叶津头月正明。",
            "此是开元太平曲，莫教偏作别离声。"
        ],
        "notes": "",
        "id": "5b5eb02b23161ce57228cde7ee5205b6"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "又题白鹭洲江鸥送陈君",
        "preface": "",
        "paragraphs": [
            "白鹭洲边江路斜，轻鸥按翼满平沙。",
            "吾徒来送远行客，停舟为尔长叹息。",
            "酒旗鱼艇两无猜，月影芦花镇相得。",
            "离筵一曲怨复清，满座销魂鸟不惊。",
            "人生不及水禽乐，安用虚名上麟阁。",
            "同心携手今如此，金鼎丹砂何寂寞。",
            "天涯后会眇难期，从此又应添白髭。",
            "愿君不忘分飞处，长保翩翩洁白姿。"
        ],
        "notes": "",
        "id": "10c1b0af5aa40011a84d449c28b6c42c"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "哭刑部侍郎乔公诗",
        "preface": "",
        "paragraphs": [
            "举世重文雅，夫君更质真。",
            "曾嗟混鸡鹤，终日异淄磷。",
            "词赋离骚客，封章谏诤臣。",
            "襟怀道家侣，标格古时人。",
            "逸老诚云福，遗形未免贫。",
            "求文空得草，埋玉遂为尘。",
            "静想忘年契，冥思按武晨。",
            "连宵洽杯酒，分日掌丝纶。",
            "蠹简书陈事，遗孤托世亲。",
            "前贤同此叹，非我独沾巾。"
        ],
        "notes": "",
        "id": "bab12c579b9ee634646e89019b90b718"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "抛毬乐 一",
        "preface": "",
        "paragraphs": [
            "歌舞送飞毬，金觥碧玉筹。",
            "管弦桃李月，帘幕凤皇楼。",
            "一笑千场醉，浮生任白头。"
        ],
        "notes": "",
        "id": "7837edee318e4359ee8bf3ff17f3afb0"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "抛毬乐 二",
        "preface": "",
        "paragraphs": [
            "灼灼傅花枝，纷纷度画旗。",
            "不知红烛下，照见彩毬飞。",
            "借势因期尅，巫山暮雨归。"
        ],
        "notes": "",
        "id": "17dfeed6499b99ea484cf36404c83612"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "",
        "preface": "",
        "paragraphs": [
            "（《全唐诗》编徐铉诗为六卷，以下二首及句均所未收，据《宋诗纪事》卷三录补之。",
            "）。"
        ],
        "notes": "",
        "id": "a379c03e91a07f0c9356e2e3c48195fd"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "吴王挽辞二首 一",
        "preface": "",
        "paragraphs": [
            "倏忽千龄尽，冥茫万事空。",
            "青松洛阳陌，白草建康宫。",
            "道德遗文在，兴衰自古同。",
            "受恩无补报，反袂泣途穷。"
        ],
        "notes": "",
        "id": "d66ea8cb78f5d73fa13178bc0e4712cc"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "吴王挽辞二首 二",
        "preface": "",
        "paragraphs": [
            "土德承余烈，江南广旧恩。",
            "一朝人事变，千古信书存。",
            "哀挽周原道，铭旌郑国门。",
            "此生虽未死，寂寞已消魂。",
            "（以上二首角《宋诗纪事》卷三。",
            "）（见《东轩笔录》卷一、《宋朝事实类苑》卷三六。",
            "第一首第四句「白草」二字，《东轩笔录》作「芳草」、《宋朝事实类苑》作「荒草」。",
            "）（〖1〗宋翟耆年《籀史》：「徐铉鼎臣从李煜归朝，为银青光禄大夫、右散骑常侍。",
            "太平兴国中，李煜薨，诏侍臣撰煜神道碑。",
            "有欲中伤铉者，奏曰：『吴王事，莫若徐铉为详。",
            "』遂诏铉撰。",
            "铉泣曰：『臣旧事李煜，陛下容臣存故主之义，乃敢奉诏。",
            "』太宗许之。",
            "铉但推言历数有尽，天命有归而已。",
            "其警句云：『东邻搆祸，南箕扇疑，投杼致慈亲之惑，乞火无邻妇之词。",
            "始劳因垒之师，终后涂山之会。",
            "』太宗览之，称叹不已。",
            "异日复得铉所撰《吴王挽词》，今传者二首云云。",
            "铉被诏撰《江南录》，故有『信书』之句。",
            "东邻谓钱俶也。",
            "」〖2〗望按：如《籀史》所载，知挽辞二首之作，已在入宋之后。",
            "以所涉李煜，曾是南唐之主，而徐铉生活于五代者亦四十余年，且《全唐诗》徐铉卷亦收其仕宋后篇什，故仍援例录补，俾成完帙。",
            "）。"
        ],
        "notes": "",
        "id": "58f66f9ee421bc64904a40d1d70c1d45"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "句 一",
        "preface": "",
        "paragraphs": [
            "落月依楼阁，归云拥殿廊。",
            "（《宿山寺》，见《宋诗纪事》引宋释文莹《玉壶野史》。",
            "）（见《玉壶清话》卷八。",
            "）。"
        ],
        "notes": "",
        "id": "3dea742188515aac05424c76822d1ad5"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "句 二",
        "preface": "",
        "paragraphs": [
            "钟山祠畔宿烟晴，玉涧桥边碧树春。",
            "（见《景定建康志》卷十八《山川志》。）"
        ],
        "notes": "",
        "id": "fc9e4c382fb7e0c81f45a27423136c0e"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "由皖口归升州作（题拟）",
        "preface": "",
        "paragraphs": [
            "一夜黄星照官渡，本初何面见田丰？",
            "（《徐公文集》附《徐铉行状》引。",
            "）。"
        ],
        "notes": "",
        "id": "8caf65e0f93ab3697d80296976cafdd9"
    },
    {
        "author": "徐铉",
        "dynasty": "唐",
        "type": "诗",
        "rhythmic": "",
        "title": "和表弟包颖见寄",
        "preface": "",
        "paragraphs": [
            "平生中表最情亲，浮世那堪聚散频。",
            "谢眺却吟归省阁，刘桢犹自卧漳滨。",
            "旧游半是前生事，要路多达后进人。",
            "且喜新吟报强健，明年相望杏园春。",
            "（《徐公文集》卷三。",
            "）（按：《徐公文集》卷三收《表弟包颖见寄》，为包颖寄徐铉之作；其次为和诗一首，为徐铉和包颖之作。",
            "《全唐诗》误以包颖诗收徐铉名下，而以徐和诗录归包颖名下。",
            "今为分别移正之。",
            "此则参《文史》二十五辑曹汛先生文。",
            "）。"
        ],
        "notes": "",
        "id": "86e4be8c428b5634e02c07057b072dfd"
    }
]