[
    {
        "author": "徐慥",
        "dynasty": "宋",
        "type": "诗",
        "rhythmic": "",
        "title": "瀫波亭  其一",
        "preface": "",
        "paragraphs": [
            "瀫波亭下晚维舟，缥缈烟屏翠欲流。",
            "忽地惊雷过溪面，连天吹雪下山头。",
            "汀洲瑟缩藏鸥鹭，涯涘弥漫失马牛。",
            "自笑劳生日苍鬓，不知来往竟何求。"
        ],
        "notes": "",
        "id": "e954296a9de6ba505902d409862ed868"
    },
    {
        "author": "徐慥",
        "dynasty": "宋",
        "type": "诗",
        "rhythmic": "",
        "title": "瀫波亭  其二",
        "preface": "",
        "paragraphs": [
            "古县幽亭胜景多，青春啼鸟每相过。",
            "林间石磬风敲竹，水面金蛇日漾波。",
            "得友且须频载酒，爱山何必更扪萝。",
            "我来欲作无何醉，为子敲盘试一歌。"
        ],
        "notes": "",
        "id": "307e1f2958c6190fb4cadd496bad0470"
    }
]