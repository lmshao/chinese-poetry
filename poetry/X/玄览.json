[
    {
        "author": "玄览",
        "dynasty": "唐",
        "type": "诗",
        "rhythmic": "",
        "title": "题竹",
        "preface": "",
        "paragraphs": [
            "（玄览，大历末住荆州陟岵寺，道高有风韵，人不可得而亲。",
            "张璪尝画古松于斋壁，符载赞之，卫象诗之，亦一时三绝，览悉加垩焉。",
            "问其故，曰：「无事疥吾壁也。",
            "」僧那即其甥，为寺之患，发瓦探鷇，坏墙薰鼠，览未尝责。",
            "有弟子义诠，布衣一食，览亦不称。",
            "或怪之，乃题诗于竹曰：）大海从鱼跃，长空任鸟飞。",
            "欲知吾道廓，不与物情违。",
            "（《酉阳杂俎前集》十二《语资》。",
            "又《诗话总龟》三十《道僧门》引《古今诗话》。",
            "又《万首唐人绝句》补本十，诗中前二句与后二句倒置。",
            "。）"
        ],
        "notes": "",
        "id": "71fed044a0b2a7856742a06522137afa"
    },
    {
        "author": "玄览",
        "dynasty": "唐",
        "type": "诗",
        "rhythmic": "",
        "title": "投龙洞",
        "preface": "",
        "paragraphs": [
            "水溜空沿石，云扃不见人。",
            "川源世上异，日月洞中春。",
            "（见《舆地纪胜》卷二《临安府·名胜》）。"
        ],
        "notes": "",
        "id": "6e73d01e99ca6e25c924f39d6464904a"
    }
]