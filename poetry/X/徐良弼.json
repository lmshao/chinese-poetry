[
    {
        "author": "徐良弼",
        "dynasty": "宋",
        "type": "诗",
        "rhythmic": "",
        "title": "妙相寺清节轩",
        "preface": "",
        "paragraphs": [
            "此君高节抗浮云，环寺幽亭分外清。",
            "凌厉雪霜真有守，招邀日月自多情。",
            "更无一点红尘到，但觉中襟爽气生。",
            "争似南墙相对处，萧萧流水遶除鸣。"
        ],
        "notes": "",
        "id": "98c7b28cfd96d2550c1665cb4a7a66e1"
    },
    {
        "author": "徐良弼",
        "dynasty": "宋",
        "type": "诗",
        "rhythmic": "",
        "title": "桃花洲",
        "preface": "",
        "paragraphs": [
            "历骋禅扉到暮钟，苦无胜事可深穷。",
            "归来唤渡青溪上，唯有山桃满路红。"
        ],
        "notes": "",
        "id": "b186e14fe0d55d888a94486ab0c5b254"
    },
    {
        "author": "徐良弼",
        "dynasty": "宋",
        "type": "诗",
        "rhythmic": "",
        "title": "秋霜阁",
        "preface": "",
        "paragraphs": [
            "秋霜阁下水潺潺，一片清泉漱玉寒。",
            "试把尘襟来此濯，要看披腹吐琅玕。"
        ],
        "notes": "",
        "id": "692353af98917a9d1e0fc77254da8197"
    },
    {
        "author": "徐良弼",
        "dynasty": "宋",
        "type": "诗",
        "rhythmic": "",
        "title": "东峰亭",
        "preface": "",
        "paragraphs": [
            "东峰亭上共徜徉，列嶂低衔夕照黄。",
            "酒兴未阑归骑促，一鸥轻泛白云乡。"
        ],
        "notes": "",
        "id": "ed296a501397bbc39de97235c2181773"
    },
    {
        "author": "徐良弼",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "青春不再汝知乎。"
        ],
        "notes": "",
        "id": "19e08c68e3a86e451884f4682c0cdb74"
    }
]