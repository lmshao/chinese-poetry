[
    {
        "author": "许𫖮",
        "dynasty": "宋",
        "type": "诗",
        "rhythmic": "",
        "title": "梦中诗",
        "preface": "",
        "paragraphs": [
            "闲花乱草春春有，秋鸿社燕年年归。",
            "青天露下麦苗湿，古道月寒人迹稀。"
        ],
        "notes": "",
        "id": "8393485309b52354c691a70f340c9966"
    },
    {
        "author": "许𫖮",
        "dynasty": "宋",
        "type": "诗",
        "rhythmic": "",
        "title": "秋雨",
        "preface": "",
        "paragraphs": [
            "零雨不出动隔旬，门前秋草长于人。",
            "江湖浩渺欲无岸，锦石最小犹生云。",
            "微阳片月何曾见，只有莓苔昏笔砚。",
            "田家黍穗未暇悲，茅屋且为萤火飞。"
        ],
        "notes": "",
        "id": "10ffcc158406c817a782774c0979b662"
    },
    {
        "author": "许𫖮",
        "dynasty": "宋",
        "type": "诗",
        "rhythmic": "",
        "title": "紫骝马",
        "preface": "",
        "paragraphs": [
            "黄金络头玉为觼，蜀锦障泥乱云叶。",
            "花间顾影骄不行，万里龙驹空汗血。",
            "露床秋粟饱不食，青𫇴苜蓿无颜色。",
            "君不见东郊瘦马百战场，天寒日暮乌啄疮。"
        ],
        "notes": "",
        "id": "bd0b392cc469ba59ae972ef044934a8a"
    }
]