[
    {
        "author": "许安世",
        "dynasty": "宋",
        "type": "诗",
        "rhythmic": "",
        "title": "和蓬莱阁赏雪赋诗",
        "preface": "",
        "paragraphs": [
            "南国收藏晚，黅天凛烈兴。",
            "日行黄道市，神御坎宫乘。",
            "元化初施种，穷阴乍丧朋。",
            "气随钧外转，云自泽中腾。",
            "集霰纷余凛，号风助峻棱。",
            "紫霄零杂珮，玄野碎增冰。",
            "缟色坳窊遍，寒光上下凝。",
            "候严知节应，空旷觉神澄。",
            "透隙还同舞，因方不待绳。",
            "雁飞朝愈急，鸡误夕相应。",
            "吟絮飘吴苑，禋茅秀楚塍。",
            "阶庭迷鹤鹜，林麓蔽薪蒸。",
            "瑶水三千里，昆仑九万层。",
            "槛前闚化国，波际失西陵。",
            "舟兴怀安道，鲈思鄙季鹰。",
            "胜游方罕值，高会喜相仍。",
            "涨海雄藩屏，东侯实股肱。",
            "蕊珠辞密侍，阿阁贲华称。",
            "将幕开樽俎，宾筵集俊能。",
            "醴杯亲劝酢，龙坂尽𬯀登。",
            "郢唱人谁继，皋谟世共矜。",
            "击辕知乱雅，附骥偶同蝇。",
            "绾席尘空满，婴衣体讵胜。",
            "仰瞻云汉丽，嘉惠岂虚膺。"
        ],
        "notes": "",
        "id": "03d7905b1708a5a047a921c95533124b"
    },
    {
        "author": "许安世",
        "dynasty": "宋",
        "type": "诗",
        "rhythmic": "",
        "title": "题清化山",
        "preface": "",
        "paragraphs": [
            "霜钟清彻隔村闻，南渡横塘晓色分。",
            "浅浅溪流涵白石，微微山路入青云。",
            "劳生已负林泉约，薄宦空增世俗纷。",
            "见说定香无受想，为祛尘惑借余熏。"
        ],
        "notes": "",
        "id": "626f9f9a317cd5310b27ec914f913361"
    },
    {
        "author": "许安世",
        "dynasty": "宋",
        "type": "诗",
        "rhythmic": "",
        "title": "游天章寺",
        "preface": "",
        "paragraphs": [
            "常时俯仰尚为陈，千载重来感一深。",
            "曲水已伤迷故迹，崇山依旧对游人。",
            "萦纡雪路联珠骑，萧爽风亭岸角巾。",
            "秖恐瑶池归扈宴，不能修禊见深春。"
        ],
        "notes": "",
        "id": "b2d696fbce2584f0cdda10b5996e58ac"
    },
    {
        "author": "许安世",
        "dynasty": "宋",
        "type": "诗",
        "rhythmic": "",
        "title": "咏史",
        "preface": "",
        "paragraphs": [
            "天下有诛赏，固非君所私。",
            "太宗泣君集，意恐劳臣疑。",
            "至公一以废，智术相维持。",
            "哀哉功名士，汲汲尚趋时。"
        ],
        "notes": "",
        "id": "b17e6cdb19541662b749866f851e8243"
    }
]