[
    {
        "author": "徐几",
        "dynasty": "宋",
        "type": "诗",
        "rhythmic": "",
        "title": "灵岩一线天",
        "preface": "",
        "paragraphs": [
            "尽日摩挲藓石斑，几人来此驻吟鞍。",
            "谁知一线通天处，照见人心凛凛寒。"
        ],
        "notes": "",
        "id": "febcca81c4971db3095c937748ab9fb0"
    },
    {
        "author": "徐几",
        "dynasty": "宋",
        "type": "诗",
        "rhythmic": "",
        "title": "狮子峰",
        "preface": "",
        "paragraphs": [
            "举首朝天据洞扉，怪形蹲踞类狻猊。",
            "山中弹压无豺虎，留得孤猿半夜啼。"
        ],
        "notes": "",
        "id": "a34ad46b7df038715dfe074f21589135"
    },
    {
        "author": "徐几",
        "dynasty": "宋",
        "type": "诗",
        "rhythmic": "",
        "title": "天壶",
        "preface": "",
        "paragraphs": [
            "老松压石洞门耸，青萝曳树牵云影。",
            "天然物外清修地，岩头残月沈丹井。"
        ],
        "notes": "",
        "id": "7923b3aecb9afd624fac504f63b724a3"
    }
]