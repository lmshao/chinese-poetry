[
    {
        "author": "谢邈",
        "dynasty": "唐",
        "type": "诗",
        "rhythmic": "",
        "title": "谢人惠琴材",
        "preface": "",
        "paragraphs": [
            "风撼桐丝带月明，羽人乘醉截秋声。",
            "七弦妙制饶仙品，三尺良材称道情。",
            "池小未开春浪泛，岳低犹欠暮云生。",
            "何因乞与元中术，临化无妨膝上横。"
        ],
        "notes": "",
        "id": "08ec25d902bf7958ab6ee631607bb538"
    },
    {
        "author": "谢邈",
        "dynasty": "唐",
        "type": "诗",
        "rhythmic": "",
        "title": "谢僧寄拄杖",
        "preface": "",
        "paragraphs": [
            "峭壁猨啼采处深，一枝奇异出孤岑。",
            "感师千里寄来意，发我片云归去心。",
            "窗外冷敲簷冻折，溪边闲点戏鱼沉。",
            "他年必藉相携力，蹇步犹能返故林。"
        ],
        "notes": "",
        "id": "4988bb0aebad2c4f0839d5afb1af572a"
    }
]