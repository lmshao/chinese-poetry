[
    {
        "author": "希叟",
        "dynasty": "宋",
        "type": "词",
        "rhythmic": "瑞鹤仙",
        "title": "",
        "preface": "",
        "paragraphs": [
            "燕堂秋未老。",
            "正木犀香散，芙蓉红小。",
            "门阑瑞烟绕。",
            "望银河月暗，寿星偏照。",
            "碧霞道要。",
            "有真人、亲传最妙。",
            "况桃源旧约，重寻鬓发，胜如年少。",
            "缥缈。",
            "六铢衣降，九转丹成，五云齐到。",
            "十洲三岛。",
            "神仙路，终须到。",
            "对芝兰玉树，宝杯交劝，何惜玉山醉倒。",
            "看乘鸾跨鹤，归来洞天未晓。"
        ],
        "notes": "",
        "id": "5a7334b701d7fa9d69966b78e5eb15fd"
    }
]