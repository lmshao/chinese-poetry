[
    {
        "author": "熊皎",
        "dynasty": "唐",
        "type": "诗",
        "rhythmic": "",
        "title": "冬日原居酬光上人见访",
        "preface": "",
        "paragraphs": [
            "吾道丧已久，吾师何此来。",
            "门无尘事闭，卷有国风开。",
            "野迥霜先白，庭荒叶自堆。",
            "寒暄吟罢后，犹喜话天台。"
        ],
        "notes": "",
        "id": "28ebaef4603fc828db1f5dc4a7ba97c5"
    },
    {
        "author": "熊皎",
        "dynasty": "唐",
        "type": "诗",
        "rhythmic": "",
        "title": "早梅",
        "preface": "",
        "paragraphs": [
            "江南近腊时，已亚雪中枝。",
            "一夜欲开尽，百花犹未知。",
            "人情皆共惜，天意欲教迟。",
            "莫讶无浓艳，芳筵正好吹。"
        ],
        "notes": "",
        "id": "d4d7e2f23719f00f095a1cd5801b5d6f"
    },
    {
        "author": "熊皎",
        "dynasty": "唐",
        "type": "诗",
        "rhythmic": "",
        "title": "怀三茅道友",
        "preface": "",
        "paragraphs": [
            "尘事何年解客嘲，十年容易到三茅。",
            "长思碧洞云窗下，曾借黄庭雪夜抄。",
            "丹桂有心凭至论，五峰无信问深交。",
            "杏坛仙侣应相笑，只为浮名未肯抛。"
        ],
        "notes": "",
        "id": "850fe01f069f4d620d4ca09fe04e5ec2"
    },
    {
        "author": "熊皎",
        "dynasty": "唐",
        "type": "诗",
        "rhythmic": "",
        "title": "赠胥尊师",
        "preface": "",
        "paragraphs": [
            "绿发童颜羽服轻，天台王屋几经行。",
            "云程去速因风起，酒债还迟待药成。",
            "房闭十洲烟浪阔，箓开三洞鬼神惊。",
            "他年华表重归日，却恐桑田已变更。"
        ],
        "notes": "",
        "id": "75bbe470e322f03b4ac20ec9e76291ce"
    },
    {
        "author": "熊皎",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "山前犹见月，陌上未逢人。",
            "果熟秋先落，禽寒夜未栖。",
            "深逢野草皆为药，静见樵人恐是仙。",
            "厌听啼鸟梦醒后，慵扫落花春尽时。",
            "废土有人耕不畏，古厅无讼醉何妨。"
        ],
        "notes": "",
        "id": "ea26c59b71ca9d10aee232f49115e023"
    },
    {
        "author": "熊皎",
        "dynasty": "唐",
        "type": "诗",
        "rhythmic": "",
        "title": "湘江晓望",
        "preface": "",
        "paragraphs": [
            "笙歌欢罢散离筵，水色朦胧蘸宿烟。",
            "山响疎钟何处寺，火光收钓下滩船。",
            "微云过岛侵微月，古岸平江浸远天。",
            "归梦已阑风色动，孤帆仍要住无缘。"
        ],
        "notes": "",
        "id": "60f6e66ea8d4187a2757699c8ca38aa4"
    },
    {
        "author": "熊皎",
        "dynasty": "唐",
        "type": "诗",
        "rhythmic": "",
        "title": "早行",
        "preface": "",
        "paragraphs": [
            "结束何妨早，将行四顾频。",
            "山前犹见月，陌上未逢人。",
            "远树动宿鸟，危桥怯病身。",
            "渐明恒自慰，应免复迷津。"
        ],
        "notes": "",
        "id": "898a57f6d9ae146a0f53c8fe0ed28747"
    },
    {
        "author": "熊皎",
        "dynasty": "唐",
        "type": "诗",
        "rhythmic": "",
        "title": "游嵩山",
        "preface": "",
        "paragraphs": [
            "独背焦桐访洞天，暂攀灵迹弃尘缘。",
            "深逢野草皆疑药，静见樵人恐是仙。",
            "翠木入云空自老，古碑横水莫知年。",
            "可怜幽景堪长往，一任人间岁月迁。"
        ],
        "notes": "",
        "id": "f6e1cd0be83fd895079c38efce3abf3e"
    },
    {
        "author": "熊皎",
        "dynasty": "唐",
        "type": "诗",
        "rhythmic": "",
        "title": "九华望庐山",
        "preface": "",
        "paragraphs": [
            "九江山势尽峥嵘，惟有匡庐最得名。",
            "万叠影遮残雪在，数峰岚带夕阳明。",
            "冷侵醉榻铺秋色，高亚吟龙送水声。",
            "只待丹霄酬志了，白云深处是归程。"
        ],
        "notes": "",
        "id": "fae679e31621fa998b7f95c76ddce5f4"
    },
    {
        "author": "熊皎",
        "dynasty": "唐",
        "type": "诗",
        "rhythmic": "",
        "title": "道傍松",
        "preface": "",
        "paragraphs": [
            "偃盖当衢莫记年，独含苍翠鹤应怜。",
            "垂阴独向笙歌地，有韵自成风雨天。",
            "尘□路岐分夜月，烧侵根脚起残烟。",
            "论功只合行人赏，销得烦蒸古道边。"
        ],
        "notes": "",
        "id": "5447e65fcf7f0b77f58e0b79748829dc"
    },
    {
        "author": "熊皎",
        "dynasty": "唐",
        "type": "诗",
        "rhythmic": "",
        "title": "月中桂",
        "preface": "",
        "paragraphs": [
            "断破重轮种者谁，银蟾何事便相随。",
            "莫言望夜无攀处，却是吟人有得时。",
            "孤影不凋清露滴，异香常在好风吹。",
            "几回目断云霄外，未必姮娥惜一枝。"
        ],
        "notes": "",
        "id": "5bc3151693d14a15995f930b7b3ebe96"
    },
    {
        "author": "熊皎",
        "dynasty": "唐",
        "type": "诗",
        "rhythmic": "",
        "title": "闲居",
        "preface": "",
        "paragraphs": [
            "深逢野草皆为药，静见樵人恐是仙。",
            "（见《增修诗话总龟前集》卷十三《雅言杂载》。",
            "）（按：《全唐诗》卷七三七收二句，缺题，今重录。",
            "）。"
        ],
        "notes": "",
        "id": "1a92d8f7d72dde673918e4ba7ba45ef8"
    }
]