[
    {
        "author": "许抗",
        "dynasty": "宋",
        "type": "诗",
        "rhythmic": "",
        "title": "麻姑山",
        "preface": "",
        "paragraphs": [
            "数里岧峣落日西，更高高处种灵芝。",
            "危风受雪春归晚，怪石留云雨到迟。",
            "仙鹿避人眠浅径，野禽窥果啄残枝。",
            "待应俗格消磨尽，重建瑶台旧路岐。"
        ],
        "notes": "",
        "id": "c03650d9f0f49a9f9e7da8f7d1528d29"
    },
    {
        "author": "许抗",
        "dynasty": "宋",
        "type": "诗",
        "rhythmic": "",
        "title": "西池清晖亭",
        "preface": "",
        "paragraphs": [
            "亭号清晖阚碧涟，半连村落半神仙。",
            "青山剩得云间日，明月饶分水底天。"
        ],
        "notes": "",
        "id": "332a9efe442cd5d054f289e746e57f17"
    },
    {
        "author": "许抗",
        "dynasty": "宋",
        "type": "诗",
        "rhythmic": "",
        "title": "读唐中兴颂",
        "preface": "",
        "paragraphs": [
            "周雅久不复，楚骚方独鸣。",
            "淫哇弄气态，□我潇湘清。",
            "二公好奇古，大节□时□。",
            "□崖勒唐颂，字字琼□英。",
            "□云借体势，水石生光精。",
            "浯溪僻□地，自尔闻正声。",
            "□传□□夏，孰赓燕然铭。",
            "弦歌入商鲁，永与人鬼听。",
            "江流或可竭，此文如日星。"
        ],
        "notes": "",
        "id": "b5be9e38674201576fbe5661c5df3602"
    }
]