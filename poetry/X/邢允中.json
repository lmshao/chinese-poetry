[
    {
        "author": "邢允中",
        "dynasty": "唐",
        "type": "诗",
        "rhythmic": "",
        "title": "洗钵潭",
        "preface": "",
        "paragraphs": [
            "潭水澄初地，长为洗钵供。",
            "已能降虎豹，不问揽鱼龙。",
            "溅沫溪莎碧，疏流石濑重。",
            "此中清净理，继迹有禅宗。"
        ],
        "notes": "",
        "id": "17aa221099a09cc4babb5056dc21a9b8"
    },
    {
        "author": "邢允中",
        "dynasty": "唐",
        "type": "诗",
        "rhythmic": "",
        "title": "驻锡峰",
        "preface": "",
        "paragraphs": [
            "高峰常驻锡，灵异见当年。",
            "卓立惊沙界，光辉动梵天。",
            "鹤飞青霭外，龙护赤岚边。",
            "丈室仍相对，重来果夙缘。",
            "（见董庆酉《四明诗干》卷中。",
            "邢允中诗承张靖龙同志录示）。"
        ],
        "notes": "",
        "id": "3c257674ae10587bcced03bd4d5769f5"
    }
]