[
    {
        "author": "徐仲谋",
        "dynasty": "宋",
        "type": "诗",
        "rhythmic": "",
        "title": "留题郫县西禅院古调诗",
        "preface": "",
        "paragraphs": [
            "郫县七十年，碁布于郊坰。",
            "景德当道衢，宝塔腾青冥。",
            "其间西禅院，地胜景物灵。",
            "何以使索然，中有大藏经。",
            "自从没官来，卷帙何零丁。",
            "府民纳其直，将迁离梵庭。",
            "奇哉陈氏子，覩此而涕零。",
            "谓寺无九部，何以重佛僧。",
            "如人去五脏，何以主神形。",
            "舍财百万余，赎之俾安宁。",
            "兰若皆修饰，具叶重芬馨。",
            "签函列金玉，堂殿挥丹青。",
            "永以镇福地，实可壮禅扃。",
            "命僧开宝藏，煌煌如日星。",
            "读诵香院里，音响何泠泠。",
            "闻者与见者，如醉而得醒。",
            "岂不获洪福，深远于沧溟。",
            "凡人富金帛，安能延百龄。",
            "唯有好善道，声誉喧雷霆。",
            "高吟二百言，长使郫民听。"
        ],
        "notes": "",
        "id": "d1d661d4c9e562d8f99fc1d3bd8dc1ff"
    },
    {
        "author": "徐仲谋",
        "dynasty": "宋",
        "type": "诗",
        "rhythmic": "",
        "title": "白苹洲",
        "preface": "",
        "paragraphs": [
            "风流人物两相逢，白傅高文纪汉公。",
            "三圃五亭装郡景，千花万卉媚春风。"
        ],
        "notes": "",
        "id": "68721aec4cea467a920135541f18e371"
    },
    {
        "author": "徐仲谋",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "湖上风涛或泛浮，城南因立镇湖楼。"
        ],
        "notes": "",
        "id": "826528cd609c55c5251ce202a8fa45b4"
    },
    {
        "author": "徐仲谋",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "四水交流霅霅声。"
        ],
        "notes": "",
        "id": "8acd96f4395f977f54480aa80243eb91"
    },
    {
        "author": "徐仲谋",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "郡城重叠耸危楼，最爱清风景物优。"
        ],
        "notes": "",
        "id": "93f993b7fc6a2605a9853721651576a1"
    },
    {
        "author": "徐仲谋",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "安寝有时延皓月，闭门无处不清风。"
        ],
        "notes": "",
        "id": "e8f8a540cadb760ab5e9763da9143c9f"
    },
    {
        "author": "徐仲谋",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "罗列全如斗极星。"
        ],
        "notes": "",
        "id": "e023733cee22194b2181914797972f1d"
    }
]