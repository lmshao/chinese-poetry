[
    {
        "author": "许将",
        "dynasty": "宋",
        "type": "诗",
        "rhythmic": "",
        "title": "成都运司西园亭诗 西园",
        "preface": "",
        "paragraphs": [
            "高牙负北郭，芳园路西转。",
            "鸟鸣恋故木，兰茁归新畹。",
            "坐延花景深，行倚筇枝软。",
            "翳然思林木，会心不在远。"
        ],
        "notes": "",
        "id": "84b53ce4f08f709807f2873eb254c720"
    },
    {
        "author": "许将",
        "dynasty": "宋",
        "type": "诗",
        "rhythmic": "",
        "title": "成都运司西园亭诗 玉溪堂",
        "preface": "",
        "paragraphs": [
            "朱堂俯玉溪，玉溪清且幽。",
            "从公暂偃息，抚景空夷犹。",
            "浮云冠圆岛，白日回方流。",
            "抵此有光碧，何必昆仑洲。"
        ],
        "notes": "",
        "id": "b6ed175f5bd510b19d5e4a080accf94a"
    },
    {
        "author": "许将",
        "dynasty": "宋",
        "type": "诗",
        "rhythmic": "",
        "title": "成都运司西园亭诗 雪峰楼",
        "preface": "",
        "paragraphs": [
            "重楼起城阴，乘高望四极。",
            "列峰横青天，飞雪千里积。",
            "疑是空素山，冬夏海中白。",
            "莫怪频东向，上有思归客。"
        ],
        "notes": "",
        "id": "43532bad56af0d8fa354205c71ba66a2"
    },
    {
        "author": "许将",
        "dynasty": "宋",
        "type": "诗",
        "rhythmic": "",
        "title": "成都运司西园亭诗 海棠轩",
        "preface": "",
        "paragraphs": [
            "海棠冠蜀花，此轩花尤冠。",
            "红云簇蕊细，渌水照叶嫩。",
            "倚粧宫粉聚，叠绮霞光散。",
            "雨泪点春风，应怀上林怨。"
        ],
        "notes": "",
        "id": "d93b16fe812d507d18a2bf519356c39f"
    },
    {
        "author": "许将",
        "dynasty": "宋",
        "type": "诗",
        "rhythmic": "",
        "title": "成都运司西园亭诗 月台",
        "preface": "",
        "paragraphs": [
            "蜀地山四维，益州平如掌。",
            "累台鬰临风，坐看月宵上。",
            "稍出丛木末，始发众籁爽。",
            "兹焉暂游目，一览天地广。"
        ],
        "notes": "",
        "id": "28cb4b940c3103eb466338181ba3b841"
    },
    {
        "author": "许将",
        "dynasty": "宋",
        "type": "诗",
        "rhythmic": "",
        "title": "成都运司西园亭诗 翠锦亭",
        "preface": "",
        "paragraphs": [
            "阑干窦溜长，䆗窱空埃静。",
            "修林密总翠，尽得锦城景。",
            "云舒青青色，风散骚骚影。",
            "未为夜行人，共此昼夜永。"
        ],
        "notes": "",
        "id": "632c84e58f99f04c57b97c1a2b39f76e"
    },
    {
        "author": "许将",
        "dynasty": "宋",
        "type": "诗",
        "rhythmic": "",
        "title": "成都运司西园亭诗 潺玉亭",
        "preface": "",
        "paragraphs": [
            "引泉注清渠，潺潺潄寒玉。",
            "侧出阆风迟，骤惊江雨速。",
            "飞濑乍扬白，樛木细涵绿。",
            "昼夜声不止，肯效楚人哭。"
        ],
        "notes": "",
        "id": "87ef92c96882361e592acb40c131d848"
    },
    {
        "author": "许将",
        "dynasty": "宋",
        "type": "诗",
        "rhythmic": "",
        "title": "成都运司西园亭诗 茅庵",
        "preface": "",
        "paragraphs": [
            "茅茨以为庵，环顾萧然虚。",
            "内乐苟自足，容人即有余。",
            "旁依修竹密，上翳青松株。",
            "勿言此中陋，中有君子居。"
        ],
        "notes": "",
        "id": "9f48d2c7023091f87e6113aa4a6a705e"
    },
    {
        "author": "许将",
        "dynasty": "宋",
        "type": "诗",
        "rhythmic": "",
        "title": "成都运司西园亭诗 水阁",
        "preface": "",
        "paragraphs": [
            "飞阁出方池，修竹见空莽。",
            "低临花坞近，平觉春波长。",
            "返景澄余晖，夕阴带浮爽。",
            "从容观鱼乐，不减游濠上。"
        ],
        "notes": "",
        "id": "b991e2bd70314cf063afcc2c826bb7d3"
    },
    {
        "author": "许将",
        "dynasty": "宋",
        "type": "诗",
        "rhythmic": "",
        "title": "成都运司西园亭诗 小亭",
        "preface": "",
        "paragraphs": [
            "翩然沟上亭，左右相映带。",
            "修柟列翠幄，长松偃高盖。",
            "地褊景逾宽，处约志弥泰。",
            "谁知坐啸间，心游万物外。"
        ],
        "notes": "",
        "id": "f7d350af9d6bad9c37be2f98938d07e4"
    },
    {
        "author": "许将",
        "dynasty": "宋",
        "type": "诗",
        "rhythmic": "",
        "title": "游东山和程大卿师孟",
        "preface": "",
        "paragraphs": [
            "东山十里复溪流，远客时时骋望愁。",
            "泉近榴花深洞口，亭开狮子旧峰头。",
            "一州旗色天边出，三馆芸香海上留。",
            "南北共歌公所憩，独嗟无计共英游。"
        ],
        "notes": "",
        "id": "1bba36aa86575dab0fdac2d154e3291b"
    },
    {
        "author": "许将",
        "dynasty": "宋",
        "type": "诗",
        "rhythmic": "",
        "title": "东山碧巌亭",
        "preface": "",
        "paragraphs": [
            "旧室曾留古岸边，新亭同赏碧巌前。",
            "日生狮子峰头树，烟伴榴花洞口泉。",
            "黄叶入秋山出地，白云临晓海乘天。",
            "飘然踪迹今何定，别去江湖又一年。"
        ],
        "notes": "",
        "id": "42ca8ee1be62a89b2ffbf28ba24fdc5f"
    },
    {
        "author": "许将",
        "dynasty": "宋",
        "type": "诗",
        "rhythmic": "",
        "title": "留题徐真君祠堂东西二室",
        "preface": "",
        "paragraphs": [
            "上得山来过石门，谒灵特地乞真言。",
            "再三许我前程事，敢不留诗荷圣恩。"
        ],
        "notes": "",
        "id": "a7e6b670af0efa8c0279f136cc770319"
    },
    {
        "author": "许将",
        "dynasty": "宋",
        "type": "诗",
        "rhythmic": "",
        "title": "留题积善院",
        "preface": "",
        "paragraphs": [
            "为爱山居乐，居山又忆家。",
            "菊黄来日蕊，梅白去时花。",
            "水阔离情远，霜晴别恨赊。",
            "前程回首望，空指暮天霞。"
        ],
        "notes": "",
        "id": "2db4536dab37bd23d4486f8bc86fd3f0"
    },
    {
        "author": "许将",
        "dynasty": "宋",
        "type": "诗",
        "rhythmic": "",
        "title": "真珠",
        "preface": "",
        "paragraphs": [
            "蔌蔌圆英淡粉粧，肯随桃杏媚韶光。",
            "金刀不到春风外，草密林深只自香。"
        ],
        "notes": "",
        "id": "a04cf2b0fd31248d465907cc33341719"
    },
    {
        "author": "许将",
        "dynasty": "宋",
        "type": "诗",
        "rhythmic": "",
        "title": "端午帖子",
        "preface": "",
        "paragraphs": [
            "江中今日成龙鉴，苑外多年废鹭坡。",
            "合照乾坤共作镜，放生河海尽为池。"
        ],
        "notes": "",
        "id": "6584a4fca0be4abd81e85996dfa9ed41"
    },
    {
        "author": "许将",
        "dynasty": "宋",
        "type": "诗",
        "rhythmic": "",
        "title": "观澜亭",
        "preface": "",
        "paragraphs": [
            "危亭高处倚岩隈，西望蒲菖海浪回。",
            "山戴鳌头天外出，水浮鳅穴地中来。",
            "千重侧崦扶摇没，万里分流混沌开。"
        ],
        "notes": "",
        "id": "fb26d55fb0c6d5d2da55c554a6f54e34"
    },
    {
        "author": "许将",
        "dynasty": "宋",
        "type": "诗",
        "rhythmic": "",
        "title": "能仁禅寺",
        "preface": "",
        "paragraphs": [
            "峭壁半寒空，丛林甲海东。",
            "荡深无过雁，湫小有游龙。",
            "屏石高三面，楼峰更一重。",
            "客心留不得，归听晓霜钟。"
        ],
        "notes": "",
        "id": "763ab210731262d835864c5a6e063f76"
    },
    {
        "author": "许将",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "昨夜虎入我园，明年我作状元。"
        ],
        "notes": "",
        "id": "ddb3c70cea6556c429dc22f764dad3bc"
    },
    {
        "author": "许将",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "三素云飞依北极，九农星正见南方。"
        ],
        "notes": "",
        "id": "c2467dc0f0aedf82712e4319410f2a30"
    },
    {
        "author": "许将",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "楼台随地尽，江海与天浮。"
        ],
        "notes": "",
        "id": "b7372557115cafa643dcf50e710dda76"
    }
]