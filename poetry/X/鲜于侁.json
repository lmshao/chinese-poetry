[
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "杂兴三首  其一",
        "preface": "",
        "paragraphs": [
            "幽居观物变，天道固盈虗。",
            "炎取日方炽，微阴一已生。",
            "凉风动野草，桃李先飘零。",
            "蜩螗集高柳，络纬响空庭。",
            "愁心独耿耿，宵梦竟难成。"
        ],
        "notes": "",
        "id": "8d3146ea1a9c342a38a17a7450913b3a"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "杂兴三首  其二",
        "preface": "",
        "paragraphs": [
            "一气斡元造，为功未尝烦。",
            "群生自委化，天地亦何言。",
            "凫胫不可增，楮叶不可镌。",
            "欲益固为损，劳心非自然。",
            "不见平阳侯，醇酒聊终年。"
        ],
        "notes": "",
        "id": "47dc13fe1f2215ca41b1d64c10b182b3"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "杂兴三首  其三",
        "preface": "",
        "paragraphs": [
            "三王贵养老，取重在乞言。",
            "酒醴副佳肴，黄髪斯皤然。",
            "朝廷本忠厚，风俗亦变迁。",
            "岂意汉道微，侍中惟少年。",
            "耆旧无备问，李公所以难。"
        ],
        "notes": "",
        "id": "ec5562334be49dbd9d3fb90ed870de4a"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "新堂夜坐月色皎然由连理亭信步庭中徘徊久之因为五言一首",
        "preface": "",
        "paragraphs": [
            "秋风动微凉，天雨新霁后。",
            "闲斋独隐几，明月在高柳。",
            "振衣步庭下，颢气入襟袖。",
            "天空云汉明，隐约辨列宿。",
            "苍苍松桧上，零露飞欲流。",
            "脱叶满闲园，繁华迨衰朽。",
            "清宵望蟾彩，宜付一杯酒。",
            "多病谢樽罍，城头转寒漏。"
        ],
        "notes": "",
        "id": "425b0eb3a1f1e78da566fcf2a7adc0b5"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "九诵 尧祠",
        "preface": "",
        "paragraphs": [
            "车辚辚兮庙堧，鼓坎坎兮祠下。",
            "竽琴兮并奏，洁时修兮虔祠事。",
            "瑶华为馔兮沆瀣为浆，象笾玉豆兮金鼎𪸩煌。",
            "海珍野蔌兮杂错而致诚。",
            "神之来兮风雨萧萧，前驱于毕兮上有招摇。",
            "羽林为卫兮虹霓为旗，鳯凰左右兮扰伏蛟螭。",
            "神之降兮金舆，灵欣欣兮肸蚃。",
            "德难名兮覆焘，千万年兮不忘。"
        ],
        "notes": "",
        "id": "0164e4b50bb6c96798c37ad5163ea35b"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "九诵 舜祠",
        "preface": "",
        "paragraphs": [
            "道历山兮逶蛇，思古人兮感叹。",
            "并储胥兮肃止，仰曾云兮晻暧。",
            "兽何鸣兮林中，鸟何悲兮山上。",
            "木何为兮不剪，草何为兮茂畅。",
            "帝之神兮在天，帝之德兮在人。",
            "物具兮四海，心精兮一纯。",
            "采秀实兮山间，摘其毛兮涧底。",
            "玉醴湛兮琼茅，希修杂兮兰茝。",
            "乐备兮九奏，鳯舞兮仪韶。",
            "人骏奔兮如在，君卒享兮神交。"
        ],
        "notes": "",
        "id": "74032c949718f6ed552bccdae37d02df"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "九诵 周公",
        "preface": "",
        "paragraphs": [
            "噫嗟兮文公，岿然兮秘宇。",
            "怅王室兮多难，独勤劳兮左右。",
            "四国流言兮冲人不知，东征问罪兮慆慆不归。",
            "大电以风兮天威震惊，弁启金縢兮衮衣有光。",
            "公之心兮大成文武，公之子兮建侯启土。",
            "山川兮附庸，奄凫绎兮龟蒙。",
            "万子孙兮承祀，亿兆人兮仰止。",
            "惟天子之叹嗟兮不复见于寤寐。",
            "何莽新之假摄兮文奸言而欺一世，造作诡故而戕刘兮亦亟殄宗而绝嗣。",
            "公之圣而德协天兮何妄人之辄自拟，俾其颠而不终兮天实表公衷而警后。",
            "肃进拜于庙堂兮宜奉时之牲酒。",
            "鼓钟兮在宫，琴瑟兮在堂。",
            "神之格兮乐享，民欣欣兮不忘。"
        ],
        "notes": "",
        "id": "12db9fc1b216ece79263e9d688e21f64"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "九诵 孔子",
        "preface": "",
        "paragraphs": [
            "曲阜兮遗墟，先师兮阙里。",
            "神仿佛兮如在，涕潺湲兮不已。",
            "穷天地兮一人，掲日月而照临。",
            "生无万乘之位兮三千之徒心服而四来。",
            "嗟愚陋之不明兮乃商赐之为疑，羌纷纷其妄作兮悖道违义而弗自知。",
            "顾六艺之折衷兮取舍纵横而协于道，后世苟轻肆于胸臆兮必遽贻于诟病。",
            "三纲立而五教明兮实治世之宏矩，履厚地而戴高天兮胡一日之可舍，宜万龄之庙貌兮春秋不乏其时祀。",
            "合仁义以为冠兮结忠信而为佩，集道德以为裳兮服文章而为带。",
            "列笾豆为左右兮苹藻牲牢而洁肥，酌玉醴以为酒兮错琼瑶而为粢。",
            "升堂而北面兮望冕旒之巍巍，惟神明之降鉴兮洞精神其来歆。"
        ],
        "notes": "",
        "id": "2b8a289a47ff624c55873251a611aff0"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "九诵 岳神",
        "preface": "",
        "paragraphs": [
            "云蓊蔚兮山之巓，瞻岳灵兮望青天。",
            "崭岩崷崪兮磅礴无垠，巄嵸嵂勃兮宁一以为仁。",
            "草木杂而罗生兮人不可名，鸟兽蕃而走集兮虞不能知。",
            "因高错事兮道此跻陛，登岱勒成兮胡为而七十二君。",
            "齐余心兮不外，高余冠兮甚伟。",
            "撷芳杜兮为衣，掇紫芝兮作佩。",
            "柏实兮松华，石髓兮兰英。",
            "蕙肴陈兮玉案，明水湛兮清尊。",
            "诚拳拳兮不解，寐接神兮怳若有言。",
            "嵩高峻极兮生甫与申，周道将明兮宣以中兴。",
            "水旱不常兮虫螟以灾，稼穑卒荒兮民生流离。",
            "劳来安集兮之子之功，祐此下民兮宁遗神羞。"
        ],
        "notes": "",
        "id": "57852f76c7061ba92abcac99e0a7a9a2"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "九诵 河伯",
        "preface": "",
        "paragraphs": [
            "清秋方初兮霪雨降而无时，旧坊弗治兮河水泛滥而为灾。",
            "潏汨沸渭兮澎湃奔波而霈来，崩腾覆溺兮夫岂河伯之不仁。",
            "汗漫千里兮荡然室闾，耄稚惊号兮丘冢为家。",
            "蛟螭愤怒兮鱼鼈纵横，鼋鼍驰骛兮凫鹜飞翔。",
            "皇天无亲兮视听以民，五序参差兮咎极以滋。",
            "圣惟唐尧兮固遭横流，臣有舜禹兮舆心所依。",
            "御灾拯溺兮九叙可歌，四凶遂去兮二人以升。",
            "天地平成兮海隅蒙福，白马玉璧兮非神之欲。"
        ],
        "notes": "",
        "id": "205b8c19401d83c38239d7a78132f94e"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "九诵 箕子",
        "preface": "",
        "paragraphs": [
            "伟夫子之正谅兮适遭世以离尤，悼祖宗之累积兮大命颠而逢忧。",
            "忠良屏远兮谗谀寖昌，神龟在涂兮虺蟒升堂。",
            "紫鸾笯置兮鸩羽飞扬，驺虞潜遯兮豺虎纵横。",
            "江篱鉏割兮钩吻日滋，芳荃不御兮蔓草难图。",
            "比干剖心兮天子佯狂，蒙以正兮大明其伤。",
            "灵修不察兮国以云亡，旧邦维新兮武功以成。",
            "囚奴释辱兮作宾于王，九畴演绎兮大法以彰。",
            "五事钦明兮君道日隆，彝伦攸叙兮庻政其凝。",
            "朝鲜分封兮夷貊化行，传国中山兮蕃子以孙。",
            "庙貎有严兮祀典攸存，岁时奉事兮斯千万年。"
        ],
        "notes": "",
        "id": "65d21be543342c2c9008f301232e8c83"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "九诵 微子",
        "preface": "",
        "paragraphs": [
            "肇公孙之璇源兮玄鸟降而生商，并禹稷之圣贤兮实惟桓拨之王。",
            "历妫姒之世数兮道日跻于武汤，始伐罪于仇饷兮人怨咨而徯来。",
            "顾寛仁之宜民兮天俾式于九围，谅除残而代虐兮犹云德之有惭。",
            "赖燕翼于孙谋兮治克举于三宗，老成不怨于不以兮隐处不伤于厄穷。",
            "世四十有六而下衰兮岂天命之将隳，寔遭家之不嗣兮顾丽色之惟微。",
            "念社稷之颠倾兮七庙无所凭依，帝眷在于有周兮抱祭器而焉归。",
            "虽白马之见庙兮聊血食于商丘，伟夫子一言兮诚有取于三仁。"
        ],
        "notes": "",
        "id": "e23e862aaf4981762fd7401a7b4cc8a1"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "九诵 双庙",
        "preface": "",
        "paragraphs": [
            "旄头光芒兮戎马驰，海水沸荡兮鲸鲵飞。",
            "烟尘蔽日兮杀气昏，金鼓轰天兮山岳奔。",
            "小国不守兮大国颠倾，王侯戮辱兮虵豕肆行。",
            "二公仗义兮捍贼睢阳，析骸易子兮并力小城。",
            "势穷力殚兮外无救兵，亡身徇国兮宁屈虎狼。",
            "仰天视日兮气以扬扬，衣缨不绝兮貌如平生。",
            "旅游驰驱兮历此旧都，致词双庙兮涕泗不收。",
            "惟忠与孝兮死义为尤，遭世扰扰兮适履其忧。",
            "𬣙谋颠置兮边将怙功，尾大权移兮三镇握兵。",
            "忠贤在野兮谗邪肆意，女谒内用兮戚臣外圯。",
            "纪纲日紊兮典刑日弛，胎祸阶乱兮谁执其咎。",
            "义士没身兮沈冤莫置，猗欤二公兮行人歔欷。"
        ],
        "notes": "",
        "id": "a221441e14173b756aadf5e40f0c6847"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "涪江风月",
        "preface": "",
        "paragraphs": [
            "涪江风月为谁清，莫向涪翁问姓名。",
            "万古涪江流不尽，渔矶月似旧时明。"
        ],
        "notes": "",
        "id": "f94d66c9ed9930c730b72d66f4399432"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "赋新繁周表权如诏亭",
        "preface": "",
        "paragraphs": [
            "楹宇当年谁教育，榜题今日侈恩章。",
            "诗书有道传家法，纶綍无私及义方。",
            "肯构新基人共羡，万趍子舍自生光。",
            "喧阗里闬容千骑，尽看承颜拜寿觞。"
        ],
        "notes": "",
        "id": "898c56111298cbc9cf7b6b702f08d2f6"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "扬州",
        "preface": "",
        "paragraphs": [
            "金山一拳石，出髻如溟涨。",
            "天外辨两潮，江南分列嶂。"
        ],
        "notes": "",
        "id": "14f586cbf895e46490497fe713837149"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "宝峰亭",
        "preface": "",
        "paragraphs": [
            "舟航日上下，车马不少闲。",
            "近邑凑商贾，远峰自云烟。"
        ],
        "notes": "",
        "id": "53be9b39c725203cfe6789eab0177d63"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "会景堂",
        "preface": "",
        "paragraphs": [
            "金城环雉堞，云屋瞰阛阓。",
            "双林耸江右，九陇觇天外。"
        ],
        "notes": "",
        "id": "9d166302b5a8e255eb543e4691f11719"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "巴江",
        "preface": "",
        "paragraphs": [
            "三川会合遶城下，巴字体势何盘盘。",
            "却疑天工勅水帝，戏写鸟迹倾波澜。"
        ],
        "notes": "",
        "id": "b5896f0d194e1ae57a4d4912640eb73c"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "和司马君实安之以诗二绝见招作真率会光以无从者不及赴依韵和呈",
        "preface": "",
        "paragraphs": [
            "羹藜寂寞天随子，换酒风流贺季真。",
            "淡水论交自忘味，道腴充实不知贫。",
            "万钱纵侈轻豪贵，三寿优游萃燕宾。",
            "奔走每怜饶俗状，谪官犹作会中人。"
        ],
        "notes": "",
        "id": "0ebc3036451b40767c489a4eb81f6d4d"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "游金山",
        "preface": "",
        "paragraphs": [
            "蓬莱三神山，横绝巨鳌背。",
            "鳌倾海水动，一峰失所在。",
            "飞大江中，盘礡几千载。",
            "化为金山居，龙象错朱贝。",
            "夙昔爱山水，江湖不暂忘。",
            "君前或剖竹，匏系古维扬。",
            "隐然绝胜地，旦旦遥相望。",
            "不意二君子，招携一苇航。",
            "高攀蹑云梯，阔视皦溟涨。",
            "潮来隐天地，万里卷白浪。",
            "波清云汉净，澄澈迷下上。",
            "更深月正中，山影杳无象。",
            "蛟鼍四面穴，形势三洲壮。",
            "融结既难穷，丹青殊莫状。",
            "苏侯韵高远，邵子雅趋尚。",
            "奇观极无边，幽等端未放。",
            "浮生阅流水，清晨造方丈。",
            "毕景趣言归，侵星摇两桨。"
        ],
        "notes": "",
        "id": "3274ef60451e714113dbabe146f6cf67"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "扬州后土祠琼花",
        "preface": "",
        "paragraphs": [
            "百蘤天下多，琼花天上稀。",
            "结根托灵祠，地著不可移。",
            "八蓓冠群芳，一株攒万枝。",
            "孤生淮海上，晚秀清和时。",
            "携赏偶佳辰，暗香盈酒卮。",
            "倾都走庙下，爱玩如调饥。",
            "皦月正交光，薰风正离披。",
            "惟应神仙人，收拾繁英归。"
        ],
        "notes": "",
        "id": "f3901f58fdbf425e246b0a8d8948594c"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "锦屏山",
        "preface": "",
        "paragraphs": [
            "分命叮咛诏旨宽，昼归聊憩锦屏山。",
            "寺门一路烟霞外，邑屋千家紫翠间。",
            "城山鼓鼙催日暮，雨桃李报春还。",
            "江流此去朝宗急，远迹何时遂赐环。"
        ],
        "notes": "",
        "id": "5972953f43a1c7dffda909f86e416cbc"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "大剑山",
        "preface": "",
        "paragraphs": [
            "武侯渭水屯兵日，司马秦中闲垒时。",
            "远业自能兴汉室，重门何事守坤维。",
            "刘吴溯峡终摧敌，钟邓缘崖亦济师。",
            "自古存亡关付托，谁言双剑系安危。"
        ],
        "notes": "",
        "id": "e2f2fc3ce654f66c35ba1fb00bff69bc"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "题灵岩",
        "preface": "",
        "paragraphs": [
            "马烦箠策车驰毂，终岁尘劳常碌碌。",
            "喜闻岩寺在山中，路转清溪入幽谷。",
            "乍行山口疑洞天，穷深一上翻平田。",
            "千层台殿隐林木，四面石壁生云烟。",
            "山僧迎门笑相揖，为立场祖师存德迹。",
            "屈指于今八百年，已在西来达摩前。",
            "鹤鸣飞止黄金地，锡杖涌起清凉泉。",
            "境称尚绝名天下，天台石桥乃其亚。",
            "千峰不改岁寒时，一水最怜秋月夜。",
            "半生游学颇艰辛，且向空山老此身。",
            "也知方丈安禅处，解笑东西南北人。"
        ],
        "notes": "",
        "id": "21579facc7784f4dff15c6c64cd83fc0"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "游灵岩",
        "preface": "",
        "paragraphs": [
            "千峰环郡宇，二水遶城堞。",
            "每怜山水佳，况复开岩穴。",
            "川流数里近，放棹攀巀嵲。",
            "灵岩骇神化，环阴数亩阔。",
            "何人营佛祠，栋宇殆天设。",
            "前轩瞰溪山，眺听心耳豁。",
            "径穿巨石下，碧玉耸高节。",
            "涓流泻石谼，玉乳甘且洁。",
            "其东乃小岩，洞户敞深彻。",
            "嵌岩见石柱，任重立精铁。",
            "昔人遇真仙，相携观金阙。",
            "川平听鸡犬，始觉人世别。",
            "屈曲沿清溪，桃花正开发。",
            "尘缘念乡县，归思若弦涉。",
            "寤寐瞬息间，岩扉已严𫔎。",
            "时迁等陵谷，事胜存图牒。",
            "独有苍江流，清霄鉴明月。",
            "予来秋之季，气象颇凄切。",
            "草木自变衰，山花常复活。",
            "青晖沃赏适，异境差胜绝。",
            "薄暮上归艎，依然望林樾。"
        ],
        "notes": "",
        "id": "4cbdd1552b06bd1b8ad01a7aa546b889"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "洋州三十景 冰池",
        "preface": "",
        "paragraphs": [
            "东西横塘里，积叠昆岭玉。",
            "潜鳞知几何，还待春风触。"
        ],
        "notes": "",
        "id": "5dc0278407f2019005d6710ec585d414"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "洋州三十景 书轩",
        "preface": "",
        "paragraphs": [
            "朱门谢俗客，幽斋叙友人。",
            "澄澜鉴止水，高节看丛筠。"
        ],
        "notes": "",
        "id": "c3491f301a4ca443228dbae8460586fb"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "洋州三十景 披锦亭",
        "preface": "",
        "paragraphs": [
            "春归阆风家，功入天匠手。",
            "能将五色云，点缀当户牖。"
        ],
        "notes": "",
        "id": "5a424f71dee8aeb929c19ea34f52ec31"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "洋州三十景 横湖",
        "preface": "",
        "paragraphs": [
            "三冬修竹色，六月芙蕖风。",
            "轩窗复起处，尽入菱花中。"
        ],
        "notes": "",
        "id": "1fe56607a46e6262e23e2a2a24769a06"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "洋州三十景 湖桥",
        "preface": "",
        "paragraphs": [
            "千峰起华阳，一水连天汉。",
            "初月正沉钩，隐然飞两岸。"
        ],
        "notes": "",
        "id": "e2f842b0cb314f6227ffe1f87b99612d"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "洋州三十景 望云楼",
        "preface": "",
        "paragraphs": [
            "云山日在眼，飞观复看云。",
            "愿似崇朝雨，飘扬静世氛。"
        ],
        "notes": "",
        "id": "042cfcd6f27b49742ed1fe5034af2e09"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "洋州三十景 待月台",
        "preface": "",
        "paragraphs": [
            "台高上霄汉，人远绝嚣纷。",
            "秋中午夜静，万里无纤云。"
        ],
        "notes": "",
        "id": "238926527198d32bbf55248275ad571f"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "洋州三十景 二乐榭",
        "preface": "",
        "paragraphs": [
            "琴跻积翠外，𫄨结穹隆间。",
            "轩槛最佳处，四顾惟江山。"
        ],
        "notes": "",
        "id": "7f91300ecfffba269375c290e23a01b7"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "洋州三十景 𣺼泉亭",
        "preface": "",
        "paragraphs": [
            "泉声日琮琤，泉水深浩渺。",
            "可爱主人心，亭中狎鸥鸟。"
        ],
        "notes": "",
        "id": "67ca12f9da88b0b784933a72f067153a"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "洋州三十景 吏隐亭",
        "preface": "",
        "paragraphs": [
            "心休忘物我，道胜一轩静。",
            "隐几度朝晡，可嗟人畏影。"
        ],
        "notes": "",
        "id": "0af060b92508c508f5eee1619ecae36e"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "洋州三十景 霜筠亭",
        "preface": "",
        "paragraphs": [
            "亭出竹更密，林幽人不知。",
            "能教三伏景，变作九秋时。"
        ],
        "notes": "",
        "id": "26afcf4a083523ed22c384d1d8113b16"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "洋州三十景 无言亭",
        "preface": "",
        "paragraphs": [
            "物来言有应，事去言自忘。",
            "翛然一榻上，聊可傲羲皇。"
        ],
        "notes": "",
        "id": "d3afed7e916da79b03e86b2f28a9c7c1"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "洋州三十景 霜香亭",
        "preface": "",
        "paragraphs": [
            "叶上花露泣，轩前红日长。",
            "游风复为谁，时送席间香。"
        ],
        "notes": "",
        "id": "3c614227d0fd30eed7264f7609b84a52"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "洋州三十景 涵虚亭",
        "preface": "",
        "paragraphs": [
            "危栏试睡听，空翠如何把。",
            "悄悄忧世心，临风一倾泻。"
        ],
        "notes": "",
        "id": "af38f2615a444b52509b2e2ac4f77486"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "洋州三十景 过溪亭",
        "preface": "",
        "paragraphs": [
            "溪桥入庭下，杖履可忘忧。",
            "谁识钓璜翁，有时抛直钩。"
        ],
        "notes": "",
        "id": "6b0f5829b41ac27f2c269c2eb7f46598"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "洋州三十景 禊亭",
        "preface": "",
        "paragraphs": [
            "流水弯还来，羽觞酬酢竞。",
            "应有兰亭篇，邦人起歌咏。"
        ],
        "notes": "",
        "id": "25ba8fe49405709e698cbcff36d3b1df"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "洋州三十景 菡萏亭",
        "preface": "",
        "paragraphs": [
            "夏绿分照水，秋香仍满地。",
            "吴宫谁教战，一一尽妖媚。"
        ],
        "notes": "",
        "id": "3d4c90835c3ce763600bf8c78a216bf2"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "洋州三十景 野人庐",
        "preface": "",
        "paragraphs": [
            "深深惟使君，草草学田舍。",
            "持此归与心，随时自潇洒。"
        ],
        "notes": "",
        "id": "eb4e1c512d8d4b0c9d5bd0c2582820c8"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "洋州三十景 此君庵",
        "preface": "",
        "paragraphs": [
            "结庵已忘情，植竹更端操。",
            "迢遥月上床，习静谁能造。"
        ],
        "notes": "",
        "id": "75dcedfa4b5d752fbf882bdd7668bddd"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "洋州三十景 金橙径",
        "preface": "",
        "paragraphs": [
            "远分穰下美，移植使君园。",
            "何人为修贡，佳味上雕盘。"
        ],
        "notes": "",
        "id": "ce19c88c8967b491578a6ae8bd22f031"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "洋州三十景 荼蘼洞",
        "preface": "",
        "paragraphs": [
            "天香分外清，玉色无奈白。",
            "谁向瑶池游，依稀太真宅。"
        ],
        "notes": "",
        "id": "83c9a66807e9e780931925d4cc68cad6"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "洋州三十景 南园",
        "preface": "",
        "paragraphs": [
            "城上望南园，园深知几许。",
            "啼鸟闻间关，游人不知处。"
        ],
        "notes": "",
        "id": "39fe1a7847c892417c0ea8d9e06d460d"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "洋州三十景 北园",
        "preface": "",
        "paragraphs": [
            "朝阳动湖水，春色上入名园。",
            "邑人千万户，日日望朱幡。"
        ],
        "notes": "",
        "id": "83fa60cb19eb931e5393f21b3be98f1a"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "洋州三十景 竹坞",
        "preface": "",
        "paragraphs": [
            "幽溪入疏篁，翠色连远坞。",
            "清夜天风来，不隔鸾凤语。"
        ],
        "notes": "",
        "id": "54f88760cf702635b49f010e35cead34"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "洋州三十景 荻浦",
        "preface": "",
        "paragraphs": [
            "凝霜压寒芦，白月铺净练。",
            "谁起落梅声，愁人泪如霰。"
        ],
        "notes": "",
        "id": "73e098b51e49cb9d6fa62a7d70d64582"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "洋州三十景 蓼屿",
        "preface": "",
        "paragraphs": [
            "盈枝红欲滴，照水色更好。",
            "朝暮几回新，何用催秋老。"
        ],
        "notes": "",
        "id": "2e1f285e4680219015038d6caf4e922a"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "洋州三十景 寒芦港",
        "preface": "",
        "paragraphs": [
            "蒹葭何纷披，湖水还诘曲。",
            "谁言江渚间，亦有双鹭宿。"
        ],
        "notes": "",
        "id": "134e56d1fd1d55f1e86cf6b3905d5d96"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "洋州三十景 天汉台",
        "preface": "",
        "paragraphs": [
            "台外遶佳山，台中垂暇日。",
            "龊龊绛守居，徒劳夸绍述。"
        ],
        "notes": "",
        "id": "4faacb2ff1d934f3697ff236aa3e8633"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "洋州三十景 溪花亭",
        "preface": "",
        "paragraphs": [
            "湖源深可酾，溪水清能照。",
            "坐见落花来，不知春色老。"
        ],
        "notes": "",
        "id": "dcf7c0972b87807689e239359abebb0e"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "洋州三十景 筼筜谷",
        "preface": "",
        "paragraphs": [
            "晖晖蓝田山，山下多绿玉。",
            "安得结茅茨，林间许容足。"
        ],
        "notes": "",
        "id": "b289362be3a279325c87252a921704cb"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "送确公长老住灵岩",
        "preface": "",
        "paragraphs": [
            "瓶钵飘然别帝乡，法音从此振东方。",
            "黄龙山下传心印，白鹤泉边起道场。",
            "甘露无时皆一味，旃檀何处不清香。",
            "烦师更唱宗门曲，兔角龟毛任展张。"
        ],
        "notes": "",
        "id": "dcbb22dab22fd655c333590e48a224fa"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "望江楼",
        "preface": "",
        "paragraphs": [
            "使君分符在唐季，游刃巴西有余地。",
            "构楼下瞰大江头，醉眼日观巴水字。",
            "唐人诗句自名家，当年登览境何赊。",
            "遗碣空存苔藓剥，高楼一望重伤嗟。"
        ],
        "notes": "",
        "id": "804bfa4cfdda909f00185fe1ce86f394"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "人寻载酒地，雨破看花期。"
        ],
        "notes": "",
        "id": "47a08db89ffaa964bd4e14e73aa6f211"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "感公行乐处，蚤莫得相思。"
        ],
        "notes": "",
        "id": "450b5105688a490aa5fcb56dfae4d886"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "龙却难寻百潭水，地灵长对五峰山。"
        ],
        "notes": "",
        "id": "b8b662717fd63807c5554d48aee96448"
    },
    {
        "author": "鲜于侁",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "乡关素号贤天子，事论今推圣长官。"
        ],
        "notes": "",
        "id": "007c26411fb47b555f45523bc44c2049"
    }
]