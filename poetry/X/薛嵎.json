[
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "山中吟",
        "preface": "",
        "paragraphs": [
            "疎拙本天性，束书归旧林。",
            "世人皆失笑，泉石自知心。",
            "山柿红犹涩，池鱼静亦沉。",
            "于中观物意，吾道乐弥深。"
        ],
        "notes": "",
        "id": "91ddc7b0b5df1bce26b8aca63c30de28"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "题扶疏亭竹",
        "preface": "",
        "paragraphs": [
            "风晴雨雪天，无趣不萧然。",
            "影过邻家月，根通石下泉。",
            "长因终日看，忆得故山眠。",
            "物性今方会，心虚节自坚。"
        ],
        "notes": "",
        "id": "d02af91a5d2e75a150e9051982db03f1"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "岁暮书怀",
        "preface": "",
        "paragraphs": [
            "园林春又近，老态更无懽。",
            "添岁儿童喜，照贫灯火寒。",
            "直心嗟道丧，多事识才难。",
            "已种梅千树，从今烂熳看。"
        ],
        "notes": "",
        "id": "d8a824d1badf466a2a3f2adf27e2e4d7"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "赋中上人顽坐",
        "preface": "",
        "paragraphs": [
            "嗜吟忘夜冻，立雪此同机。",
            "工苦精灵聚，毫端造化归。",
            "石床趺半结，荒径叶频飞。",
            "客至应相讶，无心听扣扉。"
        ],
        "notes": "",
        "id": "aa6731086b101310752ebc07d7641350"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "赋陈子在瓢饮",
        "preface": "",
        "paragraphs": [
            "羡尔甘贫居陋巷，遥知清德继前修。",
            "平时所乐从中得，外物虽微不过求。",
            "自枕曲肱安澹泊，闲挑拄杖亦风流。",
            "百千年内谁相望，寂寞箕山一许由。"
        ],
        "notes": "",
        "id": "c4ff6a5f64a702ccacbd018c1c97d2c1"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "舟泊曹娥祠下",
        "preface": "",
        "paragraphs": [
            "身没一朝事，孝名垂至今。",
            "江空夜涛泣，日落雾天阴。",
            "社祭陈箫鼓，蛮歌进宝琛。",
            "予生无愧怍，风浪不惊心。"
        ],
        "notes": "",
        "id": "7ea1e9e310d5044bd65196672740db20"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "旅中秋夜",
        "preface": "",
        "paragraphs": [
            "车马日西东，阮生途自穷。",
            "三年辞旧国，今日又秋风。",
            "边雁凄凉过，池花寂寞红。",
            "邦人惯相识，渐觉语音通。"
        ],
        "notes": "",
        "id": "152b3fe1971146488fc2a35309689a7f"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "送刘荆山",
        "preface": "",
        "paragraphs": [
            "束书入京阙，忧国最情深。",
            "天意有兴废，人才无古今。",
            "布衣万言疏，孤剑一生心。",
            "直道嗟难遇，贾生终陆沉。"
        ],
        "notes": "",
        "id": "1f3de8ed04634596503ec79c05264beb"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "中秋家人玩月",
        "preface": "",
        "paragraphs": [
            "年年照离别，今夕喜团栾。",
            "不是人心异，全胜昨夜看。",
            "八荒同皎洁，列宿让清寒。",
            "自有银河路，乘槎到不难。"
        ],
        "notes": "",
        "id": "1674fdcba6bdfb77ce41f65d18add33f"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "古淡师然公游方",
        "preface": "",
        "paragraphs": [
            "野僧携锡别，何处度残春。",
            "天地无穷事，江湖自在身。",
            "真心齐得物，道貌异于人。",
            "昔日安禅地，深山虎亦驯。"
        ],
        "notes": "",
        "id": "c05e2387b38fa391de0b20bdbaec6f7e"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "天育道中",
        "preface": "",
        "paragraphs": [
            "除将吟卷外，琴与鹤相随。",
            "问寺路犹远，入山僧未知。",
            "鸟灵巢佛塔，猿饮挂藤枝。",
            "陵谷几迁变，道傍横古碑。"
        ],
        "notes": "",
        "id": "f7dc929c85d7f2e5f806a0956f7b7d3a"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "山中古松",
        "preface": "",
        "paragraphs": [
            "曾经雷斧劈，上有鹘巢腥。",
            "过客谁摽纸，山精此托灵。",
            "虬龙云际顶，龟鸟土中苓。",
            "月夜境荒寂，秋声不可听。"
        ],
        "notes": "",
        "id": "c8a5e598acba4db92fb77d48d713171a"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "育王寺",
        "preface": "",
        "paragraphs": [
            "寺在众山里，白云深更深。",
            "不知行乐意，何似坐禅心。",
            "护塔龙常在，倚松僧独吟。",
            "渡江前赐字，珍重到于今。"
        ],
        "notes": "",
        "id": "e8ec19e4eb18bdf57cb599392f8f0666"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "太白山观雪",
        "preface": "",
        "paragraphs": [
            "二十里松声，千山雪未晴。",
            "人当绝顶见，吟到此时清。",
            "大地球琳满，空林鸟雀惊。",
            "老僧观物化，无灭亦无生。"
        ],
        "notes": "",
        "id": "358b2701bfabcacde19a354424b49fc1"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "天童寺",
        "preface": "",
        "paragraphs": [
            "佛界似仙居，楼台出翠微。",
            "浙中山水最，海内衲僧归。",
            "草树有真意，禽鱼尽息机。",
            "禅房无别事，唯见白云飞。"
        ],
        "notes": "",
        "id": "2c008a64cf3f25e7a96e7f9a22e3100e"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "送潘道士",
        "preface": "",
        "paragraphs": [
            "春渚微茫碧草连，千花飞尽柳飞绵。",
            "孤云野鹤生遥思，明月清风共一船。",
            "破褐还寻栖隠地，空囊唯乞送行篇。",
            "先生自有修真诀，不倚丹砂驻少年。"
        ],
        "notes": "",
        "id": "068262904feccfa6c43bb652212179f1"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "过村翁家",
        "preface": "",
        "paragraphs": [
            "白发茅茨下，耰鉏力未衰。",
            "儿孙收滞穗，鸡犬入寒篱。",
            "俗朴人家善，山深井税迟。",
            "能言耆旧事，相问坐移时。"
        ],
        "notes": "",
        "id": "ed6671a70987d62def4d0e8c22b2c8ca"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "薛野鹤",
        "preface": "",
        "paragraphs": [
            "瘦形如鹤头如雪，流浪江湖岁月深。",
            "但是胸中有丘壑，何分城市与山林。"
        ],
        "notes": "",
        "id": "f8d72da10c7de16cd68d99a343d59448"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "渔父",
        "preface": "",
        "paragraphs": [
            "一笠一蓑衣，空江雨雪霏。",
            "得鱼虽假饵，于世本无机。",
            "晚唱教儿和，闲身尽醉归。",
            "沧浪犹未足，长羡白鸥飞。"
        ],
        "notes": "",
        "id": "dd1b36ad95cda749c4d6f6efaa5eefaa"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "开炉节赋",
        "preface": "",
        "paragraphs": [
            "闲身何所似，丈室老维摩。",
            "茅屋地炉小，荒园树叶多。",
            "移窗就梅影，晒草补渔蓑。",
            "似此宁辞苦，边寒尚枕戈。"
        ],
        "notes": "",
        "id": "a7c175eb6ecd410243758415ff2afd02"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "除夜苦雨",
        "preface": "",
        "paragraphs": [
            "华发负沧洲，星霜又一周。",
            "未凭终夜雨，能洗隔年愁。",
            "池草起吟思，树禽栖屋头。",
            "空余壮心在，灯下看吴钩。"
        ],
        "notes": "",
        "id": "eb9ec7589e2c346fb0efd32e1cdc9fe9"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "呈楮溪主人",
        "preface": "",
        "paragraphs": [
            "一水傍通四五池，竹亭茅榭亦相宜。",
            "中间更著高人住，不到溪山无好诗。"
        ],
        "notes": "",
        "id": "47ce8d8eef09d1a31f89f823ec5e1838"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "寄公衮舍弟",
        "preface": "",
        "paragraphs": [
            "每恨世交薄，相期情最深。",
            "秋风一回首，明月两关心。",
            "鹤病难为药，砂顽不化金。",
            "余生百计拙，耐可事清吟。"
        ],
        "notes": "",
        "id": "7ec791d719509fbc7805c7d9d21f51ed"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "己亥大旱官催秋苗甚急",
        "preface": "",
        "paragraphs": [
            "立秋才一日，期会到林泉。",
            "已悟征苗意，曾吟喜雨篇。",
            "饥锄山草尽，暍汲井泥坚。",
            "闻道邻州牧，忧民夜不眠。"
        ],
        "notes": "",
        "id": "8bd17ddbd39a60d202ba0b72521777ef"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "新筑湖外草阁",
        "preface": "",
        "paragraphs": [
            "挥手红尘吾老矣，断隄流水草堂新。",
            "几年荆棘无行路，一日云山有主人。",
            "未许园丁知姓字，先从渔父问仁邻。",
            "谢他鸥鹭烟光里，飞去飞来伴隠沦。"
        ],
        "notes": "",
        "id": "4efc37d5fd893c2284d918c675a0004d"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "山居简饮冰友清溪槐迳二弟",
        "preface": "",
        "paragraphs": [
            "别后全无梦，寄书安得频。",
            "谁怜独往意，天弃苦吟人。",
            "债长新年息，贫欺渐老身。",
            "入林知未密，犹与俗相亲。"
        ],
        "notes": "",
        "id": "0a6d9370882ee517c5c7a86bb6764aa7"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "送友人之括苍",
        "preface": "",
        "paragraphs": [
            "石门当半道，想见泊舟时。",
            "伴鹤立终日，就岩题几诗。",
            "近山秋易老，问隠地偏宜。",
            "我亦江湖去，心期尔得知。"
        ],
        "notes": "",
        "id": "c13a6507f504d6ed0ba365f8ab0d85f4"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "为张上翁赋松交",
        "preface": "",
        "paragraphs": [
            "之人梅竹操，抱此岁寒心。",
            "古道久不作，高风独在今。",
            "无言欣意会，肥遯爱山深。",
            "我亦萧闲者，从君涧壑吟。"
        ],
        "notes": "",
        "id": "acb836e17a579bdcc0e40ca03587e0fc"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "友人入京",
        "preface": "",
        "paragraphs": [
            "猿鹤亦悲鸣，家山莫浪轻。",
            "千峰带秋色，一路独吟情。",
            "野水冲潮白，孤云趁月行。",
            "遥怜归梦断，七十二滩声。"
        ],
        "notes": "",
        "id": "d5ea838dffeddd5c9ab616490f9b32bf"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "秋试下有感",
        "preface": "",
        "paragraphs": [
            "焦桐何处是知音，犹向残编惜寸阴。",
            "此日便为终隠计，青山已负十年心。",
            "梅花独对寒流洁，野鸟高飞古木深。",
            "万古红尘徒扰扰，几人头上有朝簪。"
        ],
        "notes": "",
        "id": "b8ee8d94bcda8665e6742f37d88a3b95"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "哭薛元善兄弟",
        "preface": "",
        "paragraphs": [
            "寂寞一窗灯，随风灭又明。",
            "空堂连夜雨，白发哭儿声。",
            "树色悲摇落，交情隔死生。",
            "唯应骨肉爱，为鬼亦同行。"
        ],
        "notes": "",
        "id": "a7370a23996d33855c0dce1353212ff5"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "送松风僧渊中二公游方",
        "preface": "",
        "paragraphs": [
            "无累云相似，悠悠天地间。",
            "新秋生远思，此去未应还。",
            "撼锡惊栖鹤，听松思故山。",
            "吟诗与说法，同是一机关。"
        ],
        "notes": "",
        "id": "cfcb03a88db462f98b599322f0058503"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "湖外别业四咏 归洁庵",
        "preface": "",
        "paragraphs": [
            "行藏自有意，非命亦非时。",
            "洗耳笑心褊，折腰惭悟迟。",
            "荣枯花上见，寒暑鬓边知。",
            "独立衡门下，悠悠千古思。"
        ],
        "notes": "",
        "id": "0a256b2065fb706c9fa6bea98e94e7df"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "湖外别业四咏 渔村晚照",
        "preface": "",
        "paragraphs": [
            "旧游忆得潇湘路，今喜烟波似旧时。",
            "泽畔怕逢渔父问，桃源已被世人知。",
            "数家草市添新户，一树寒鸦傍古祠。",
            "兰杜香深洲渚阔，小窗长日赋骚辞。"
        ],
        "notes": "",
        "id": "fdef97f611d2d40379334fca59246bbd"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "湖外别业四咏 苜蓿轩",
        "preface": "",
        "paragraphs": [
            "好是春风长育天，阑干低护晓窗前。",
            "园丁未必知吾事，补阙清声四百年。"
        ],
        "notes": "",
        "id": "6d6c96e9d45ece03115eda226df326ef"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "湖外别业四咏 蓑衣步",
        "preface": "",
        "paragraphs": [
            "水浸石根冷，风吹藤叶飞。",
            "菰蒲秋影里，长趁钓船归。"
        ],
        "notes": "",
        "id": "9ce014a1aafc518507bb81d7844c406c"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "寄宋希仁兄弟",
        "preface": "",
        "paragraphs": [
            "咫尺不相见，闭门唯苦吟。",
            "听残寒夜雨，灰尽壮年心。",
            "身外一贫在，灯前百虑深。",
            "所欣交友义，白首亦如今。"
        ],
        "notes": "",
        "id": "9957de74b6e00309037618c4b9a27193"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "送僧自然过许峰",
        "preface": "",
        "paragraphs": [
            "知心逢岂易，语别喜从容。",
            "因得静中趣，又寻云外峰。",
            "吟篇题在竹，拄杖曲如松。",
            "后会期难定，来书勿厌重。"
        ],
        "notes": "",
        "id": "3eb61b79ea44dae16316fd025f603931"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "题中川张氏所居",
        "preface": "",
        "paragraphs": [
            "鸥鸟往来处，此翁甘隠沦。",
            "地因人物著，名入郡图新。",
            "夜月情怀淡，茅茨意态真。",
            "高风无识拔，老却采薇身。"
        ],
        "notes": "",
        "id": "e38ebea5ecbd2710b21c85985778d5f9"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "松风阁",
        "preface": "",
        "paragraphs": [
            "地形连斗阁连云，松籁曾经佛祖闻。",
            "永夜月明人到少，海光山色自平分。"
        ],
        "notes": "",
        "id": "70849478a1beb676ca79495cf1ed16ff"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "题仙岩玉桂花",
        "preface": "",
        "paragraphs": [
            "生在龙居最上层，重重碎玉簇孤藤。",
            "灵根旧说宜丹汞，仙种元无到马塍。",
            "风过乍疑吹珮响，日笼还似点酥凝。",
            "三年刻楮成何事，除却天工人不能。"
        ],
        "notes": "",
        "id": "c3681f147252e195d4b002ebb33d7c2b"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "和雁来红",
        "preface": "",
        "paragraphs": [
            "若将群卉分高下，此种无因到画栏。",
            "寒蝶不知红是叶，飞来犹作野花看。"
        ],
        "notes": "",
        "id": "addc3d485aa4b11595cc14999eb48261"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "刘荆山渔屋",
        "preface": "",
        "paragraphs": [
            "客星沉没钓台空，千载风流独此翁。",
            "万顷波心歌杜若，九霄云外见冥鸿。",
            "已将名字编渔户，只有琴书在室中。",
            "杨柳烟深杖藜出，满头衰白任春风。"
        ],
        "notes": "",
        "id": "f5b4f6ef027e30a3e250ff25689813fb"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "归云壁上人游方归",
        "preface": "",
        "paragraphs": [
            "亦是无心出，不如归意闲。",
            "一身随铁锡，十载住金山。",
            "定石沾花雨，清斋带病颜。",
            "常云迷觉路，只在片言间。"
        ],
        "notes": "",
        "id": "9203ffb925f739438a014bbd48849b7c"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "友人以修炼游方或传其以此死者为赋是诗",
        "preface": "",
        "paragraphs": [
            "鹤骨难污世上尘，西风惆怅瘗湖云。",
            "莫悲生死今朝隔，须信仙凡此路分。",
            "丹灶空遗鸡犬恨，青山谁吊鹿麋群。",
            "蓬莱今古知何在，秋草唯添处处坟。"
        ],
        "notes": "",
        "id": "80b04e3adb0adc1b1d42f6a246cac4ac"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "李氏爱山楼",
        "preface": "",
        "paragraphs": [
            "境自吾心会，于焉识所存。",
            "鸟声喧后寂，树色郭中村。",
            "静寿备仁理，乾坤悟易门。",
            "白云同此意，相对亦无言。"
        ],
        "notes": "",
        "id": "c36d5bb6b1de94c57c0a08552986a3aa"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "黄蜀葵",
        "preface": "",
        "paragraphs": [
            "娇黄无力趁芳菲，待得秋风落叶飞。",
            "空有丹心能就日，年年憔悴对斜晖。"
        ],
        "notes": "",
        "id": "741037d0b1949ba700baf7468c6e69e6"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "赠渔者",
        "preface": "",
        "paragraphs": [
            "几度看山愧白鸥，身名心事两悠悠。",
            "何如醉醒寒江上，风卷芦花雪满头。"
        ],
        "notes": "",
        "id": "aab89e488382bb0dc5a6381dd355ac21"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "真隠寺呈延上人",
        "preface": "",
        "paragraphs": [
            "塔光圆照室，香炷读经晨。",
            "林下有清福，尘中无悟人。",
            "岩阴常候雨，松色不知春。",
            "青草何年墓，标题界碣新。"
        ],
        "notes": "",
        "id": "9085585b05be1389a9f3738b402d71c6"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "茅屋",
        "preface": "",
        "paragraphs": [
            "茅舍竹椽短，不劳朱垩施。",
            "高无神鬼瞰，贫与子孙宜。",
            "近古意全朴，当风势亦危。",
            "梅花有幽致，一树隔疎篱。"
        ],
        "notes": "",
        "id": "45e570308d4b10b87eb23ffc98fb01cf"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "胡贤良进史",
        "preface": "",
        "paragraphs": [
            "白首裒遗传，难甘閟一丘。",
            "表成趋阙拜，路左别家愁。",
            "文字归中秘，科名异杂流。",
            "当年韩吏部，何自抱深忧。"
        ],
        "notes": "",
        "id": "9644b5c5bf2b7154a07699e859463b76"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "秋夜宋希仁同吟松风阁有感",
        "preface": "",
        "paragraphs": [
            "相逢长日坐如痴，瘦得吟肩耸过颐。",
            "天意复生郊岛在，人心自逐古今移。",
            "高秋月色行松顶，半夜山中读楚辞。",
            "此道若无千载后，尘昏何处照妍媸。"
        ],
        "notes": "",
        "id": "d227fa4ef836390b80c05381bcc6d773"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "寄罗浮杨天经居士",
        "preface": "",
        "paragraphs": [
            "罗浮峰对海坛峰，只隔长江半里风。",
            "君向西方了生死，我于易象悟穷通。",
            "数声清梵空林下，一幅渔罾落照中。",
            "各各闭门无俯仰，不相同处偶相同。"
        ],
        "notes": "",
        "id": "f3b67f7515cb67ad11ee01dfabf63ccb"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "冬日杂言五首  其一",
        "preface": "",
        "paragraphs": [
            "茅簷日出胜重裘，饱饭看山倦即休。",
            "识得个中真气味，自然无梦到封侯。"
        ],
        "notes": "",
        "id": "16704a2259c3fc1061e7ad8e356672f8"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "冬日杂言五首  其二",
        "preface": "",
        "paragraphs": [
            "古藤荒草乱成堆，自课园丁日日来。",
            "只有梅花耐清苦，霜风枝上犯寒开。"
        ],
        "notes": "",
        "id": "40384c10e34b0cddaaafd79dbfb6855c"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "冬日杂言五首  其三",
        "preface": "",
        "paragraphs": [
            "竹炉槁叶坐烧残，冷屋荒村夜更寒。",
            "冻得形模龟样缩，谁知方寸似天宽。"
        ],
        "notes": "",
        "id": "7b828d6c68c3fd5ecd8091a440cc9214"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "冬日杂言五首  其四",
        "preface": "",
        "paragraphs": [
            "鹤唳柴门月过墙，梅花如雪满林香。",
            "风光直许闲人占，不耐闲人夜亦忙。"
        ],
        "notes": "",
        "id": "a93a4fbaf0315e6f565997e978b3fa78"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "冬日杂言五首  其五",
        "preface": "",
        "paragraphs": [
            "布被烘来暖似汤，蒙头高卧未昏黄。",
            "道人不是贪鼾睡，省事门中第一方。"
        ],
        "notes": "",
        "id": "36b8dd32a0ae1bd349268668509f4cdd"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "雁山纪游七首 寿昌寺",
        "preface": "",
        "paragraphs": [
            "野服挂僧单，禅扉月未关。",
            "桂香清近佛，秋色老依山。",
            "目尽遥峰出，步回流水闲。",
            "相传登荡路，数处可跻攀。"
        ],
        "notes": "",
        "id": "56bae83ab66659a681afe213d89c0744"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "雁山纪游七首 能仁寺",
        "preface": "",
        "paragraphs": [
            "过尽盘山险，登临意忽平。",
            "殿灯摇佛影，瀑布杂钟声。",
            "湫阔龙居顶，路回峰换名。",
            "晓行林日薄，海气接云生。"
        ],
        "notes": "",
        "id": "a72b9cbf44476f86a79102681315d816"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "雁山纪游七首 大龙湫",
        "preface": "",
        "paragraphs": [
            "深冬雷未蛰，雨雹半空飞。",
            "久立怪生眼，回看日变晖。",
            "万松声不出，尺蜃鬣犹威。",
            "僧说分流阔，长年无旱饥。"
        ],
        "notes": "",
        "id": "3334520be98777c37294f6a4a3cc67c1"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "雁山纪游七首 灵岩寺",
        "preface": "",
        "paragraphs": [
            "千岩崚骨露，随怪各生形。",
            "目力到天尽，心旌倚佛宁。",
            "夜钟传谷杳，石气逼灯青。",
            "崖腹猕猴住，多年性亦灵。"
        ],
        "notes": "",
        "id": "ab3d6168af73c03133b38ea36e036b3a"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "雁山纪游七首 浄明寺",
        "preface": "",
        "paragraphs": [
            "入寺嫌僧俗，独行松迳幽。",
            "夜扉崖室寂，斋磬铁盂秋。",
            "谷栈云迷级，石溪霜迸流。",
            "维摩不语坐，何日病能瘳。"
        ],
        "notes": "",
        "id": "913e6001e4a813600fd97cf7c0480c72"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "雁山纪游七首 灵峰寺",
        "preface": "",
        "paragraphs": [
            "神功开地秘，怪石尽为峰。",
            "佛界虚空造，龙居十二重。",
            "睛瞳随境役，蟾兔及秋逢。",
            "却忆谢灵运，岭头迷去踪。"
        ],
        "notes": "",
        "id": "aab82a2f41336c2928c4f40e219faf14"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "雁山纪游七首 宝冠灵云二寺",
        "preface": "",
        "paragraphs": [
            "夜钟寥閴远相闻，古佛青山自结邻。",
            "片石挂空平可渡，两峰侵汉立如人。",
            "云归荡顶无多路，僧住岩根老此身。",
            "为忆龙湫重回首，来看瀑布独逡巡。"
        ],
        "notes": "",
        "id": "94d199179f8b85078f93af48f314763e"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "刘荆山谒贾秋壑",
        "preface": "",
        "paragraphs": [
            "鬓丝千缕去冲寒，酒放诗豪强自宽。",
            "天下英雄从古少，人生遇合至今难。",
            "婚姻债里抛吟屋，雨雪声中起客单。",
            "造物与君强健在，归囊知有暮年欢。"
        ],
        "notes": "",
        "id": "42f4483c6e748c611229f27fd32393a7"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "素上人圆鉴",
        "preface": "",
        "paragraphs": [
            "何须百炼取晶荧，大化非由巧力成。",
            "所性本来无阙蚀，认形却恐未分明。",
            "寒泉深夜辘轳静，素魄中天世界清。",
            "到此万缘皆了了，笑他拂拭堕缠萦。"
        ],
        "notes": "",
        "id": "0609fe0c4cfd93cef70004dcfff7e768"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "新春感怀五首  其一",
        "preface": "",
        "paragraphs": [
            "新春风物旧山川，老大情怀一惘然。",
            "桃树不知秦世换，落花流水自年年。"
        ],
        "notes": "",
        "id": "ed8de68985e21debcee6c3cacf596149"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "新春感怀五首  其二",
        "preface": "",
        "paragraphs": [
            "儿女添年暗自欣，不知婚嫁逼侬身。",
            "羹藜衣褐由天分，莫负当初种德人。"
        ],
        "notes": "",
        "id": "f81e56b3b1127be5c0153881e6ddcfe5"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "新春感怀五首  其三",
        "preface": "",
        "paragraphs": [
            "自悔中年废读书，余生祇可业樵渔。",
            "青山白屋笑归去，从我高眠百事疎。"
        ],
        "notes": "",
        "id": "d9c1fc53209338658553be307c72fcf4"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "新春感怀五首  其四",
        "preface": "",
        "paragraphs": [
            "新种黄精助晚粮，生涯小小拙何妨。",
            "春风吹鬓不重绿，白日笑人长自忙。"
        ],
        "notes": "",
        "id": "a814be19e7e18936fd73df7d2e0020f1"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "新春感怀五首  其五",
        "preface": "",
        "paragraphs": [
            "多置田园占好官，妻儿奴婢尽生欢。",
            "贫家有子才堪教，身后穷愁且放宽。"
        ],
        "notes": "",
        "id": "cac43e8ca291642cf2387c244846dbdc"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "送廉村宗人薛庭芝薛如晦还里",
        "preface": "",
        "paragraphs": [
            "老我儒冠误，怜君亦固穷。",
            "山川居壤异，友爱所天同。",
            "江渡乘潮阔，霜林逐晓空。",
            "永怀楸垅敬，淹泊志难通。"
        ],
        "notes": "",
        "id": "c1389d2685a66f6a779c17756bac37ca"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "郊外隠居",
        "preface": "",
        "paragraphs": [
            "自是山林士，非因失志余。",
            "儿童知稼穑，猿鹤近诗书。",
            "曙色浮沧海，春风满太虚。",
            "固穷须学力，不敢废经锄。"
        ],
        "notes": "",
        "id": "6ca88d98ac9410fa34fd16b70e09fd79"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "赵东阁倅越",
        "preface": "",
        "paragraphs": [
            "百指忍贫需远次，壮心销尽鬓丝知。",
            "身如韦素居常泰，官被声名折得迟。",
            "束檐喜闻千里戍，出山唯有十年诗。",
            "兰亭风月应须记，人物依稀似晋时。"
        ],
        "notes": "",
        "id": "ef944f021e83e31cf699130799f8b797"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "秋日书怀",
        "preface": "",
        "paragraphs": [
            "万事荣枯一聚尘，尘中谁是独醒人。",
            "壮无学力吟将退，老入贤关路转贫。",
            "昨夜立秋凉到晓，空斋对月静如宾。",
            "首阳千载蕨薇绿，唯有夷齐纪逸民。"
        ],
        "notes": "",
        "id": "13256e53003f850c26694603e1745f45"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "为归云师赋野航",
        "preface": "",
        "paragraphs": [
            "遇坎与乘流，谁能舍迹求。",
            "即空皆是境，大渡本无舟。",
            "风浪随机息，乾坤任泡浮。",
            "可怜迷岸者，漂荡几时休。"
        ],
        "notes": "",
        "id": "876310fc89df36e9e89dd3e8cb90fc07"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "夜坐课子姪",
        "preface": "",
        "paragraphs": [
            "微风弄孤烛，蛬响泣将晨。",
            "欲办男儿事，当为志气人。",
            "箪瓢非外乐，韦布只身贫。",
            "慎勿忘科第，务求荣尔亲。"
        ],
        "notes": "",
        "id": "2bbcb93722ccabef09733aae2a130005"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "赋王九山沧浪阁",
        "preface": "",
        "paragraphs": [
            "千年孺子吟，谁会此时心。",
            "方寸有泾渭，烟波无古今。",
            "水禽知雨候，山气爱秋深。",
            "不尽凭栏意，桡歌归故林。"
        ],
        "notes": "",
        "id": "1db50cd3f90335613218337192e8b9ba"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "省试舟中",
        "preface": "",
        "paragraphs": [
            "阙下春光近，囊金又一空。",
            "霜风欺败絮，星斗隔疎篷。",
            "世道谁能挽，妻孥见未同。",
            "青灯对黄册，销尽几英雄。"
        ],
        "notes": "",
        "id": "0e013a3839468856c3d68a67653b367b"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "旅店早起",
        "preface": "",
        "paragraphs": [
            "半醒梦犹在，拥衾无限情。",
            "晓窗灯影淡，山路雪吟清。",
            "岁暮羡归客，囊空兼去程。",
            "故书多废理，惊愧动心旌。"
        ],
        "notes": "",
        "id": "d83d1539238bbd27cc39ec41f626f382"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "鲍靖之左藏",
        "preface": "",
        "paragraphs": [
            "一门期负荷，太息此生终。",
            "世道不如古，君心谁与同。",
            "官清余橐在，虞返故堂空。",
            "作善宁须报，悠悠付彼穹。"
        ],
        "notes": "",
        "id": "f31089bc23086c13a1c7b92057814af1"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "下第",
        "preface": "",
        "paragraphs": [
            "寸晷场中较尺寻，荣亲无路泪盈襟。",
            "一贫谁过箪瓢巷，百口难宽儿女心。",
            "昨梦重圆知误喜，平生失计为工吟。",
            "近来文体尤趋薄，古道何由可语今。"
        ],
        "notes": "",
        "id": "50cfaa530de32e36313e6d353711cc04"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "为槐迳弟赋亦爱",
        "preface": "",
        "paragraphs": [
            "无私天地情，物我岂殊形。",
            "此事关方寸，何人立户庭。",
            "一琴调舜曲，半壁写西铭。",
            "万虑境常适，谁能羡独醒。"
        ],
        "notes": "",
        "id": "bf91a61ca470c80c3d6cb5b1283fd7ee"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "初夏过湖外别业",
        "preface": "",
        "paragraphs": [
            "郊原新绿喜初晴，一曲湖光潋滟明。",
            "几处楼台空锁钥，百年人物尽丘茔。",
            "好花自分随春去，恶木宁思择地生。",
            "独念索居闻识寡，夜窗长对读书檠。"
        ],
        "notes": "",
        "id": "287b62deeeed87ada477adeb2945c360"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "赵东阁奏院去国",
        "preface": "",
        "paragraphs": [
            "帆远浙江风，莼鲈趣一同。",
            "无人持国是，举世咎诗穷。",
            "身退山林重，心怡学问充。",
            "冥鸿离罾缴，瞬息九霄空。"
        ],
        "notes": "",
        "id": "e6fa6725481961dd3b8c6c2ed96706aa"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "为迪上人赋寒倚",
        "preface": "",
        "paragraphs": [
            "山僧爱修竹，种此出嚣尘。",
            "霜雪不知苦，岁时长自春。",
            "定回闲坐石，风过动吟身。",
            "傥欲求归止，清虚即道真。"
        ],
        "notes": "",
        "id": "eca114cd63b703e95bbda2efa6780667"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "刘荆山过惟扬再谒贾秋壑",
        "preface": "",
        "paragraphs": [
            "扉屦践淮雪，故人师帅欢。",
            "灯前话畴昔，时事又艰难。",
            "陪宴平山晓，寻梅古署寒。",
            "却归访泉石，珍重慰团栾。"
        ],
        "notes": "",
        "id": "f66ab1b5ba03cfdab0f53a3a2d66e939"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "山居述怀",
        "preface": "",
        "paragraphs": [
            "山瓢动瀑冰，一枕曲肱清。",
            "未遇勤求日，非沽隠逸名。",
            "梅边月在水，寒夜酒如兵。",
            "悟得乘除数，贫中心自平。"
        ],
        "notes": "",
        "id": "e8e8e94116ba4418eb4b1cad854f8d7a"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "本无师住甸阳山庵",
        "preface": "",
        "paragraphs": [
            "万松围坐石，大海浴金轮。",
            "不识入城路，唯修成佛身。",
            "出生来虎子，持咒拱山神。",
            "何必工吟苦，机锋自绝尘。"
        ],
        "notes": "",
        "id": "733ae44dea0ab1a6c0e48ae3faccc7e0"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "冬兰",
        "preface": "",
        "paragraphs": [
            "出林讵为晚，知我岁寒心。",
            "不入离骚怨，来亲冰雪吟。",
            "众芳归槁壤，独干长穷阴。",
            "为有幽人致，相看情倍深。"
        ],
        "notes": "",
        "id": "f97331c29cf5b900ba65819383200463"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "闲居杂兴十首  其一",
        "preface": "",
        "paragraphs": [
            "亦有入城路，门前秋草长。",
            "荷鉏书在手，负锸醉为乡。",
            "霜渡溪流涩，厨烟树叶香。",
            "为贫从俭约，犹欠半年粮。"
        ],
        "notes": "",
        "id": "02b9c8612eb7b13c90bbe20db16c0398"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "闲居杂兴十首  其二",
        "preface": "",
        "paragraphs": [
            "昔日黄金屋，十年荆棘林。",
            "浮生真亦假，世事古犹今。",
            "电隙无留景，云泉属自心。",
            "纷纷蜗角里，朝暮几升沈。"
        ],
        "notes": "",
        "id": "7b1597ce2efceb65bbcfbd58b817141b"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "闲居杂兴十首  其三",
        "preface": "",
        "paragraphs": [
            "铁砚几磨研，依然萤雪边。",
            "薄才遗圣世，无禄尽亲年。",
            "多病唯谙药，当寒不识绵。",
            "素心期淡泊，冰蘗誓能坚。"
        ],
        "notes": "",
        "id": "4c360cf59ecdb2f3e99d024460fc74bf"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "闲居杂兴十首  其四",
        "preface": "",
        "paragraphs": [
            "秋虫随响灭，振羽不知疲。",
            "譬彼附炎士，宁思失势时。",
            "垂竿动天象，定策茹商芝。",
            "投分谅非浅，翻然弗可追。"
        ],
        "notes": "",
        "id": "a51ab30c627abea97cfeca724a606728"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "闲居杂兴十首  其五",
        "preface": "",
        "paragraphs": [
            "闭户谢流俗，青山独自看。",
            "淡交从古少，冷面对人难。",
            "农圃元非学，神仙不在丹。",
            "孤怀无别想，回向此心观。"
        ],
        "notes": "",
        "id": "997e0896bd8e1c8b11353ce3700af09c"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "闲居杂兴十首  其六",
        "preface": "",
        "paragraphs": [
            "四时俱橐籥，一气自回旋。",
            "谁谓春风力，能专万物权。",
            "荣枯忘晦朔，霜雪抱贞坚。",
            "赋分有深浅，殊非天道偏。"
        ],
        "notes": "",
        "id": "ede97b1fd3b7b31b291e7c7422bd601a"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "闲居杂兴十首  其七",
        "preface": "",
        "paragraphs": [
            "已是中年后，何当绝悔尤。",
            "渔樵非始志，灯火企前修。",
            "叶落秋容见，巢倾鹤貌愁。",
            "诗穷安敢避，天为拙人谋。"
        ],
        "notes": "",
        "id": "09cf3805285ee1cdf6b8787d632eaf14"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "闲居杂兴十首  其八",
        "preface": "",
        "paragraphs": [
            "土木非吾事，支东复拄西。",
            "雨盈沟壅叶，簷侧础沈泥。",
            "护壁时编苇，登楼恐折梯。",
            "若无忧挠至，终岁亦安栖。"
        ],
        "notes": "",
        "id": "71b5489819cf38dceb416360913808e7"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "闲居杂兴十首  其九",
        "preface": "",
        "paragraphs": [
            "近觉吟无趣，权将俗累删。",
            "鶑花老眼倦，风雨半春闲。",
            "野面便粗褐，柴扉掩暮山。",
            "片云寻处泊，飞度竹簷间。"
        ],
        "notes": "",
        "id": "4cc3fb52d46fa09f4b46265bc1324405"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "闲居杂兴十首  其一〇",
        "preface": "",
        "paragraphs": [
            "白发天应弃，春风吹不青。",
            "神仙归恍惚，书传出英灵。",
            "周粟岂医饿，湘流难活醒。",
            "迄今名字在，百世仰芳馨。"
        ],
        "notes": "",
        "id": "6016e58c819fc7e66536fd751706883d"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "潘怀古参学",
        "preface": "",
        "paragraphs": [
            "同吟四十过三四，常恨诗衔欠一官。",
            "人事中年多感慨，仕途今日更艰难。",
            "炉亭围坐推前辈，夜店单床定薄寒。",
            "最喜亲庭佳阙近，尽携儿女入长安。"
        ],
        "notes": "",
        "id": "2f303a5a74c18beef7ca46cffd5b74dd"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "廉村族人命赋唐补阙薛公墓  其一",
        "preface": "",
        "paragraphs": [
            "一自东宫吟苜蓿，吁嗟直道竟难容。",
            "精忠夙伫危邦虑，明哲宁高避世踪。",
            "疎傅有心辞汉陛，甘盘无梦佐商宗。",
            "寥寥千载闻风者，引领犹能式墓松。"
        ],
        "notes": "",
        "id": "91a5e3bff25714725a80de2c32d7683b"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "廉村族人命赋唐补阙薛公墓  其二",
        "preface": "",
        "paragraphs": [
            "何处青山无白骨，先生高节死犹存。",
            "古今人物一抔土，闽浙诗书百世孙。",
            "乡邑有祠尊往哲，樵刍知禁避荒垣。",
            "断碑残碣堪摩拭，慙愧年年宿草蕃。"
        ],
        "notes": "",
        "id": "edb222a0346de42f6a9aa15457c81eed"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "潘南夫察院出台乡人荣其归拉余迎访因赋七言",
        "preface": "",
        "paragraphs": [
            "囊封朝上暮身挤，谗口何如万目齐。",
            "昔谓椒兰诚择地，今知萧艾适同畦。",
            "波涛不动中流砥，风雨难瘖晦旦鸡。",
            "自著渔蓑厌趋谒，晨钟欣出郭门西。"
        ],
        "notes": "",
        "id": "bdc08d2475eb3a9fceb5c34b681f9978"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "早起即事",
        "preface": "",
        "paragraphs": [
            "隔水钟声枕上闻，城中人事已纷纷。",
            "开门放鹤溪边去，冲破闲阶一片云。"
        ],
        "notes": "",
        "id": "b5957638715a53bd06fcafcaab2cab61"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "电眸相士索诗",
        "preface": "",
        "paragraphs": [
            "筑室渔村五六年，湖光山色在吟边。",
            "道人不作闲人看，浪说前程博酒钱。"
        ],
        "notes": "",
        "id": "9810f00271c0211b28e216468bc9aa45"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "林景云参学",
        "preface": "",
        "paragraphs": [
            "一门四世同堂乐，门外传呼释褐归。",
            "自此高车访游旧，屏将呵从叩渔扉。",
            "三冬晴暖春寒在，千里诗书野意违。",
            "又说携琴搜逸谱，休嫌古调按今徽。"
        ],
        "notes": "",
        "id": "9623e47bab73f41e6303e767ebd9240c"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "王九山提刑于子城西旧宅累石作小阜见示五言因次韵奉呈",
        "preface": "",
        "paragraphs": [
            "幽怀随所寓，数石几窗前。",
            "荆棘傥迷道，山林空浩然。",
            "云生宁择地，龙处即为渊。",
            "谁谓达观士，终当违市廛。"
        ],
        "notes": "",
        "id": "7d09c32c34f97413b057bb1bfcf1a641"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "郭氏抗云楼",
        "preface": "",
        "paragraphs": [
            "宴坐群峰表，太空无一尘。",
            "青山独往意，白首自由身。",
            "放鹤重霄阔，凭栏万木春。",
            "纷纷荆棘里，跬步亦逡巡。"
        ],
        "notes": "",
        "id": "fd1cd17d8960d8449c27ee67a89e6550"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "郭氏遗经堂",
        "preface": "",
        "paragraphs": [
            "校雠存手泽，肯构烱前光。",
            "际此圣明代，应无屋壁藏。",
            "半窗分雪影，群蠹避芸香。",
            "静想趋庭意，居然师友旁。"
        ],
        "notes": "",
        "id": "7850717aebb7ff2021913f334970f93b"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "徐太古主清江簿",
        "preface": "",
        "paragraphs": [
            "四灵诗体变江西，玉笥峰青首入题。",
            "旧隠乍违鸥鹭去，新篇高与簿书齐。",
            "身闲自喜瓜期远，俸薄还因楮价低。",
            "掺别正逢寒食日，洞庭春渌草萋萋。"
        ],
        "notes": "",
        "id": "19ddd3d0932f9cf7f5b207ebd6e08c35"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "渔村会诸友戏呈",
        "preface": "",
        "paragraphs": [
            "矶头濯足动沧浪，独醒何曾与世妨。",
            "尽写骚经粘屋壁，未逢渔父似潇湘。",
            "远山不离烟云色，流水时闻兰杜香。",
            "制得荷衣恐惊俗，对人称是楚贤装。"
        ],
        "notes": "",
        "id": "38cf3ad05040e6633acdb841a5ebffda"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "再别徐太古主簿",
        "preface": "",
        "paragraphs": [
            "枌社过从久，新知尽不如。",
            "素心非必仕，此别遂成疎。",
            "清苦辞藜藿，寒暄慎起居。",
            "川途修复阻，相忆眇愁予。"
        ],
        "notes": "",
        "id": "c144a452366ea4a78a702ead7e989b91"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "悼张寺丞",
        "preface": "",
        "paragraphs": [
            "五马归来绝送迎，全将沤泡视浮荣。",
            "宅依林麓楼台小，门有诗书气味清。",
            "身后只如僧冷淡，墓头曾是手经营。",
            "夫人扶疾秋窗下，深夜看经带哭声。"
        ],
        "notes": "",
        "id": "bd509202e5d612052c17f78a30305e6c"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "瓢饮陈子在病后见寄次韵奉答",
        "preface": "",
        "paragraphs": [
            "闻君卧病长于悒，文会过从迹顿疎。",
            "空对秋风惊节物，无因杯酒具园蔬。",
            "柴荆昼揜听残雨，灯火凉生理故书。",
            "一启来缄拜佳什，清泠如奉笑谈余。"
        ],
        "notes": "",
        "id": "5046cbbfdd69619fd546cf5099ab5b27"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "栖褊绝句",
        "preface": "",
        "paragraphs": [
            "不学逾垣与闭门，诛茅先卜远人村。",
            "钓鱼矶在平如席，坐对青山无一言。"
        ],
        "notes": "",
        "id": "5200ea5568faad2c4c6015cf87da6cd0"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "重游雁山分得六题 荡顶",
        "preface": "",
        "paragraphs": [
            "高平余十里，湖湗落中间。",
            "此地可耕凿，长年迷草菅。",
            "一庵犹有路，四望忽无山。",
            "道者了经课，慰余登陟艰。"
        ],
        "notes": "",
        "id": "b12302e97e894160a67c8f5ace459003"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "重游雁山分得六题 龙鼻水",
        "preface": "",
        "paragraphs": [
            "怪极生真想，饥凶祷请勤。",
            "半身鳞甲具，一勺渺弥分。",
            "应谷声如鬼，飞空石碍云。",
            "精诚随寓在，亦以感通闻。"
        ],
        "notes": "",
        "id": "a654402d640c3631d55514092eaba164"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "重游雁山分得六题 天聪洞",
        "preface": "",
        "paragraphs": [
            "天听本非耳，形容独费吟。",
            "岂伊穿凿力，能探杳冥心。",
            "混沌开中窍，空虚纳众音。",
            "下临千仞险，当暑骨毛森。"
        ],
        "notes": "",
        "id": "70f00ab8d30bd5e6ea75e771074c6125"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "重游雁山分得六题 水帘谷",
        "preface": "",
        "paragraphs": [
            "石壁斧修痕，风泉断续闻。",
            "琉璃光闪日，空洞湿飞云。",
            "妙出神功造，源从湫底分。",
            "谁能为钩起，深处谒龙君。"
        ],
        "notes": "",
        "id": "416cb44f5d056ddcf156c94d22bc586c"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "重游雁山分得六题 照胆潭",
        "preface": "",
        "paragraphs": [
            "彼我俱澄澈，中涵理趣深。",
            "游鯈具龙体，幽洞通潭心。",
            "影动猿摇树，沙明日耀金。",
            "片岩经霹雳，痕凿到于今。"
        ],
        "notes": "",
        "id": "4a775c9cf9dfb2ccc8bc24e3d4dcd21c"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "重游雁山分得六题 五老峰",
        "preface": "",
        "paragraphs": [
            "岩前看不足，化此石为身。",
            "忆昔白头者，于中第几人。",
            "相逢应失笑，久立岂迷津。",
            "勿厌薜萝密，痴容免俗嗔。"
        ],
        "notes": "",
        "id": "46d26466b07a367ce521fd43c7c8f854"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "哭瓢饮陈子在  其一",
        "preface": "",
        "paragraphs": [
            "案头萤火散，惆怅夜吟魂。",
            "路暗重泉迥，堂空半影存。",
            "命无藜藿富，书独鬼神尊。",
            "猿鹤声声怨，愁人不可言。"
        ],
        "notes": "",
        "id": "3e1ce659766cec44578c7057cca72904"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "哭瓢饮陈子在  其二",
        "preface": "",
        "paragraphs": [
            "蝉蜕尘埃外，闲身乐未涯。",
            "山林天岂靳，修短数难移。",
            "吟砚谁濡墨，空瓢想挂枝。",
            "深衣古贤貌，犹觊梦来时。"
        ],
        "notes": "",
        "id": "433775b1fbc23a62db49f0a159194e36"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "哭瓢饮陈子在  其三",
        "preface": "",
        "paragraphs": [
            "每恨去城远，番番语别难。",
            "论交置疏数，尽醉就团栾。",
            "事往遽成感，松雕不待寒。",
            "尚余亲翰墨，收泪再三看。"
        ],
        "notes": "",
        "id": "6ba4420422485cc2f8939c506ee6057b"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "哭瓢饮陈子在  其四",
        "preface": "",
        "paragraphs": [
            "寝食难忘置，心怀故友情。",
            "花枝封蜡寄，诗递出门迎。",
            "忍听偏亲哭，相期嗣子成。",
            "乘除理终定，人事未容轻。"
        ],
        "notes": "",
        "id": "8d57de20c0966f08a5bbc56e461e021d"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "月海远上人游方过灵隠",
        "preface": "",
        "paragraphs": [
            "一点灵光在，月生沧海深。",
            "此中难著语，何处可相寻。",
            "野寺斋无定，穷冬日易阴。",
            "听松行九里，却坐冷泉吟。"
        ],
        "notes": "",
        "id": "5e39158ba6182d5209fc58e5a3ce3cea"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "渔村杂句十首  其一",
        "preface": "",
        "paragraphs": [
            "莫论尘土与烟霞，收拾襟怀即我家。",
            "絮帽蒙头霜月下，水村深夜看梅花。"
        ],
        "notes": "",
        "id": "7460b364f9ed98695c100cafb68d57e8"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "渔村杂句十首  其二",
        "preface": "",
        "paragraphs": [
            "非智非愚浪著鞭，前程倒指事茫然。",
            "临流一洗巢由耳，独立斜阳认钓船。"
        ],
        "notes": "",
        "id": "0bf7816ac249713f1966e4ffd161240e"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "渔村杂句十首  其三",
        "preface": "",
        "paragraphs": [
            "尽醉茅柴得自由，芦花飞雪满人头。",
            "蓑衣碎叶重重补，听雨吟风卒未休。"
        ],
        "notes": "",
        "id": "36c81dc51581a07445e0cb2a584611b4"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "渔村杂句十首  其四",
        "preface": "",
        "paragraphs": [
            "青山如主复如宾，相对无言意自真。",
            "富贵不应忘此味，从来世上少闲人。"
        ],
        "notes": "",
        "id": "f23dcd2c247983b4a0fec4cf3acf6ef0"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "渔村杂句十首  其五",
        "preface": "",
        "paragraphs": [
            "月下门开不用敲，渡头长系木兰桡。",
            "盘餐市远从真率，会宿何妨屡卜宵。"
        ],
        "notes": "",
        "id": "f9683c51c2b236d1f4251ea1c690cd85"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "渔村杂句十首  其六",
        "preface": "",
        "paragraphs": [
            "泽畔行行歌楚骚，一襟忠愤付湘涛。",
            "难教举世无醒者，莫羡渔翁活计高。"
        ],
        "notes": "",
        "id": "74466dd76990fa76eda2c3d579796ab5"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "渔村杂句十首  其七",
        "preface": "",
        "paragraphs": [
            "三五人家住一湾，近城无路去来难。",
            "溪边自结同吟友，松柏青青到岁寒。"
        ],
        "notes": "",
        "id": "f8d03ed39eeea558babccaef73f9b29b"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "渔村杂句十首  其八",
        "preface": "",
        "paragraphs": [
            "野水微茫路欲迷，重重沙渚自高低。",
            "鹭鸶飞过无心泊，直入残阳树杪栖。"
        ],
        "notes": "",
        "id": "b0998eefcff4e74250df77ec064a6730"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "渔村杂句十首  其九",
        "preface": "",
        "paragraphs": [
            "猿鹤何曾肯受羁，偶来亭畔立多时。",
            "物情未到忘机地，步步行行只自疑。"
        ],
        "notes": "",
        "id": "f588132c9eec33aac8f916e0f53eea5e"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "渔村杂句十首  其一〇",
        "preface": "",
        "paragraphs": [
            "白云相顾尚依依，十载江湖负宿知。",
            "时事未容轻所学，山中依旧只吟诗。"
        ],
        "notes": "",
        "id": "3eaa953d21b9deb19efd398fe7006116"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "普觉院登上人房老梅擅名滋久昔四灵与其先师道公方公游赋咏盈纸距今三世矣余每至其所辄徘徊不忍去登亦对坐不倦有前辈之风槐迳弟拉同游者赋诗因用其韵俾登藏之庶不愧昔日尔  其一",
        "preface": "",
        "paragraphs": [
            "年年心与雪霜期，一点寒生古树枝。",
            "昨夜故人相问信，隔窗无月坐移时。"
        ],
        "notes": "",
        "id": "7f0298b7a74be5e6e62d3419375cf85d"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "普觉院登上人房老梅擅名滋久昔四灵与其先师道公方公游赋咏盈纸距今三世矣余每至其所辄徘徊不忍去登亦对坐不倦有前辈之风槐迳弟拉同游者赋诗因用其韵俾登藏之庶不愧昔日尔  其二",
        "preface": "",
        "paragraphs": [
            "四灵殁后谁知己，惟有清香满旧枝。",
            "头白山僧犹爱客，为曾亲见老师时。"
        ],
        "notes": "",
        "id": "11a556955f207194e9cbac5c7cdf1b6d"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "感兴",
        "preface": "",
        "paragraphs": [
            "箪瓢吾道在，此乐语人难。",
            "遗却形骸累，始知天地宽。",
            "远山不辨树，高屋易生寒。",
            "数夜雪风急，编芦壁未完。"
        ],
        "notes": "",
        "id": "db5f5e5ef7b6d91072d8cfa5ad060174"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "新年换桃符",
        "preface": "",
        "paragraphs": [
            "桃符频换句难新，休对春风诉旧贫。",
            "近日儿童谈道学，几时征诏及闲人。",
            "山田收薄官输在，树雪吹残曙色真。",
            "慨昔巢由老岩穴，终身击壤作尧民。"
        ],
        "notes": "",
        "id": "81bed6db43792936d393b0de79d7f75d"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "渔村杂诗十首再和前韵  其一",
        "preface": "",
        "paragraphs": [
            "晴空万里散余霞，一叶渔舟稳似家。",
            "学道未能全寡欲，水边隙地亦栽花。"
        ],
        "notes": "",
        "id": "ce9d50cc4adcedacc5791d7016c18f2e"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "渔村杂诗十首再和前韵  其二",
        "preface": "",
        "paragraphs": [
            "兰菊分畦笋作鞭，南山相对意悠然。",
            "城中有路何曾入，只许苍头趁钓船。"
        ],
        "notes": "",
        "id": "11d45fbeb5ef06a692d16c0e15c50335"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "渔村杂诗十首再和前韵  其三",
        "preface": "",
        "paragraphs": [
            "此身闲却有来由，白发中年已上头。",
            "莫道无官无可弃，从今放下一齐休。"
        ],
        "notes": "",
        "id": "f151ab4b09a813b612f396421326ed65"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "渔村杂诗十首再和前韵  其四",
        "preface": "",
        "paragraphs": [
            "独作渔樵最上宾，土风淳朴物情真。",
            "鲍家兄弟皆和乐，林子诗豪胆压人。"
        ],
        "notes": "",
        "id": "c780d5e7b14bc6762b4efc112ecd147f"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "渔村杂诗十首再和前韵  其五",
        "preface": "",
        "paragraphs": [
            "巡簷修竹晚风敲，古寺僧归月下桡。",
            "童子闭门无一事，只须清坐过中宵。"
        ],
        "notes": "",
        "id": "b98e0e44ef686fe3b5f61099ff5be533"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "渔村杂诗十首再和前韵  其六",
        "preface": "",
        "paragraphs": [
            "微吟朗咏足风骚，切莫危言试怒涛。",
            "云本无心泉自洁，不因作意立名高。"
        ],
        "notes": "",
        "id": "f242bf44bffd2cbd623d3f8a2421367e"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "渔村杂诗十首再和前韵  其七",
        "preface": "",
        "paragraphs": [
            "生涯小小落溪湾，妻子知时不说难。",
            "毕竟直钩为计拙，晚来无酒可销寒。"
        ],
        "notes": "",
        "id": "93c0c3743f62db6bb6f805f29c88f395"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "渔村杂诗十首再和前韵  其八",
        "preface": "",
        "paragraphs": [
            "暝色和烟四望迷，仰眠牛背觉天低。",
            "村翁遥指笙歌处，此地鱼沉鸟不栖。"
        ],
        "notes": "",
        "id": "8c3991b2765206defbfc10657f337bb7"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "渔村杂诗十首再和前韵  其九",
        "preface": "",
        "paragraphs": [
            "雉入樊笼马受羁，低头犹怕欠趋时。",
            "人心到此无真识，未必人疑先自疑。"
        ],
        "notes": "",
        "id": "5427dda234b59074a968af8748424422"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "渔村杂诗十首再和前韵  其一〇",
        "preface": "",
        "paragraphs": [
            "岁寒无物可相依，惟有梅花似故知。",
            "名世何曾在科甲，西湖处士只吟诗。"
        ],
        "notes": "",
        "id": "6d24b9dc6a8e5da87589290915f50c81"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "春晴泛湖",
        "preface": "",
        "paragraphs": [
            "平湖新涨绿，沙觜浄涵波。",
            "芳草思无际，春风情最多。",
            "移舟动山影，止乐听渔歌。",
            "得意唯鸿鹄，高飞避网罗。"
        ],
        "notes": "",
        "id": "18b6f285ec2295260e693006d590dc95"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "呈井南刘主簿",
        "preface": "",
        "paragraphs": [
            "何处井南居，青山遶屋庐。",
            "竹生从碍路，泉响不惊鱼。",
            "有道貌亦古，淡交情似疎。",
            "慈亲更弥寿，堂上步徐徐。"
        ],
        "notes": "",
        "id": "8616dce9ca1bc53aa29e550147872817"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "春半",
        "preface": "",
        "paragraphs": [
            "春半数风雨，水村增晓寒。",
            "不辞蓑笠重，自觉起居安。",
            "隔雾山疑失，占晴础未干。",
            "可怜桃与李，无语受摧残。"
        ],
        "notes": "",
        "id": "a6b070496116a01b21cc2e62d7097e38"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "太古元西堂过万寿谒住山肇淮海禅师并简",
        "preface": "",
        "paragraphs": [
            "老子旧知己，江湖独尔思。",
            "此行逢作者，送别若为辞。",
            "风雨过春半，诗书滞海涯。",
            "心心傥相印，亦足慰衰迟。"
        ],
        "notes": "",
        "id": "0d8f2ff9022e2b8707eb400f182082e7"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "忆汪氏山亭旧游并简",
        "preface": "",
        "paragraphs": [
            "因山为址屋无多，中有幽人衣薜萝。",
            "自撷溪毛充野腹，频敲牛角和渔歌。",
            "舟车相过情难数，姓字长留石可磨。",
            "遥想对床风雨际，一灯终夜照吟哦。"
        ],
        "notes": "",
        "id": "8e3f5efff153a2763a64a6c47e2a6114"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "古淡然老得帖住长芦不受却归松风旧寺次社中韵",
        "preface": "",
        "paragraphs": [
            "拄杖挑云上半肩，寻幽重到旧栖禅。",
            "浮生多故成南北，白发相惊问岁年。",
            "房闭松声难辨雨，山连海脉暗通泉。",
            "自从勇却长芦请，猿鹤终宵亦稳眠。"
        ],
        "notes": "",
        "id": "79f64808148ae504df4983db36439ee3"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "佺上人游方",
        "preface": "",
        "paragraphs": [
            "燕鸿来去尽，萧索此时心。",
            "杖锡投何寺，风霜别故林。",
            "夜床煨叶火，朝谷应樵音。",
            "往往长松下，看山坐独吟。"
        ],
        "notes": "",
        "id": "7094cac87b5915eb695ab8dec349a9df"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "送宋饮冰过四明郡斋  其一",
        "preface": "",
        "paragraphs": [
            "元戎招士重亲临，喜遂诗书万里心。",
            "乍免客愁供帐具，暂停游事戟门深。",
            "秋空矫首瞻魁彩，夜烛凭花听雁音。",
            "从此文名沧海阔，好风三日到鸡林。"
        ],
        "notes": "",
        "id": "02b4895e62bec8bee47c9b41013d5c5c"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "送宋饮冰过四明郡斋  其二",
        "preface": "",
        "paragraphs": [
            "忆昔曾登太白巅，闲云留我石床眠。",
            "集诗删失题犹记，人事乖违岁屡迁。",
            "极羡故交游汗漫，不禁离思对婵娟。",
            "山中乏致兼金餽，形迹相忘二十年。"
        ],
        "notes": "",
        "id": "5f87594704199609aefd0f7771fde964"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "松风隆首座住云际禅院",
        "preface": "",
        "paragraphs": [
            "山门开望海，钟鼓动鱼龙。",
            "人具慈悲相，秋生寂寞容。",
            "随身唯一钵，留偈别双松。",
            "后夜桥西月，支筇失所从。"
        ],
        "notes": "",
        "id": "520d99440fa8884ec2a2977e53c99f9d"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "入京逢故人",
        "preface": "",
        "paragraphs": [
            "长贫复羁旅，共爽十年欢。",
            "在世谁无累，如君事独难。",
            "蹴居怜火后，多病卧春残。",
            "纵决归山计，烟萝不疗寒。"
        ],
        "notes": "",
        "id": "69f04fb105c966d55f006e22d1e35f69"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "下第归故园",
        "preface": "",
        "paragraphs": [
            "扁舟摇荡水心村，几度烟波入梦魂。",
            "猨鹤认名听号令，渔樵执礼叙寒温。",
            "浮生多事景逾促，自古求人道不尊。",
            "莫为穷途妨旷达，定应束帛贲丘园。"
        ],
        "notes": "",
        "id": "ee6159bb962b29ca75f0a6547cdec2ae"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "山中",
        "preface": "",
        "paragraphs": [
            "依然木石居，造物任乘除。",
            "时事今休问，山中计不疎。",
            "泉声增雨后，禽语变春初。",
            "吟得诗名世，终身甘荷锄。"
        ],
        "notes": "",
        "id": "0ac645c70654dc17e8390810864b45cd"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "山居十首  其一",
        "preface": "",
        "paragraphs": [
            "深涧游群鱼，高树鸣幽禽。",
            "山中白日长，同此逍遥心。",
            "脱粳香可炊，浊酒聊自斟。",
            "过兹非所求，孰为升与沉。"
        ],
        "notes": "",
        "id": "2ee1cb123a7a339e4e233ff4eb1282b3"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "山居十首  其二",
        "preface": "",
        "paragraphs": [
            "阴壑生暮寒，白云如炊烟。",
            "麋鹿不识人，时复近我前。",
            "青松三四株，石床在其边。",
            "意思清且闲，可以终余年。"
        ],
        "notes": "",
        "id": "1d80e964adcab2026feba2642261cbf4"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "山居十首  其三",
        "preface": "",
        "paragraphs": [
            "名利能移人，智者为之愚。",
            "历观古英雄，鲜或全其躯。",
            "幸逃世网牵，园绮真吾徒。",
            "勿令千载下，叹惜斯人无。"
        ],
        "notes": "",
        "id": "7e7434cd4625c7c58db56b4292bc328d"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "山居十首  其四",
        "preface": "",
        "paragraphs": [
            "前村雨脚收，斜阳挂高树。",
            "老翁牵牛归，颇亦有幽趣。",
            "山风响茅屋，崖月导芒屦。",
            "平生江湖心，于此谢驰骛。"
        ],
        "notes": "",
        "id": "648dc9781307688d3b85530bc05b5d0e"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "山居十首  其五",
        "preface": "",
        "paragraphs": [
            "龙居洞云深，飞泉泻绝壁。",
            "不闻耳边喧，但觉心境寂。",
            "富贵由他人，得失俱抱戚。",
            "孰能全其天，山中樗与栎。"
        ],
        "notes": "",
        "id": "9bbc47ef13454b6bbbd49798c52ad500"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "山居十首  其六",
        "preface": "",
        "paragraphs": [
            "午睡不觉长，童子入城回。",
            "地炉散微烟，煨芋已成灰。",
            "独酌无佳宾，梅花为吾开。",
            "须臾山月高，顾影空徘徊。"
        ],
        "notes": "",
        "id": "55780ad0af1f5166cc5b0534cbddfb71"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "山居十首  其七",
        "preface": "",
        "paragraphs": [
            "木落山转空，景驶寒亦早。",
            "百草无愠容，低头就枯槁。",
            "形生复形化，安用置怀抱。",
            "千古丘跖分，所论非寿夭。"
        ],
        "notes": "",
        "id": "f68c48d14ed1f279a6c086dd4aa5dfc0"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "山居十首  其八",
        "preface": "",
        "paragraphs": [
            "古调今谁弹，至乐非外假。",
            "渊明爱无弦，此意知者寡。",
            "放鹤未归来，时倚长松下。",
            "旁观彼何人，笑我衣裳野。"
        ],
        "notes": "",
        "id": "578565b3875f4cba33cf13dde31d3ed9"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "山居十首  其九",
        "preface": "",
        "paragraphs": [
            "老妻倦缝纫，痴儿厌藜藿。",
            "一贫谁复言，多累吾已错。",
            "山半云可耕，山下泉可凿。",
            "轩冕亦傥来，岂得长如昨。"
        ],
        "notes": "",
        "id": "5668cd0619a725b9545800d872cc8ffc"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "山居十首  其一〇",
        "preface": "",
        "paragraphs": [
            "柴门长日关，不碍溪水流。",
            "桃花树难寻，怅望回轻舟。",
            "虽无武陵源，事与昔人侔。",
            "已矣勿复言，白首安吾丘。"
        ],
        "notes": "",
        "id": "ae3a1d9146a1348d33be55c96fb96e92"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "廉村薛庭芝诉贫于余余亦贫不能周之赠以是诗",
        "preface": "",
        "paragraphs": [
            "两穷相值愁无计，同是开元补阙孙。",
            "百世清风于此在，莫将贫悴对人言。"
        ],
        "notes": "",
        "id": "1a73ec69b3d36075c02423d7f2d03136"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "素上人游方",
        "preface": "",
        "paragraphs": [
            "山深不可见，一锡又云飞。",
            "梵译通方语，林霜点衲衣。",
            "神闲生境寂，思苦入吟微。",
            "寒月空相照，何人夜扣扉。"
        ],
        "notes": "",
        "id": "6ef5616b3ad9de8f505987571c8b1b12"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "送蓑衣与陈子渊漫成口号",
        "preface": "",
        "paragraphs": [
            "莎草为衣叶叶新，已知难上贵官身。",
            "野人相赠无他意，从使心亲迹更亲。"
        ],
        "notes": "",
        "id": "2d270482b6815a06f5efab6c41e8adf1"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "自君之出矣三首  其一",
        "preface": "",
        "paragraphs": [
            "自君之出矣，泪对花枝洒。",
            "风窗挑夜灯，心在无油泻。"
        ],
        "notes": "",
        "id": "4de3e42da13785f9d435eec54143036b"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "自君之出矣三首  其二",
        "preface": "",
        "paragraphs": [
            "自君之出矣，荏苒度寒燠。",
            "譬彼双鲤鱼，书辞长在腹。"
        ],
        "notes": "",
        "id": "58a66d5eed77ef6e80c4178780561e55"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "自君之出矣三首  其三",
        "preface": "",
        "paragraphs": [
            "自君之出矣，抱此离恨情。",
            "春蚕不作丝，缠绵过一生。"
        ],
        "notes": "",
        "id": "85ab184042c1acec31fd2163f48193f8"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "越僧一书记索赋二绝 松风阁",
        "preface": "",
        "paragraphs": [
            "何处笙箫起半空，满山斜日动蛟龙。",
            "老僧无语凭栏久，过尽白云千万重。"
        ],
        "notes": "",
        "id": "b5d5dd2f8305bcbfbeb208f512c66059"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "越僧一书记索赋二绝 月泉",
        "preface": "",
        "paragraphs": [
            "月色泉声境自真，有身终不惹埃尘。",
            "山中受用祇如此，住者知为澹泊人。"
        ],
        "notes": "",
        "id": "6688b483323ad38b1e14056e6b9110fa"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "为郑菊山赋斗室",
        "preface": "",
        "paragraphs": [
            "居然真乐地，跬步亦徜徉。",
            "大器何曾局，修程未易量。",
            "中天应躔象，吾道即宫墙。",
            "万斛泉源在，非徒志秕糠。"
        ],
        "notes": "",
        "id": "2c05dbc38c9a99536ae0231033928173"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "松阜弟于宝成寺祖墓之侧营创别业为赋得闲亭诗取又得浮生半日闲之句",
        "preface": "",
        "paragraphs": [
            "陟𪩘心已清，复此风雨蔽。",
            "高人疏凿余，理道颇超诣。",
            "卜筑谐素志，缁侣欣共济。",
            "修竹尚无恙，巢鹤亦数世。",
            "空山岚欲滴，近水石可憇。",
            "春睡朝旭升，夜语孤烛继。",
            "高扁出林麓，先垅记苗裔。",
            "严钟警晨昏，群岫罗扈卫。",
            "身同野鹿游，迹许巢父媲。",
            "蜗角自为雄，蚁磨卒至毙。",
            "靡怀半日羡，讵识终老计。",
            "吾庐并渔村，兴往辄鼓枻。",
            "野衣裁芰荷，败屋粘薜荔。",
            "川陆阻会面，岁月迅流逝。",
            "兹情不可忘，淡交慎勿替。",
            "及时毕婚嫁，即事无芥蔕。",
            "相从丘壑真，永使心迹契。",
            "泉石闻斯言，庶以当盟誓。"
        ],
        "notes": "",
        "id": "b2dd7e05b0d564aeb404e607ef519172"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "项大著挽诗",
        "preface": "",
        "paragraphs": [
            "耻为恩门屈，宁辞御史迁。",
            "力陈归老疏，自尽读书年。",
            "秘府神游地，浮荣梦觉前。",
            "世间真不死，未必属苍天。"
        ],
        "notes": "",
        "id": "813cd2f031041ec0b54122ef75d35f8b"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "刘荆山归自惟扬新营渔屋退居",
        "preface": "",
        "paragraphs": [
            "谩道归来晚，闲中日最长。",
            "渔翁尊齿序，客子效戎装。",
            "野水涵秋霁，风荷动夕阳。",
            "十年毕婚嫁，亦胜为人忙。"
        ],
        "notes": "",
        "id": "202f67db3b6269521a215709ba0d5be3"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "定庵远山主",
        "preface": "",
        "paragraphs": [
            "修持功行满，不堕劫中尘。",
            "龙象西天邃，杉松卵塔新。",
            "腊高同辈尽，歛薄小师贫。",
            "生灭理无二，交深独怆神。"
        ],
        "notes": "",
        "id": "cf22509bdf0c035f0b427638a6002156"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "哭槐迳弟",
        "preface": "",
        "paragraphs": [
            "孤僻由天性，看山独展眉。",
            "岂无身后虑，犹课病中诗。",
            "泉石宁非祟，苍旻不可知。",
            "平生唯爱菊，增我九秋悲。"
        ],
        "notes": "",
        "id": "ca9902095dd001682b7ba1afb26fea81"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "林氏梅岩",
        "preface": "",
        "paragraphs": [
            "古意元从澹泊来，云根香雪点矶苔。",
            "静观造化春长在，不是冰霜冻得开。",
            "半影落池涵洁白，一峰无路接尘埃。",
            "逋仙家世君端的，只恐清吟未易陪。"
        ],
        "notes": "",
        "id": "cc53edf3b9bd30dc2e263cb1eea19f95"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "王九山挽诗  其一",
        "preface": "",
        "paragraphs": [
            "古史无完傅，清风独可模。",
            "从谁问出处，举世在泥涂。",
            "气直于时忤，身荣与道俱。",
            "士林为重惜，挥泪奠生刍。"
        ],
        "notes": "",
        "id": "5e70b9e976e3ed05b3b1c2c1abac0a83"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "王九山挽诗  其二",
        "preface": "",
        "paragraphs": [
            "修行过衲子，蔬饭几昏晨。",
            "自草休官疏，犹嫌在世身。",
            "片云先冢近，寒月万松邻。",
            "为鬼还应别，平生有善因。"
        ],
        "notes": "",
        "id": "efe603d042585c7e02c7dbcda0a798da"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "王九山挽诗  其三",
        "preface": "",
        "paragraphs": [
            "俗论鄙迂儒，公胡独受欺。",
            "焦桐方入调，夜鹊忽惊枝。",
            "心事将谁许，身名负己知。",
            "九原如可作，白首誓为期。"
        ],
        "notes": "",
        "id": "7e7bf4e9353c03fe63312597d146408a"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "逢旧友生",
        "preface": "",
        "paragraphs": [
            "交游半零落，身在复长贫。",
            "对语寒灯尽，相看白发新。",
            "兵兴无乐土，市近少闲人。",
            "遥忆桃源路，鸟啼花自春。"
        ],
        "notes": "",
        "id": "da351f476c311dea18a32c63f2f12030"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "和清溪可居壁间韵  其一",
        "preface": "",
        "paragraphs": [
            "松风相对揜重关，何止浮生半日闲。",
            "此是仙家真境界，蓬莱犹在有无间。"
        ],
        "notes": "",
        "id": "4d01a5343503584408f8331919420dba"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "和清溪可居壁间韵  其二",
        "preface": "",
        "paragraphs": [
            "日日虚廊步百回，吟边时有可人来。",
            "西湖处士诗名世，老向孤山亦为梅。"
        ],
        "notes": "",
        "id": "f2fd216079ca290903f07a68f384ffd3"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "林景云令祖夫妻随其子各居同日葬",
        "preface": "",
        "paragraphs": [
            "真诰岩前旧筑居，夫妻双化是仙期。",
            "至今耕陇桑麻地，全似桃源晋宋时。",
            "窀穸同晨符吉卜，亲朋分夜别灵帷。",
            "诗书孙子名方盛，锦诰重恩日未迟。"
        ],
        "notes": "",
        "id": "fece78f5486da3c24524b6190bd84e81"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "康氏端斋",
        "preface": "",
        "paragraphs": [
            "于焉能取友，人己两无偏。",
            "立行有如此，前修宜比肩。",
            "吟情近风雅，胸次著林泉。",
            "愧我全迂僻，交游又十年。"
        ],
        "notes": "",
        "id": "5276c9e2bd7d4bd31605d278eccd97cf"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "陈子渊台州添倅",
        "preface": "",
        "paragraphs": [
            "高志爱官闲，来从玉笋班。",
            "离家买湖石，开印对巾山。",
            "风月添新句，朋游记旧颜。",
            "桃花元有约，猥贱未能攀。"
        ],
        "notes": "",
        "id": "59c009ee7d0de7547c4e52a2bfb05db0"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "潘氏梅所",
        "preface": "",
        "paragraphs": [
            "种梅营数椽，四壁但萧然。",
            "清带山林气，香来笔砚边。",
            "云深天向晚，人立鹤趋前。",
            "余亦岁寒者，相从恰暮年。"
        ],
        "notes": "",
        "id": "14aad69c0ef00365ee158a57edc4c5bb"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "近买山范湾自营藏地与亡弟草塘君及外家墓茔悉可跂望感事述情继有是作  其一",
        "preface": "",
        "paragraphs": [
            "因缘还是范湾边，干巽峰高四应全。",
            "千古青山逢具眼，数茎秋鬓近衰年。",
            "倒骑黄犊循来路，贪看行龙下远田。",
            "慙愧邻翁为指说，传闻此地产英贤。"
        ],
        "notes": "",
        "id": "46058b1e3c092db2a7aec93dc858b3ba"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "近买山范湾自营藏地与亡弟草塘君及外家墓茔悉可跂望感事述情继有是作  其二",
        "preface": "",
        "paragraphs": [
            "外家后事凄凉甚，老妇思亲哭最哀。",
            "今日青山留我在，他年寒食望甥来。",
            "极知造物成吾志，可但精灵慰夜台。",
            "惆怅昔时原上路，独余宿草见春回。"
        ],
        "notes": "",
        "id": "f4ec7512b3cbe20bd0b803370916d96f"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "近买山范湾自营藏地与亡弟草塘君及外家墓茔悉可跂望感事述情继有是作  其三",
        "preface": "",
        "paragraphs": [
            "草塘相望隔重云，愧我为兄蚤哭君。",
            "少日对吟听夜雨，老来无计抚孤坟。",
            "泉台冥漠唯增感，人事安排已十分。",
            "莫待他年推吉应，如今友爱最先闻。"
        ],
        "notes": "",
        "id": "a5f30d0c216ab4f0376b0006d316a39e"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "近买山范湾自营藏地与亡弟草塘君及外家墓茔悉可跂望感事述情继有是作  其四",
        "preface": "",
        "paragraphs": [
            "敢慕昔贤居旷达，分甘吟骨寄山阿。",
            "刘伶常备随身锸，陶令曾为自挽歌。",
            "未必浮生于此悟，算来忙处为人多。",
            "北邙原上堪回首，莫枉心情用太过。"
        ],
        "notes": "",
        "id": "6b8c1e1eb6866db38dc927e9b4dadd35"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "近买山范湾自营藏地与亡弟草塘君及外家墓茔悉可跂望感事述情继有是作  其五",
        "preface": "",
        "paragraphs": [
            "十万买山浑可事，放教身死骨犹香。",
            "不知筋力何年尽，看到杉松几尺长。",
            "管郭岂能谋富贵，诗书元自著兴亡。",
            "采薇歌在无人识，千载清风独首阳。"
        ],
        "notes": "",
        "id": "337c343431a63a21a24075d5595b88c4"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "近买山范湾自营藏地与亡弟草塘君及外家墓茔悉可跂望感事述情继有是作  其六",
        "preface": "",
        "paragraphs": [
            "分明来日已无几，还似参禅未透时。",
            "吟骨纵清难免死，黄菁多啖亦充饥。",
            "题诗遣得山精去，近俗偏将古墓夷。",
            "合眼便为泉下鬼，此身康济莫宜迟。"
        ],
        "notes": "",
        "id": "f5820af7ffb0a3a29f72af88b12b828b"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "近买山范湾自营藏地与亡弟草塘君及外家墓茔悉可跂望感事述情继有是作  其七",
        "preface": "",
        "paragraphs": [
            "大有公卿弗似吾，一枝藤上挂葫芦。",
            "旋疏苔石通崖溜，自祝山神保鹤雏。",
            "休羡铭旌题极品，试将槐树植三株。",
            "依然此事凭阴德，从古幽明理不殊。"
        ],
        "notes": "",
        "id": "40914ccac948c9540178663ff7377c89"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "近买山范湾自营藏地与亡弟草塘君及外家墓茔悉可跂望感事述情继有是作  其八",
        "preface": "",
        "paragraphs": [
            "赢得青山终老看，闲身受用不须多。",
            "风霜落木时将暮，功业无心镜懒磨。",
            "道士共联石鼎句，村童能和草庵歌。",
            "盖棺一事安排了，肯信光阴去似梭。"
        ],
        "notes": "",
        "id": "caa3d21f93571096416a18b3d0576f96"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "近买山范湾自营藏地与亡弟草塘君及外家墓茔悉可跂望感事述情继有是作  其九",
        "preface": "",
        "paragraphs": [
            "山中百事且休闻，也莫参禅莫炼神。",
            "缠树古藤无了日，随风乱叶岂由身。",
            "闲来景物吟方到，静处工夫识始真。",
            "想得大槐宫里梦，日高犹有未醒人。"
        ],
        "notes": "",
        "id": "61013ad4443c2dbe6264c668e3f1dad2"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "近买山范湾自营藏地与亡弟草塘君及外家墓茔悉可跂望感事述情继有是作  其一〇",
        "preface": "",
        "paragraphs": [
            "依然且作住庵看，茆屋三间办不难。",
            "户外莫容千驷马，客床唯置两蒲团。",
            "深林藏虎风长怒，短木支门睡自安。",
            "西北干戈犹未已，偶逢乐土度衰残。"
        ],
        "notes": "",
        "id": "8695d64d3f7ee3cffdee3877d8925e08"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "高新甫云崖",
        "preface": "",
        "paragraphs": [
            "步步危机死不知，白云深处最平夷。",
            "猨啼鹤唳非无意，才近高人便入诗。"
        ],
        "notes": "",
        "id": "ea0355844665cb221f6599e8f5856dfe"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "悼薛君载",
        "preface": "",
        "paragraphs": [
            "衣被唯𦈌褐，长闲未觉贫。",
            "将何折君寿，不尽百年身。",
            "竹树多于屋，禽鱼近得人。",
            "生无世情恋，宁复怨苍旻。"
        ],
        "notes": "",
        "id": "668b9df64d302c70a7bf286499065976"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "石窗通上人南游并谒刘后村",
        "preface": "",
        "paragraphs": [
            "所师郊与岛，知己又应难。",
            "羽檄边烽急，风霜岁事残。",
            "出家忘路远，度海识天宽。",
            "文畅浮屠者，当时亦慕韩。"
        ],
        "notes": "",
        "id": "41da0130045b53d4f98c455da9a47673"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "君成弟清溪",
        "preface": "",
        "paragraphs": [
            "孺子歌犹在，沧浪可濯缨。",
            "流来如玉洁，止处似心平。",
            "鱼避飞凫影，荷添落雨声。",
            "诗书源更远，千古媲交情。"
        ],
        "notes": "",
        "id": "0a3d2d52009751999775745d7a44fdbc"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "哭中师雪崖",
        "preface": "",
        "paragraphs": [
            "众里知心少，唯师是故人。",
            "临终书未答，昨夜梦全真。",
            "鹤唳浑如哭，花开不似春。",
            "近逢同住者，得问病元因。"
        ],
        "notes": "",
        "id": "8e1bd02e6078386e11f6410e4f1ade42"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "霁雪亭",
        "preface": "",
        "paragraphs": [
            "千树玉成林，远香清可寻。",
            "几疑安道在，直得老逋吟。",
            "迥与春风异，唯宜昼日阴。",
            "尘中无此景，羡尔弃华簪。"
        ],
        "notes": "",
        "id": "b82055d15186b6e55a2944ba211b9fde"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "方氏墓庐扁曰白云飞处",
        "preface": "",
        "paragraphs": [
            "诸峰互隠蔽，一望一增悲。",
            "触目易成感，思亲无尽时。",
            "松扉阴似雨，翁仲立如痴。",
            "出岫亦何意，悠然自不知。"
        ],
        "notes": "",
        "id": "de39050d448d59d6a85b090764d4aebb"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "渔村偶题",
        "preface": "",
        "paragraphs": [
            "莫道柴门窄，断无车马声。",
            "苦吟成集少，久病见人生。",
            "花落寒犹在，春阴雨未成。",
            "渔村名自我，鸥鹭勿相轻。"
        ],
        "notes": "",
        "id": "805cd1823dd47bfbbbc6d29c4b98a07b"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "唐补阙清风亭",
        "preface": "",
        "paragraphs": [
            "去国遗忠荩，朝盘托讽深。",
            "因知洁己意，亦是爱君心。",
            "貌像意全古，子孙贫至今。",
            "清风如可继，块土已埋沉。"
        ],
        "notes": "",
        "id": "049dd5304f4cd1ff7139fbff27d27cfe"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "寄珂雪屋",
        "preface": "",
        "paragraphs": [
            "积雪覆茅屋，僧居清更清。",
            "浮生千劫尽，长日一灯明。",
            "野鸟呼能下，山灵避不行。",
            "旧时江月住，时听诵经声。"
        ],
        "notes": "",
        "id": "59498b7de50a19ccf676ce94ea7089d4"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "赋山云姪偶耡",
        "preface": "",
        "paragraphs": [
            "扶犂人所贱，何苦事耕耘。",
            "生意未终息，雨声曾厌闻。",
            "诗书长在手，畚锸岂劳君。",
            "祇恐青云上，能将此志分。"
        ],
        "notes": "",
        "id": "a0e176a98ff4550a3d2743c32eae7a2c"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "还甘泉沈氏诗卷",
        "preface": "",
        "paragraphs": [
            "之人吾畏友，相望水东西。",
            "笔下山林趣，诗中五十题。",
            "读书长闭户，自奉只羹藜。",
            "名字他年出，双松应共齐。"
        ],
        "notes": "",
        "id": "42087bcb79344050a0c785e28de2993b"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "万象亭",
        "preface": "",
        "paragraphs": [
            "年年此地驻吟鞍，十万人家指掌宽。",
            "天上星辰依旧远，山中松桂不知寒。",
            "月生沧海一轮静，云泊阑干片影残。",
            "见说亭基从古在，拟将图志试寻看。"
        ],
        "notes": "",
        "id": "0c2687d26733ce796829cdebcb926716"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "朱氏云壑",
        "preface": "",
        "paragraphs": [
            "舒卷悠悠付太空，居然丘壑具胸中。",
            "人生知己终难必，世上无心自不同。",
            "片石若浮龙在水，远峰欲露树吟风。",
            "羡君隠处有如此，想见诗成字字工。"
        ],
        "notes": "",
        "id": "d03f6b71130ce201f545f0200a22935c"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "本无师与槐径弟交游二十年矣古人谓百篇诗尽和一盏酒须分余于二公亦云槐径既殁本无编其往来之诗号曰云林酬唱僭述鄙句奉呈",
        "preface": "",
        "paragraphs": [
            "中年为此别，悲动故交情。",
            "案上云林卷，山中风木声。",
            "梦回惊复喜，诗在死如生。",
            "几番西郊路，逢师独自行。"
        ],
        "notes": "",
        "id": "15bbe4915a274a41fce45fcb418b3ba2"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "宣氏梅边",
        "preface": "",
        "paragraphs": [
            "自入孤山咏，梅花最识诗。",
            "喜逢吟苦友，共此岁寒期。",
            "曙色雪初霁，暗香春未知。",
            "前村风景别，祇是爱茅茨。"
        ],
        "notes": "",
        "id": "87f10fc68155b8e5b694a53f0458437d"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "耕乐",
        "preface": "",
        "paragraphs": [
            "躬耕乐道真吾事，三聘看来未是荣。",
            "时尚可为君更悟，何妨藜藿度残生。"
        ],
        "notes": "",
        "id": "a50969785a9c1d5d89eb249fc02aa5f3"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "王民山惠诗",
        "preface": "",
        "paragraphs": [
            "民山名字出，朋辈独推先。",
            "不奉寒暄问，于今四十年。",
            "传来诗似锦，倏去步如仙。",
            "自古山林士，无营貌亦贤。"
        ],
        "notes": "",
        "id": "7e59f9c98d12565588003c8e4d8e1af5"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "渔村即事",
        "preface": "",
        "paragraphs": [
            "维舟古渡头，四望是汀洲。",
            "水阔唯宜夏，荷枯不碍秋。",
            "困归牛背稳，晓汲井云浮。",
            "独坐愁无侣，多番为月留。"
        ],
        "notes": "",
        "id": "6fcc7bdec06d4fbd5422e565ead402f5"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "潘氏可轩",
        "preface": "",
        "paragraphs": [
            "可人居此地，称此可轩名。",
            "力学倘无倦，终身集大成。",
            "言辞寓深浅，权度要分明。",
            "体认工夫到，何妨缓作程。"
        ],
        "notes": "",
        "id": "9a18e8c16535e260d72461259d06910a"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "青藜阁为林景云赋",
        "preface": "",
        "paragraphs": [
            "九斗峰前太乙临，星辰亦监此时心。",
            "楼高不碍光芒入，坐久忽惊风露深。",
            "千古圣贤书里见，吾身学问性中寻。",
            "夜窗勤苦追先哲，名字何分昔与今。"
        ],
        "notes": "",
        "id": "6a74aabb8cefbdfb361ba4ab88b1a313"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "追惜永嘉前政知县赵大猷时景定改元",
        "preface": "",
        "paragraphs": [
            "兴言民父恩犹在，何故年来尽不如。",
            "清节苦于为士日，归装轻似到官初。",
            "月明往事寻思遍，灯下怀人音问疎。",
            "矫首天朝除目到，放教田里得安居。"
        ],
        "notes": "",
        "id": "04d23ae027c103cb5c5ca6920e5853a3"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "高氏石云",
        "preface": "",
        "paragraphs": [
            "阆仙曾得句，月下自推敲。",
            "以此幽闲趣，长为淡泊交。",
            "水寒梅照影，霜滑鸟归巢。",
            "余亦同怀者，从君结把茅。"
        ],
        "notes": "",
        "id": "6bb2d1864746a68e951b556df6308cc0"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "清醒",
        "preface": "",
        "paragraphs": [
            "独怀忠愤赴湘中，举国昏昏志不同。",
            "渔父笑君君亦笑，烟波相望各西东。"
        ],
        "notes": "",
        "id": "0ac1614f3debe311566d4cad7e10bd23"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "囊萤  其一",
        "preface": "",
        "paragraphs": [
            "山中不羡青藜贵，清梦何曾到石渠。",
            "裁得𦈌囊连夜喜，儿童也学裹衣裾。"
        ],
        "notes": "",
        "id": "3afacb345bb3b2036afbda97d372e62e"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "囊萤  其二",
        "preface": "",
        "paragraphs": [
            "残星数点照科斗，此事分明属后生。",
            "记得年时头未雪，夜窗不觉又三更。"
        ],
        "notes": "",
        "id": "a3a5c44f893ae57e153f30f8abf1dd35"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "谢松冈姪惠诗",
        "preface": "",
        "paragraphs": [
            "韦布名犹盛，诗书不负人。",
            "每过临水宅，长想钓鱼身。",
            "思苦诗难和，岁寒交始真。",
            "廼翁怜病久，余病复兼贫。"
        ],
        "notes": "",
        "id": "3be0e5a55742884495a7034a7b42a572"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "邵氏悦心堂",
        "preface": "",
        "paragraphs": [
            "扰扰利名役，鬓髭霜雪侵。",
            "要知充此性，即是悦吾心。",
            "有道境常裕，无营味最深。",
            "纷华安肯羡，出见更酣沈。"
        ],
        "notes": "",
        "id": "60630fab6b65e29f7f73444d3d422361"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "别鹤",
        "preface": "",
        "paragraphs": [
            "见说瀛洲万里程，相思犹觊下青冥。",
            "已归天上神仙籍，不就人间饮啄腥。",
            "昨夜月明如失友，故园笼在且休扃。",
            "邻家亦有雏堪待，丹顶微微振薄翎。"
        ],
        "notes": "",
        "id": "b329fa187715d829e6bed074da80eea7"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "冬日野步",
        "preface": "",
        "paragraphs": [
            "树上有禽啼似春，声高声下亦何心。",
            "幽人拄杖移时立，句句诗中是苦吟。"
        ],
        "notes": "",
        "id": "828e6336db2dce2084f756ceb92065a5"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "山中梅花  其一",
        "preface": "",
        "paragraphs": [
            "诗人魂在梅花上，不比垂杨管别离。",
            "野鹤声声声渐远，定应飞报月明知。"
        ],
        "notes": "",
        "id": "deac71300aa4c230400958937a4b38dd"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "山中梅花  其二",
        "preface": "",
        "paragraphs": [
            "已有梅花未有诗，青山相对动愁眉。",
            "山翁只在山中住，花落花开总不知。"
        ],
        "notes": "",
        "id": "d3965ab2d58904cb04c54a12a554edad"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "山中",
        "preface": "",
        "paragraphs": [
            "长日山中坐，白云应笑人。",
            "浮生尘未脱，至老趣难真。",
            "身在影犹赘，年丰家自贫。",
            "莫将吟事废，柳色已知春。"
        ],
        "notes": "",
        "id": "1b5e2db8f99638a2240c180fe9e2d940"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "渔父词七首  其一",
        "preface": "",
        "paragraphs": [
            "兰芷流来水亦香，满汀鸥鹭动斜阳。",
            "声欵乃，间鸣榔，侬家只住岸西旁。"
        ],
        "notes": "",
        "id": "a8f491af3ebde28f35b840641ea09379"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "渔父词七首  其二",
        "preface": "",
        "paragraphs": [
            "翁妪齐眉妇亦贤，小姑颜貌正笄年。",
            "头发乱，髻鬟偏，爱把花枝立柂前。"
        ],
        "notes": "",
        "id": "08b677bb34b0e596752af243c3f99a31"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "渔父词七首  其三",
        "preface": "",
        "paragraphs": [
            "湘妃泪染竹痕斑，风雨连朝下钓难。",
            "春浪急，石矶寒，买得茅柴味亦酸。"
        ],
        "notes": "",
        "id": "23eb02141c1228d44b08ba4e17ad2c22"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "渔父词七首  其四",
        "preface": "",
        "paragraphs": [
            "满湖飞雪搅长空，急起呼儿上短篷。",
            "蓑笠具，画图同，铁笛声长曲未终。"
        ],
        "notes": "",
        "id": "d8384ddb15e5154bccfdd873c14e8c64"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "渔父词七首  其五",
        "preface": "",
        "paragraphs": [
            "离骚读罢怨声声，曾向江边问屈平。",
            "醒还醉，醉还醒，笑指沧浪可濯缨。"
        ],
        "notes": "",
        "id": "df8244889d1372b1413e4f12a63974e7"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "渔父词七首  其六",
        "preface": "",
        "paragraphs": [
            "白发髼松不记年，扁舟泊在荻花边。",
            "天上月，水中天，夜夜烟波得意眠。"
        ],
        "notes": "",
        "id": "3dbceb758cb9560f81ae6c9d3d827cc7"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "渔父词七首  其七",
        "preface": "",
        "paragraphs": [
            "只有青山可卜邻，妻儿语笑意全真。",
            "休识字，莫嫌贫，方是安闲第一人。"
        ],
        "notes": "",
        "id": "06084bdd540e0165608a3691b6bd4a42"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "渔村远望因思槐迳弟同游之乐",
        "preface": "",
        "paragraphs": [
            "满山残雪满溪云，唯有沙鸥独见亲。",
            "往事不堪频入梦，吟篇无数更愁人。",
            "扁舟欲渡同谁载，破衲蒙头近六旬。",
            "尚拟来生因可结，凄凉何处问苍旻。"
        ],
        "notes": "",
        "id": "1a2a616aef7ddd473947f755cf475449"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "闲居言怀",
        "preface": "",
        "paragraphs": [
            "老子从来不为名，放教心地到和平。",
            "庭前草色知春近，窗外梅花终夜明。",
            "纸帐梦回移月影，石溪流断失滩声。",
            "吟边莫问红尘事，只住茅茨亦自清。"
        ],
        "notes": "",
        "id": "056531cb32a7881a781be0227bcbd13b"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "柴门",
        "preface": "",
        "paragraphs": [
            "春风随处好，吟事又相催。",
            "触石云飞去，呼童鹤误来。",
            "杖藜无疾步，花地有香埃。",
            "不许车尘入，柴门只半开。"
        ],
        "notes": "",
        "id": "2402b48b9a44b761281d9f783e0cdc8d"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "独宿山中  其一",
        "preface": "",
        "paragraphs": [
            "涧水松风声不断，白云飞上屋头栖。",
            "山中昨夜孤吟客，只把无眠便作题。"
        ],
        "notes": "",
        "id": "b085f2764dfb321863ee789f9e776e57"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "独宿山中  其二",
        "preface": "",
        "paragraphs": [
            "诛茅无地结庵迟，借得人家近翠微。",
            "何事树禽惊不起，也应知我久忘机。"
        ],
        "notes": "",
        "id": "57ca5e12f348c0d916d27db8943481e2"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "渔家",
        "preface": "",
        "paragraphs": [
            "生涯渔业在，屋漏旋增茅。",
            "莫道直钩拙，翻同稚子敲。",
            "夜灯切竹火，宾坐具山肴。",
            "中有白头者，离骚手自抄。"
        ],
        "notes": "",
        "id": "5d6f46b09126f1a14d3dab2bc8fc354d"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "题山中井泉",
        "preface": "",
        "paragraphs": [
            "井口依山缺，更无沙砾浑。",
            "相传海眼出，久视石碑存。",
            "定案星辰位，不多穿凿痕。",
            "旱年人尽汲，汲尽复源源。"
        ],
        "notes": "",
        "id": "6695467f1e1efe8129786b9cd9bbd218"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "郑氏时斋",
        "preface": "",
        "paragraphs": [
            "力学竞分阴，俄惊岁月深。",
            "岂为科举地，自遂读书心。",
            "名教有余乐，尘埃不可寻。",
            "肯同碌碌者，白首尚籯金。"
        ],
        "notes": "",
        "id": "33844f265276a4f25cface16f2f03508"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "松冈过许峰送葬",
        "preface": "",
        "paragraphs": [
            "此行吟更苦，哭舅万山深。",
            "处士花犹昔，何人诗在今。",
            "奉亲无旅况，对佛动慈心。",
            "霜夜增寒思，半床安纸衾。"
        ],
        "notes": "",
        "id": "6603e3726f52500bcb9f32f08e374da6"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "挽陈运管安人孙氏",
        "preface": "",
        "paragraphs": [
            "舅家如母在，恸哭泪沾襟。",
            "平日经声断，兹晨佛力深。",
            "墓庐犹手构，梱则是夫箴。",
            "山上半慈竹，从知契夙心。"
        ],
        "notes": "",
        "id": "4405f7f81be80fb160f809ae968cf0b9"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "君誉病愈相访",
        "preface": "",
        "paragraphs": [
            "有谁怜我老，贤弟独知心。",
            "月夜空相忆，梅花都未吟。",
            "愁因失鹤致，贫为买山深。",
            "连日勤过记，新𥬠得共斟。"
        ],
        "notes": "",
        "id": "e810d0821827f98fc86990c6ff42c173"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "还寓乐姪诗卷",
        "preface": "",
        "paragraphs": [
            "吾诗吟未了，今尔亦工吟。",
            "笔下心思苦，书中理趣深。",
            "青灯宜远到，白日易西沈。",
            "多谢怜衰疾，连朝独见临。"
        ],
        "notes": "",
        "id": "9aedd21c0bd50dc87fdac91c96ca508d"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "园中",
        "preface": "",
        "paragraphs": [
            "莫道趋时拙，书中乐未涯。",
            "荷锄依树歇，联句笑人迟。",
            "仙去井犹在，年荒草不衰。",
            "近来筋力减，累失看花期。"
        ],
        "notes": "",
        "id": "31acfb0e62c6e6dd5dcbf529394f81ad"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "贾鹿岩",
        "preface": "",
        "paragraphs": [
            "不是长江派，因何亦好吟。",
            "从知世味淡，自觉野情深。",
            "科举无名字，案头唯古今。",
            "新铭为读尽，可惜老山林。"
        ],
        "notes": "",
        "id": "7942e227f45ca25bac372e76ab6dac99"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "山中遇雨",
        "preface": "",
        "paragraphs": [
            "草荒泥磴滑，老病厌扶持。",
            "雨逐云先后，路随山险夷。",
            "天寒禽自浴，屋漏榻频移。",
            "吟事愁无绪，梅花意亦悲。"
        ],
        "notes": "",
        "id": "59d79c82f1e841eeec10b63b3494d0e4"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "山居有感",
        "preface": "",
        "paragraphs": [
            "无忮复无求，山林终自由。",
            "雪飞犹欠积，云住欲相留。",
            "朋友疏因数，功名喜亦忧。",
            "休休亭记在，此是死前休。"
        ],
        "notes": "",
        "id": "0751e6dc3d0f456eaecae9fc2164a9f3"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "湖外泛雪",
        "preface": "",
        "paragraphs": [
            "雨雪连朝意未休，支筇难步最高楼。",
            "梅花不识春风面，野水相平古渡头。",
            "船上看山无屋碍，尘中阅世似沤浮。",
            "一生穷苦缘诗僻，莫把诗穷认作愁。"
        ],
        "notes": "",
        "id": "35dab75d3f24eb45c191fa2df49588f5"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "病中感兴",
        "preface": "",
        "paragraphs": [
            "风霜岁又除，藜杖步徐徐。",
            "儿辈忧无药，床头喜有书。",
            "背因曝日暖，交为诉贫疎。",
            "天定由人事，不如深闭庐。"
        ],
        "notes": "",
        "id": "77cf1b8cfea1fb95b1c6775c3f945493"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "忆嵇师奥观梅并贵行弟殁后之思",
        "preface": "",
        "paragraphs": [
            "不到嵇师今几春，凄凉疋马去无因。",
            "同游人葬梅花下，应笑花开不见人。"
        ],
        "notes": "",
        "id": "0d108aa33993d1de26c570e84325b68e"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "守岁五首  其一",
        "preface": "",
        "paragraphs": [
            "儿辈呼卢不计钱，地炉围坐笑声喧。",
            "老夫自筭吟边事，栽竹移花近百篇。"
        ],
        "notes": "",
        "id": "d292155dbfdfd36005b82a3501a89657"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "守岁五首  其二",
        "preface": "",
        "paragraphs": [
            "明日焚香叩九关，六旬修未到清闲。",
            "莫怜身在尘中老，雪后骑馿亦看山。"
        ],
        "notes": "",
        "id": "4f29500bdcf31f0df5fc3dc62ebc67ea"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "守岁五首  其三",
        "preface": "",
        "paragraphs": [
            "鹤雏添岁顶微红，想见瀛洲路亦通。",
            "昨夜柴门长半掩，三更敲尽叫归笼。"
        ],
        "notes": "",
        "id": "066aea8870054ed62b2d50bd7b34a786"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "守岁五首  其四",
        "preface": "",
        "paragraphs": [
            "新岁才余七日粮，灯前犹自笑人忙。",
            "茅簷霜下寒衣薄，𦶟尽蒹葭夜更长。"
        ],
        "notes": "",
        "id": "0b7e087167c06b0c2a7368f727432304"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "守岁五首  其五",
        "preface": "",
        "paragraphs": [
            "平日过从乏贵游，更来湖上棹扁舟。",
            "除将儿女年年拜，邻舍相逢坐即休。"
        ],
        "notes": "",
        "id": "73474a0acda66230c33ad907479bdb46"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "山云惠二物 梅枝",
        "preface": "",
        "paragraphs": [
            "赠我江南一朶春，独清滋味自相亲。",
            "只愁月下推敲拙，难与梅花作主人。"
        ],
        "notes": "",
        "id": "58166603f2aa2c364b2c7aa09cba433f"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "山云惠二物 画竹",
        "preface": "",
        "paragraphs": [
            "跬步园林种亦难，渭川还有几千竿。",
            "山云遗我冰绡轴，得与梅花相对看。"
        ],
        "notes": "",
        "id": "e14d079c2b1a1b92a558143a6aef20f6"
    },
    {
        "author": "薛嵎",
        "dynasty": "宋",
        "type": "诗",
        "rhythmic": "",
        "title": "渔村有感",
        "preface": "",
        "paragraphs": [
            "小窗长日苦吟声，独倚阑干看晚晴。",
            "居士莫疑贫可弃，春风不为病相轻。",
            "梅边纸帐重重影，壁上离骚字字清。",
            "鸥鹭往来情更熟，只消此地度残生。"
        ],
        "notes": "",
        "id": "080ae90709dcd307c092e64fe71d8b3e"
    }
]