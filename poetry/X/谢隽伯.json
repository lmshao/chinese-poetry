[
    {
        "author": "谢隽伯",
        "dynasty": "宋",
        "type": "诗",
        "rhythmic": "",
        "title": "秋日杂兴  其一",
        "preface": "",
        "paragraphs": [
            "西风运金气，万籁含商声。",
            "寒蛩亦何为，微音最凄清。",
            "幽人倦长夜，拊枕难为情。",
            "朱门沸歌钟，醉卧鸳鸯屏。",
            "晨鸡唤不醒，况乃闻蛩鸣。",
            "蛩声自酸凄，頼有幽人听。"
        ],
        "notes": "",
        "id": "3737263996b353151b8076bdc19f91eb"
    },
    {
        "author": "谢隽伯",
        "dynasty": "宋",
        "type": "诗",
        "rhythmic": "",
        "title": "秋日杂兴  其二",
        "preface": "",
        "paragraphs": [
            "高槐堕疏花，梁燕感时节。",
            "神飚驾轻翮，行计夙已决。",
            "飞鸣绕前簷，似与主人别。",
            "乌衣隔海云，去去避霜雪。",
            "故垒尚未归，相期杏花月。"
        ],
        "notes": "",
        "id": "bba091b92f11c425e0e8e4e803932c00"
    },
    {
        "author": "谢隽伯",
        "dynasty": "宋",
        "type": "诗",
        "rhythmic": "",
        "title": "西湖偶成",
        "preface": "",
        "paragraphs": [
            "思远楼西平屿东，会昌湖上藕花风。",
            "水亭隔岸湘帘卷，人倚阑干忆谢公。"
        ],
        "notes": "",
        "id": "d4cfa65d41c21db29330c4b9c67bb359"
    }
]