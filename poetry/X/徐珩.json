[
    {
        "author": "徐珩",
        "dynasty": "宋",
        "type": "诗",
        "rhythmic": "",
        "title": "醉歌",
        "preface": "",
        "paragraphs": [
            "得谁酿法乃尔佳，连引数杯极口夸。",
            "须臾忘物亦忘我，是非荣辱不可加。",
            "儿童相随拍手笑，阿翁醉也扶归家。",
            "平生故人赵半刺，遣骑折送园中花。",
            "插花饮酒不待劝，夜如何其月欲斜。",
            "倒著接蓠自起舞，笛声趁拍鼓三挝。",
            "陶陶兀兀意有得，小姬在傍双髻丫。",
            "驱令磨墨具纸笔，满幅大草飞龙蛇。",
            "妇云汝醉当止矣，明日酒醒不愧耶。"
        ],
        "notes": "",
        "id": "daf22769546994a6998a051fb60497e6"
    },
    {
        "author": "徐珩",
        "dynasty": "宋",
        "type": "诗",
        "rhythmic": "",
        "title": "赠合门潘舍人",
        "preface": "",
        "paragraphs": [
            "清跸声中玉笋班，五云光里侍天颜。",
            "至尊端拱通明殿，上合来从饭颗山。",
            "旄节行将千骑去，鬓须全未一根斑。",
            "朝回两袖香烟满，应有诗留雉扇间。"
        ],
        "notes": "",
        "id": "faed4a04a2939b5e1695275630ac782b"
    },
    {
        "author": "徐珩",
        "dynasty": "宋",
        "type": "诗",
        "rhythmic": "",
        "title": "和虞智父登金陵清谿阁",
        "preface": "",
        "paragraphs": [
            "叶脱林梢处处秋，壮怀易感更登楼。",
            "日斜钟阜烟凝碧，霜落秦淮水慢流。",
            "人似仲宣思故国，诗如杜老到夔州。",
            "十年前作金陵梦，重抚栏干说旧游。"
        ],
        "notes": "",
        "id": "8bf3c5a5ec572a82d366cda01cae6bf9"
    },
    {
        "author": "徐珩",
        "dynasty": "宋",
        "type": "诗",
        "rhythmic": "",
        "title": "以水石菖蒲赠谷堂孙漕",
        "preface": "",
        "paragraphs": [
            "菖蒲体柔弱，孤生幽涧傍。",
            "涧深水不滋，短叶疎而黄。",
            "物亦有不幸，仁者为悲伤。",
            "愿因水石间，移植近窗光。",
            "探丸起九死，焦卷复翠长。",
            "草木固无知，此心未能忘。"
        ],
        "notes": "",
        "id": "81104b625155269408e6142832bdea8e"
    },
    {
        "author": "徐珩",
        "dynasty": "宋",
        "type": "诗",
        "rhythmic": "",
        "title": "日暮望泾水",
        "preface": "",
        "paragraphs": [
            "导源经陇阪，属汭贯嬴都。",
            "下濑波常急，回圻溜亦纡。",
            "毒流秦卒毙，泥粪汉田腴。",
            "独有迷津客，怀归轸暮途。"
        ],
        "notes": "",
        "id": "e734359297e38a846aef2035159fa8b9"
    },
    {
        "author": "徐珩",
        "dynasty": "唐",
        "type": "诗",
        "rhythmic": "",
        "title": "日暮望泾水",
        "preface": "",
        "paragraphs": [
            "导源径陇阪，属汭贯嬴都。",
            "下濑波常急，回圻溜亦纡。",
            "毒流秦卒毙，泥粪汉田腴。",
            "独有迷津客，怀归轸暮途。"
        ],
        "notes": "",
        "id": "bf72fe4b019672a6e89467cb5faf837c"
    }
]