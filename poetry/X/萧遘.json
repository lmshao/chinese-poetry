[
    {
        "author": "萧遘",
        "dynasty": "唐",
        "type": "诗",
        "rhythmic": "",
        "title": "春诗",
        "preface": "",
        "paragraphs": [
            "南国韶光早，春风送腊来。",
            "水堤烟报柳，山寺雪惊梅。",
            "练色铺江晚，潮声逐渚回。"
        ],
        "notes": "",
        "id": "6b044396111e9db266c224579ae02909"
    },
    {
        "author": "萧遘",
        "dynasty": "唐",
        "type": "诗",
        "rhythmic": "",
        "title": "和王侍中谒张恶子庙",
        "preface": "",
        "paragraphs": [
            "青骨祀吴谁让德，紫华居越亦知名。",
            "未闻一劒传唐主，长拥千山护蜀城。",
            "斩马威棱应扫荡，截蛟锋刃俟升平。",
            "酂侯为国亲箫鼓，堂上神筹更布兵。"
        ],
        "notes": "",
        "id": "7c0f9c841c5c39ac60a3630d6f162fe5"
    },
    {
        "author": "萧遘",
        "dynasty": "唐",
        "type": "诗",
        "rhythmic": "",
        "title": "成都",
        "preface": "",
        "paragraphs": [
            "月晓已开花市合，江平偏见竹簰多。",
            "好教载取芳菲树，剩照岷天瑟瑟波。"
        ],
        "notes": "",
        "id": "8e9c87a0897459e2da716926e30ad444"
    },
    {
        "author": "萧遘",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "吾家九叶相，尽继明时出。"
        ],
        "notes": "",
        "id": "77999dce82509973322ac4beb8757244"
    }
]