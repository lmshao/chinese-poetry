[
    {
        "author": "项寅宾",
        "dynasty": "宋",
        "type": "诗",
        "rhythmic": "",
        "title": "雪",
        "preface": "",
        "paragraphs": [
            "冻云同色坠飞霙，送腊迎春一岁成。",
            "但见红花洗芳面，那闻黄竹度新声。",
            "密移琼室祥光满，倒泻银河白浪平。",
            "已属画师图此景，炎蒸相对卧桃笙。"
        ],
        "notes": "",
        "id": "643e77e22a56dbd4f9f4e8830d37ebc4"
    },
    {
        "author": "项寅宾",
        "dynasty": "宋",
        "type": "诗",
        "rhythmic": "",
        "title": "和范至能元日",
        "preface": "",
        "paragraphs": [
            "献岁身留外，思家恨满中。",
            "桃符禳厉鬼，椒酒劝仙童。",
            "出谒凭羸马，题书附去鸿。",
            "青春应时节，斗柄夜摇东。"
        ],
        "notes": "",
        "id": "2658a74431dd0a8d23ea1744d84f2d54"
    },
    {
        "author": "项寅宾",
        "dynasty": "宋",
        "type": "诗",
        "rhythmic": "",
        "title": "和郑逢辰元宵韵",
        "preface": "",
        "paragraphs": [
            "忆昔先皇赏露台，鼇山半影落蓬莱。",
            "群芳欲识龙颜喜，双阖时瞻雉扇开。",
            "十里仙香蒙碧雾，六宫韶乐隠新雷。",
            "神仙旧事浑如梦，只有春风每岁催。"
        ],
        "notes": "",
        "id": "3b4d34a99e9578c84895362ad69ae299"
    },
    {
        "author": "项寅宾",
        "dynasty": "宋",
        "type": "诗",
        "rhythmic": "",
        "title": "又和酴醾韵",
        "preface": "",
        "paragraphs": [
            "天遣司花宝笈开，鲛绡散翦碧云堆。",
            "芳根移自蚕丛远，薰酿曾随凤诏来。",
            "祇恐飘风撼新竹，却惊残雪触苍苔。",
            "水仙欲逞幽香压，山谷似无诠品才。"
        ],
        "notes": "",
        "id": "91fb9bff27195d4884688d48b847af62"
    }
]