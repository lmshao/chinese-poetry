[
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "夜泊长河",
        "preface": "",
        "paragraphs": [
            "黄帽贪程夜泊迟，市楼灯火歇多时。",
            "满怀风月无分付，却借渔翁短笛吹。"
        ],
        "notes": "",
        "id": "16bbe03d22a6f3386585148bd8cb01a5"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "访潘叔明",
        "preface": "",
        "paragraphs": [
            "一室宽于养鹤笼，荻帘疏透雪花风。",
            "怪来几案无寒色，春在题诗卷子中。"
        ],
        "notes": "",
        "id": "7c7741fd968f35d938e7b3da64a10658"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "明妃",
        "preface": "",
        "paragraphs": [
            "汉宫眉斧息边尘，功压貔貅百万人。",
            "好把香闺旧脂粉，艳妆颜色上麒麟。"
        ],
        "notes": "",
        "id": "c8e34d0ec101b5ee4598247bdda218e1"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "醉起",
        "preface": "",
        "paragraphs": [
            "午醉醺醺到日晡，起呼茶盌炷熏炉。",
            "隔窗几点敲花雨，子细听时却又无。"
        ],
        "notes": "",
        "id": "2f117f396e38d922a2bfba2fd4adc5ad"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "帕子",
        "preface": "",
        "paragraphs": [
            "万缕纵横如妾恨，一方轻薄似郎恩。",
            "多时不系纤腰舞，却对花前拭泪痕。"
        ],
        "notes": "",
        "id": "0ed19b1c942cc2162496dd9c8464fec5"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "晚泊临平",
        "preface": "",
        "paragraphs": [
            "晚卸风帆泊市桥，税亭民屋总萧条。",
            "秦封不到河边柳，送往迎来枉折腰。"
        ],
        "notes": "",
        "id": "57e1b56e9b8c30949d72786dcba88d71"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "元夕后湖上作",
        "preface": "",
        "paragraphs": [
            "自从楼阁罢烧灯，未有今朝一日晴。",
            "暖拆葑边冰翼破，寒留山顶雪痕轻。",
            "娇骢已印寻芳迹，小妓新翻鬻唱声。",
            "每个旗亭商一醉，也应排日到清明。"
        ],
        "notes": "",
        "id": "7bd2420781efc7eb086ad5aadbff554c"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "沈子寿郊居",
        "preface": "",
        "paragraphs": [
            "屋外犹余地百弓，经锄知费几年工。",
            "栽蔬少似于陵仲，种菊多于靖节翁。",
            "偃屈溪山诗卷里，破除风月酒杯中。",
            "近来又喜禅机透，一顾丛林万衲空。"
        ],
        "notes": "",
        "id": "3720c37e08f8591715301135b440a16e"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "赠叶靖逸",
        "preface": "",
        "paragraphs": [
            "借得城居一丈宽，五车书向腹中安。",
            "声华馥似当风桂，气味清于著露兰。",
            "朝士时将余俸赠，铺家传得近诗刊。",
            "回看旧隠西湖上，谁伴沙鸥度岁寒。"
        ],
        "notes": "",
        "id": "8b8fbb6b92f20d35c7a8e03cd5f312a2"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "郑介道见访",
        "preface": "",
        "paragraphs": [
            "步头杨柳种多年，今日方维胜客船。",
            "扫石共看山色坐，枕书同听雨声眠。",
            "溪羹旋煮莼丝滑，野饭新炊芡玉圆。",
            "不管归心忙似箭，强留吟过菊花天。"
        ],
        "notes": "",
        "id": "686a43186f3ed6ef500946015cd538a3"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "赠龚彦质",
        "preface": "",
        "paragraphs": [
            "慈湖分与半窗灯，照得襟怀彻底明。",
            "蒲座夜闲猫占卧，笋舆春暖鹤随行。",
            "炉香欲尽经犹诵，砚墨才浓句已成。",
            "岁晚弟兄俱白首，一楼风雨话深更。"
        ],
        "notes": "",
        "id": "41ea50cc176929de9930e9ff013ec018"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "题常穆仲蘸碧",
        "preface": "",
        "paragraphs": [
            "舫样一亭小，依山复靠池。",
            "每来分席坐，须忆下湖时。",
            "竹弄当窗影，花添蘸水枝。",
            "人间风浪恶，泛宅几天涯。"
        ],
        "notes": "",
        "id": "af290e23348fa8a5a9cfe64f3e20dcde"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "赵叔鲁",
        "preface": "",
        "paragraphs": [
            "天上除书骆驿飞，谪僊何事得来迟。",
            "旅怀宽似居家日，学力高于未第时。",
            "山带晴霏横画轴，水流清响入琴丝。",
            "世间多少王孙贵，无我寒泉一句诗。"
        ],
        "notes": "",
        "id": "f13fd7f39c67f0b043238141b01217fa"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "秋江渔父",
        "preface": "",
        "paragraphs": [
            "小舟轻似一鸥飞，恋月随风惯不归。",
            "困卧芦花深雪里，夜寒添盖旧蓑衣。"
        ],
        "notes": "",
        "id": "40ab2d5a95bf412b0394939c06e2fea8"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "山间",
        "preface": "",
        "paragraphs": [
            "趁得山间笋蕨春，借厨烹煮自吹薪。",
            "倩谁分我杯羹去，寄与中朝食肉人。"
        ],
        "notes": "",
        "id": "c51625dd7e4bfb281dca3abcaf3d619b"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "木山父书院",
        "preface": "",
        "paragraphs": [
            "占得文房一丈强，地幽虽夏亦清凉。",
            "瓶花误倒水侵案，书叶乱掀风满床。",
            "薜长密藤遮半壁，桐分疏影出低墙。",
            "客来莫道无祗待，只啜茶瓯却味长。"
        ],
        "notes": "",
        "id": "930cc44e3a63e3cfd31aea8c15782061"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "蜡梅江梅同瓶",
        "preface": "",
        "paragraphs": [
            "苗裔元从庾岭分，两般标致一般春。",
            "淡妆西子呈娇态，黄面瞿昙现小身。",
            "不羡腰金横玉贵，来寻嚼蜡饮冰人。",
            "只愁花谢香狼籍，桃李如何接后陈。"
        ],
        "notes": "",
        "id": "e5906daee0acbd7c6b660667c6f1c3ef"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "赠画鱼沈秀才",
        "preface": "",
        "paragraphs": [
            "写字摛文不疗饥，生涯换得颇新奇。",
            "锦心暗织临渊网，蓬鬓潜缫钓雨丝。",
            "落笔易于投饵处，得钱多似出罾时。",
            "渔翁枉占烟波阔，不及君家小砚池。"
        ],
        "notes": "",
        "id": "bc041cda31aef1658f1d874802a1f526"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "赠北磵",
        "preface": "",
        "paragraphs": [
            "天下名山行脚遍，依然形影瘦伶俜。",
            "支吾寒暑袈裟耐，变眩烟霞笔砚灵。",
            "对客敬如堂上佛，读书通似藏中经。",
            "石头路滑终难到，不是诗禅莫扣扃。"
        ],
        "notes": "",
        "id": "1dace323ecacd2486456bba322c4acbd"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "雪晓",
        "preface": "",
        "paragraphs": [
            "腊雪连宵接晓飞，锦衾公子未曾知。",
            "起来携杖敲梅树，扶得轻盈压损枝。"
        ],
        "notes": "",
        "id": "51261a1c402e227f36d114c076143763"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "闺怨五首  其一",
        "preface": "",
        "paragraphs": [
            "眉锁从春不暂开，懒移心事向妆台。",
            "恩情恰似残花片，去逐东流更不回。"
        ],
        "notes": "",
        "id": "4094b8b65f395c95f0234b5c538285c4"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "闺怨五首  其二",
        "preface": "",
        "paragraphs": [
            "别后相思瘦玉肌，不堪重著看花衣。",
            "恨君得似梁间燕，社日辞家社日归。"
        ],
        "notes": "",
        "id": "81813f40704d7f651cdbc207c2ad1f0c"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "闺怨五首  其三",
        "preface": "",
        "paragraphs": [
            "月引庭花影上窗，闷和簪朶卧空床。",
            "春寒翠被无人共，闲却熏炉一字香。"
        ],
        "notes": "",
        "id": "35f9de127d64c1ff8d0a86624fec679a"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "闺怨五首  其四",
        "preface": "",
        "paragraphs": [
            "离愁一点浓如黛，强把金篦扫不开。",
            "新月几番呈巧样，薄情夫壻未归来。"
        ],
        "notes": "",
        "id": "0c701ad26236e21a1f25bb2cd77a9fad"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "闺怨五首  其五",
        "preface": "",
        "paragraphs": [
            "小院东风去住中，春愁元不隔帘栊。",
            "自家颜色凋零尽，却对花枝惜堕红。"
        ],
        "notes": "",
        "id": "0b87316bf6d479a2ee1f3541e147e379"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "枯荷",
        "preface": "",
        "paragraphs": [
            "万柄绿荷衰飒尽，雨中无可盖眠鸥。",
            "当时乍叠青钱满，肯信池塘有暮秋。"
        ],
        "notes": "",
        "id": "aa9c44d7786f2f86219ddd7ebae814f2"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "庭树",
        "preface": "",
        "paragraphs": [
            "今年庭树著花稀，因是耽书失事治。",
            "何处结巢双喜鹊，却来删得几枯枝。"
        ],
        "notes": "",
        "id": "923c54aed6e0b89565f6a62cc9cede24"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "春晚",
        "preface": "",
        "paragraphs": [
            "推过诗编把酒斟，挽春佳句让鶑吟。",
            "门前却喜无人扫，积得残花一寸深。"
        ],
        "notes": "",
        "id": "cd093aaee00d575cbe50455c989195ea"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "赠临上人",
        "preface": "",
        "paragraphs": [
            "遶湖山叠翠，师住最高层。",
            "野偈书林叶，茶铛煮涧冰。",
            "松筠为道友，日月是禅灯。",
            "傥许分峰隠，甘为有发僧。"
        ],
        "notes": "",
        "id": "ecc37676fc01db03dd177cf345609eba"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "客路",
        "preface": "",
        "paragraphs": [
            "客路久驱驰，秋深两鬓知。",
            "田家投夜宿，渔灶寄晨炊。",
            "契分灯前影，生涯橐里诗。",
            "遥怜故园菊，荒草没霜枝。"
        ],
        "notes": "",
        "id": "9eb3f8b17c82dd22a3442c624dc8b824"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "钟俊卿见访",
        "preface": "",
        "paragraphs": [
            "荒圃知非延客地，谩分苔石坐移时。",
            "杯中浅注三行酒，几上同看数板诗。",
            "树未经霜飞叶早，菊因闰月放花迟。",
            "自无景物留君住，却恨西山日半规。"
        ],
        "notes": "",
        "id": "bbbcc8093c535cd63e6ca8a62cf069a6"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "题倦庵",
        "preface": "",
        "paragraphs": [
            "自扁庵为倦，斯名恐未然。",
            "醉巾频漉破，游屐几磨穿。",
            "新种竹都活，旧栽花更妍。",
            "门前春水涨，催发孝廉船。"
        ],
        "notes": "",
        "id": "77ba49d6ab0cfec8d69392ad69270cb7"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "赠元耘轩",
        "preface": "",
        "paragraphs": [
            "白发萧萧客帝都，故园闲却种瓜鉏。",
            "平时不信为儒误，今日方知涉世疏。",
            "烟浦未寻归去艇，雪窗犹读借来书。",
            "诗名压尽江湖客，要在唐人向上居。"
        ],
        "notes": "",
        "id": "fdc5e9b3f9cf14a55277a35798c1e274"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "题吴叔清郊居",
        "preface": "",
        "paragraphs": [
            "哦松未了赋归欤，旋买田园结草庐。",
            "数亩竹阴惟欠鹤，半池山影不妨鱼。",
            "举杯多是沽来酒，插架无非读过书。",
            "我已倦为都下客，愿君分与把茅居。"
        ],
        "notes": "",
        "id": "4f033382068ec22819589e72caffd0e7"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "书郭子度壁",
        "preface": "",
        "paragraphs": [
            "禁苑精庐是切邻，衣巾虽旧不沾尘。",
            "钟鱼声里吟连晓，花柳香中醉过春。",
            "和土重泥烧药灶，买丝新接钓鱼纶。",
            "遶湖十万人家住，如此清闲有几人。"
        ],
        "notes": "",
        "id": "db7bcd6d619f71c73ffa8ef883385da6"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "雁字",
        "preface": "",
        "paragraphs": [
            "点画分明印碧空，回鸾返鹊势差同。",
            "月边映得银钩体，雪里摹成玉箸工。",
            "断续似经秦火后，悲凉如在楚词中。",
            "愁人笔砚俱荒废，倩写相思寄便风。"
        ],
        "notes": "",
        "id": "574d5fcbdd560c5922aa7caed106348c"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "宫词二首  其一",
        "preface": "",
        "paragraphs": [
            "卧听羊车辊夜雷，知从谁处燕酣回。",
            "蟾光也解君王意，隔个帘栊不入来。"
        ],
        "notes": "",
        "id": "40039dd3155d5e115ccaab1d2700a65f"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "宫词二首  其二",
        "preface": "",
        "paragraphs": [
            "同入宫来几许人，因何遣妾护长门。",
            "云鬟半脱香腮瘦，却爱菱花镜子昏。"
        ],
        "notes": "",
        "id": "7282dce1a13b71e0a2473ef655f67a2c"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "古墓",
        "preface": "",
        "paragraphs": [
            "石人犹自立蒿莱，拂读残碑字字哀。",
            "邻冢已浇寒食酒，野风分送纸钱来。"
        ],
        "notes": "",
        "id": "84cc9cc8f5a6b0345fa7699f54c72c8f"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "忆郑元甫",
        "preface": "",
        "paragraphs": [
            "别后黄花两度残，天涯彼此寄书难。",
            "几行雁字斜阳里，聊当平安一纸看。"
        ],
        "notes": "",
        "id": "2951a13a3df3b21f3aa934220b8b8ef7"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "赠芸窗",
        "preface": "",
        "paragraphs": [
            "能书能画又能诗，除却芸窗别数谁。",
            "只是霜毫冰茧纸，才经拈起便新奇。"
        ],
        "notes": "",
        "id": "e355ffb49216d09e517ef4e018b8e143"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "戍妇词一首",
        "preface": "",
        "paragraphs": [
            "半落釭花午夜闲，戍衣裁就寄君难。",
            "雁来不带平安字，却带边风入帐寒。"
        ],
        "notes": "",
        "id": "de37d183cd64f72afdbe0c6ade9ac530"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "赠陈宗之",
        "preface": "",
        "paragraphs": [
            "六月长安热似焚，廛中清趣总输君。",
            "买书人散桐阴晚，卧看风行水上文。"
        ],
        "notes": "",
        "id": "eab391da5c1465a4e9bf2642c94559bc"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "伤春曲",
        "preface": "",
        "paragraphs": [
            "日日望郎郎未归，玉肌宽尽缕金衣。",
            "春心撩乱强拘束，碎剪红绡补旧枝。",
            "红绡才向枝头住，残花又逐东风去。",
            "愿花飞入笑筵中，莫入愁人断肠处。",
            "愁人见花人自羞，花见愁人花也愁。",
            "花飞有尽愁无尽，柳外一声黄栗留。"
        ],
        "notes": "",
        "id": "937148393f2559aac83bb69f6b3eba9c"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "四时宫词各一首  其一",
        "preface": "",
        "paragraphs": [
            "因见落花心觉悟，薄罗襟上泪痕干。",
            "容颜纵似花枝好，能得君王几日看。"
        ],
        "notes": "",
        "id": "5521aad8dc20cc4bbbc65607346facbe"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "四时宫词各一首  其二",
        "preface": "",
        "paragraphs": [
            "碧玉凉梳落枕边，懒梳双鬓学新蝉。",
            "恩情不及班姬扇，纵是炎天亦弃捐。"
        ],
        "notes": "",
        "id": "14e39cc1f07a8767fdd1537c1943a9e9"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "四时宫词各一首  其三",
        "preface": "",
        "paragraphs": [
            "凉夜谁同玉簟眠，湘波冷浸一枝莲。",
            "君王不学中秋月，处处分身处处圆。"
        ],
        "notes": "",
        "id": "91659295ce7a96c90990e8fef58f373e"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "四时宫词各一首  其四",
        "preface": "",
        "paragraphs": [
            "雪压长门消未尽，夜衾堆尽旧宫罗。",
            "鸳鸯瓦下垂冰筯，未抵思君玉筯多。"
        ],
        "notes": "",
        "id": "3da155aeee3ae1974828380a08259e4a"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "郭评事",
        "preface": "",
        "paragraphs": [
            "廷评满腹贮阳春，笔下从来活几人。",
            "厅小似分幽寺住，俸轻如在旧山贫。",
            "堆书教子犹疑少，倒屣迎宾不厌频。",
            "欲效林宗巾角垫，自嫌双鬓有红尘。"
        ],
        "notes": "",
        "id": "85451f6d96404ef43dbe6134a7102058"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "挽吴春伯",
        "preface": "",
        "paragraphs": [
            "入门诸子哭褰衣，痛说严君属纩时。",
            "病重刀圭难作效，家贫衾含不如仪。",
            "从春屡有登临约，近日方无唱和诗。",
            "执绋南屏山下路，悲风吹乱绿杨丝。"
        ],
        "notes": "",
        "id": "de3a2b434d4272f0a87f2b4f2dead363"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "挽郭子度",
        "preface": "",
        "paragraphs": [
            "连年染患貌栀黄，卢扁犹无起死方。",
            "稚女自敲尸畔磬，邻僧来炷佛前香。",
            "生涯谩有千书卷，受用惟存一奠觞。",
            "听说茶毗心更苦，拭干清泪又成行。"
        ],
        "notes": "",
        "id": "f3903810e5fa32ad83418552dc46e5ae"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "寄吴宜之",
        "preface": "",
        "paragraphs": [
            "文公徒弟无多在，学术应如寿数高。",
            "好句先教诸子和，垫巾翻被俗人嘲。",
            "湖边茶店同谁坐，井畔柴扉欠我敲。",
            "昨夜相思眠不稳，月眉斜印落花梢。"
        ],
        "notes": "",
        "id": "39edd71d1973f6769c66f9719e05125f"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "瑛上人",
        "preface": "",
        "paragraphs": [
            "十二三时便出家，何曾顷刻离烟霞。",
            "晨持数卷日方上，夜梵千声月未斜。",
            "洗钵不经鸥浴水，插瓶嫌采蝶残花。",
            "儒冠误我骎骎老，何日蒲团共结跏。"
        ],
        "notes": "",
        "id": "71a118a46bb670babab30c82e29f2b0f"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "木芙蓉",
        "preface": "",
        "paragraphs": [
            "芙蓉艳金谷，秋色锦机中。",
            "霜树不知丑，叶与花争红。"
        ],
        "notes": "",
        "id": "6d016396e623966f1cd58163f5ae2f92"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "东归道中",
        "preface": "",
        "paragraphs": [
            "芙蓉波面出罾鱼，廉似城中买担蔬。",
            "欲试脍刀还不忍，恐伤千里寄人书。"
        ],
        "notes": "",
        "id": "f71d6759eacb99817efa54e1262e5377"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "笼禽怨",
        "preface": "",
        "paragraphs": [
            "千金新购入雕笼，恨在娇声断续中。",
            "昨夜羁雌何处宿，落花残月故巢空。"
        ],
        "notes": "",
        "id": "b410cba51ac0f8f7d11571f5065309e5"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "破镜词",
        "preface": "",
        "paragraphs": [
            "宝镜一从分破后，不堪磨拭照妆钿。",
            "倩谁携上青云去，补得今宵缺月圆。"
        ],
        "notes": "",
        "id": "c14f84869e717adb73e88fdc60fe38d0"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "龚彦质恕可二丈",
        "preface": "",
        "paragraphs": [
            "两龚当暑客秦溪，旋买黄𦈌替熟衣。",
            "想见西湖风月里，藕花凝望载诗归。"
        ],
        "notes": "",
        "id": "8a443a26c5f5b2cd0098233c6aee333c"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "张声父",
        "preface": "",
        "paragraphs": [
            "城中破屋妻儿住，自向招提借小房。",
            "壁上碑文皆古篆，案头书册半僊方。",
            "月嫌碎竹遮窗暗，风款飞花入座香。",
            "点检未如僧相处，只多髭鬓几茎霜。"
        ],
        "notes": "",
        "id": "5ae6c7c6c69462e18aa6b88b01bf94dc"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "秋斋即事",
        "preface": "",
        "paragraphs": [
            "桂香吹过中秋了，菊傍重阳未肯开。",
            "几日铜瓶无可浸，赚他饥蝶入窗来。"
        ],
        "notes": "",
        "id": "dc4dd9f4ca2d9d459116024292d4c943"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "泛剡",
        "preface": "",
        "paragraphs": [
            "水阔无风似有风，芦花摇落橹声中。",
            "鸥无一点惊猜意，认作当时载雪翁。"
        ],
        "notes": "",
        "id": "deb1a4243b23bdc7c03899eead8fc661"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "醉归",
        "preface": "",
        "paragraphs": [
            "半醉归来卧不成，月华霜彩烂中庭。",
            "茶铛冻结香匜冷，只把梅花嗅得醒。"
        ],
        "notes": "",
        "id": "ecd8cc417aa0f1385a5da0d19c659ec8"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "湖上曲",
        "preface": "",
        "paragraphs": [
            "新晴旋蜡游春屐，半湿香泥恰好行。",
            "琢得小词腔未稳，往来花下怯歌鶑。"
        ],
        "notes": "",
        "id": "8fe0c284891c1203cd4ad970483b6345"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "赵野云",
        "preface": "",
        "paragraphs": [
            "载雨驾雷翻覆顷，漏星藏月卷舒间。",
            "若将云与诗人比，政恐云无日日闲。"
        ],
        "notes": "",
        "id": "fd0dd667f67b0a0ab461e7bbebc5d24a"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "古砚送赵明府",
        "preface": "",
        "paragraphs": [
            "一片端州古砚砖，翁孙相授当良田。",
            "寒梅磵下和冰洗，秋桂窗前滴露研。",
            "学字不工空费纸，吟诗虽苦未成编。",
            "赠君携去薇花畔，草诏闲时枕匣眠。"
        ],
        "notes": "",
        "id": "783c69cec6f33b2b25179fd293771254"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "戏题花片",
        "preface": "",
        "paragraphs": [
            "一片落花题一字，凑成一首怨春诗。",
            "纵横贴在窗纱上，巧似回文织锦时。"
        ],
        "notes": "",
        "id": "4a3d4569f0a9d2a0c39481d14fb3199c"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "寄衣曲",
        "preface": "",
        "paragraphs": [
            "芦花风紧雁飞飞，便寄边衣也是迟。",
            "妾把剪刀犹觉冷，况君披甲枕戈时。",
            "愿君百战图勋业，馘项歼嬴频献捷。",
            "博取貂蝉金印归，无负君王无负妾。"
        ],
        "notes": "",
        "id": "11379a8a83d9343372fc9ebfa454d288"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "画眉曲",
        "preface": "",
        "paragraphs": [
            "日印花枝欲满窗，旋磨鸾镜试新妆。",
            "恩情只似春宵短，眉黛空如柳叶长。"
        ],
        "notes": "",
        "id": "55960ffed2184903f61f54a2c9a304a6"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "宿闲林步",
        "preface": "",
        "paragraphs": [
            "山禽栖定涧蛙鸣，时复鸱枭杂数声。",
            "昨夜酒添春睡重，幸无憎爱到天明。"
        ],
        "notes": "",
        "id": "54fd72f3663b39efab2de336da00c07d"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "宫女词",
        "preface": "",
        "paragraphs": [
            "妍丑三千众，恩情一例轻。",
            "妾身虽寂寞，天下却升平。"
        ],
        "notes": "",
        "id": "97e4a69a2a980bbe457a00de092f6685"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "真珠园",
        "preface": "",
        "paragraphs": [
            "芭蕉叶上题诗字，雨后来看半不全。",
            "余湿未胜浓墨补，且携巵酒到花前。"
        ],
        "notes": "",
        "id": "b9b5c054d401c480fd67380d1add57ea"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "湖边",
        "preface": "",
        "paragraphs": [
            "湖边开到木芙蓉，攘尽荷花十里红。",
            "红蓼莫慙颜色浅，荣枯同是一秋风。"
        ],
        "notes": "",
        "id": "e19e6bba04a8a5c39053f8986a440fb4"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "读南岳新稿",
        "preface": "",
        "paragraphs": [
            "春来游未遍湖山，已是风光一半残。",
            "细把刘郎诗读后，鶑花虽好不须看。"
        ],
        "notes": "",
        "id": "8473183d33ffda8c5e6b040e2872e6bf"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "花",
        "preface": "",
        "paragraphs": [
            "墙头新露一枝红，压尽隋人万彩工。",
            "香艳便栖云鬓老，也胜飘泊晚西风。"
        ],
        "notes": "",
        "id": "ac33d4de703710caf3db652fa4ca54a3"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "别友",
        "preface": "",
        "paragraphs": [
            "分付离觞莫满斟，酒深还与恨同深。",
            "自怜不及春江燕，一路相随伴好吟。"
        ],
        "notes": "",
        "id": "5be09c249bb48934ea38e4799e0eef9c"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "不语僧",
        "preface": "",
        "paragraphs": [
            "默坐蒲龛若塑成，客来惟听小钟鸣。",
            "却嫌庭树无禅力，时有风枝雨叶声。"
        ],
        "notes": "",
        "id": "9acb6d03829e796caaafb2d06e20566b"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "孔海翁",
        "preface": "",
        "paragraphs": [
            "鉴湖湖上寄闲身，好景应同贺监分。",
            "梅下有船供载雪，荷边无地可鉏云。",
            "吟人多倩删诗稿，名士争求作序文。",
            "画卷书编藏满屋，其他生计尽输君。"
        ],
        "notes": "",
        "id": "badafec7a92e0d128c4839c0b1df332d"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "题县楼呈丘竹坡",
        "preface": "",
        "paragraphs": [
            "令君聊试栋梁材，结就谯楼亦壮哉。",
            "疑是海宫新涌出，不然僊府乍移来。",
            "无人敢带私心入，万户皆知正道开。",
            "细数代瓜能几日，晓筹昏鼓莫相催。"
        ],
        "notes": "",
        "id": "d55462d68b27756b9f30d3cb5a9d53b6"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "寄题竹坡",
        "preface": "",
        "paragraphs": [
            "郭外移来费俸金，几年擡举玉成林。",
            "更无余地栽闲树，尽有高枝著卧禽。",
            "寒影似传东野貌，清声如写伯夷心。",
            "呼童少杀青瑶简，染月濡云寄我吟。"
        ],
        "notes": "",
        "id": "e5ef5fa873fbea0789036d05a6a00135"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "数椽",
        "preface": "",
        "paragraphs": [
            "数椽茅屋傍林塘，幽似山僧独住房。",
            "夜静只凭猿守宅，昼闲时有鹤升堂。",
            "旋收落叶供茶爨，细捣枯花作印香。",
            "书册满床诗满橐，别无生计亦何妨。"
        ],
        "notes": "",
        "id": "bf470579b4beb85aa2f45e2d6ba11157"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "送友人为僧",
        "preface": "",
        "paragraphs": [
            "知心朋友云霄里，三尺官绫取不难。",
            "禅衲乍披身愈瘦，儒冠新脱顶微寒。",
            "数编诗稿聊收起，一藏经文旋取看。",
            "惟我尘缘推不去，萧萧华发倦渔竿。"
        ],
        "notes": "",
        "id": "cc4526b1651721fa81ffa834e0935512"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "地炉",
        "preface": "",
        "paragraphs": [
            "穴地为炉了一寒，肉屏毡帐任无缘。",
            "晨烧树下沾霜叶，夜煮山头泻月泉。",
            "已借阳和归故絮，更分光焰到残编。",
            "百年贫富灰埃尽，荒冢累累野烧边。"
        ],
        "notes": "",
        "id": "4341be805c6964f4a1e3402a46e0afab"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "春雪",
        "preface": "",
        "paragraphs": [
            "东风吹雨作花飞，寒勒芳程几日迟。",
            "惟有庭前老梅树，谢渠添补落残枝。"
        ],
        "notes": "",
        "id": "bd288f3348039fea58d6cddc15a5ab06"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "挽沈晏如",
        "preface": "",
        "paragraphs": [
            "不信诗人一例穷，如公半世又成空。",
            "湖边便欠寻梅友，篱下应无采菊翁。",
            "雪片堆平闲药灶，雨声敲碎旧渔篷。",
            "墓铭吟稿儿封寄，血泪斑斑浣纸红。"
        ],
        "notes": "",
        "id": "0211a70be3aad93faea3df47dbfb2d20"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "赠相士",
        "preface": "",
        "paragraphs": [
            "涧水溪冰似镜清，自看寒貌已分明。",
            "烦君别相江湖友，来岁谁魁淡墨名。"
        ],
        "notes": "",
        "id": "8bb5f913646d08874745e0baccef311c"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "陈裕斋墨戏",
        "preface": "",
        "paragraphs": [
            "临帖钞书外，尤深破墨工。",
            "万峰千嶂趣，片纸尺绡中。",
            "云暗孤村月，潮生满树风。",
            "自嫌吾已老，摩砚一无功。"
        ],
        "notes": "",
        "id": "9a2a8fdb0617faddb2a048f7454564f2"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "题吴秋潭隠居图",
        "preface": "",
        "paragraphs": [
            "到处有茅堪盖屋，谁家迁槿不成篱。",
            "秋潭何事经营晚，应是无人会买诗。"
        ],
        "notes": "",
        "id": "328c2b7ae88f39b56cf301a9ae234e61"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "题摩云",
        "preface": "",
        "paragraphs": [
            "老松阴下访摩云，仰望青云隔几尘。",
            "不是倚空梯百尺，只缘中有道高人。"
        ],
        "notes": "",
        "id": "e3eb5adcdb51c7b7fc3c429339ea8e04"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "田间",
        "preface": "",
        "paragraphs": [
            "田间久不到，草木半萧疏。",
            "鸥占沉舟浴，蛩分破壁居。",
            "仆温携到酒，邻送卖残蔬。",
            "未说催租事，黏窗且读书。"
        ],
        "notes": "",
        "id": "35e6b449367e4864e0579d34df51f3c3"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "题野处",
        "preface": "",
        "paragraphs": [
            "数亩家园枕碧波，树桑疏处补花窠。",
            "簷低不碍儒冠入，桥矮才通钓艇过。",
            "云笛旋裁门外竹，雨衣新织槛前莎。",
            "有时牛背看书罢，一曲春风宁戚歌。"
        ],
        "notes": "",
        "id": "576ab0f32b6d9c1be656c32127d41109"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "孙祺卿新居",
        "preface": "",
        "paragraphs": [
            "几年铢累束修钱，才向湖边置一廛。",
            "种竹庭深难得月，养鱼池小易为泉。",
            "山呈好画当书案，柳撒轻丝罩钓船。",
            "酒力半酣诗思倦，矮床相对白鸥眠。"
        ],
        "notes": "",
        "id": "32d72d719f14a5548be3521520255cae"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "招高菊涧",
        "preface": "",
        "paragraphs": [
            "归买秦溪屋一间，才如都下僦楼宽。",
            "门前养草如花赏，壁上黏碑当画看。",
            "自改旧诗多未稳，独斟新酒不成欢。",
            "髯仙只在渊明宅，泥泞相邀寸步难。"
        ],
        "notes": "",
        "id": "21585649b317e68a332ca54cd8579bf2"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "李明府雪中小阅",
        "preface": "",
        "paragraphs": [
            "令君蒙雪教千兵，一点妖氛不敢生。",
            "和气旋回弓力软，寒光微映剑花明。",
            "民居似倚银城壮，海道如铺玉簟平。",
            "入蔡归来方夜半，画堂歌管未收声。"
        ],
        "notes": "",
        "id": "0ff8b06e3a55362e6d166b66bde6dc07"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "西真图",
        "preface": "",
        "paragraphs": [
            "翠水池边宴早秋，云谣声里月西流。",
            "醉归不信乘鸾稳，却擘莲花作采舟。"
        ],
        "notes": "",
        "id": "57d1602e98c695ba373882b2fc5350f1"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "书北庵门",
        "preface": "",
        "paragraphs": [
            "十度来敲九不应，隔篱空见竹青青。",
            "不知池里黄金鲫，听讲楞伽几卷经。"
        ],
        "notes": "",
        "id": "42b8bea52c930f7f8317f3b2f1c98ead"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "赠术士张痴",
        "preface": "",
        "paragraphs": [
            "伶俐不如痴，从来我亦知。",
            "才吟诗好日，便是命穷时。",
            "鼠笑瓶无粟，蜗嫌壁有碑。",
            "五行修得否，髭鬓已丝丝。"
        ],
        "notes": "",
        "id": "9b0ff15911a5dfe8e53089e9fb9281de"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "谢毓斋李尚书惠诗序",
        "preface": "",
        "paragraphs": [
            "绿野堂边种药成，已斑髭鬓复青青。",
            "谢庭子弟皆英物，汉殿公卿半学生。",
            "争捧溪藤求妙画，竞磨崖石乞新铭。",
            "如何海角孤吟者，文集中间也挂名。"
        ],
        "notes": "",
        "id": "6af348dfcbe5f2e6dde9a5ae864c5971"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "叶充斋",
        "preface": "",
        "paragraphs": [
            "歙浦租船只载诗，一廉如此似君稀。",
            "双亲犹道行装重，多带罗纹一砚归。"
        ],
        "notes": "",
        "id": "769381b56a763a62b1f9254c7dbe1ff6"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "题赵子固春山上寺图",
        "preface": "",
        "paragraphs": [
            "望得招提见，程犹半日间。",
            "马嘶曾到处，仆指未行山。",
            "风递松声远，云连草色闲。",
            "何如添个我，坐石听潺湲。"
        ],
        "notes": "",
        "id": "a90447671253ba1d516881b2f7066f19"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "汤婆子",
        "preface": "",
        "paragraphs": [
            "一冬专宠道人房，不藉华清赐浴汤。",
            "皤腹却无璋瓦分，矮身难称绮罗妆。",
            "春生蝴蝶半床梦，暖迫梅花一帐香。",
            "醉倚肉屏君莫羡，北邙多少黑头郎。"
        ],
        "notes": "",
        "id": "fd1257140446d23e43af728a003c8c2a"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "送写神李肖岩入道",
        "preface": "",
        "paragraphs": [
            "一掣尘缘去学仙，鹤程风露渐高寒。",
            "白玉楼中逢鼻祖，为传吟貌寄予看。"
        ],
        "notes": "",
        "id": "7ccac2e255113e4bb6b144a0c0ef23b3"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "寄赵仓",
        "preface": "",
        "paragraphs": [
            "麾节交迎出帝城，满朝皆羡板舆荣。",
            "一州暂辍春风暖，八郡同瞻霁月明。",
            "吴苑鶑花新管领，秦溪桃李旧生成。",
            "应怜倦卧寒窗者，煮药炉边听雪声。"
        ],
        "notes": "",
        "id": "b8da6c564cca8d836ba09a43966dd6b8"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "送赵子梁",
        "preface": "",
        "paragraphs": [
            "梅福舟行速，离觞不暇斟。",
            "虽然交日浅，颇觉别情深。",
            "宿处雁相伴，到时鶑对吟。",
            "水心新冢下，替我一沾襟。"
        ],
        "notes": "",
        "id": "990498ac6b0a46009fe60b9d9edc9c7a"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "得闲亭",
        "preface": "",
        "paragraphs": [
            "柳风虽小丝丝袅，花雨无多点点香。",
            "惟有吟毫闲未得，染红濡绿一春忙。"
        ],
        "notes": "",
        "id": "bc82df2592ef68429d2d9b6a3f35152d"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "题钱庆丰醒庵",
        "preface": "",
        "paragraphs": [
            "不向杯中物，吟边仅有君。",
            "自无沉醉分，非效独醒人。",
            "卷箔进明月，开门放宿云。",
            "拣茶敲未遍，又摘露芽春。"
        ],
        "notes": "",
        "id": "a826f07a145189e204c12066f6a60866"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "挽周倅",
        "preface": "",
        "paragraphs": [
            "真是分风月，归来无俸钱。",
            "人皆嗤拙宦，天又啬长年。",
            "旧宅寒潮外，新茔古树边。",
            "一诗哀不尽，簷雨对潸然。"
        ],
        "notes": "",
        "id": "48aef185ee78cc009c15a44050a7617f"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "上赵兰坡",
        "preface": "",
        "paragraphs": [
            "身迫云霄自不知，只如师友讲论时。",
            "驱龙驾凤阳冰字，剪月裁霞太白诗。",
            "雨院炷香熏画卷，晴窗添水浸花枝。",
            "十年漫走江湖上，只尺兰坡却到迟。"
        ],
        "notes": "",
        "id": "554abc9ef64cee3beb7c00525f39426f"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "上嘉禾赵守",
        "preface": "",
        "paragraphs": [
            "邦君一念只宽民，真个龚黄现后身。",
            "和气蒸为千耒雨，暖云裁作万襦春。",
            "座中长有清吟客，庭下浑无健讼人。",
            "诸郡尽能依此样，世间那有一家贫。"
        ],
        "notes": "",
        "id": "7f46a7805a8aea476447fe6e102cd7fa"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "剑言",
        "preface": "",
        "paragraphs": [
            "朝润郅支膏，暮泽楼兰血。",
            "何如沉土中，蚀为无用铁。"
        ],
        "notes": "",
        "id": "026cbec6579316b97abb578118068fef"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "题常宣仲草堂",
        "preface": "",
        "paragraphs": [
            "隔市能几步，幽趣逾山林。",
            "凿池小如斗，水浅鱼自深。",
            "簷任树枝碍，阶从草色侵。",
            "不肯一锄斫，恐伤春风心。",
            "朝出货仁义，暮归炊古今。",
            "客来无可款，石炉添水沉。"
        ],
        "notes": "",
        "id": "e504c56b724292f9c2c037a3ab6f9f3c"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "题张俞仲竹屋",
        "preface": "",
        "paragraphs": [
            "削成千蠹简，此屋是余材。",
            "长有清风至，浑无俗客来。",
            "猿当吟案立，鹤趁钓船回。",
            "添足岁寒计，栽松复种梅。"
        ],
        "notes": "",
        "id": "3c95edf36e97d5f7cf000e523d7c2061"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "李方庵款梅",
        "preface": "",
        "paragraphs": [
            "梅花惆怅三年别，香锁空庭几风月。",
            "今年花发主人归，依旧主人贫彻骨。",
            "小枝分立砚屏边，无酒酬春烛焰寒。",
            "数叶残书繙未了，唤起山童敲凤团。"
        ],
        "notes": "",
        "id": "49a93bca5adb1e3d8f2ff6cc7e1db08b"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "乐府  其一",
        "preface": "",
        "paragraphs": [
            "妾心如镜面，一规秋水清。",
            "郎心如镜背，磨杀不分明。"
        ],
        "notes": "",
        "id": "9201fea4b4d65b73e1ebeca1c4bb060c"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "乐府  其二",
        "preface": "",
        "paragraphs": [
            "小窗寒烛夜，结纽缀郎襟。",
            "不结寻常纽，结郎长远心。"
        ],
        "notes": "",
        "id": "28e9225a1028d692850efc700ff5aa83"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "乐府  其三",
        "preface": "",
        "paragraphs": [
            "郎身如纸鸢，断线随风去。",
            "愿得上林枝，为妾萦留住。"
        ],
        "notes": "",
        "id": "03616f3a5110d61d1c0e626ac5a0fa88"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "题舒王游半山图",
        "preface": "",
        "paragraphs": [
            "馿载新诗仆抱书，松声禽语当传呼。",
            "不知邂逅耕田者，问著青苗免役无。"
        ],
        "notes": "",
        "id": "46a92c5ea01ab71c8b6b3617224fd42d"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "题钱叔恭立斋铭后",
        "preface": "",
        "paragraphs": [
            "拄义撑仁难著脚，十人著脚九斜欹。",
            "此铭不特为君助，今古儒家砥柱碑。"
        ],
        "notes": "",
        "id": "b397e8ef603326d774b2c2c825612a13"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "旧渔竿",
        "preface": "",
        "paragraphs": [
            "掣断江湖几线风，蓑衣闲挂饵瓢空。",
            "何因献入君王手，持向磻溪钓太公。"
        ],
        "notes": "",
        "id": "17b99c5fe38ff7bddfbae9fad45e5aac"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "草屦",
        "preface": "",
        "paragraphs": [
            "江湖蓑笠旧交情，石滑泥深步转轻。",
            "恰是革华踪迹险，宦程高处越难行。"
        ],
        "notes": "",
        "id": "5b707881f367bb3831b8ac13f39f94c0"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "赠刘相士",
        "preface": "",
        "paragraphs": [
            "满镜秋霜鬓影寒，此生堪笑复堪怜。",
            "烦君只相看书眼，更对青灯得几年。"
        ],
        "notes": "",
        "id": "6341b6491ba45233704df31689e8a01b"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "宗之惠梅窠水玉牋",
        "preface": "",
        "paragraphs": [
            "百幅吴冰千蘂雪，对吟终日不成诗。",
            "忆君同在孤山下，商略春风弄笔时。"
        ],
        "notes": "",
        "id": "24513f2bfd21289ed108730b8e61c5df"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "月涧惠砚滴梅脑  其一",
        "preface": "",
        "paragraphs": [
            "手不题诗已数年，砚砖相伴学枯禅。",
            "为君蘸湿玄晖笔，写出江山雪后天。"
        ],
        "notes": "",
        "id": "11ca1ecd90ca1a2ff1f1cc0e7b46b411"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "月涧惠砚滴梅脑  其二",
        "preface": "",
        "paragraphs": [
            "踏雪寻梅兴未偿，衣襟頼有隔年香。",
            "铜𠤷更炷冰花脑，不到孤山也不妨。"
        ],
        "notes": "",
        "id": "0719056c29dfc490025555ace5b09fe8"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "春思",
        "preface": "",
        "paragraphs": [
            "嫁得萧郎不恋家，几年流落在天涯。",
            "满怀多少伤春事，嫌杀门前叫卖花。"
        ],
        "notes": "",
        "id": "24ae49438ded5c7585124cf0f5908bc2"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "送赵丞",
        "preface": "",
        "paragraphs": [
            "竹梢风露松梢月，未抵吟丞气味清。",
            "笑问两年何所得，锦囊诗重俸囊轻。"
        ],
        "notes": "",
        "id": "4ee3e5f911e911a001ba90b272329764"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "赠墨僧",
        "preface": "",
        "paragraphs": [
            "老砚磨穿事不成，万书堆里鬓星星。",
            "愿随君去柯山下，收拾残烟写佛经。"
        ],
        "notes": "",
        "id": "63ad3e26bcbe9fef3f868044cd28af7c"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "重阳乏酒",
        "preface": "",
        "paragraphs": [
            "黄花冷笑竹篱边，笑我床头乏酒钱。",
            "带雨折来无用处，碎挼金屑和茶煎。"
        ],
        "notes": "",
        "id": "dd2cfc75387207111d9911dfc26a5087"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "烛",
        "preface": "",
        "paragraphs": [
            "长身夜占银台立，焰焰光摇顶上珠。",
            "贪向华堂照歌舞，不知灰得寸心无。"
        ],
        "notes": "",
        "id": "c97e19123d8dfc73effe26617ecb146b"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "代术者言",
        "preface": "",
        "paragraphs": [
            "不闻沸鼎烹夷叔，那有云台画四凶。",
            "自与心君消息了，却将甲乙问穷通。"
        ],
        "notes": "",
        "id": "b096b185e1e996f647f8397433e02561"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "赠钱相士",
        "preface": "",
        "paragraphs": [
            "我貌君容一种寒，鹭漂鸥泊廿来年。",
            "我诗吟就无人买，君相公卿煞得钱。"
        ],
        "notes": "",
        "id": "541256920ef3aae19e29f4a32bf307f9"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "观松岩画卷",
        "preface": "",
        "paragraphs": [
            "老屐相随四十年，惯看苍翠听潺湲。",
            "今朝细玩松岩画，犹有吟行未到山。"
        ],
        "notes": "",
        "id": "4db3ab5bef6fcb22c1b3bbec4369f653"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "吴江道中",
        "preface": "",
        "paragraphs": [
            "一别吴松二十秋，败荷枯柳总新愁。",
            "白头交友凋零尽，頼有寒江几个鸥。"
        ],
        "notes": "",
        "id": "4b32ee0986717abf7a3b35263081ce68"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "题陆宣公堂",
        "preface": "",
        "paragraphs": [
            "一编奏议从头读，句句冰联玉缀成。",
            "不是德宗嫌切直，自缘唐室未升平。",
            "谄魂尽逐残星灭，义魄长随霁月明。",
            "我亦爱君忧国者，岁时来一拜先生。"
        ],
        "notes": "",
        "id": "690e1b13ec4d1e35893cd63f8df36482"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "送赵兰坡",
        "preface": "",
        "paragraphs": [
            "弟判嘉兴蔼政声，兰坡兄又出专城。",
            "如将天上一蟾影，分作人间两郡明。",
            "江冷雪随帆幅去，路晴梅夹轿窗行。",
            "开藩便拜归班诏，也与玉山添重名。"
        ],
        "notes": "",
        "id": "51c1d9338bf4c7007681808e13271419"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "题赵恕可山台",
        "preface": "",
        "paragraphs": [
            "绕宅无非罨画山，吟台更对好峰峦。",
            "锦囊低挂花梢上，玉子轻敲竹荫间。",
            "小砚买来猿解捧，异书编就鹤同看。",
            "主人出赴功名会，涧水自清云自闲。"
        ],
        "notes": "",
        "id": "f7590bed1e1e0e68b90cf843f2255f97"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "小蓑道人",
        "preface": "",
        "paragraphs": [
            "满面疮痍瘢，胸中一泓雪。",
            "醒吟鹤背风，醉卧鸥边月。",
            "不卖吓鬼符，不试{熝/匕}金诀。",
            "笑问旧蓑衣，秋来添几结。"
        ],
        "notes": "",
        "id": "6378f628733c7c476b5264a017621c6d"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "题丘竹坡新第",
        "preface": "",
        "paragraphs": [
            "长安富贵海，十客九倦还。",
            "君去不著意，君归无愧颜。",
            "旧圃一二亩，新居十数间。",
            "花寻直树种，竹简斜枝删。",
            "诗句满壁写，书编到处安。",
            "冬簷日春煖，夏户风昼寒。",
            "不是时令舛，自缘心地宽。",
            "天下政多事，未须牢闭关。"
        ],
        "notes": "",
        "id": "d4d136e5933b7bf1a4b68cfff8a48d40"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "题雪林画卷",
        "preface": "",
        "paragraphs": [
            "乱洒春霙著纸寒，玉成天地片时间。",
            "有人谙尽江湖冷，却爱寻常罨画山。"
        ],
        "notes": "",
        "id": "eb53795af3537de20837c121e7a25dcc"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "兰花",
        "preface": "",
        "paragraphs": [
            "竹底松根惯寂寥，肯随桃李媚儿曹。",
            "高名压尽离骚卷，不入离骚更自高。"
        ],
        "notes": "",
        "id": "f6c371084628a82895971f2964dff7b0"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "郭南湖见访却适有出一绝为谢",
        "preface": "",
        "paragraphs": [
            "一篷风雨偶归迟，见说君来扣我扉。",
            "童子困眠梅树下，不曾放得鹤双飞。"
        ],
        "notes": "",
        "id": "44d486bf04f4d77daa6314df458dd159"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "枯树",
        "preface": "",
        "paragraphs": [
            "几年柴立荒塍下，春雨秋风总不知。",
            "一点阳和到桃李，红红白白便盈枝。"
        ],
        "notes": "",
        "id": "00f66f41198accf6a2c911ee7e03da6a"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "钱谦斋新居",
        "preface": "",
        "paragraphs": [
            "住破吴松江上屋，杭州城外结新庐。",
            "未寻陆羽烹茶具，先借渊明种菊鉏。",
            "山入楼中成好句，月来窗下伴残书。",
            "御街车马无行处，谁肯抽身觅退居。"
        ],
        "notes": "",
        "id": "cb1c5f84fc7178179ad5475b65704e65"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "上赵克家太守",
        "preface": "",
        "paragraphs": [
            "说著嘉兴太守贤，野梅官柳亦欢然。",
            "贫民不识重租苦，老吏难将一事瞒。",
            "但有诗书堆几上，更无歌舞到樽前。",
            "凡为郡者皆如此，天下何由不治安。"
        ],
        "notes": "",
        "id": "5e3a8cd0473fbf294775ee038da5e084"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "赵宰琼花图",
        "preface": "",
        "paragraphs": [
            "祠下灵根无别种，凡花谁敢鬭荣枯。",
            "被君分种鹅谿上，从此人间有两株。"
        ],
        "notes": "",
        "id": "bab995fa2e96ccfc1c19fcb59199a681"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "寄然镜潭",
        "preface": "",
        "paragraphs": [
            "镜潭炯炯秋无底，著一纤云也是多。",
            "禅外当无些子事，如何犹有作诗魔。"
        ],
        "notes": "",
        "id": "82850591c97852554192d291fbcf0267"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "茉莉",
        "preface": "",
        "paragraphs": [
            "荔枝乡里玲珑雪，来助长安一夏凉。",
            "情味于人最浓处，梦回犹觉鬓边香。"
        ],
        "notes": "",
        "id": "8220c0a94b53706eddf7c95d399da947"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "题猗绿堂",
        "preface": "",
        "paragraphs": [
            "萧萧万竿玉，深护读书堂。",
            "梦趁秋声薄，诗搀夜色凉。",
            "敲茶风递响，滴砚露涵香。",
            "不杂有花树，花红不久长。"
        ],
        "notes": "",
        "id": "23b77da9424bf707dc42aec1315514dd"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "赵山台寄诗集",
        "preface": "",
        "paragraphs": [
            "海雁叫将秋色去，山台钞寄好诗来。",
            "菊花过了梅花未，自有花从笔底开。"
        ],
        "notes": "",
        "id": "14c5bd66ec7e55e63be8ef2e98c2489b"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "寄题东津",
        "preface": "",
        "paragraphs": [
            "东津占得江山胜，安顿亭台到处宜。",
            "夜夜中秋明月影，朝朝寒食好花枝。",
            "长牋短轴真行字，旧轴新编倡和诗。",
            "只隔一潮飞不去，怅怀惟有白鸥知。"
        ],
        "notes": "",
        "id": "10cc82c22671c1ab6922e16485614f99"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "寄友",
        "preface": "",
        "paragraphs": [
            "已奏春班名字了，不妨闲作几时游。",
            "家僮未要装诗担，见说三高索倡酬。"
        ],
        "notes": "",
        "id": "dab42d3e8d2474806b73640e212be529"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "红梅",
        "preface": "",
        "paragraphs": [
            "不堪冷照黄昏月，强倚春风作杏粧。",
            "虽得容颜暂时好，欠他肌骨旧来香。"
        ],
        "notes": "",
        "id": "1896a7d1b516e3bedc20d4dedd820005"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "迓张宰",
        "preface": "",
        "paragraphs": [
            "倦骨畏寒如畏虎，可曾一步出柴扉。",
            "因迎令尹西郊外，折得梅花满把归。"
        ],
        "notes": "",
        "id": "886aba0f8327eded463d7a5b79ce3789"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "谢施云溪寄诗",
        "preface": "",
        "paragraphs": [
            "折得桂花三数枝，云谿又寄几篇诗。",
            "诗香入在花香里，韵似龙涎火暖时。"
        ],
        "notes": "",
        "id": "9a859d0dd3d50b28675d3c46537f6854"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "饯梅",
        "preface": "",
        "paragraphs": [
            "十日九风雪，差见今春寒。",
            "梅花办归计，一点心欲酸。",
            "所秉太孤洁，有此末路难。",
            "来年复相见，一笑贺平安。"
        ],
        "notes": "",
        "id": "5566c6955a17b4f0df7db0377582a898"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "筑城曲",
        "preface": "",
        "paragraphs": [
            "日将西，杵声急，一声声自死肠出。",
            "城高不特土累成，半是铺填怨夫骨。",
            "儒坑战地骨更多，十二金人随鬼泣。"
        ],
        "notes": "",
        "id": "4d837861e8eccafaed765b490ead5914"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "乌夜啼",
        "preface": "",
        "paragraphs": [
            "丈人屋侵云，乌爱丈人屋。",
            "涂人亦爱乌，乌声喜相续。",
            "屋底间蛾眉，环坐理丝竹。",
            "丝竹无新腔，写汝声为曲。",
            "丈人一赏音，瓦砾弃珠玉。",
            "移噪邻翁家，闻者皆唾逐。"
        ],
        "notes": "",
        "id": "9fd55475d92edd5fbbb640c1f489544b"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "马塍种花翁",
        "preface": "",
        "paragraphs": [
            "东塍白发翁，勤朴种花户。",
            "盆卖有根花，价重无人顾。",
            "西塍年少郎，荒嬉度朝暮。",
            "盆卖无根花，价廉争夺去。",
            "年少传语翁，同业勿相妬。",
            "卖假不卖真，何独是花树。"
        ],
        "notes": "",
        "id": "9c1c58ca75c88adfd0a8a84329d7c5d4"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "泥孩儿",
        "preface": "",
        "paragraphs": [
            "牧渎一块泥，装塑恣华侈。",
            "所恨肌体微，金珠载不起。",
            "双罩红纱厨，娇立瓶花底。",
            "少妇初尝酸，一玩一心喜。",
            "潜乞大士灵，生子愿如尔。",
            "岂知贫家儿，呱呱瘦于鬼。",
            "弃卧桥巷间，谁或顾生死。",
            "人贱不如泥，三叹而已矣。"
        ],
        "notes": "",
        "id": "fe905c7785b17968ac5f140f7a818fd2"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "染丝上春机  其一",
        "preface": "",
        "paragraphs": [
            "染丝上春机，春浓丝色浅。",
            "妾心随梭飞，郎心如轴转。"
        ],
        "notes": "",
        "id": "fee70dd6ce9568d77eb1ac4b415145c6"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "染丝上春机  其二",
        "preface": "",
        "paragraphs": [
            "染丝上春机，锦成贵无价。",
            "不忍裁成衣，怕剪鸳鸯破。"
        ],
        "notes": "",
        "id": "fee70dd6ce9568d77eb1ac4b415145c6"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "长门怨  其一",
        "preface": "",
        "paragraphs": [
            "妾身如莲根，沉埋淤泥底。",
            "虽有白玉姿，无人为拈洗。"
        ],
        "notes": "",
        "id": "93f0ed48241a7f306a5f6312cadb2726"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "长门怨  其二",
        "preface": "",
        "paragraphs": [
            "妾身如乱丝，卷藏箱箧底。",
            "愿上鸳鸯机，无人为分理。"
        ],
        "notes": "",
        "id": "40e369c6c1a590834de44edfbd618b3f"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "秋风辞  其一",
        "preface": "",
        "paragraphs": [
            "飒飒秋风来，一叶两叶坠。",
            "燕子动归心，薄情知也未。"
        ],
        "notes": "",
        "id": "2bdf6bd1170d9607ba708485c43c6e86"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "秋风辞  其二",
        "preface": "",
        "paragraphs": [
            "飒飒秋风来，衣衾愁未整。",
            "莫作闺中寒，且作天涯冷。"
        ],
        "notes": "",
        "id": "2bdf6bd1170d9607ba708485c43c6e86"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "三台春曲  其一",
        "preface": "",
        "paragraphs": [
            "昨夜微风细雨，今朝薄霁轻寒。",
            "簷外一声啼鸟，报知花柳平安。"
        ],
        "notes": "",
        "id": "2990cfd451e7bd109594a2556fb6f75e"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "三台春曲  其二",
        "preface": "",
        "paragraphs": [
            "春是人间过客，花随春不多时。",
            "人比花尤易老，那堪终日相思。"
        ],
        "notes": "",
        "id": "ec8894f13bedd41064bb6fc91d8b78dd"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "胡蝶飞",
        "preface": "",
        "paragraphs": [
            "胡蝶飞，胡蝶飞，红边迷了紫边迷，粉老香干何处归。",
            "不学蜜蜂做家计，勤苦之中有甘味。"
        ],
        "notes": "",
        "id": "ccac882fd92a2e46debdde0fb2f8172d"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "破琴",
        "preface": "",
        "paragraphs": [
            "幸逃煮鹤烟，枯羸卧乌几。",
            "向来千万音，今在何人耳。",
            "旧谱传不真，零落几张纸。",
            "瓦缶空雷鸣，牙夔唤不起。"
        ],
        "notes": "",
        "id": "dcdf0f41937a0fea3042481ab0dbdd60"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "破砚",
        "preface": "",
        "paragraphs": [
            "碌碌礲硙间，得此一隽石。",
            "磨我三十年，貌黧双鬓白。",
            "渠亦苦我磨，眼穿流泪墨。",
            "老蟾在傍笑，两穷自相厄。"
        ],
        "notes": "",
        "id": "8ab1ef0c12adfa7ddc9e12f94e109301"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "对镜词",
        "preface": "",
        "paragraphs": [
            "烟护杏腮寒，日衬桃腮暖。",
            "惟有镜中花，东风都不管。"
        ],
        "notes": "",
        "id": "7b37f6b5f1d301b2533d3ad766f88ec8"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "织锦词",
        "preface": "",
        "paragraphs": [
            "彩丝愁绪杂春机，咿𠵣声中日又西。",
            "织到花枝连理处，玉骢门外一娇嘶。"
        ],
        "notes": "",
        "id": "129b7d76bcd560d071b514201a27c5e9"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "母忌",
        "preface": "",
        "paragraphs": [
            "一别音容岁几更，纸灰飞尽泪犹倾。",
            "最怜春雨相将足，绵上有田谁共耕。"
        ],
        "notes": "",
        "id": "af10742a056fcc1d4d2eb816a4e08b1c"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "春思",
        "preface": "",
        "paragraphs": [
            "朝来一阵无情雨，敲得庭花半欲残。",
            "燕子不知人冷落，飞来帘底避春寒。"
        ],
        "notes": "",
        "id": "0f31d315d59847b0d804519e6787ea22"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "春雨",
        "preface": "",
        "paragraphs": [
            "老来慵把种花锄，片紫纤红一任无。",
            "不忍今春孤负雨，自收簷水浸菖蒲。"
        ],
        "notes": "",
        "id": "9c4b7ef0071fc7a093ae6341d0f4353f"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "燕",
        "preface": "",
        "paragraphs": [
            "处处亭台宴好春，唱花歌柳调争新。",
            "梁间不用多言语，回耳听君有几人。"
        ],
        "notes": "",
        "id": "8ddc47ef66aeea777e7507d270d06701"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "石菖蒲",
        "preface": "",
        "paragraphs": [
            "一碧生涯水石滨，缕风丝雨瘦精神。",
            "前身恐是巢由辈，怕著人间半点尘。"
        ],
        "notes": "",
        "id": "d4c557cae915284330a7fa9b0c85eef6"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "草  其一",
        "preface": "",
        "paragraphs": [
            "生长冷阶闲砌畔，一春知见几花飞。",
            "虽沾雨露无多子，却到秋来绿转肥。"
        ],
        "notes": "",
        "id": "b82588a9acda62bfe6be579a6681eb07"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "草  其二",
        "preface": "",
        "paragraphs": [
            "不是东风有爱憎，为怜微细颇加情。",
            "胚红孕紫宁交晚，且放青青寸草生。"
        ],
        "notes": "",
        "id": "f9e9c8c5be22ddd6cd7dd6523dc68f4c"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "池鱼",
        "preface": "",
        "paragraphs": [
            "深浅生涯足，浮沉世念轻。",
            "莫贪钩上饵，去作鼎中羹。"
        ],
        "notes": "",
        "id": "d9360afc5bbf60cefee2177aac6f9447"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "柳",
        "preface": "",
        "paragraphs": [
            "青青得意春三月，撩弄东风舞腰活。",
            "莫道长条舞得多，长条先被行人折。"
        ],
        "notes": "",
        "id": "a3448fdec3a693d3c6e4b14d3bee5e37"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "小盆花",
        "preface": "",
        "paragraphs": [
            "小小盆中花，春风随分足。",
            "花肥无賸红，叶瘦无欠绿。",
            "心倾几点香，也饱游蜂腹。",
            "太盛必易衰，荒烟锁金谷。"
        ],
        "notes": "",
        "id": "243e0e2ff57ceb3da4df99072a4d17df"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "花愿",
        "preface": "",
        "paragraphs": [
            "未到无生无灭地，聊为春风露红紫。",
            "不愿随风趁蝶飞，愿就枝头抱香死。"
        ],
        "notes": "",
        "id": "ad6da0be6a4a2003bacb688a6e5eb98a"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "谕柳",
        "preface": "",
        "paragraphs": [
            "不须娇逞舞腰支，不须巧画宫粧眉。",
            "只把千丝万丝结，结住行人无别离。"
        ],
        "notes": "",
        "id": "ce9fc3b4533b095e902fc80b22596d72"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "选官图",
        "preface": "",
        "paragraphs": [
            "排衔累职甚分明，除罢皆由彩色行。",
            "纵有黄金无好采，也难平白到公卿。"
        ],
        "notes": "",
        "id": "9b65a9b0d396b841be3a88cf0a68423c"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "猗绿惠烛",
        "preface": "",
        "paragraphs": [
            "剪剪春生万卷堂，一花知胜几萤光。",
            "痴儿不识半行字，只解高烧照海棠。"
        ],
        "notes": "",
        "id": "e1ba0b4809e6852513dbfc4c0ead60fb"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "落花",
        "preface": "",
        "paragraphs": [
            "落花传语五更风，能旁亭台几日红。",
            "把似匆匆又飞去，不销裁染费春工。"
        ],
        "notes": "",
        "id": "809d27f966c37f028c789385ed33c03c"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "落梅",
        "preface": "",
        "paragraphs": [
            "红杏枝枝娇似染，绿杨处处密成围。",
            "苦无颜色相追逐，自趁东风作雪飞。"
        ],
        "notes": "",
        "id": "4076018ad79c877f44d737d7d2d172d3"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "赠寿医师",
        "preface": "",
        "paragraphs": [
            "轩窗开处总湖光，诵罢难经纳晚凉。",
            "雨溅荷香沾古衲，月移松影罩禅床。",
            "燃灯就取烧丹火，煮药先留瀹茗汤。",
            "二竖三彭都见佛，人间无病亦无方。"
        ],
        "notes": "",
        "id": "af8f339cb65bfb83f4c87dcd991559d9"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "陈宗之叠寄书籍小诗为谢",
        "preface": "",
        "paragraphs": [
            "江海归来二十春，闭门为学转辛勤。",
            "自怜两鬓空成白，犹喜双眸未肯昏。",
            "君有新刊须寄我，我逢佳处必思君。",
            "城南昨夜闻秋雨，又拜新凉到骨恩。"
        ],
        "notes": "",
        "id": "b8e3ea6022b02c434b177c44f03a9d6a"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "送赵竹潭",
        "preface": "",
        "paragraphs": [
            "已彊诗仙一夜留，任教侵早放船休。",
            "恨身不似梅花片，飞入寒篷伴远游。"
        ],
        "notes": "",
        "id": "c6352baa2551791a5f8eebc6693f69b8"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "赠僧",
        "preface": "",
        "paragraphs": [
            "僧趁雪前到，梅花犹恨迟。",
            "略谭残岁梦，便和早春诗。",
            "僵雁依船宿，寒猿捧砚随。",
            "吟单未须卷，重见是何时。"
        ],
        "notes": "",
        "id": "dc8637d6386454a1927df2c94d26bbbc"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "琏市废宅",
        "preface": "",
        "paragraphs": [
            "双槐枝叶似飘蓬，奕世荣华一旦空。",
            "燕绕故基寻画栋，鸟栖荒树忆金笼。",
            "书分几处青灯下，剑入谁家宝匣中。",
            "遥睇钱塘三尺墓，离离枯草泣低风。"
        ],
        "notes": "",
        "id": "fcecf0a8bffc822c2949606450088e39"
    },
    {
        "author": "许棐",
        "dynasty": "宋",
        "type": "诗",
        "rhythmic": "",
        "title": "寿张倅",
        "preface": "",
        "paragraphs": [
            "明日方重九，先期菊已花。",
            "固知天有意，欲祝寿无涯。",
            "玉斝浮金蕊，冰姿映脸霞。",
            "长生此真术，不用紫河车。"
        ],
        "notes": "",
        "id": "9da0e0b2c3ca82fe27545c21993739f9"
    }
]