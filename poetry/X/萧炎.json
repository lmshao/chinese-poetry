[
    {
        "author": "萧炎",
        "dynasty": "宋",
        "type": "诗",
        "rhythmic": "",
        "title": "春归二绝和高希远韵  其一",
        "preface": "",
        "paragraphs": [
            "晴窗如暝树云遮，红紫成埃减陌车。",
            "不信春归无绾系，尚存一架木香花。"
        ],
        "notes": "",
        "id": "245332553f624faed06882912aab8d36"
    },
    {
        "author": "萧炎",
        "dynasty": "宋",
        "type": "诗",
        "rhythmic": "",
        "title": "春归二绝和高希远韵  其二",
        "preface": "",
        "paragraphs": [
            "厨供樱笋上春盘，把酒留春少住难。",
            "祇是簷花前夜雨，明朝便作酿梅看。"
        ],
        "notes": "",
        "id": "800ca7ed392f4170bd1735e155b11e5e"
    }
]