[
    {
        "author": "薛式",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "一气初回遇朔，鼎中神水温温。",
            "刚柔相会气均匀。",
            "妙在无过浑沌。",
            "八卦循回循绕，推排九窍追奔。",
            "东西沈静合朝昏。",
            "莫与常人议论。"
        ],
        "notes": "",
        "id": "4d2cd953b90c2904fc1c8d56516e4802"
    },
    {
        "author": "薛式",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "炼就光明莹玉，回来却入黄泉。",
            "升腾须假至三年。",
            "携养殷勤眷恋。",
            "九九才终变化，神功岂假言宣。",
            "分明顷刻做神仙。",
            "永驾鸾车凤辇。"
        ],
        "notes": "",
        "id": "01e49ac19b70961372ea9ec632bcd52f"
    },
    {
        "author": "薛式",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "此道至灵至圣，无令泄漏轻为。",
            "全凭德行两相宜。",
            "言语须防避忌。",
            "要籍五行生旺，须明阳盛阴衰。",
            "三人同志谨防危。",
            "进火工夫仔细。"
        ],
        "notes": "",
        "id": "98d7873216f412e9a725cd5d1b82d54d"
    },
    {
        "author": "薛式",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "竹破须还竹补，人衰须假铅全。",
            "思量只是眼睛前。",
            "自是时人不见。",
            "日月相交离坎，龙蛇产在先天。",
            "长生妙药在家园。",
            "一饷工夫便现。"
        ],
        "notes": "",
        "id": "b244361314cfe9681a7e5171878472dd"
    },
    {
        "author": "薛式",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "凿破玄元三五，拨开造化圭璋。",
            "希夷妙旨在中央。",
            "咫尺无名罔象。",
            "片饷工夫便得，教君地久天长。",
            "蓬莱仙岛是吾乡。",
            "怎不留心信向。"
        ],
        "notes": "",
        "id": "4b7097c86cd5f36e63329a893eb6ecf6"
    },
    {
        "author": "薛式",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "内有五行相制，包含一粒红铅。",
            "相生相杀自天然。",
            "此药殊无贵贱。",
            "会向我家园里，栽培一亩天田。",
            "中男小女共相连。",
            "种得黄芽满院。"
        ],
        "notes": "",
        "id": "7b7e8a125dd0a129e99343ad0cde83eb"
    },
    {
        "author": "薛式",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "天上三清真境，三皇五帝规模。",
            "瞿昙老氏仲尼徒。",
            "经史深藏妙素。",
            "间有真人出世，来明赤子玄珠。",
            "蟾光终日耀昏衢。",
            "满目黄芽显露。"
        ],
        "notes": "",
        "id": "fb6817d726834a7b195fb1669b106cfa"
    },
    {
        "author": "薛式",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "偃月炉中金鼎，三台两曜行神。",
            "尊卑简易汞中真。",
            "握固休推心肾。",
            "白虎长存坎户，青龙却与南邻。",
            "阴魂阳魄似窗尘。",
            "大意不离玄牝。"
        ],
        "notes": "",
        "id": "0e7c62ea2329019b81bc0eee11c1362e"
    },
    {
        "author": "薛式",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "一是金丹总数，河图象出真机。",
            "谁知罔象尽玄微。",
            "大道从兹孕起。",
            "斗柄璇玑正位，阴中却抱阳辉。",
            "昆仑子母著绯衣。",
            "此是乾坤真理。"
        ],
        "notes": "",
        "id": "274fdc0b08a5a346f35b5944a76c70ec"
    }
]