[
    {
        "author": "薛戎",
        "dynasty": "唐",
        "type": "诗",
        "rhythmic": "",
        "title": "游烂柯山 一",
        "preface": "",
        "paragraphs": [
            "登岩已寂历，绝顶更岧嶤。",
            "响像如天近，窥临与世遥。",
            "悠然畅心目，万虑一时销。"
        ],
        "notes": "",
        "id": "ba616f6cb8dc3165e70906e7eb2f6445"
    },
    {
        "author": "薛戎",
        "dynasty": "唐",
        "type": "诗",
        "rhythmic": "",
        "title": "游烂柯山 二",
        "preface": "",
        "paragraphs": [
            "圣游本无迹，留此示津粱。",
            "架险知何适，遗名但不亡。",
            "只今成佛宇，化度果难量。"
        ],
        "notes": "",
        "id": "c6dc1f159450249e7cf5e3f2c5364d30"
    },
    {
        "author": "薛戎",
        "dynasty": "唐",
        "type": "诗",
        "rhythmic": "",
        "title": "游烂柯山 三",
        "preface": "",
        "paragraphs": [
            "二仙行自适，日月徒迁徙。",
            "不语寄手谈，无心引樵子。",
            "蒙分一丸药，相偶穷年祀。"
        ],
        "notes": "",
        "id": "92e40e0c18036a06aae11b53e1b83805"
    },
    {
        "author": "薛戎",
        "dynasty": "唐",
        "type": "诗",
        "rhythmic": "",
        "title": "游烂柯山 四",
        "preface": "",
        "paragraphs": [
            "仙山习禅处，了知通李释。",
            "昔作异时人，今成相对寂。",
            "便是不二门，自生瞻仰意。"
        ],
        "notes": "",
        "id": "7fb948fbdbcf0e9b5173c5b7b922967c"
    }
]