[
    {
        "author": "许遵",
        "dynasty": "宋",
        "type": "诗",
        "rhythmic": "",
        "title": "游风水洞",
        "preface": "",
        "paragraphs": [
            "水洞连风洞，精蓝两洞前。",
            "山高易藏日，树老不知年。",
            "板有华宗什，名留少傅篇。",
            "烟波门外境，寂寞变桑田。"
        ],
        "notes": "",
        "id": "f66d968fc448b58d2e7d5002aae4f109"
    },
    {
        "author": "许遵",
        "dynasty": "宋",
        "type": "诗",
        "rhythmic": "",
        "title": "庐州",
        "preface": "",
        "paragraphs": [
            "金銮失职下蓬瀛，也向淮边领郡城。",
            "堆案簿书为俗吏，满楼山色负吟情。",
            "庐江地近音尘断，何逊诗来格调清。",
            "未得尊前一开口，可怜心绪独摇旌。"
        ],
        "notes": "",
        "id": "3fcdc22b7c261a04a62f862d5cff78a6"
    }
]