[
    {
        "author": "许遵",
        "dynasty": "宋",
        "type": "诗",
        "rhythmic": "",
        "title": "游风水洞",
        "preface": "",
        "paragraphs": [
            "水洞连风洞，精蓝两洞前。",
            "山高易藏日，树老不知年。",
            "板有华宗什，名留少傅篇。",
            "烟波门外境，寂寞变桑田。"
        ],
        "notes": "",
        "id": "92039fc5c6e5c99fa4d2549adf4e4b83"
    },
    {
        "author": "许遵",
        "dynasty": "宋",
        "type": "诗",
        "rhythmic": "",
        "title": "庐州",
        "preface": "",
        "paragraphs": [
            "金銮失职下蓬瀛，也向淮边领郡城。",
            "堆案簿书为俗吏，满楼山色负吟情。",
            "庐江地近音尘断，何逊诗来格调清。",
            "未得尊前一开口，可怜心绪独摇旌。"
        ],
        "notes": "",
        "id": "6d44167ff56135b71c00a0dd4393e374"
    }
]