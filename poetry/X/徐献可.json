[
    {
        "author": "徐献可",
        "dynasty": "宋",
        "type": "诗",
        "rhythmic": "",
        "title": "南塘",
        "preface": "",
        "paragraphs": [
            "南塘新雨过，风暖橘洲香。",
            "水长侵官路，桥低碍野航。",
            "竹棚人卖酒，花笠妇移秧。",
            "近日频来往，春归有底忙。"
        ],
        "notes": "",
        "id": "e569eee40835659170cb8269742397f4"
    },
    {
        "author": "徐献可",
        "dynasty": "宋",
        "type": "诗",
        "rhythmic": "",
        "title": "书斋",
        "preface": "",
        "paragraphs": [
            "十日书斋九日扃，春晴何处不闲行。",
            "瓶花落尽无人管，留得残枝叶自生。"
        ],
        "notes": "",
        "id": "9d5575294828856a3c3cf6cb3add5f5f"
    }
]