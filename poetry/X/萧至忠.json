[
    {
        "author": "萧至忠",
        "dynasty": "唐",
        "type": "诗",
        "rhythmic": "",
        "title": "奉和九日幸临渭亭登高应制得余字",
        "preface": "",
        "paragraphs": [
            "望幸三秋暮，登高九日初。",
            "朱旗巡汉苑，翠帟俯秦墟。",
            "宠极萸房遍，恩深菊酎余。",
            "承欢何以荅，万亿奉宸居。"
        ],
        "notes": "",
        "id": "334390dd872fc56ce298716f89590d34"
    },
    {
        "author": "萧至忠",
        "dynasty": "唐",
        "type": "诗",
        "rhythmic": "",
        "title": "奉和九月九日登慈恩寺浮图应制",
        "preface": "",
        "paragraphs": [
            "天跸三乘启，星舆六辔行。",
            "登高凌宝塔，极目徧王城。",
            "神衞空中遶，仙歌云外清。",
            "重阳千万寿，率舞颂升平。"
        ],
        "notes": "",
        "id": "90e8c3bb9a000df2fec00e8771900ede"
    },
    {
        "author": "萧至忠",
        "dynasty": "唐",
        "type": "诗",
        "rhythmic": "",
        "title": "奉和幸安乐公主山庄应制",
        "preface": "",
        "paragraphs": [
            "西郊窈窕凤皇台，北渚平明法驾来。",
            "匝地金声初度曲，周堂玉溜好传杯。",
            "湾路分游画舟转，岸门相向碧亭开。",
            "微臣此时承宴乐，髣髴疑从星汉回。"
        ],
        "notes": "",
        "id": "725a62365cd4e0c83128708b6332d5c6"
    },
    {
        "author": "萧至忠",
        "dynasty": "唐",
        "type": "诗",
        "rhythmic": "",
        "title": "送张亶赴朔方应制",
        "preface": "",
        "paragraphs": [
            "命将择耆年，图功胜必全。",
            "光辉万乘饯，威武二庭宣。",
            "中衢横鼓角，旷野蔽旌旃。",
            "推食天厨至，投醪御酒传。",
            "凉风过鴈苑，杀气下鸡田。",
            "分阃恩何极，临岐动睿篇。"
        ],
        "notes": "",
        "id": "2ed1c3e200ddf8779185900d28260e38"
    },
    {
        "author": "萧至忠",
        "dynasty": "唐",
        "type": "诗",
        "rhythmic": "",
        "title": "陪幸长宁公主林亭",
        "preface": "",
        "paragraphs": [
            "公主林亭地，清晨降玉舆。",
            "画桥飞渡水，仙阁逈临虚。",
            "新晴看蛱蝶，早夏摘芙蕖。",
            "文酒娱游盛，忻叨侍从余。"
        ],
        "notes": "",
        "id": "715b40b4008056663a73383c6fc9dbb5"
    },
    {
        "author": "萧至忠",
        "dynasty": "唐",
        "type": "诗",
        "rhythmic": "",
        "title": "陪幸五王宅",
        "preface": "",
        "paragraphs": [
            "北斗枢机任，西京肺腑亲。",
            "畴昔王门下，今兹制幸晨。",
            "恩来山水被，圣作管弦新。",
            "遶座薰红药，当轩暗绿筠。",
            "摘荷才早夏，听鸟尚余春。",
            "行漏金徒晓，风烟是观津。"
        ],
        "notes": "",
        "id": "31532f44e3b5cd5e24e3e1236b1d2d67"
    },
    {
        "author": "萧至忠",
        "dynasty": "唐",
        "type": "诗",
        "rhythmic": "",
        "title": "三会寺应制",
        "preface": "",
        "paragraphs": [
            "岧嶤仓史台，敞朗绀园开。",
            "戒旦壶人警，翻霜羽骑来。",
            "下辇登三袭，褰旒望九垓。",
            "林披馆陶牓，水浸昆明灰。",
            "网户飞花缀，幡竿度鸟回。",
            "豫游仙唱动，潇洒初尘埃。"
        ],
        "notes": "",
        "id": "49d716045fe5607e0d12229909462a33"
    },
    {
        "author": "萧至忠",
        "dynasty": "唐",
        "type": "诗",
        "rhythmic": "",
        "title": "荐福寺应制",
        "preface": "",
        "paragraphs": [
            "地灵传景福，天驾俨钩陈。",
            "佳哉藩邸旧，赫矣梵宫新。",
            "香塔鱼山下，禅堂鴈水滨。",
            "珠幡映白日，镜殿写青春。",
            "甚懽延故吏，大觉拯生人。",
            "幸承歌颂末，长奉属车[尘]。"
        ],
        "notes": "",
        "id": "9635a2809a852d99d39c36e40dfb5262"
    },
    {
        "author": "萧至忠",
        "dynasty": "唐",
        "type": "诗",
        "rhythmic": "",
        "title": "陪游上苑遇雪",
        "preface": "",
        "paragraphs": [
            "龙骖晓入望春宫，正逢春雪舞春风。",
            "花光倂在天文上，寒气行销御酒中。"
        ],
        "notes": "",
        "id": "fe2da223e938ea2c9d62cde673459eb4"
    }
]