[
    {
        "author": "夏元鼎",
        "dynasty": "宋",
        "type": "诗",
        "rhythmic": "",
        "title": "祷正一真君",
        "preface": "",
        "paragraphs": [
            "未登龙虎榜，且登龙虎山。",
            "一见三清易，三年一第难。",
            "剑埋光射斗，鸡鸣晓度关。",
            "乾坤谁整顿，拟伴赤松闲。"
        ],
        "notes": "",
        "id": "1b4ca59206fc0b3313155b85949c02f7"
    },
    {
        "author": "夏元鼎",
        "dynasty": "宋",
        "type": "诗",
        "rhythmic": "",
        "title": "题壁二首  其一",
        "preface": "",
        "paragraphs": [
            "世学金丹乱似麻，谩将心肾向人夸。",
            "眼前有药无人识，火里栽莲长道芽。"
        ],
        "notes": "",
        "id": "5e893e86e355a07ec0daf3f69cd8d40a"
    },
    {
        "author": "夏元鼎",
        "dynasty": "宋",
        "type": "诗",
        "rhythmic": "",
        "title": "题壁二首  其二",
        "preface": "",
        "paragraphs": [
            "崆峒访道屈尊乎，万卷丹书看转愚。",
            "着破铁鞋无觅处，得师全不费功夫。"
        ],
        "notes": "",
        "id": "3da1d2f0dc88d8a5b66e235cd1c9bcf6"
    },
    {
        "author": "夏元鼎",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "人身藏宇宙，乌兔走西东。",
            "昼舒夜卷，不拘春夏与秋冬。",
            "存想非心非肾，吐纳非精非气，子午谩行功。",
            "一点真灵宝，混合自回风。",
            "感婴儿，交姹女，爱丁公。",
            "黄婆匹配，一时辰内上仙宫。",
            "恍惚无中有象，阳火阴符密契，大道属鸿濛。",
            "火候能调理，天地与无穷。"
        ],
        "notes": "",
        "id": "002b454d8dfd1c62a2f3ba733d85818e"
    },
    {
        "author": "夏元鼎",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "三三乾妙画，佑圣诞弥尘。",
            "北方壬癸，水生於坎产元精。",
            "一数先天有象，元始化生相应，灵气属阳神。",
            "寿永齐天地，万物尽回春。",
            "说龟蛇，名黑杀，蕴深仁。",
            "阴中阳长，要知害里却生恩。",
            "此意宜参造化，正是金丹大道，不在咽精津。",
            "富贵公方逼，肯问出人伦。"
        ],
        "notes": "",
        "id": "34a7eba078394876b1b0e5cbccd062af"
    },
    {
        "author": "夏元鼎",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "我有一竿竹，偏会取根源。",
            "从来汲水桔槔，直挈上西天。",
            "不许常人著手，管定竿头先折，提桶落寒泉。",
            "拨得机关转，北斗向南看。",
            "仗回风，乘偃月，勿波澜。",
            "麻姑此日，西北见张骞。",
            "选佛妙高峰顶，饮罢醍醐似醉，独坐玩婵娟。",
            "水湛月明处，太极更无前。"
        ],
        "notes": "",
        "id": "882e53cc0c640f0ab8a78103589d52f8"
    },
    {
        "author": "夏元鼎",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "闻道不嫌晚，悟了莫悠悠。",
            "遇时不炼，今生乌兔恐难留。",
            "些子乾坤简易，不问在朝居市，达者尽堪修。",
            "火候无斤两，大药本非遥。",
            "守旁门，囚冷屋，望升超。",
            "迷迷相授，生死不相饶。",
            "未识先天一气，孰辨五行生克，不向眼前求。",
            "试道工夫易，福薄又难消。"
        ],
        "notes": "",
        "id": "1540b1c129d8124f3704024dac1b536f"
    },
    {
        "author": "夏元鼎",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "神气精三药，举世没人知。",
            "气随精化，镇常神逐气无归。",
            "心地不明天巧，业识更缠地网，背却上天梯。",
            "今古多豪杰，生死醉如泥。",
            "树头珠，潭底日，显金机。",
            "两般识破，性命更何疑。",
            "活捉金精入木，炼就当初真一，方表丈夫儿。",
            "信取玄中趣，端的世间稀。"
        ],
        "notes": "",
        "id": "2eb63d462d7b035bfc51fa3fe718a4dd"
    },
    {
        "author": "夏元鼎",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "要蹑天仙步，金丹是法身。",
            "不知谓气，须还识后自然真。",
            "大道从花孕子，点出个中阴魄，乌兔合阳魂。",
            "北斗随罡转，天地正氤氲。",
            "采依时，炼依法，莫辞勤。",
            "立跻圣域，从此脱沈沦。",
            "夜气正当过半，龙虎自然蛰动，势欲撼乾坤。",
            "片饷工夫耳，庄算八千春。"
        ],
        "notes": "",
        "id": "f2bee6b95c922249bf3c661100e07370"
    },
    {
        "author": "夏元鼎",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "擒得铅归舍，进火莫教迟。",
            "抽添沐浴，临炉一意且防危。",
            "只为婴儿未壮，全藉黄婆养育，丁老共扶持。",
            "火力频加减，外药亦如之。",
            "汞生芽，铅作祖，土刀圭。",
            "火生於木，炎盛汞还飞。",
            "要得水银真死，须待阴浮阳伏，杂类降灰池。",
            "用铅终不用，古语岂吾欺。"
        ],
        "notes": "",
        "id": "4619b56d612e3e30561d614f12602ab9"
    },
    {
        "author": "夏元鼎",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "律应黄锺候，天地尚胚浑。",
            "腾腾一气，家园平地一枝春。",
            "下手依时急采，莫放中宫芽溢，害里却生恩。",
            "火候精勤处，加减武和文。",
            "定浮沈，明主客，别疏亲。",
            "真铅留汞，造化合乾坤。",
            "此是身中灵宝，谁信龙从火出，二八共成斤。",
            "些子希夷法，只在弄精魂。"
        ],
        "notes": "",
        "id": "7ca02e0a29d7adcf503d4740803daf67"
    },
    {
        "author": "夏元鼎",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "真一北方气，玄武产先天。",
            "自然感合，蛇儿却把黑龟缠。",
            "便是蟾乌遇朔，亲见虎龙吞啖，顷刻过昆仑。",
            "赤黑达表里，炼就水银铅。",
            "有中无，无中有，两玄玄。",
            "生身来处，逆顺圣凡分。",
            "下士闻之大笑，不笑不足为道，难为俗人论。",
            "士塞命门了，去住管由君。"
        ],
        "notes": "",
        "id": "715878c0f8d384fd0babd21f3875f7c4"
    },
    {
        "author": "夏元鼎",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "耳目身之宝，固塞勿飞扬。",
            "存无守有，中间无念以为常。",
            "把定玄关一窍，视听尽收归里，坎兑互堤防。",
            "寤寐神依抱，形气两相忘。",
            "圆陀陀，光烁烁，貌堂堂。",
            "分明真我，罔象里全彰。",
            "此即非空非色，自是本来面目，阴鼎炼元阳。",
            "出世真如佛，馀二莫思量。"
        ],
        "notes": "",
        "id": "6234e60c9e23a5c241766fa7850fc132"
    },
    {
        "author": "夏元鼎",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "要识刀圭诀，一味水银铅。",
            "驴名马字，九三四八万千般。",
            "愚底转生分别，划地唤爷作父，荆棘满心田。",
            "去道日以远，至老昧蹄筌。",
            "譬如人，归故国，上轻帆。",
            "顺风得路，夜里也行船。",
            "岂问经州过县，管取投明须到，舟子自能牵。",
            "悟道亦如此，半句不相干。"
        ],
        "notes": "",
        "id": "aceea2ecb8f351fa02e07cf92f8edf3b"
    },
    {
        "author": "夏元鼎",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "采取铅须密，诚意辨妍媸。",
            "休教错认，夺来鼎内及其时。",
            "二物分明真伪，一得还君永得，此事契天机。",
            "记取元阳动，妙用在虚危。",
            "法寅申，行子午，总皆非。",
            "自然时节，梦里也教知。",
            "不属精津气血，不是肺肝心肾，真土亦非脾。",
            "言下泄多矣，凡辈奈无知。"
        ],
        "notes": "",
        "id": "d68a57d762c29647f6cf82be8ce3aaf5"
    },
    {
        "author": "夏元鼎",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "天下江山，无如甘露，多景楼前。",
            "有谪仙公子，依山傍水，结茅筑圃，花竹森然。",
            "四季风光，一生乐事，真个壶中别有天。",
            "亭台巧，一琴一鹤，泥絮心田。",
            "不须块坐参禅。",
            "也不要区区学挂冠。",
            "但对境无心，山林钟鼎，流行坎止，闹里偷闲。",
            "向上玄关，南辰北斗，昼夜璇玑炼火还。",
            "分明见，本来面目，不是游魂。"
        ],
        "notes": "",
        "id": "f9e8234a144c8a1b0eafc88a5aaecd69"
    },
    {
        "author": "夏元鼎",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "太极才分，鸿濛凿破，云收雾开。",
            "见曦魂蟾魄，升沈昼夜，光含万象，机应丹台。",
            "火里栽莲，水中捉月，两个人人暗去来。",
            "鹊桥畔，任传神送气，巽户轰雷。",
            "微哉。",
            "火候休猜。",
            "无师授徒劳颜闵材。",
            "问从头下手，收因结果，争魂夺命，何处胚胎。",
            "小法旁门，幸勤一世，谩道修真不惹埃。",
            "争如我，水晶宫里，独步琼阶。"
        ],
        "notes": "",
        "id": "a8dc728fdc81be68c4bcbc0df423a464"
    },
    {
        "author": "夏元鼎",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "大道无名，金丹有验，工夫片时。",
            "似婴儿娇俊，不离门户，盈盈姹女，缓步深帏。",
            "二八当年，黄婆匹配，隔碍潜通势似危。",
            "须臾见，见灵明宝藏，一点星飞。",
            "其时。",
            "似执躬圭。",
            "深保护阴阳造化儿。",
            "转南辰北斗，回风混合，雷轰雨骤，只许天知。",
            "梦幻浮生，天长地久，云路著鞭休要迟。",
            "金不坏，合朋合德，三教同归。"
        ],
        "notes": "",
        "id": "25e797c4d2d59257ceb1c6a239dc19a6"
    },
    {
        "author": "夏元鼎",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "久视长生，登仙大道，思量无甚神通。",
            "正心诚意，儒释道俱同。",
            "虽是无为清净，依然要、八面玲珑。",
            "朝朝见，日乌月兔，造化运西东。",
            "黄婆能匹配，天机玄妙，朔会相逢。",
            "正三旬一遇，消息无穷。",
            "不待存心想肾，非关是、打坐谈空。",
            "君知否，灵明宝藏，收在水晶宫。"
        ],
        "notes": "",
        "id": "61eb6edf04f783412a2681904d2cd58b"
    },
    {
        "author": "夏元鼎",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "人世何为，江湖上、渔蓑堪老。",
            "鸣榔处，汪汪万顷，清波无垢。",
            "欸乃一声虚谷应，夷犹短棹关心否。",
            "向晚来、垂钓傍寒汀，牵星斗。",
            "砂碛畔，蒹葭茂。",
            "烟波际，盟鸥友。",
            "喜清风明月，多情相守。",
            "紫绶金章朝路险，青蓑箬笠沧溟浩。",
            "舍浮云、富贵乐天真，酾江酒。"
        ],
        "notes": "",
        "id": "380c0bcbef7987d4cfcd21603553b042"
    },
    {
        "author": "夏元鼎",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "万汇阳春吐秀，争如雀舌含英。",
            "先天一气社前升。",
            "啖出昆仑峰顶。",
            "要得丁公煅炼，飞成宝屑窗尘。",
            "蜜脾神用脱金形。",
            "送与仙翁体认。"
        ],
        "notes": "",
        "id": "0215bd2bb3fd0016ec6a954df7acf8c4"
    },
    {
        "author": "夏元鼎",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "甘露醴泉天降，琼浆玉液仙方。",
            "一壶馥郁喷天香。",
            "麴糵人间怎酿。",
            "要使周天火候，不应错认风光。",
            "浮沈清浊自斟量。",
            "日醉蓬莱方丈。"
        ],
        "notes": "",
        "id": "5ee9f952e8ad3d1b4b820085f7b20611"
    },
    {
        "author": "夏元鼎",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "行处青牛引道，飞来鹤顶呈丹。",
            "谈玄玉局在西川。",
            "此日方当龙汉。",
            "千载寂寥吾道，可怜平叔多言。",
            "画蛇添足悟真篇。",
            "付与谁人修炼。"
        ],
        "notes": "",
        "id": "d04593daf531a33ddb89fd6b9e20fd22"
    },
    {
        "author": "夏元鼎",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "几载鸡窗求道，费他兔楮铅丹。",
            "经书子史尽蹄筌。",
            "鹿走徒嗟秦汉。",
            "百代兴亡瞬息，徒留纸上陈言。",
            "谁知太始道常存。",
            "乌兔仙家修炼。"
        ],
        "notes": "",
        "id": "d9a7f2656bf4804ae9cf1c8ad9f0b258"
    },
    {
        "author": "夏元鼎",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "达磨西来说道，十年面壁安丹。",
            "争知水火不交煎。",
            "因果谩成罗汉。",
            "仰箭射空力尽，依然坠地何言。",
            "虚空拶破强参禅。",
            "肯把金丹烧炼。"
        ],
        "notes": "",
        "id": "f3cfcbfb8b094c864bca185ac02027d5"
    },
    {
        "author": "夏元鼎",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "万里担簦访道，要知一点灵丹。",
            "日乌月兔在朝元。",
            "岂在迢迢云汉。",
            "罔象求珠易得，离明契后难言。",
            "五金八石是虚传。",
            "争似阳修阴炼。"
        ],
        "notes": "",
        "id": "104963de230caa1649edf08cbcbdadc8"
    },
    {
        "author": "夏元鼎",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "大隐居尘奉道，衰颜能返朱丹。",
            "要须有主种三田。",
            "方免驱驰淮汉。",
            "天下江山第一，昆仑景胜何言。",
            "希夷妙处集真仙。",
            "默默重帘修炼。"
        ],
        "notes": "",
        "id": "348f83d92ac6e02413334c00861a6a6c"
    },
    {
        "author": "夏元鼎",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "不死谷神妙道，杳冥中有还丹。",
            "坤牛乾马运无边。",
            "却是修行真汉。",
            "脱去名缰利锁，金童玉女传言。",
            "工夫片饷彻玄关。",
            "水火从教法炼。"
        ],
        "notes": "",
        "id": "5bf334d54be3806841a481f80a1ec89b"
    },
    {
        "author": "夏元鼎",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "举世沈迷大道，傍门小法求丹。",
            "咽津纳气等成仙。",
            "真个无知痴汉。",
            "何异雄鸡抱卵，梦同哑子交言。",
            "阴阳非类隔天渊。",
            "总是盲修瞎炼。"
        ],
        "notes": "",
        "id": "b660c6bed068fcb29d4c7975593a69a4"
    },
    {
        "author": "夏元鼎",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "太一画前是道，全凭龙虎成丹。",
            "九还七返保长年。",
            "好个逍遥闲汉。",
            "日诣金门玉殿，青衣引赞无言。",
            "回风混合万神安。",
            "功向虚无中炼。"
        ],
        "notes": "",
        "id": "3fb674c2075d6e9e023da0e7352d12a7"
    },
    {
        "author": "夏元鼎",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "面目本来是道，阴阳造化成丹。",
            "骑牛寻犊不知原。",
            "真是三家村汉。",
            "古圣立言设象，后人得象忘言。",
            "且如乾画必三川。",
            "舍此如何烹炼。"
        ],
        "notes": "",
        "id": "3a86fdd4f456d3a9c4e638120bd788a6"
    },
    {
        "author": "夏元鼎",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "四十修真学道，金鱼要换金丹。",
            "龟龄鹤算不知年。",
            "行满身冲霄汉。",
            "此事希夷玄奥，功参造化难言。",
            "眼前有药耀山川。",
            "好把元阳修炼。"
        ],
        "notes": "",
        "id": "415c031d4f4047c874e47cf70a916bf1"
    },
    {
        "author": "夏元鼎",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "天上神仙路。",
            "问谁能、超凡入圣，平虚交付。",
            "三岛十洲无限景，稳驾鸾舆鹤驭。",
            "更驯伏、木龙金虎。",
            "造化小儿真剧戏，炼阳精、要戴乾为父。",
            "须定力，似愚鲁。",
            "三旬一遇交乌兔。",
            "便丹成、天长地久，桑田变否。",
            "四象五行攒簇处，全藉黄婆真土。",
            "无私授、人多胡做。",
            "堪叹红尘声利客，向花朝月夕寻妆妇。",
            "应不解，乘槎去。"
        ],
        "notes": "",
        "id": "3a2a8dac9d3379afc673e15e25011dbd"
    }
]