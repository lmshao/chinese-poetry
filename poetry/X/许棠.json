[
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "过洞庭湖",
        "preface": "",
        "paragraphs": [
            "惊波常不定，半日鬓堪斑。",
            "四顾疑无地，中流忽有山。",
            "鸟高恒畏坠，帆远却如闲。",
            "渔父闲相引，时歌浩渺间。"
        ],
        "notes": "",
        "id": "36a61e3f154843f3908e451e6473665d"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "登渭南县楼",
        "preface": "",
        "paragraphs": [
            "近甸名偏著，登城景又宽。",
            "半空分太华，极目是长安。",
            "雪助河流涨，人耕烧色残。",
            "闲来时甚少，欲下重凭栏。"
        ],
        "notes": "",
        "id": "b64806aab419d25922884d759198bf5d"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "送李频之南陵主簿",
        "preface": "",
        "paragraphs": [
            "赴县是还乡，途程岂觉长。",
            "听莺离灞岸，荡桨入陵阳。",
            "野蕨生公署，闲云拂印床。",
            "晴天调膳外，垂钓有池塘。"
        ],
        "notes": "",
        "id": "b94e06389972657378ddffe24bb92fdb"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "写怀",
        "preface": "",
        "paragraphs": [
            "汩没与辛勤，全钟在此身。",
            "半生为下客，终老托何人。",
            "两鬓关中改，千岩海上春。",
            "青云知有路，自是致无因。"
        ],
        "notes": "",
        "id": "6d37bb4cb51f20f4d955d9ec6365c7c7"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "过中条山",
        "preface": "",
        "paragraphs": [
            "徒为经异岳，不得访灵踪。",
            "日尽行难尽，千重复万重。",
            "云垂多作雨，雷动半和钟。",
            "孤竹人藏处，无因认本峰。"
        ],
        "notes": "",
        "id": "2e339dbd216d233392cce8655613e244"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "早发洛中",
        "preface": "",
        "paragraphs": [
            "半夜发清洛，不知过石桥。",
            "云增中岳大，树隐上阳遥。",
            "堑黑初沉月，河明欲认潮。",
            "孤村人尚梦，无处暂停桡。"
        ],
        "notes": "",
        "id": "f57f5a02558b2dd50f509b58b144ad63"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "汝州郡楼望嵩山",
        "preface": "",
        "paragraphs": [
            "不共众山同，岧嶤出迥空。",
            "几层高鸟外，万仞一楼中。",
            "水落难归地，云离便逐风。",
            "唯应霄汉客，绝顶路方通。"
        ],
        "notes": "",
        "id": "53fa389aa2278502154067d8d0445cad"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "将归江南留别友人",
        "preface": "",
        "paragraphs": [
            "连春不得意，所业已疑非。",
            "旧国乱离后，新年惆怅归。",
            "雪开还楚地，花惹别秦衣。",
            "江徼多留滞，高秋会恐违。"
        ],
        "notes": "",
        "id": "25a0b6d1c991e814b8fbc0c8834fe38b"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "塞外书事",
        "preface": "",
        "paragraphs": [
            "征路出穷边，孤吟傍戍烟。",
            "河光深荡塞，碛色迥连天。",
            "残日沉雕外，惊蓬到马前。",
            "空怀钓鱼所，未定卜归年。"
        ],
        "notes": "",
        "id": "b1b2fa91b8dde38d8c8033c7bf2f111f"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "日暮江上",
        "preface": "",
        "paragraphs": [
            "孤帆收广岸，落照在遥峰。",
            "南北渡人少，高低归鸟重。",
            "潮回沙出树，雨过浦沉钟。",
            "渔父虽相问，那能话所从。"
        ],
        "notes": "",
        "id": "7919a9503f986a2bfd40ed6556038c2b"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "客行",
        "preface": "",
        "paragraphs": [
            "旅食唯草草，此生谁我同。",
            "故园魂梦外，长路别离中。",
            "人事萍随水，年光鸟过空。",
            "欲吟先落泪，多是怨途穷。"
        ],
        "notes": "",
        "id": "6d24be6e899e3891bf44953bcbb5fb32"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "送李员外知扬子州留务",
        "preface": "",
        "paragraphs": [
            "帝命分留务，东南向楚天。",
            "几程回送骑，中路见迎船。",
            "冶例开山铸，民多酌海煎。",
            "青云名素重，此去岂经年。"
        ],
        "notes": "",
        "id": "8d2c1017724755e908a470d44007c56e"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "春暮途次华山下",
        "preface": "",
        "paragraphs": [
            "他皆宴牡丹，独又出长安。",
            "远道行非易，无图住自难。",
            "离城风已暖，近岳雨翻寒。",
            "此去知谁顾，闲吟祗自宽。"
        ],
        "notes": "",
        "id": "c4ccdbd3bcaf4bfedbfbc8fb086b4dc9"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "旅次滑台投献陆侍御",
        "preface": "",
        "paragraphs": [
            "已是鸿来日，堪惊却背秦。",
            "天遥三楚树，路远两河人。",
            "旅梦难归隐，吟魂不在身。",
            "霜台欹冠豸，赖许往来频。"
        ],
        "notes": "",
        "id": "30d1f91a3521c0094f078ba6522f0660"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "重归江南",
        "preface": "",
        "paragraphs": [
            "无成归故里，不似在他乡。",
            "岁月逐流水，山川空夕阳。",
            "回潮迷古渡，迸竹过邻墙。",
            "耆旧休存省，胡为止泪行。"
        ],
        "notes": "",
        "id": "9a716e939c13d34a33bbf3378706b059"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "寄黔南李校书",
        "preface": "",
        "paragraphs": [
            "从戎巫峡外，吟兴更应多。",
            "郡响蛮江涨，山昏蜀雨过。",
            "公筵饶越味，俗土尚巴歌。",
            "中夜怀吴梦，知经滟滪波。"
        ],
        "notes": "",
        "id": "3dde16a010897fd99a59b0ce5dca60f0"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "东归留辞沈侍郎",
        "preface": "",
        "paragraphs": [
            "一第久乖期，深心已自疑。",
            "沧江归恨远，紫阁别愁迟。",
            "稽古成何事，龙钟负已知。",
            "依门非近日，不虑旧恩移。"
        ],
        "notes": "",
        "id": "c2b53a2152f3a90c53ae189f3f6c117c"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "题开明里友人居",
        "preface": "",
        "paragraphs": [
            "城中尘外住，入望是田家。",
            "井出深山水，阑藏异国花。",
            "风巢和鸟动，雪竹向人斜。",
            "来往唯君熟，乡园共海涯。"
        ],
        "notes": "",
        "id": "61953dda3f250a425e0bdd00e66fef3d"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "遣怀",
        "preface": "",
        "paragraphs": [
            "此生何处遂，屑屑复悠悠。",
            "旧国归无计，他乡梦亦愁。",
            "飞尘长满眼，衰髪暗添头。",
            "章句非经济，终难动五侯。"
        ],
        "notes": "",
        "id": "9edb9c88e01dd7aed0fb901b4b83f512"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "送龙州樊使君",
        "preface": "",
        "paragraphs": [
            "曾见邛人说，龙州地未深。",
            "碧溪飞白鸟，红斾映青林。",
            "土产唯宜药，王租只贡金。",
            "政成开宴日，谁伴使君吟。"
        ],
        "notes": "",
        "id": "817547bb576bb4c845f78b035aab8740"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "寄盩厔薛能少府",
        "preface": "",
        "paragraphs": [
            "满县唯云水，何曾似近畿。",
            "晓庭猿集惯，寒署吏衙稀。",
            "冰色封深涧，樵声出紫微。",
            "时闻迎隐者，依旧著山衣。"
        ],
        "notes": "",
        "id": "ec5bd3255e3c17b7b93626fa445c6f41"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "送李左丞巡边",
        "preface": "",
        "paragraphs": [
            "狂戎侵内地，左辖去萧关。",
            "走马冲边雪，鸣鞞动塞山。",
            "风收枯草定，月满广沙闲。",
            "西绕河兰匝，应多隔岁还。"
        ],
        "notes": "",
        "id": "3b21168402cdeb78a9278ccefd00a5e7"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "题青山馆",
        "preface": "",
        "paragraphs": [
            "境概殊诸处，依然是谢家。",
            "遗文齐日月，旧井照烟霞。",
            "水隔平芜远，山横度鸟斜。",
            "无人能此隐，来往谩兴嗟。"
        ],
        "notes": "",
        "id": "cc2b40ac50d6855ed9b087904325892e"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "鴈门关野望",
        "preface": "",
        "paragraphs": [
            "高关闲独望，望久转愁人。",
            "紫塞唯多雪，胡山不尽春。",
            "河遥分断野，树乱起飞尘。",
            "时见东来骑，心知近别秦。"
        ],
        "notes": "",
        "id": "2e5365c7f6257513fc285ee3aee06a7f"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "五原书事",
        "preface": "",
        "paragraphs": [
            "西出黄云外，东怀白浪遥。",
            "星河愁立夜，雷电独行朝。",
            "碛迥人防寇，天空鴈避雕。",
            "如何非战卒，弓劒不离腰。"
        ],
        "notes": "",
        "id": "3c80a7a61ec9ae74511be2bd30965985"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "送从弟归泉州",
        "preface": "",
        "paragraphs": [
            "问省归南服，悬帆任北风。",
            "何山犹见雪，半路已无鸿。",
            "瘴杂春云重，星垂夜海空。",
            "往来如不住，亦是一年中。"
        ],
        "notes": "",
        "id": "9b54838315f0222ee0c531d2975b439c"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "留别故人",
        "preface": "",
        "paragraphs": [
            "殊立本不偶，非唯今所难。",
            "无门闲共老，尽日泣相看。",
            "鸟畏闻𫛸鴂，花惭背牡丹。",
            "何人知此计，复议出长安。"
        ],
        "notes": "",
        "id": "28d6241f4eb2599b40b930280213f189"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "塞下二首 一",
        "preface": "",
        "paragraphs": [
            "胡虏偏狂悍，边兵不敢闲。",
            "防秋朝伏弩，纵火夜搜山。",
            "鴈逆风鼙振，沙飞猎骑还。",
            "安西虽有路，难更出阳关。"
        ],
        "notes": "",
        "id": "187ea6a0e5a5c13b092f7e7654ee811e"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "塞下二首 二",
        "preface": "",
        "paragraphs": [
            "征役已不定，又缘无定河。",
            "塞深烽砦密，山乱犬羊多。",
            "汉卒闻笳泣，胡儿击劒歌。",
            "番情终未测，今昔谩言和。"
        ],
        "notes": "",
        "id": "c0bc48e26a391b9877246840b4840fb2"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "题张乔升平里居",
        "preface": "",
        "paragraphs": [
            "下马似无人，开门只一身。",
            "心同孤鹤静，行过老僧真。",
            "乱水藏幽径，高原隔远津。",
            "匡庐曾共隐，相见自相亲。"
        ],
        "notes": "",
        "id": "0787c863f5d171e50d01234c62692578"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "题郑拾遗南斋",
        "preface": "",
        "paragraphs": [
            "明时无事谏，岂事隐明君。",
            "每值离丹陛，多陪宴白云。",
            "门连萧洞僻，地与曲江分。",
            "满院皆柽竹，期栖鸾鹤群。"
        ],
        "notes": "",
        "id": "cd4b00fa355af034006fe22ba7d966d2"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "渭上送人南归",
        "preface": "",
        "paragraphs": [
            "远役与归愁，同来渭水头。",
            "南浮应到海，北去阻无州。",
            "楚雨天连地，胡风夏甚秋。",
            "江人如见问，为话复贫游。"
        ],
        "notes": "",
        "id": "01205c0cefa3e8a1fe3d9d269e66d19c"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "寄睦州陆郎中",
        "preface": "",
        "paragraphs": [
            "下国多高趣，终年半是吟。",
            "海涛通越分，部伍杂闽音。",
            "晓郭云藏市，春山鸟护林。",
            "东浮虽未遂，日日至中心。"
        ],
        "notes": "",
        "id": "ad925589b0563dea79c0db33ea5d9ac0"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "投徐端公",
        "preface": "",
        "paragraphs": [
            "无谋寻旧友，强喜亦如愁。",
            "丹桂阻丹恳，白衣成白头。",
            "穷吴迷钓业，大漠事贫游。",
            "霄汉期提引，龙钟未拟休。"
        ],
        "notes": "",
        "id": "aeecf59f8dd0005949fe37a769749d84"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "出塞门",
        "preface": "",
        "paragraphs": [
            "步步经戎虏，防兵不离身。",
            "山多曾战处，路断野行人。",
            "暴雨声同瀑，奔沙势异尘。",
            "片时怀万虑，白发数茎新。"
        ],
        "notes": "",
        "id": "75b9098e8866b97068050e69ce5b9e5c"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "新年呈友",
        "preface": "",
        "paragraphs": [
            "一月月相似，一年年不同。",
            "清晨窥古镜，旅貌近衰翁。",
            "处世闲难得，关身事半空。",
            "浮生能几许，莫惜醉春风。"
        ],
        "notes": "",
        "id": "831921fa2d51a6b142653fa9d08fa8f0"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "银州北书事",
        "preface": "",
        "paragraphs": [
            "南辞采石远，北背乞银深。",
            "碛路虽多险，江人不废吟。",
            "雕依孤堠立，鸥向迥沙沈。",
            "因共边人熟，行行起战心。"
        ],
        "notes": "",
        "id": "5362b2e6ae471c7f34be60eb8494b0ff"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "寄赵能卿",
        "preface": "",
        "paragraphs": [
            "我命同君命，君诗似我诗。",
            "俱无中道计，各失半生期。",
            "素业沧江远，清时白发垂。",
            "蹉跎一如此，何处卜栖迟。"
        ],
        "notes": "",
        "id": "d3c4f3d285ce4bdc180bdac9d765b702"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "夏州道中",
        "preface": "",
        "paragraphs": [
            "茫茫沙漠广，渐远赫连城。",
            "堡迥烽相见，河移浪旋生。",
            "无蝉嘶折柳，有寇似防兵。",
            "不耐饥寒迫，终谁至此行。"
        ],
        "notes": "",
        "id": "a4d210e14a0afdd45f92d4357fca4f83"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "经故杨太尉旧居",
        "preface": "",
        "paragraphs": [
            "在汉信垂功，于唐道更隆。",
            "一川留古迹，多代仰高风。",
            "树折巢堕鸟，阶荒草覆虫。",
            "行人过岂少，独驻夕阳中。"
        ],
        "notes": "",
        "id": "f9206ddbcd67ae982996b46b6f5d2a9f"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "东归次采石江",
        "preface": "",
        "paragraphs": [
            "东下经牛渚，依然是故关。",
            "客程临岸尽，乡思入鸥闲。",
            "雨涨巴来浪，云增楚际山。",
            "渔翁知未达，相顾不开颜。"
        ],
        "notes": "",
        "id": "7bbebc0ed233538fd612daaa35d31bba"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "陇上书事",
        "preface": "",
        "paragraphs": [
            "城叠连云壑，人家似隐居。",
            "树飞鹦鹉众，川下鹡鸰疎。",
            "滴梦关山雨，资餐陇水鱼。",
            "谁知江徼客，此景倍相于。"
        ],
        "notes": "",
        "id": "df0dec3a2c4e427ff02b54be8df9ea4b"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "陈情献江西李常侍五首 一",
        "preface": "",
        "paragraphs": [
            "二十二三年，游秦复滞燕。",
            "徒陪群彦后，自苦此生前。",
            "径折啼猿树，岩荒喷月泉。",
            "东堂曾受荐，垂白志犹坚。"
        ],
        "notes": "",
        "id": "71c6218c271615b8bbdef0f4ec9561c5"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "陈情献江西李常侍五首 二",
        "preface": "",
        "paragraphs": [
            "淅淅复栖栖，人间只自迷。",
            "终年愁远道，到老去何蹊。",
            "始见红叶落，又闻黄鸟啼。",
            "不因趋大斾，谁肯暂提携。"
        ],
        "notes": "",
        "id": "6054ce4779069ab962e1c384d3e461f7"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "陈情献江西李常侍五首 三",
        "preface": "",
        "paragraphs": [
            "童蒙即苦辛，未识杏园春。",
            "谩倚无为日，还成不偶人。",
            "乡程长恨远，旅梦亦愁贫。",
            "天地虽云广，殊难寄此身。"
        ],
        "notes": "",
        "id": "fa4e2cb6015abe05cdaa1b7acdd6b94e"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "陈情献江西李常侍五首 四",
        "preface": "",
        "paragraphs": [
            "春闱久已滞，秋赋又逢停。",
            "选士疑长阻，伤时自不宁。",
            "秦城还逐梦，楚徼影随形。",
            "此去吟虽苦，何人更肯听。"
        ],
        "notes": "",
        "id": "e3b378d3b3cc863ffee7b53dd12c1221"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "陈情献江西李常侍五首 五",
        "preface": "",
        "paragraphs": [
            "孤立时全塞，求名势转难。",
            "身多离下国，分合阻长安。",
            "越鸟啼春早，蛮花送雨寒。",
            "丘门沾顾重，未别欲阑干。"
        ],
        "notes": "",
        "id": "3e53a4900896f31294a646d513232034"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "经八合坂",
        "preface": "",
        "paragraphs": [
            "蹑险入高空，初疑势不穷。",
            "又缘千嶂尽，还共七盘同。",
            "下辨东流水，平随北去鸿。",
            "天然无此道，应免患穷通。"
        ],
        "notes": "",
        "id": "29f095655fbfffd7b58970b010567a07"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "送友人北游",
        "preface": "",
        "paragraphs": [
            "北出阴关去，何人肯待君。",
            "无青山拥晋，半浊水通汾。",
            "鴈塞虽多鴈，云州却少云。",
            "兹游殊不恶，莫恨暂离群。"
        ],
        "notes": "",
        "id": "de0b25756568660d7d1901afa5b88cc1"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "登凌歊台",
        "preface": "",
        "paragraphs": [
            "平芜望已极，况复倚凌歊。",
            "江截吴山断，天临楚泽遥。",
            "云帆高出树，水市迥分桥。",
            "立久斜阳尽，无言似寂寥。"
        ],
        "notes": "",
        "id": "2c2668a5f17134fe65575790f5048a02"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "曲江三月三日",
        "preface": "",
        "paragraphs": [
            "满国赏芳辰，飞蹄复走轮。",
            "好花皆折尽，明日恐无春。",
            "鸟避连云幄，鱼惊远浪尘。",
            "如何当此节，独自作愁人。"
        ],
        "notes": "",
        "id": "6057d115e790e3b49ed2880518fd6e8b"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "赠栖白上人",
        "preface": "",
        "paragraphs": [
            "闲身却不闲，日日对天颜。",
            "已住城中寺，难归海上山。",
            "诗传华夏外，偈布市朝间。",
            "欲问空门事，空门岂有关。"
        ],
        "notes": "",
        "id": "5f5ba782efebd2326e901457eba4f200"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "野步",
        "preface": "",
        "paragraphs": [
            "闲赏步易远，野吟声自高。",
            "路无人到迹，林有鹤遗毛。",
            "物外趣都别，尘中心枉劳。",
            "沿溪收堕果，坐石唤饥猱。"
        ],
        "notes": "",
        "id": "f9e149aa15bf575f1b058f83b1db2922"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "过湍沟谷",
        "preface": "",
        "paragraphs": [
            "西去穷胡处，嵓崖境不常。",
            "石形相对耸，天势一条长。",
            "栈底鸣流水，林端歛夕阳。",
            "虽随兵马至，未免畏豺狼。"
        ],
        "notes": "",
        "id": "a835ad0b8a73e3072a28b2c194e3bc01"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "送友人游蜀",
        "preface": "",
        "paragraphs": [
            "巴兴千万寻，此去若为心。",
            "蟋蟀既将定，猕猴应正吟。",
            "劒门秋断鴈，褒谷夜多砧。",
            "自古西南路，艰难直至今。"
        ],
        "notes": "",
        "id": "b0cb64ccf287155162b6c2f230b745e6"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "题秦州城",
        "preface": "",
        "paragraphs": [
            "圣泽滋遐徼，河隄四向通。",
            "大荒收虏帐，遗土复秦风。",
            "乱烧迷归路，遥山似梦中。",
            "此时怀感切，极目思无穷。"
        ],
        "notes": "",
        "id": "fbd1264ce55c9a4777f16e4fe3483e08"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "寄敬亭山清越上人",
        "preface": "",
        "paragraphs": [
            "南朝山半寺，谢朓故乡邻。",
            "岭上非无主，秋诗复有人。",
            "高禅星月近，野火虎狼驯。",
            "旧许陪闲社，终应待此身。"
        ],
        "notes": "",
        "id": "ec7b61e481d98696fb766ab5ad3f2a8c"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "秋江霁望",
        "preface": "",
        "paragraphs": [
            "高秋偏入望，霁景倍关情。",
            "落木满江水，离人怀渭城。",
            "山高孤戍断，野极暮天平。",
            "渔父时相问，羞真道姓名。"
        ],
        "notes": "",
        "id": "f8fc3913ff90e91741fe8a7d1cde15c3"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "陇州旅中书事寄李中丞",
        "preface": "",
        "paragraphs": [
            "三伏客吟过，长安未拟还。",
            "蛩声秋不动，燕别思仍闲。",
            "乱叶随寒雨，孤蟾起暮关。",
            "经时高岭外，来往斾旌间。"
        ],
        "notes": "",
        "id": "2bb48f93b8a540fd5790d73ddad3aa66"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "秋日归旧山",
        "preface": "",
        "paragraphs": [
            "山云蝉满树，欲住更何安。",
            "上国回将晚，孤峰别自难。",
            "碛遥鸿未到，江近夜先寒。",
            "泉石虽堪恋，行人不愿看。"
        ],
        "notes": "",
        "id": "e133bb70daf642bc79f04f1f10e47b72"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "下黄耳盘",
        "preface": "",
        "paragraphs": [
            "独下黄盘路，多虞部落连。",
            "云晴仍著地，树古自参天。",
            "乱鸟飞人上，惊麋起马前。",
            "行行无郡邑，唯见虎狼烟。"
        ],
        "notes": "",
        "id": "c5fcdd6895599cd2bb010ac92f45770b"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "旅怀",
        "preface": "",
        "paragraphs": [
            "终年唯旅舍，只似已无家。",
            "白发除还出，丹霄去转赊。",
            "夏游穷塞路，春醉负秦花。",
            "应是穹苍意，空教老若耶。"
        ],
        "notes": "",
        "id": "d17817e0bf1b9931d03b093e11a73b47"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "题金山寺",
        "preface": "",
        "paragraphs": [
            "四面波涛匝，中楼日月邻。",
            "上穷如出世，下瞷忽惊神。",
            "刹碍长空鸟，船通外国人。",
            "房房皆叠石，风扫永无尘。"
        ],
        "notes": "",
        "id": "925c5e132602762ac563598083c25ade"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "送王侍御赴宣城",
        "preface": "",
        "paragraphs": [
            "朝回离九陌，岛外赏残春。",
            "经宿留闲客，看云作主人。",
            "时清难议隐，位重亦甘贫。",
            "岩洞真仙境，应休别卧邻。"
        ],
        "notes": "",
        "id": "c13e5d42f076f20fc6391ba80a1d8fb6"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "题汧湖二首 一",
        "preface": "",
        "paragraphs": [
            "偶得湖中趣，都忘陇坻愁。",
            "边声风下鴈，楚思浪移舟。",
            "静极亭连寺，凉多岛近楼。",
            "吟游终不厌，还似曲江头。"
        ],
        "notes": "",
        "id": "9a1aa82d2647cae86774a515795c0e5d"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "题汧湖二首 二",
        "preface": "",
        "paragraphs": [
            "陇首时无事，湖边日纵吟。",
            "游鱼来复去，浴鸟出还沈。",
            "蜃气藏孤屿，波光到远林。",
            "无人见垂钓，暗起洞庭心。"
        ],
        "notes": "",
        "id": "6ef8dda763264df2b39968edb070202d"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "宿青山馆",
        "preface": "",
        "paragraphs": [
            "下马青山下，无言有所思。",
            "云藏李白墓，苔暗谢公诗。",
            "烈烧飞荒野，栖凫宿广陂。",
            "东来与西去，皆是不闲时。"
        ],
        "notes": "",
        "id": "ed6d0b2d75793bd44d88055f44c2f81c"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "宿同州厉评事旧业寄华下",
        "preface": "",
        "paragraphs": [
            "从戎依远地，无日见家山。",
            "地近风沙处，城当甸服间。",
            "阻河通渭水，曲苑带秦关。",
            "待月登楼夜，何人相伴闲。"
        ],
        "notes": "",
        "id": "3975a593f7788e89bdfe9e70d42bcba8"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "闻蝉十二韵",
        "preface": "",
        "paragraphs": [
            "造化生微物，常能应候鸣。",
            "初离何处树，又发去年声。",
            "未蜕唯愁动，才飞似解惊。",
            "闻来邻海徼，恨起过边城。",
            "骚屑随风远，悠扬类雪轻。",
            "报秋凉渐至，嘶月思偏清。",
            "互默疑相荅，微摇似欲行。",
            "繁音人已厌，朽壳蚁犹争。",
            "朝士严冠饰，宫嫔逞鬓名。",
            "乱依西日噪，多引北归情。",
            "筿露凝潜吸，蛛丝忽迸萦。",
            "此时吟立者，不觉万愁生。"
        ],
        "notes": "",
        "id": "7b6276d3c09675851517cccc44dec332"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "冬杪归陵阳别业五首 一",
        "preface": "",
        "paragraphs": [
            "无媒归别业，所向自乖心。",
            "闾里故人少，田园荒草深。",
            "浪翻全失岸，竹迸别成林。",
            "鸥鸟犹相识，时来听苦吟。"
        ],
        "notes": "",
        "id": "5821f0aac1774baadae77f3e00abdc1c"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "冬杪归陵阳别业五首 二",
        "preface": "",
        "paragraphs": [
            "眠云终未遂，策马暂休期。",
            "上国劳魂梦，中心甚别离。",
            "冰封岩溜断，雪压砌松欹。",
            "骨肉嗟名晚，看归却泪垂。"
        ],
        "notes": "",
        "id": "49191d33bee5df2176029edce18a7b76"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "冬杪归陵阳别业五首 三",
        "preface": "",
        "paragraphs": [
            "学劒虽无术，吟诗似有魔。",
            "已贫甘事晚，临老爱闲多。",
            "鸡犬唯随鹿，儿童只衣蓑。",
            "时因寻野叟，狂醉复狂歌。"
        ],
        "notes": "",
        "id": "8a7d5a4299754e4aa5e62b286205e47e"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "冬杪归陵阳别业五首 四",
        "preface": "",
        "paragraphs": [
            "乡国乱离后，交亲半旅游。",
            "远闻诚可念，归见岂无愁。",
            "败苇迷荒径，寒蓑没坏舟。",
            "衡门终不掩，倚杖看波流。"
        ],
        "notes": "",
        "id": "8f76898e8946bd70709821c1aa1b3663"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "冬杪归陵阳别业五首 五",
        "preface": "",
        "paragraphs": [
            "游秦复滞燕，不觉近衰年。",
            "旅貌同柴毁，行衣对骨穿。",
            "篱寒多啄雀，木落断浮烟。",
            "楚夜闻鸣鴈，犹疑在塞天。"
        ],
        "notes": "",
        "id": "83b54dcd2f64f3a6196f1476e01f1154"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "送王侍御赴宣城",
        "preface": "",
        "paragraphs": [
            "戴豸却驱鸡，东南上句溪。",
            "路过金谷口，帆转石城西。",
            "水树连天暗，山禽绕郡啼。",
            "江人谙旧化，那复俟招携。"
        ],
        "notes": "",
        "id": "f19770c134d9defd78145b9fe7af5c02"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "春日乌延道中",
        "preface": "",
        "paragraphs": [
            "边穷厄未穷，复此逐归鸿。",
            "去路多相似，行人半不同。",
            "山川藏北狄，草木背东风。",
            "虚负男儿志，无因立战功。"
        ],
        "notes": "",
        "id": "b5e8d1576a9f97fae8794e17b3a7c249"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "寄华阴刘拾遗",
        "preface": "",
        "paragraphs": [
            "坚心持谏诤，自古亦艰难。",
            "寄邑虽行化，眠云似去官。",
            "河分中野断，岳入半天寒。",
            "瀑布冰成日，谁陪吟复看。"
        ],
        "notes": "",
        "id": "fb94c9603d29596994fa55630548b8f0"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "忆江南",
        "preface": "",
        "paragraphs": [
            "南楚西秦远，名迟别岁深。",
            "欲归难遂去，闲忆自成吟。",
            "雷电闲倾雨，猿猱鬬堕林。",
            "眠云机尚在，未忍负初心。"
        ],
        "notes": "",
        "id": "82313688440ce804c1b672a2fb390f84"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "送前汝州李侍御罢归宣城",
        "preface": "",
        "paragraphs": [
            "吟诗早得名，戴豸又加荣。",
            "下国闲归去，他人少此情。",
            "云移寒峤出，烧夹夜江明。",
            "重引池塘思，还登谢朓城。"
        ],
        "notes": "",
        "id": "6ebd2154706b538914f1e7667ac80baa"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "失题",
        "preface": "",
        "paragraphs": [
            "独夜长城下，孤吟近北辰。",
            "半天初去鴈，穷碛远来人。",
            "月黯氛埃积，风膻帐幕邻。",
            "惟闻防虏寇，不语暗伤神。"
        ],
        "notes": "",
        "id": "d8fe37167a02a91375ff26ae9e8781c8"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "送裴拾遗宰下邽",
        "preface": "",
        "paragraphs": [
            "受谪因延谏，兹行不出关。",
            "直庐辞玉陛，上马向仙山。",
            "地古桑麻广，城偏仆御闲。",
            "县斋高枕卧，犹梦犯天颜。"
        ],
        "notes": "",
        "id": "4f147b1f80ef05bfee30e8e2a0b02b33"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "隗嚣宫晚望",
        "preface": "",
        "paragraphs": [
            "西顾伊兰近，方惊滞极边。",
            "水随空谷转，山向夕阳偏。",
            "碛鸟多依地，胡云不满天。",
            "秋风动衰草，只觉犬羊膻。"
        ],
        "notes": "",
        "id": "28d52676bea0dfb4b33c3f437d5a446b"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "江上行",
        "preface": "",
        "paragraphs": [
            "片席随高鸟，连天积浪间。",
            "苇宽云不匝，风广雨无闲。",
            "戍影临孤浦，潮痕在半山。",
            "东原归未得，荏苒滞江关。"
        ],
        "notes": "",
        "id": "8ede45c21628423f8e9bcdc0577db62f"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "登山",
        "preface": "",
        "paragraphs": [
            "信步上鸟道，不知身忽高。",
            "近空无世界，当楚见波涛。",
            "顶峭松多瘦，崖悬石尽牢。",
            "猕猴呼独散，隔水向人号。"
        ],
        "notes": "",
        "id": "bbaeb1662e6a955687b05370472064d9"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "哭宣城元征君",
        "preface": "",
        "paragraphs": [
            "高眠终不起，远趣固难知。",
            "琴劒今无主，园林旧许谁。",
            "苔封僧坐石，苇涨鹤翘池。",
            "后代传青史，方钦道德垂。"
        ],
        "notes": "",
        "id": "71449d6675ad85bb5edbf2a5bda77b9d"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "寄建州姚员外",
        "preface": "",
        "paragraphs": [
            "诬谮遭遐谪，明君即自知。",
            "乡遥辞劒外，身独向天涯。",
            "岭堠蛮云积，闽空瘴雨垂。",
            "南来终不遂，日探北归期。"
        ],
        "notes": "",
        "id": "a967097109941979406d3139f791e8a8"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "送厉校书从事鳯翔",
        "preface": "",
        "paragraphs": [
            "赴辟依丞相，超荣事岂同。",
            "城池当陇右，山水是关中。",
            "日有来巴使，秋高出塞鸿。",
            "旬休随大斾，应到九成宫。"
        ],
        "notes": "",
        "id": "2dcaa62f34c87eaf4a4ecb2efd7ebe40"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "春夜同厉文学先辈会宿",
        "preface": "",
        "paragraphs": [
            "江汉久分路，京关重聚吟。",
            "更为他夜约，方尽昔年心。",
            "月隔明河远，花藏宿鸟深。",
            "无眠将及曙，多是说山阴。"
        ],
        "notes": "",
        "id": "979248fafdf5a1d701dca8a5f9f23095"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "长安书情",
        "preface": "",
        "paragraphs": [
            "疎散过闲人，同人不在秦。",
            "近来惊白发，方解惜青春。",
            "僻寺居将遍，权门到绝因。",
            "行藏如此辈，何以谓谋身。"
        ],
        "notes": "",
        "id": "4dfd4656c717ff370e15c726d015340e"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "过故洛城",
        "preface": "",
        "paragraphs": [
            "七百数还穷，城池一旦空。",
            "夕阳唯照草，危堞不胜风。",
            "岸断河声别，田荒野色同。"
        ],
        "notes": "",
        "id": "133803d796755a2b9ee3d4589d13a55f"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "寄庐山贾处士",
        "preface": "",
        "paragraphs": [
            "时泰亦高眠，人皆谓不然。",
            "穷经休望辟，饵术止期仙。",
            "彭蠡波涵月，炉峰雪照天。",
            "常闻风雨夜，到晓在渔船。"
        ],
        "notes": "",
        "id": "0008deb507e8331218e8ce79b1c60751"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "下第东归留别郑侍郎",
        "preface": "",
        "paragraphs": [
            "无才副至公，岂是命难通。",
            "分合吟诗老，家宜逐浪空。",
            "别心悬阙下，归念极吴东。",
            "唯畏重回日，初情恐不同。"
        ],
        "notes": "",
        "id": "ab6f49b6f105006b814ea4c042cc7bc5"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "泗上早发",
        "preface": "",
        "paragraphs": [
            "独起无人见，长河夜泛时。",
            "平芜疑自动，落月似相随。",
            "楚外离空早，关西去已迟。",
            "渔歌闻不绝，却轸洞庭思。"
        ],
        "notes": "",
        "id": "a9409310782500fd17862b61f0b8193c"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "赠天台僧",
        "preface": "",
        "paragraphs": [
            "赤城霞外寺，不忘旧登年。",
            "石上吟分海，楼中语近天。",
            "重游空有梦，再隐定无缘。",
            "独夜休行道，星辰静照禅。"
        ],
        "notes": "",
        "id": "1b77f96a616544aa27f2a5f9723eb712"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "冬夜与友人会宿",
        "preface": "",
        "paragraphs": [
            "君初离鴈塞，我久滞雕阴。",
            "隔闰俱劳梦，通宵各话心。",
            "禁风吹漏出，原树映星沉。",
            "白昼常多事，无妨到晓吟。"
        ],
        "notes": "",
        "id": "0c73a12adf5ae792df62d8c9fd99b904"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "送元遂上人归吴中",
        "preface": "",
        "paragraphs": [
            "落髪在王畿，承恩著紫衣。",
            "印心谁受请，讲疏自携归。",
            "泛浦龙惊锡，禅云虎绕扉。",
            "吴中知久别，庵树想成围。"
        ],
        "notes": "",
        "id": "5c5d18105fa8a677de09597fa6083772"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "赠志空上人",
        "preface": "",
        "paragraphs": [
            "了了在心中，南宗与北宗。",
            "行高无外染，骨瘦是真容。",
            "饭野盂埋雪，禅云杖倚松。",
            "常修不住性，必拟老何峰。"
        ],
        "notes": "",
        "id": "935a999ccd008fb2d75b565194921815"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "边城晚望",
        "preface": "",
        "paragraphs": [
            "广漠杳无穷，孤城四面空。",
            "马行高碛上，日堕迥沙中。",
            "逼晓人移帐，当川树列风。",
            "迢迢河外路，知直去崆峒。"
        ],
        "notes": "",
        "id": "a726d8c0c64bcf6c9f04fb45f53a6b08"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "汴上暮秋",
        "preface": "",
        "paragraphs": [
            "独立长堤上，西风满客衣。",
            "日临秋草广，山接远天微。",
            "岸叶随波尽，沙云与鸟飞。",
            "秦人宁有素，去意自知归。"
        ],
        "notes": "",
        "id": "7b1d1d420e6169300e69c9492baa9812"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "春日言怀",
        "preface": "",
        "paragraphs": [
            "东风万物新，独未到幽人。",
            "赋命自多蹇，阳和非不均。",
            "五陵三月暮，百越一家贫。",
            "早悮闲眠处，无愁异此身。"
        ],
        "notes": "",
        "id": "78ab6ac82f0e8afea83b46552ed5dbb4"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "奉天寒食书事",
        "preface": "",
        "paragraphs": [
            "处处无烟火，人家似暂空。",
            "晓林花落雨，寒谷鸟啼风。",
            "故里芳洲外，残春甸服中。",
            "谁知独西去，步步泣途穷。"
        ],
        "notes": "",
        "id": "899d645221afb8069f2ca83681ee3a57"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "长安寓居",
        "preface": "",
        "paragraphs": [
            "贫寄帝城居，交朋日自疎。",
            "愁迎离碛鴈，梦逐出关书。",
            "经雨蝉声尽，兼风杵韵余。",
            "谁知江徼塞，所忆在樵渔。"
        ],
        "notes": "",
        "id": "656bd7fcb472003791403705cbf7fd01"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "写怀",
        "preface": "",
        "paragraphs": [
            "此生居此世，堪笑复堪悲。",
            "在处有岐路，何人无别离。",
            "长当多难日，愁过少年时。",
            "穷达都判了，休闲镊白髭。"
        ],
        "notes": "",
        "id": "5a683e168e96c24c29a5d11e25520f55"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "白菊",
        "preface": "",
        "paragraphs": [
            "所尚雪霜姿，非关落帽期。",
            "香飘风外别，影到月中疑。",
            "发在林雕后，繁当露冷时。",
            "人间稀有此，自古乃无诗。"
        ],
        "notes": "",
        "id": "4d59385d62eb6ef59fa1a56e6d9c00f5"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "中秋夜对月",
        "preface": "",
        "paragraphs": [
            "月月势皆圆，中秋朗最偏。",
            "万方期一夕，到晓是经年。",
            "影蔽星芒尽，光分物状全。",
            "惟应苦吟者，目断向遥天。"
        ],
        "notes": "",
        "id": "063db662505bfa01be11a8c0ac68ed42"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "陪郢州张员外宴白雪楼",
        "preface": "",
        "paragraphs": [
            "高情日日闲，多宴雪楼间。",
            "洒槛江干雨，当筵天际山。",
            "带帆分浪色，驻乐话朝班。",
            "岂料羁浮者，樽前得解颜。"
        ],
        "notes": "",
        "id": "d8fdf9fa625644baa408c64252208957"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "和薛侍御题兴善寺松",
        "preface": "",
        "paragraphs": [
            "何年𣃁到城，满国响高名。",
            "半寺阴常匝，邻坊景亦清。",
            "代多无朽势，风定有余声。",
            "自得天然状，非同涧底生。"
        ],
        "notes": "",
        "id": "4e28489cd0514e2783a67b8d1804517e"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "题郑侍郎岩隐十韵",
        "preface": "",
        "paragraphs": [
            "朝退常归隐，真修大隐情。",
            "园林应得趣，岩谷自为名。",
            "野步难寻寺，闲吟少在城。",
            "树藏幽洞黑，花照远村明。",
            "海石分湖路，风泉遰雨声。",
            "性高怜散逸，官达厌公卿。",
            "架引藤重长，阶延笋迸生。",
            "青门无到客，紫阁有来莺。",
            "物外身虽隐，区中望本清。",
            "终难依此境，坐卧避钧衡。"
        ],
        "notes": "",
        "id": "2f149cb86b7b9c4f7b56795a44e5fca6"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "宿灵山兰若",
        "preface": "",
        "paragraphs": [
            "江心天半寺，一夕万缘空。",
            "地出浮云上，星摇积浪中。",
            "滴沤垂阁雨，吹桧送帆风。",
            "旦夕闻清磬，唯应是钓翁。"
        ],
        "notes": "",
        "id": "ebfda7dc58d56af68602fa2a0388c964"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "亲仁里双鹭",
        "preface": "",
        "paragraphs": [
            "双去双来日已频，只应知我是江人。",
            "对欹雪顶思寻水，更振霜翎恐染尘。",
            "三楚几时初失侣，五陵何树又栖身。",
            "天然不与凡禽类，傍砌听吟性自驯。"
        ],
        "notes": "",
        "id": "62084ba3018ab1935e0927d1b1537811"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "成纪书事二首 一",
        "preface": "",
        "paragraphs": [
            "东吴远别客西秦，怀旧伤时暗洒巾。",
            "满野多成无主冢，防边半是异乡人。",
            "山河再阔千余里，城市曾经一百春。",
            "闲与将军议戎事，伊兰犹未绝胡尘。"
        ],
        "notes": "",
        "id": "253b7f71242542259c5e6b8802afcac4"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "成纪书事二首 二",
        "preface": "",
        "paragraphs": [
            "蹉跎远入犬羊中，荏苒将成白首翁。",
            "三楚田园归未得，五原岐路去无穷。",
            "天垂大野雕盘草，月落孤城角啸风。",
            "难问开元向前事，依稀犹认隗嚣宫。"
        ],
        "notes": "",
        "id": "c1b3021b809af1ab4839c691ceb93855"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "秦中遇友人",
        "preface": "",
        "paragraphs": [
            "半生南走复西驰，愁过杨朱罢泣岐。",
            "远梦亦羞归海徼，贫游多是滞边陲。",
            "胡云不聚风无定，陇路难行栈更危。",
            "旦暮唯闻语征战，看看已欲废吟诗。"
        ],
        "notes": "",
        "id": "592e221f7a9cb1a2bd9d3589380f45dc"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "过分水岭",
        "preface": "",
        "paragraphs": [
            "陇山高共鸟行齐，瞰险盘空甚蹑梯。",
            "云势崩腾时向背，水声呜咽若东西。",
            "风兼雨气吹人面，石带冰棱碍马蹄。",
            "此去秦川无别路，隔崖穷谷却难迷。"
        ],
        "notes": "",
        "id": "4b3da739d9af11918a71e97a3110b7e8"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "讲德陈情上淮南李仆射八首 一",
        "preface": "",
        "paragraphs": [
            "天降贤人佐圣时，自然声教满华夷。",
            "英明不独中朝仰，清重兼闻外国知。",
            "凉夜酒醒多对月，晓庭公退半吟诗。",
            "梁城东下虽经战，风俗犹传守旧规。"
        ],
        "notes": "",
        "id": "e16b598831e01086d54fd7a8f00d8bcb"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "讲德陈情上淮南李仆射八首 二",
        "preface": "",
        "paragraphs": [
            "多朝轩冕冠乾坤，四海皆推圣最尊。",
            "楚玉已曾分卞玉，膺门依旧是龙门。",
            "筵开乐振高云动，城掩鼙收落日昏。",
            "尝念苍生如赤子，九州无处不沾恩。"
        ],
        "notes": "",
        "id": "be1781f1f76140fa176a618a3fda1c50"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "讲德陈情上淮南李仆射八首 三",
        "preface": "",
        "paragraphs": [
            "未领春闱望早清，况联戎阃控强兵。",
            "风威遍布江山静，教化高同日月明。",
            "九郡竟歌兼煮海，四方皆得共和羹。",
            "东南自此全无事，只为期年政已成。"
        ],
        "notes": "",
        "id": "dd693d459fdba00278eeed2fd88da9dc"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "讲德陈情上淮南李仆射八首 四",
        "preface": "",
        "paragraphs": [
            "帝念淮堧疫疹频，牢笼山海委名臣。",
            "古来比德由无侣，当代同途岂有人。",
            "夜宴独吟梁苑月，朝游重见广陵春。",
            "多年疲瘵全苏息，须到讴谣日满秦。"
        ],
        "notes": "",
        "id": "154c6645eb7be7c4d46af80e4ec64baa"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "讲德陈情上淮南李仆射八首 五",
        "preface": "",
        "paragraphs": [
            "三纪吟诗望一名，丹霄待得白头成。",
            "已期到老还沾禄，无复偷闲却养生。",
            "当宴每垂听乐泪，望云长起忆山情。",
            "朱门旧是登龙客，初脱鱼鳞胆尚惊。"
        ],
        "notes": "",
        "id": "e80b20f7e6075e4bb9ef496b29886262"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "讲德陈情上淮南李仆射八首 六",
        "preface": "",
        "paragraphs": [
            "东来淮海拜旌旟，不把公卿一字书。",
            "曾侍晚斋吟对雪，又容华馆食兼鱼。",
            "孤微自省恩非次，际会谁知分有余。",
            "唯耻旧桥题处在，荣归无计似相如。"
        ],
        "notes": "",
        "id": "75a700d06ed0433a94576546068cb2d1"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "讲德陈情上淮南李仆射八首 七",
        "preface": "",
        "paragraphs": [
            "平生南北逐蓬飘，待得名成鬓已雕。",
            "寒浦一从抛钓艇，旧林无处认风飙。",
            "程途虽喜关河尽，时节犹惊骨肉遥。",
            "愁策羸蹄更归去，乱山流水满翻潮。"
        ],
        "notes": "",
        "id": "8384449d12930eace0b9cbd4720ec9b2"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "讲德陈情上淮南李仆射八首 八",
        "preface": "",
        "paragraphs": [
            "丹霄空把桂枝归，白首依前着布衣。",
            "当路公卿谁见待，故乡亲爱自疑非。",
            "东风乍喜还沧海，栖旅终愁出翠微。",
            "应念无媒居选限，二年须更守渔矶。"
        ],
        "notes": "",
        "id": "637d93a7e5fd721cfb9d13e1f4e6c61a"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "献独孤尚书",
        "preface": "",
        "paragraphs": [
            "虚抛南楚滞西秦，白首依前衣白身。",
            "退鹢已经三十载，登龙曾见一千人。",
            "魂离为役诗篇苦，泪竭缘嗟骨相贫。",
            "今日鞠躬高斾下，欲倾肝胆杳无因。"
        ],
        "notes": "",
        "id": "d49bab7df52ac42825c4fc9483d3b3ed"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "将过单于",
        "preface": "",
        "paragraphs": [
            "荒碛连天堡戍稀，日忧蕃寇却忘机。",
            "江山不到处皆到，陇鴈已归时未归。",
            "行李亦须携战器，趋迎当便著戎衣。",
            "幷州去路殊迢遰，风雨何当达近畿。"
        ],
        "notes": "",
        "id": "5fe7973fa3433fa74ed9e621518181b6"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "贞女祠",
        "preface": "",
        "paragraphs": [
            "何穴藏贞骨，荒祠见旧颜。",
            "精灵应自在，云雨不相关。",
            "落石泉多咽，无风树尽闲。",
            "唯疑千古后，为瑞向人间。"
        ],
        "notes": "",
        "id": "f6d2abacf86f56c169cdfbf9679dc889"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "宿华山",
        "preface": "",
        "paragraphs": [
            "异境良难测，非仙岂合游。",
            "星辰方满岳，风雨忽移舟。",
            "喷月泉垂壁，栖松鹤在楼。",
            "因知休养处，不必在嵩丘。"
        ],
        "notes": "",
        "id": "5b0e024cbac47b6ee524d64252fa8448"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "送张员外西川从事",
        "preface": "",
        "paragraphs": [
            "为郎不入朝，自是赴嘉招。",
            "豸角初离首，金章已在腰。",
            "劒横阴绿野，栈响近丹霄。",
            "迎驿应相续，悬愁去路遥。"
        ],
        "notes": "",
        "id": "78ee75b4b3c2145e7d9e51d392238f0b"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "题慈恩寺元遂上人院",
        "preface": "",
        "paragraphs": [
            "竹槛匝回廊，城中似外方。",
            "月云开作片，枝鸟立成行。",
            "径接河源润，庭容塔影凉。",
            "天台频去说，谁占最高房。"
        ],
        "notes": "",
        "id": "924c2305a6a0396c9ce3ac0330eb1c8e"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "送杜仓曹往沧洲觐叔常侍",
        "preface": "",
        "paragraphs": [
            "浮阳横巨浸，南巷拥旌旃。",
            "别带秦城雨，行闻魏国蝉。",
            "碛鸿来每后，朝日见常先。",
            "东鄙云霞广，高林间水天。"
        ],
        "notes": "",
        "id": "9f63761cf9a5d0ec0b5c044f9b951b98"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "雕阴道中作",
        "preface": "",
        "paragraphs": [
            "五月绥州北，途程少郁蒸。",
            "马依膻草聚，人抱浊河澄。",
            "迹固长城垒，冤深太子陵。",
            "往来经此地，悲苦有谁能。"
        ],
        "notes": "",
        "id": "b24922c29215f1bbc82511aaa78c3d38"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "留别从弟郴",
        "preface": "",
        "paragraphs": [
            "同承太岳胤，俱值太平时。",
            "丹陛怀趋计，沧洲负去期。",
            "久贫成蹭蹬，多病惜支离。",
            "宗分兼交分，吾知汝亦知。"
        ],
        "notes": "",
        "id": "ec6e4a2691f687e18a7d9916733ab7a8"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "寻山",
        "preface": "",
        "paragraphs": [
            "蹑履复支筇，深山草木中。",
            "隔溪遥避虎，当坞忽闻钟。",
            "落叶多相似，幽禽半不同。",
            "群猱呼却散，如此异林翁。"
        ],
        "notes": "",
        "id": "7b3570fd41a30bd8b8bd3c93e7110de8"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "送徐侍御充南诏判官",
        "preface": "",
        "paragraphs": [
            "西去安夷落，乘轺从节行。",
            "彤庭传圣旨，异城化戎情。",
            "瘴路穷巴徼，蛮川过峤城。",
            "地偏风自杂，天漏月稀明。",
            "危栈连空动，长江到底清。",
            "笑宜防狒狒，言好听猩猩。",
            "抚论如敦行，归情自合盟。",
            "回期佩印绶，何更见新正。"
        ],
        "notes": "",
        "id": "b4b311b505e5e5d55592044b2bfe4b9d"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "送省玄上人归江东",
        "preface": "",
        "paragraphs": [
            "释律周儒礼，严持用戒身。",
            "安禅思剡石，留偈别都人。",
            "雨合吴江黑，潮移海路新。",
            "缾盂自此去，应不更还秦。"
        ],
        "notes": "",
        "id": "8db0a85b0e37f7615a3e8a8022f7f46e"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "送刘校书游东鲁",
        "preface": "",
        "paragraphs": [
            "内阁劳雠校，东邦忽纵游。",
            "才编精二雅，分合遇诸侯。",
            "暗海龟蒙雨，连空赵魏秋。",
            "如经麟见处，驻马瞰荒丘。"
        ],
        "notes": "",
        "id": "ab26bc8187d1554e81e20a6d8596019d"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "送金吾侍御奉使日东",
        "preface": "",
        "paragraphs": [
            "还乡兼作使，到日倍荣亲。",
            "向化虽多国，如公有几人。",
            "孤山无返照，积水合苍旻。",
            "膝下知难住，金章已系身。"
        ],
        "notes": "",
        "id": "1e915aada76b58b95940bc379a5c0a86"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "题甘露寺",
        "preface": "",
        "paragraphs": [
            "丹槛拂丹霄，人寰下瞰遥。",
            "何年增造化，万古出尘嚣。",
            "地势盘三楚，江声换几朝。",
            "满栏皆异药，到顶尽飞桥。",
            "泽广方云梦，山孤数沃焦。",
            "中[宵]霞始散，经腊木稀凋。",
            "铎动天风度，窗明海气消。",
            "带鼙分迥堞，当日辨翻潮。",
            "鸟去沉葭菼，帆来映泬㵳。",
            "浮生自多事，无计免回镳。"
        ],
        "notes": "",
        "id": "94e4e44274b02c82d1dc4fa9728cb2d4"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "冬夜怀真里友人会宿",
        "preface": "",
        "paragraphs": [
            "静语与高吟，搜神又爽心。",
            "各来依帝里，相对似山阴。",
            "漏永星河没，堂寒月彩深。",
            "从容不易到，莫惜曙钟侵。"
        ],
        "notes": "",
        "id": "ea39f2a59fe4be4af40d6ed8960c48ad"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "陪友人夏夜对月",
        "preface": "",
        "paragraphs": [
            "后伏中宵月，高秋满魄齐。",
            "轮移仙掌外，影下玉绳西。",
            "蝉雀飞多悮，星萤出自迷。",
            "烦蒸惊顿绝，吟玩畏闻鸡。"
        ],
        "notes": "",
        "id": "cbd498040608ea996492515681d7717d"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "送从弟筹任告成尉",
        "preface": "",
        "paragraphs": [
            "海上从戎罢，嵩阳佐县初。",
            "故人皆羡去，吾祖旧曾居。",
            "地古多生药，溪灵不聚鱼。",
            "唯应寻隐者，闲寺讲仙书。"
        ],
        "notes": "",
        "id": "87876de65fda9aac6ec788a06c3494dc"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "秋日陪陆校书游玉泉",
        "preface": "",
        "paragraphs": [
            "共爱泉源异，频来不觉劳。",
            "散光垂草细，繁响出风高。",
            "沫滞潭花片，沙遗浴鸟毛。",
            "尘间喧与闷，须向此中逃。"
        ],
        "notes": "",
        "id": "4a1b0b1d62785748572ac21dfca6cb3c"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "送防州邬员外",
        "preface": "",
        "paragraphs": [
            "千溪与万嶂，缭绕复峥嵘。",
            "太守劳车马，何从驻斾旌。",
            "椒香近满郭，漆货远通京。",
            "唯涤双尘耳，东南听政声。"
        ],
        "notes": "",
        "id": "c2ed851d81335883f0ff635445ce975a"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "过穆陵关",
        "preface": "",
        "paragraphs": [
            "荒关无守吏，亦耻白衣过。",
            "地广人耕绝，天寒鴈下多。",
            "东西方自感，雨雪更相和。",
            "日暮聊摅思，摇鞭一放歌。"
        ],
        "notes": "",
        "id": "1414709e894cf9a199a51d3bc84868f2"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "江上遇友人",
        "preface": "",
        "paragraphs": [
            "阙下分离日，杏园花半开。",
            "江边相值夜，榆塞鴈初来。",
            "坐久河沉斗，吟长月浸杯。",
            "鲈鱼非不恋，共有客程催。"
        ],
        "notes": "",
        "id": "c1eed522cf6557a2711a4f4b78e2eb08"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "忆宛陵旧居",
        "preface": "",
        "paragraphs": [
            "旧忆陵阳北，林园近板桥。",
            "江晴帆影满，野迥鹤声遥。",
            "鸟径通山市，汀扉上海潮。",
            "秦城归去梦，夜夜到渔樵。"
        ],
        "notes": "",
        "id": "26e308a1943c1541190261e625024de3"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "题闻琴馆",
        "preface": "",
        "paragraphs": [
            "城非宓贱邑，馆亦号闻琴。",
            "乃是前贤意，常留化俗心。",
            "代公存绿绮，谁更寄清音。",
            "此迹应无改，寥寥毕古今。"
        ],
        "notes": "",
        "id": "ddad45d1b6f15bc125d04bbf3b1dc5d8"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "寄江上弟妹",
        "preface": "",
        "paragraphs": [
            "无成归未得，不是不谋归。",
            "垂老登云路，犹胜守钓矶。",
            "大荒身去数，穷海信来稀。",
            "孤立皆难进，非关命独违。"
        ],
        "notes": "",
        "id": "0b39bd6df8129ddc4b725b9c5284da4b"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "题李昌符丰乐幽居",
        "preface": "",
        "paragraphs": [
            "诗家依阙下，野景似山中。",
            "兰菊俱含露，杉梧为奏风。",
            "破门韦曲对，浅岸御沟通。",
            "莫叹连年屈，君须遇至公。"
        ],
        "notes": "",
        "id": "4467bdf2be51064985665406ff9651b1"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "青山晚望",
        "preface": "",
        "paragraphs": [
            "昔人怀感处，此地倍魂消。",
            "四海经摇落，三吴正寂寥。",
            "风移残烧远，帆带夕阳遥。",
            "欲继前贤迹，谁能似隐招。"
        ],
        "notes": "",
        "id": "b056d1ecb8fff72b7dbc037ea56c8c2c"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "宣城送进士郑徽赴举",
        "preface": "",
        "paragraphs": [
            "长安去是归，上马肯沾衣。",
            "水国车通少，秦人楚荐稀。",
            "鸿方离北鄙，叶下已西畿。",
            "好整丹霄步，知音在紫微。"
        ],
        "notes": "",
        "id": "4b3fc9e4b56f2b109c97ea18cddeffd9"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "言怀",
        "preface": "",
        "paragraphs": [
            "万事不关心，终朝但苦吟。",
            "久贫慙负债，渐老爱山深。",
            "日月销天外，帆樯弃海阴。",
            "荣枯应已定，无复系浮沉。"
        ],
        "notes": "",
        "id": "d2d2185b68c2ab0280ad13587ab41a2d"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "汴河十二韵",
        "preface": "",
        "paragraphs": [
            "昔年开汴水，元应别有由。",
            "或兼通楚塞，宁独为扬州。",
            "直断平芜色，横分积石流。",
            "所思千里便，岂计万方忧。",
            "首甚资功济，终难弭宴游。",
            "空怀龙舸下，不见锦帆收。",
            "浪倒长汀柳，风欹远岸楼。",
            "奔逾怀许竭，澄彻泗滨休。",
            "路要多行客，鱼稀少钓舟。",
            "日开天际晚，鴈合碛西秋。",
            "一派注沧海，几人生白头。",
            "常期身事毕，于此泳东浮。"
        ],
        "notes": "",
        "id": "059f1822a262ca607ee4e9346c222d8a"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "旅中送人归九华",
        "preface": "",
        "paragraphs": [
            "分与仙山背，多年负翠微。",
            "无因随鹿去，只是送人归。",
            "顶木晴摩日，根岚晓润衣。",
            "会于猨鸟外，相对掩高扉。"
        ],
        "notes": "",
        "id": "45fc9b6c29709fc7fe7198162ebe9ce0"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "送友人归江南",
        "preface": "",
        "paragraphs": [
            "皇州五更鼓，月落西南维。",
            "此时有行客，别我孤舟归。",
            "上国身无主，下第诚可悲。"
        ],
        "notes": "",
        "id": "f970b22bad56f8bdfad3b3c95ba98ce7"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "洞庭湖",
        "preface": "",
        "paragraphs": [
            "空江浩荡景萧然，尽日菰蒲泊钓船。",
            "青草浪高三月渡，绿杨花扑一溪烟。",
            "情多莫举伤春目，愁极兼无买酒钱。",
            "犹有渔人数家住，不成村落夕阳边。"
        ],
        "notes": "",
        "id": "285e9e98fcfd09cd6bc615188be5f9b1"
    },
    {
        "author": "许棠",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "晓嶂猨开户，寒湫鹿舐冰。",
            "当空吟待月，到晚坐看山。",
            "一年三领郡，领郡管仙山。"
        ],
        "notes": "",
        "id": "556a82241d9333ab3c89b4d1518f2a87"
    }
]