[
    {
        "author": "谢勮",
        "dynasty": "唐",
        "type": "诗",
        "rhythmic": "",
        "title": "游烂柯山 一",
        "preface": "",
        "paragraphs": [
            "独凌清景出，下视众山中。",
            "云日遥相对，川原无不通。",
            "自致高标末，何心待驭风。"
        ],
        "notes": "",
        "id": "3c35b3173e802ed4bf6fc53ddac6246f"
    },
    {
        "author": "谢勮",
        "dynasty": "唐",
        "type": "诗",
        "rhythmic": "",
        "title": "游烂柯山 二",
        "preface": "",
        "paragraphs": [
            "宛演横半规，穹崇翠微上。",
            "云扃掩苔石，千古无人赏。",
            "宁知后贤心，登此共来往。"
        ],
        "notes": "",
        "id": "aed931b95975d6f50c4ef7bfb1ce2883"
    },
    {
        "author": "谢勮",
        "dynasty": "唐",
        "type": "诗",
        "rhythmic": "",
        "title": "游烂柯山 三",
        "preface": "",
        "paragraphs": [
            "仙弈示樵夫，能言忘归路。",
            "因看斧柯烂，孙子发已素。",
            "孰云遗迹久，举意如旦暮。"
        ],
        "notes": "",
        "id": "7e0e22a50a891f9445736cb8fa846054"
    },
    {
        "author": "谢勮",
        "dynasty": "唐",
        "type": "诗",
        "rhythmic": "",
        "title": "游烂柯山 四",
        "preface": "",
        "paragraphs": [
            "仙僧会真要，应物常渊默。",
            "惟将无住理，转与信人说。",
            "月影清江中，可观不可得。"
        ],
        "notes": "",
        "id": "eb21c4bb76bf351c8792ee6ba2fcb55c"
    }
]