[
    {
        "author": "许洞",
        "dynasty": "宋",
        "type": "诗",
        "rhythmic": "",
        "title": "赠潘阆",
        "preface": "",
        "paragraphs": [
            "潘逍遥，平生才气如天高。",
            "倚天大笑无所惧，天公嗔汝口呶呶。",
            "罚教临老头补衲，归中条。",
            "我愿中条山，山神镇长在。",
            "驱雷叱电，依前赶出这老怪。"
        ],
        "notes": "",
        "id": "c82e94277b4f136640bac93a357c69e2"
    },
    {
        "author": "许洞",
        "dynasty": "宋",
        "type": "诗",
        "rhythmic": "",
        "title": "嘲林和靖",
        "preface": "",
        "paragraphs": [
            "寺里掇斋饥老鼠，林间咳嗽病猕猴。",
            "豪民遗物鹅伸颈，好客临门鳖缩头。"
        ],
        "notes": "",
        "id": "e0110de2ef9b4fc104d2fba1ba92fba1"
    },
    {
        "author": "许洞",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "金釭焰短风幕斜，栖乌啼月声鸦鸦。",
            "玉人宝瑟掩不弄，背窗红泪飘兰花。",
            "锦机挑字相思意，欲托南风到辽水。",
            "黄龙梦断春意劳，渺邈音容隔千里。"
        ],
        "notes": "",
        "id": "e5a584a68fb0e23b3ba69a464b1453a7"
    },
    {
        "author": "许洞",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "霜霭清九衢，霞光照双阙。"
        ],
        "notes": "",
        "id": "e28040f8db62ff2a5f8b5075b99a67a8"
    },
    {
        "author": "许洞",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "梅花开一枝。"
        ],
        "notes": "",
        "id": "b8a4f511787ee2fc7bb8aeaf46b66808"
    }
]