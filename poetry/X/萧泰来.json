[
    {
        "author": "萧泰来",
        "dynasty": "宋",
        "type": "诗",
        "rhythmic": "",
        "title": "亭坐",
        "preface": "",
        "paragraphs": [
            "公余终日坐闲亭，看得梅开梅叶青。",
            "可是近来疎酒盏，酒瓶今已作花瓶。"
        ],
        "notes": "",
        "id": "bd20a52b3a5bd660c1567844cb661eb8"
    },
    {
        "author": "萧泰来",
        "dynasty": "宋",
        "type": "诗",
        "rhythmic": "",
        "title": "题梅坛毛庆甫云悦楼二首  其一",
        "preface": "",
        "paragraphs": [
            "楼立梅峰最上头，日随元气与浮游。",
            "道心快活云心似，飞去飞来得自由。"
        ],
        "notes": "",
        "id": "545113c663f859c17d3f3122307da4a2"
    },
    {
        "author": "萧泰来",
        "dynasty": "宋",
        "type": "诗",
        "rhythmic": "",
        "title": "题梅坛毛庆甫云悦楼二首  其二",
        "preface": "",
        "paragraphs": [
            "一收二百里间云，诗几琴窗总向君。",
            "独乐何如同乐好，阑子欠著老夫分。"
        ],
        "notes": "",
        "id": "9fc799395c563db6b962d92df16b2e9b"
    },
    {
        "author": "萧泰来",
        "dynasty": "宋",
        "type": "诗",
        "rhythmic": "",
        "title": "赠星学张月台",
        "preface": "",
        "paragraphs": [
            "富与贵在天，君子不谓性。",
            "贤不肖在人，君子不谓命。",
            "是以张月台，可疑亦可信。",
            "修身以俟之，人定天亦定。"
        ],
        "notes": "",
        "id": "eb2db2d4b77d71d8a35bca005914ea11"
    },
    {
        "author": "萧泰来",
        "dynasty": "宋",
        "type": "诗",
        "rhythmic": "",
        "title": "腊祭谒告",
        "preface": "",
        "paragraphs": [
            "祠腊纷纷受誓忙，病夫药鼎对书床。",
            "官卑岂愿乘肥马，食俭惟知取瘦羊。",
            "贫见客来偏快活，老逢岁尽却悲伤。",
            "雪寒一事关心切，痴女奔波道路长。"
        ],
        "notes": "",
        "id": "99e1e143d2b624c800268c405ab40989"
    },
    {
        "author": "萧泰来",
        "dynasty": "宋",
        "type": "诗",
        "rhythmic": "",
        "title": "觅竹栽谢",
        "preface": "",
        "paragraphs": [
            "一日非君不可无，当邻乞得种鱼都。",
            "珠连呈舍排成次，玉立云台画出图。",
            "淇奥每思文事业，渭川肯作富规模。",
            "自锄月地分行列，准拟清风十万夫。"
        ],
        "notes": "",
        "id": "bdd78c17f34fee0423e8614fa39f73c7"
    },
    {
        "author": "萧泰来",
        "dynasty": "宋",
        "type": "诗",
        "rhythmic": "",
        "title": "寿友人",
        "preface": "",
        "paragraphs": [
            "休运珍符应半千，崧高维岳再生贤。",
            "子孙已见钟三秀，富贵端应擅两全。",
            "日月休惊双转毂，甲庚从喜一周天。",
            "不须更把庄椿祝，镇作蓬壶不老仙。"
        ],
        "notes": "",
        "id": "b834158eed1120c9cbbbb033cebf7b41"
    },
    {
        "author": "萧泰来",
        "dynasty": "宋",
        "type": "诗",
        "rhythmic": "",
        "title": "题渊明祠",
        "preface": "",
        "paragraphs": [
            "地号古柴桑，荒祠驿道傍。",
            "松含义熙节，菊带晋时香。",
            "拂石看碑记，斟泉当酒觞。",
            "无由归未得，稽首意皇皇。"
        ],
        "notes": "",
        "id": "a6d4980d74948d8f71cd376427ec179a"
    },
    {
        "author": "萧泰来",
        "dynasty": "宋",
        "type": "诗",
        "rhythmic": "",
        "title": "和崔丞劝农",
        "preface": "",
        "paragraphs": [
            "昨宵雨过水平平，自不归耕却劝耕。",
            "犊卧草根黄蕴藉，鹭飞山脚白分明。",
            "瀹茶僻寺同僧话，送酒芳园见主情。",
            "父老欢呼官长醉，归鞭止信马蹄行。"
        ],
        "notes": "",
        "id": "315e961716ffc775245595e57ffe3019"
    },
    {
        "author": "萧泰来",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "七十人稀，尝记得、少陵旧语。",
            "谁知道、五园庵主，寿今如许。",
            "书底青瞳如月样，镜中黑鬓无双处。",
            "与人间、世味不相投，神仙侣。",
            "文汉史，诗唐句。",
            "字晋帖，碑周鼓。",
            "这千年勋业，一年一部。",
            "晔晔紫芝商隐皓，猗猗绿竹淇瞻武。",
            "问先生、何处更高歌，凭椿树。"
        ],
        "notes": "",
        "id": "05b85ad74261445407acf7bc29de5ce1"
    },
    {
        "author": "萧泰来",
        "dynasty": "宋",
        "type": "词",
        "rhythmic": "霜天晓角",
        "title": "",
        "preface": "",
        "paragraphs": [
            "千霜万雪。",
            "受尽寒磨折。",
            "赖是生来瘦硬，浑不怕、角吹彻。",
            "清绝。",
            "影也别。",
            "知心惟有月。",
            "原没春风情性，如何共、海棠说。"
        ],
        "notes": "",
        "id": "3932913e121005fd007dbc45db313482"
    }
]