[
    {
        "author": "谢凤",
        "dynasty": "宋",
        "type": "诗",
        "rhythmic": "",
        "title": "游黄山",
        "preface": "",
        "paragraphs": [
            "历览岧嶤接斗牛，岩排云树翠阴稠。",
            "风生药臼清香远，日照丹岩紫气浮。",
            "仙乐有声闻昼夜，灵泉无火沸春秋。",
            "犹多奇绝应难到，聊写新诗纪胜游。"
        ],
        "notes": "",
        "id": "8ea400fe8151d993d6564fdcc167389d"
    },
    {
        "author": "谢凤",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "两袖清风蓬岛路，一襟明月海天秋。"
        ],
        "notes": "",
        "id": "55833c264445122933d0cc21d31de046"
    }
]