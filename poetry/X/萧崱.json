[
    {
        "author": "萧崱",
        "dynasty": "宋",
        "type": "诗",
        "rhythmic": "",
        "title": "含笑花",
        "preface": "",
        "paragraphs": [
            "肥样凋成玉色仙，碧瑶幢里粲婵娟。",
            "道渠解笑何曾笑，只合更名小白莲。"
        ],
        "notes": "",
        "id": "0f92cf6166a9b2b56551a076986b23c2"
    },
    {
        "author": "萧崱",
        "dynasty": "宋",
        "type": "诗",
        "rhythmic": "",
        "title": "龙眼",
        "preface": "",
        "paragraphs": [
            "选荔过于选士难，味佳能有几登盘。",
            "林家新出金钗子，合入君谟谱后刊。"
        ],
        "notes": "",
        "id": "e418ff2ff9eb60eb22b45010a59ce969"
    },
    {
        "author": "萧崱",
        "dynasty": "宋",
        "type": "诗",
        "rhythmic": "",
        "title": "芦",
        "preface": "",
        "paragraphs": [
            "江客因贫识荻芽，一清鏖退杂鱼虾。",
            "烧来味挟蚝边雨，掘得身离雁外沙。",
            "春馔且供行釜菜，秋粧莫管钓舡花。",
            "食根思到萧骚叶，痛感边声咽戍笳。"
        ],
        "notes": "",
        "id": "b0e76645fc142c25c6c278823a8c4b6e"
    },
    {
        "author": "萧崱",
        "dynasty": "宋",
        "type": "诗",
        "rhythmic": "",
        "title": "漆",
        "preface": "",
        "paragraphs": [
            "天以晶华累尔形，千夫歛锷可曾停。",
            "世间有器蒙鲜饰，林下无辜受割刑。",
            "斫坏孙枝难老大，摧残去干易凋零。",
            "退思禹贡周征日，未必如今税不征。"
        ],
        "notes": "",
        "id": "a6db5dabe366b231cd9ad98cafa72380"
    },
    {
        "author": "萧崱",
        "dynasty": "宋",
        "type": "诗",
        "rhythmic": "",
        "title": "赠陆冰",
        "preface": "",
        "paragraphs": [
            "标格真清挟雪霜，每听新咏觉神伤。",
            "茶分鸿渐经中味，菊爱龟蒙赋里香。",
            "圃积玉多知学饱，囊装金少为贪忙。",
            "向来笑疾难医在，老笔空钞十卷方。"
        ],
        "notes": "",
        "id": "7747e7a7b263af975f02c2aac3f211ff"
    },
    {
        "author": "萧崱",
        "dynasty": "宋",
        "type": "诗",
        "rhythmic": "",
        "title": "送弟赴省",
        "preface": "",
        "paragraphs": [
            "河南萧氏粲文物，鹤在九臯无数鸣。",
            "小山羽翮日绚练，胆气也作虹霓横。",
            "挂冠亭后冷如水，旧毡半是蛛丝萦。",
            "恩袍谩官直斋老，书院误身吟院兄。",
            "凤楼好手乃有弟，铁声铮铮亦妙器。",
            "乡里浪传轻薄名，儿曹岂知渠大意。",
            "惠子五车稷下困，仲连一箭聊城至。",
            "博悬于投呼得卢，莫以蔡齐故第二。",
            "圣朝新数中兴年，进士蜕骨秋风蝉。",
            "梅花魁春导人去，竹叶鏖寒浇客眠。",
            "天方坐我茅三椽，留眼送尔宜鸿前。",
            "因行西湖叫和靖，为言诗苦剩狂颠。"
        ],
        "notes": "",
        "id": "2c1065e45d731874445324284b850bed"
    },
    {
        "author": "萧崱",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "粗花染春日晒红，细绵披夏雪辊风。",
            "赤皇世界岭皆热，敕旨征绵底痴绝。"
        ],
        "notes": "",
        "id": "5ab30ca57738c871f6a6e539abbbd0a0"
    },
    {
        "author": "萧崱",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "得谤何须囊薏苡，工骚且自制芙蓉。"
        ],
        "notes": "",
        "id": "359f1fd9da218ac6584aa697938f414b"
    },
    {
        "author": "萧崱",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "此去三千岁，应逢八字蟾。"
        ],
        "notes": "",
        "id": "48b2aef5b91d5ab6c203846d8d892f89"
    },
    {
        "author": "萧崱",
        "dynasty": "宋",
        "type": "词",
        "rhythmic": "恋绣衣",
        "title": "",
        "preface": "",
        "paragraphs": [
            "倚阑闲看燕定巢。",
            "旧弹筝、因病久抛。",
            "画不尽、残眉黛，被东风、吹在柳梢。",
            "晓来暗理伤春曲，把金钗、枕畔细敲。",
            "书寄与、天涯去，并相思、红泪一包。"
        ],
        "notes": "",
        "id": "dc32524ab9a8892857fd7bfb3574aa5c"
    },
    {
        "author": "萧崱",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "半山社雨欲黄昏。",
            "燕子不过门。",
            "杨柳染深绿意，海棠啼损红痕。",
            "绮寮妆束，宝钗歌舞，玉枕温存。",
            "一段旧情有味，十分新恨无言。"
        ],
        "notes": "",
        "id": "d05dc581096e3f51192b8decd9042965"
    },
    {
        "author": "萧崱",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "（和陈漕使仙湖韵）莫是西湖，分一派、残波剩碧。",
            "闲问著、莺仙丹事，老榕知得。",
            "荇水带长鸥踏损，柳风絮暖鱼吞入。",
            "只前山、依旧汉时青，晴还湿。",
            "亭疏好，何消密。",
            "花少好，无多植。",
            "听黄鹂三请，要诗翁出。",
            "消渴泉斟寒玉液，留题石剥苍苔色。",
            "叹而今、翻羡□南春，乾坤窄。"
        ],
        "notes": "",
        "id": "4246361c41beb0a1aba4b14f9bc7f57f"
    }
]