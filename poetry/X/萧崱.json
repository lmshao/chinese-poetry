[
    {
        "author": "萧崱",
        "dynasty": "宋",
        "type": "诗",
        "rhythmic": "",
        "title": "含笑花",
        "preface": "",
        "paragraphs": [
            "肥样凋成玉色仙，碧瑶幢里粲婵娟。",
            "道渠解笑何曾笑，只合更名小白莲。"
        ],
        "notes": "",
        "id": "5dfb6ae5e44642d708c62bac67aafb47"
    },
    {
        "author": "萧崱",
        "dynasty": "宋",
        "type": "诗",
        "rhythmic": "",
        "title": "龙眼",
        "preface": "",
        "paragraphs": [
            "选荔过于选士难，味佳能有几登盘。",
            "林家新出金钗子，合入君谟谱后刊。"
        ],
        "notes": "",
        "id": "3843d8f64ad7f1f1d50b76c764013d95"
    },
    {
        "author": "萧崱",
        "dynasty": "宋",
        "type": "诗",
        "rhythmic": "",
        "title": "芦",
        "preface": "",
        "paragraphs": [
            "江客因贫识荻芽，一清鏖退杂鱼虾。",
            "烧来味挟蚝边雨，掘得身离雁外沙。",
            "春馔且供行釜菜，秋粧莫管钓舡花。",
            "食根思到萧骚叶，痛感边声咽戍笳。"
        ],
        "notes": "",
        "id": "5867a1556d7dc8e0b0450cd0f8433c66"
    },
    {
        "author": "萧崱",
        "dynasty": "宋",
        "type": "诗",
        "rhythmic": "",
        "title": "漆",
        "preface": "",
        "paragraphs": [
            "天以晶华累尔形，千夫歛锷可曾停。",
            "世间有器蒙鲜饰，林下无辜受割刑。",
            "斫坏孙枝难老大，摧残去干易凋零。",
            "退思禹贡周征日，未必如今税不征。"
        ],
        "notes": "",
        "id": "1da89c078881ae9bcb6d56c390f19c0d"
    },
    {
        "author": "萧崱",
        "dynasty": "宋",
        "type": "诗",
        "rhythmic": "",
        "title": "赠陆冰",
        "preface": "",
        "paragraphs": [
            "标格真清挟雪霜，每听新咏觉神伤。",
            "茶分鸿渐经中味，菊爱龟蒙赋里香。",
            "圃积玉多知学饱，囊装金少为贪忙。",
            "向来笑疾难医在，老笔空钞十卷方。"
        ],
        "notes": "",
        "id": "16130de396fad0927110b40404113a8c"
    },
    {
        "author": "萧崱",
        "dynasty": "宋",
        "type": "诗",
        "rhythmic": "",
        "title": "送弟赴省",
        "preface": "",
        "paragraphs": [
            "河南萧氏粲文物，鹤在九臯无数鸣。",
            "小山羽翮日绚练，胆气也作虹霓横。",
            "挂冠亭后冷如水，旧毡半是蛛丝萦。",
            "恩袍谩官直斋老，书院误身吟院兄。",
            "凤楼好手乃有弟，铁声铮铮亦妙器。",
            "乡里浪传轻薄名，儿曹岂知渠大意。",
            "惠子五车稷下困，仲连一箭聊城至。",
            "博悬于投呼得卢，莫以蔡齐故第二。",
            "圣朝新数中兴年，进士蜕骨秋风蝉。",
            "梅花魁春导人去，竹叶鏖寒浇客眠。",
            "天方坐我茅三椽，留眼送尔宜鸿前。",
            "因行西湖叫和靖，为言诗苦剩狂颠。"
        ],
        "notes": "",
        "id": "04d70af49b73e6c978722a80605b2aef"
    },
    {
        "author": "萧崱",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "粗花染春日晒红，细绵披夏雪辊风。",
            "赤皇世界岭皆热，敕旨征绵底痴绝。"
        ],
        "notes": "",
        "id": "e9229152d3a4af733114961ec37f171f"
    },
    {
        "author": "萧崱",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "得谤何须囊薏苡，工骚且自制芙蓉。"
        ],
        "notes": "",
        "id": "af6d16800a00dc68022390414c43ed31"
    },
    {
        "author": "萧崱",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "此去三千岁，应逢八字蟾。"
        ],
        "notes": "",
        "id": "89005083115da1bb9b36714969abd25d"
    }
]