[
    {
        "author": "萧东父",
        "dynasty": "宋",
        "type": "词",
        "rhythmic": "齐天乐",
        "title": "",
        "preface": "",
        "paragraphs": [
            "扇鸾收影惊秋晚，梧桐又供疏雨。",
            "翠箔凉多，绣囊香减，陡觉簟冰如许。",
            "温存谁与。",
            "更禁得荒苔，露蛩相诉。",
            "恨结愁萦，风刀难翦几千缕。",
            "闲思前事易远，怅旧欢无据，月堕湘浦。",
            "软玉分裯，腻云侵枕，犹忆喷兰低语。",
            "如今最苦。",
            "甚怕见灯昏，梦游间阻。",
            "怨杀娇痴，绿窗还嚏否。"
        ],
        "notes": "",
        "id": "3586fdd17c2fb1b9f607cec988c6e7cc"
    }
]