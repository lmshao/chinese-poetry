[
    {
        "author": "薛道光",
        "dynasty": "宋",
        "type": "诗",
        "rhythmic": "",
        "title": "桔槔颂",
        "preface": "",
        "paragraphs": [
            "轧轧相从响发时，不从他得豁然知。",
            "桔槔说尽无生曲，井里泥蛇舞柘枝。"
        ],
        "notes": "",
        "id": "51dc6f2106017531db75dfc0d3e14046"
    },
    {
        "author": "薛道光",
        "dynasty": "宋",
        "type": "诗",
        "rhythmic": "",
        "title": "临终颂",
        "preface": "",
        "paragraphs": [
            "铁马奔入海，泥蛇飞上天。",
            "蓬莱三岛路，元不在西边。"
        ],
        "notes": "",
        "id": "590f1d863f1c322e652f5e07493f76c9"
    },
    {
        "author": "薛道光",
        "dynasty": "宋",
        "type": "诗",
        "rhythmic": "",
        "title": "还丹复命篇 五言十六首 其一",
        "preface": "",
        "paragraphs": [
            "有物含灵体，无名本自然。",
            "赤龙藏宇宙，白虎隐丹田。",
            "北斗南辰下，眉毛助睫边。",
            "灰心行水火，定息见真铅。"
        ],
        "notes": "",
        "id": "f1e1ae7c8ac651dc00478e8ac0b8f726"
    },
    {
        "author": "薛道光",
        "dynasty": "宋",
        "type": "诗",
        "rhythmic": "",
        "title": "还丹复命篇 五言十六首 其二",
        "preface": "",
        "paragraphs": [
            "精气元无本，神灵共一家。",
            "但能擒五贼，自可结三花。",
            "甲乙无令失，庚辛不要差。",
            "一阳归正令，七返转河车。"
        ],
        "notes": "",
        "id": "e338e74b1e328f1fe2f341b98ae890e2"
    },
    {
        "author": "薛道光",
        "dynasty": "宋",
        "type": "诗",
        "rhythmic": "",
        "title": "还丹复命篇 五言十六首 其三",
        "preface": "",
        "paragraphs": [
            "此事诚难测，贤愚总不分。",
            "雀应非凤类，马不入羊群。",
            "㹀产都三百，乾坤共一斤。",
            "巡行十二路，赤脚猛将军。"
        ],
        "notes": "",
        "id": "9628f3019f5ab30428a49459b4999e36"
    },
    {
        "author": "薛道光",
        "dynasty": "宋",
        "type": "诗",
        "rhythmic": "",
        "title": "还丹复命篇 五言十六首 其四",
        "preface": "",
        "paragraphs": [
            "一二三四五，南辰对北辰。",
            "虎龙含碧玉，金木孕珠珍。",
            "云散家家月，花开处处春。",
            "几多云外客，尽是世间人。"
        ],
        "notes": "",
        "id": "499ef289b0baf559fa8916e2406311c2"
    },
    {
        "author": "薛道光",
        "dynasty": "宋",
        "type": "诗",
        "rhythmic": "",
        "title": "还丹复命篇 五言十六首 其五",
        "preface": "",
        "paragraphs": [
            "受得真仙诀，阴中炼至阳。",
            "地雷潜动处，星斗共商量。",
            "八卦看成母，三才始见昌。",
            "不愁生死系，但觉地天长。"
        ],
        "notes": "",
        "id": "c09c2958bdaf50aba198f7356835d818"
    },
    {
        "author": "薛道光",
        "dynasty": "宋",
        "type": "诗",
        "rhythmic": "",
        "title": "还丹复命篇 五言十六首 其六",
        "preface": "",
        "paragraphs": [
            "古仙同一术，妙绝大幽深。",
            "用意寻庚申，专心事丙壬。",
            "擒归鸟与兔，捉取水和金。",
            "辨得东西物，修成不二心。"
        ],
        "notes": "",
        "id": "76ea47774896dfd9a3822c8d22955dec"
    },
    {
        "author": "薛道光",
        "dynasty": "宋",
        "type": "诗",
        "rhythmic": "",
        "title": "还丹复命篇 五言十六首 其七",
        "preface": "",
        "paragraphs": [
            "窈窕并姿态，娇羞弄软柔。",
            "无情弦里取，魂魄土中收。",
            "笄冠联铅汞，灵光射斗牛。",
            "少阳阴与类，无使老春秋。"
        ],
        "notes": "",
        "id": "eecaf1d605e252f0d2fb10638752ed19"
    },
    {
        "author": "薛道光",
        "dynasty": "宋",
        "type": "诗",
        "rhythmic": "",
        "title": "还丹复命篇 五言十六首 其八",
        "preface": "",
        "paragraphs": [
            "散诞无拘系，翛然道转高。",
            "妙中藏黑白，闲里恶尘劳。",
            "坐卧三峰稳，丹田二气牢。",
            "定知逃世网，名字列仙曹。"
        ],
        "notes": "",
        "id": "6bdc744541baf67281d497c3b6a52095"
    },
    {
        "author": "薛道光",
        "dynasty": "宋",
        "type": "诗",
        "rhythmic": "",
        "title": "还丹复命篇 五言十六首 其九",
        "preface": "",
        "paragraphs": [
            "采取须教密，诚心辨丑妍。",
            "事难寻意脉，容易失寒泉。",
            "师指青龙汞，配归白虎铅。",
            "两般都会合，水火炼经年。"
        ],
        "notes": "",
        "id": "f7c44994099295a69e2b61f5e5badab7"
    },
    {
        "author": "薛道光",
        "dynasty": "宋",
        "type": "诗",
        "rhythmic": "",
        "title": "还丹复命篇 五言十六首 其一○",
        "preface": "",
        "paragraphs": [
            "守一坛中要，机藏十二时。",
            "数中无走失，火候莫教迟。",
            "达士方为侣，真仙正合宜。",
            "几年云水上，怀抱有谁知。"
        ],
        "notes": "",
        "id": "ec05cb356cf3e911aceb573f2c4859bc"
    },
    {
        "author": "薛道光",
        "dynasty": "宋",
        "type": "诗",
        "rhythmic": "",
        "title": "还丹复命篇 五言十六首 其一一",
        "preface": "",
        "paragraphs": [
            "人有最灵物，依稀在北辰。",
            "不知将谓气，识后自然真。",
            "心净如冰雪，身轻似碧云。",
            "若无十万岁，作甚世间人。"
        ],
        "notes": "",
        "id": "faee5d8dd8e28b2c6ec1fe945aab2905"
    },
    {
        "author": "薛道光",
        "dynasty": "宋",
        "type": "诗",
        "rhythmic": "",
        "title": "还丹复命篇 五言十六首 其一二",
        "preface": "",
        "paragraphs": [
            "廛市通人处，明明与往还。",
            "悟来惟一物，昧处隔千山。",
            "神水丹田下，华池水火间。",
            "一元能造化，返老作童颜。"
        ],
        "notes": "",
        "id": "6c54a1cd4888296e802c2a16519f7aec"
    },
    {
        "author": "薛道光",
        "dynasty": "宋",
        "type": "诗",
        "rhythmic": "",
        "title": "还丹复命篇 五言十六首 其一三",
        "preface": "",
        "paragraphs": [
            "巧拙仍藏伏，神精用意包。",
            "坎离或互用，金木喜相交。",
            "白雪能同鼎，黄芽共一包。",
            "乾坤推九六，复姤运初爻。"
        ],
        "notes": "",
        "id": "c9f193eb7b831ffb7367496fda774764"
    },
    {
        "author": "薛道光",
        "dynasty": "宋",
        "type": "诗",
        "rhythmic": "",
        "title": "还丹复命篇 五言十六首 其一四",
        "preface": "",
        "paragraphs": [
            "一物分为二，能知二者名。",
            "鼎炉藏日月，漏滴已三更。",
            "夫妇同交媾，婴儿始结成。",
            "脱胎并洗泽，携养镇长生。"
        ],
        "notes": "",
        "id": "51eec599b15954eb4d30e997759ed75d"
    },
    {
        "author": "薛道光",
        "dynasty": "宋",
        "type": "诗",
        "rhythmic": "",
        "title": "还丹复命篇 五言十六首 其一五",
        "preface": "",
        "paragraphs": [
            "饮了灵丹药，纯阳自在人。",
            "洞明常寂照，蓬岛镇长春。",
            "去就浑无系，纵世已绝尘。",
            "但知周甲子，不在守庚申。"
        ],
        "notes": "",
        "id": "e3fbb81f89a1ed8f6e2ba63ed5d09731"
    },
    {
        "author": "薛道光",
        "dynasty": "宋",
        "type": "诗",
        "rhythmic": "",
        "title": "还丹复命篇 五言十六首 其一六",
        "preface": "",
        "paragraphs": [
            "访道复寻真，优游四海宾。",
            "外多含忍辱，内省任邅迍。",
            "为厌人间事，忻逢紫府宾。",
            "一言亲点化，玉洞碧桃春。"
        ],
        "notes": "",
        "id": "bd58aac7acda16eef72d354a1b79ffd4"
    },
    {
        "author": "薛道光",
        "dynasty": "宋",
        "type": "诗",
        "rhythmic": "",
        "title": "还丹复命篇 七言三十首 其一",
        "preface": "",
        "paragraphs": [
            "万物皆从一气生，天清地浊禀生成。",
            "真龙真虎才交媾，一鼎红铅炼甲庚。"
        ],
        "notes": "",
        "id": "82a0f5f6b6d6cdb040ffa30b55e41fa6"
    },
    {
        "author": "薛道光",
        "dynasty": "宋",
        "type": "诗",
        "rhythmic": "",
        "title": "还丹复命篇 七言三十首 其二",
        "preface": "",
        "paragraphs": [
            "阴阳配合法君臣，动静相兼气血精。",
            "壬癸位中男击浪，丙丁岩畔女嚬呻。"
        ],
        "notes": "",
        "id": "9b7f49ab33668c14248a62349d96e4c2"
    },
    {
        "author": "薛道光",
        "dynasty": "宋",
        "type": "诗",
        "rhythmic": "",
        "title": "还丹复命篇 七言三十首 其三",
        "preface": "",
        "paragraphs": [
            "龙虎一交相眷恋，坎离才媾便成胎。",
            "溶溶一掬乾坤髓，著意求他啜取来。"
        ],
        "notes": "",
        "id": "f4f66b5b9a2598ebf22ff3f29c7bf21d"
    },
    {
        "author": "薛道光",
        "dynasty": "宋",
        "type": "诗",
        "rhythmic": "",
        "title": "还丹复命篇 七言三十首 其四",
        "preface": "",
        "paragraphs": [
            "方以类聚物群分，两畔两秤共一斤。",
            "戊己宫中藏水火，小心调理武和文。"
        ],
        "notes": "",
        "id": "e01dc65df3f88bfa896ae0e11739cbd3"
    },
    {
        "author": "薛道光",
        "dynasty": "宋",
        "type": "诗",
        "rhythmic": "",
        "title": "还丹复命篇 七言三十首 其五",
        "preface": "",
        "paragraphs": [
            "离宫有象藏真水，坎户无形隐赤龙。",
            "时节正时须急采，莫教芽蘖隘黄宫。"
        ],
        "notes": "",
        "id": "ce12b69b1b54c0338dd0d81ee8ecfdd0"
    },
    {
        "author": "薛道光",
        "dynasty": "宋",
        "type": "诗",
        "rhythmic": "",
        "title": "还丹复命篇 七言三十首 其六",
        "preface": "",
        "paragraphs": [
            "三十辐兮同一毂，金木才逢二气交。",
            "六十卦分朝与暮，一阳萌处发初爻。"
        ],
        "notes": "",
        "id": "9f9ac64087c9c05661880f1abcdafe52"
    },
    {
        "author": "薛道光",
        "dynasty": "宋",
        "type": "诗",
        "rhythmic": "",
        "title": "还丹复命篇 七言三十首 其七",
        "preface": "",
        "paragraphs": [
            "阴里十三言有象，阳中六七觅无踪。",
            "抽添运用须防谨，认取根源祖与宗。"
        ],
        "notes": "",
        "id": "7b5f07854e4792c6f95ee3d040445098"
    },
    {
        "author": "薛道光",
        "dynasty": "宋",
        "type": "诗",
        "rhythmic": "",
        "title": "还丹复命篇 七言三十首 其八",
        "preface": "",
        "paragraphs": [
            "恍惚之中寻有物，杳冥之内吸真精。",
            "真精便是长生药，须假黄婆养育成。"
        ],
        "notes": "",
        "id": "0ac1b1fd19a7f559a4b68f81f9410386"
    },
    {
        "author": "薛道光",
        "dynasty": "宋",
        "type": "诗",
        "rhythmic": "",
        "title": "还丹复命篇 七言三十首 其九",
        "preface": "",
        "paragraphs": [
            "六百篇中仔细推，潜藏飞跃探幽微。",
            "亲疏回互相谙悉，盗取七星南斗机。"
        ],
        "notes": "",
        "id": "a8e3d3aacc493fd5048bfa14e92b942b"
    },
    {
        "author": "薛道光",
        "dynasty": "宋",
        "type": "诗",
        "rhythmic": "",
        "title": "还丹复命篇 七言三十首 其一○",
        "preface": "",
        "paragraphs": [
            "阴鼎阳炉至道根，五行和合土为尊。",
            "时人若要长生药，祇向华池觅魄魂。"
        ],
        "notes": "",
        "id": "a0ab915bdd567615cf9f167852c10a07"
    },
    {
        "author": "薛道光",
        "dynasty": "宋",
        "type": "诗",
        "rhythmic": "",
        "title": "还丹复命篇 七言三十首 其一一",
        "preface": "",
        "paragraphs": [
            "圣人传药不传火，从来火候少人知。",
            "莫将大道为儿戏，须共神仙仔细推。"
        ],
        "notes": "",
        "id": "ff716e7771ce81f93a403b28bb6cf795"
    },
    {
        "author": "薛道光",
        "dynasty": "宋",
        "type": "诗",
        "rhythmic": "",
        "title": "还丹复命篇 七言三十首 其一二",
        "preface": "",
        "paragraphs": [
            "火候抽添思绝尘，一爻看过一爻生。",
            "阴文阳武依加减，一颗还丹火里成。"
        ],
        "notes": "",
        "id": "d39f60ab132b62f97ac7194cb143c454"
    },
    {
        "author": "薛道光",
        "dynasty": "宋",
        "type": "诗",
        "rhythmic": "",
        "title": "还丹复命篇 七言三十首 其一三",
        "preface": "",
        "paragraphs": [
            "咽津纳气固形全，须藉乾坤真汞铅。",
            "至道不繁人自昧，五金八石是虚传。"
        ],
        "notes": "",
        "id": "f8413108f17d165274f12c84d226ba75"
    },
    {
        "author": "薛道光",
        "dynasty": "宋",
        "type": "诗",
        "rhythmic": "",
        "title": "还丹复命篇 七言三十首 其一四",
        "preface": "",
        "paragraphs": [
            "二气本因儿产母，夺来鼎内及其时。",
            "夫欢妇合黄金室，一载胎生一个儿。"
        ],
        "notes": "",
        "id": "05340966d56c5644479f0dcc4a9ba71e"
    },
    {
        "author": "薛道光",
        "dynasty": "宋",
        "type": "诗",
        "rhythmic": "",
        "title": "还丹复命篇 七言三十首 其一五",
        "preface": "",
        "paragraphs": [
            "识得阴阳要妙因，炼成金液离凡尘。",
            "淘澄不是寻常事，姹女婴儿两要真。"
        ],
        "notes": "",
        "id": "82355058637032c9b3b161c6c19bd5db"
    },
    {
        "author": "薛道光",
        "dynasty": "宋",
        "type": "诗",
        "rhythmic": "",
        "title": "还丹复命篇 七言三十首 其一六",
        "preface": "",
        "paragraphs": [
            "驱回北斗转天罡，手握南辰入洞房。",
            "否泰爻中天地合，兔鸡沐浴要潜藏。"
        ],
        "notes": "",
        "id": "3f551990b0cc2b88ba19acb85dbc4531"
    },
    {
        "author": "薛道光",
        "dynasty": "宋",
        "type": "诗",
        "rhythmic": "",
        "title": "还丹复命篇 七言三十首 其一七",
        "preface": "",
        "paragraphs": [
            "水晶宫里翠娥娇，一段风光破寂寥。",
            "夺得兔乌精与髓，急须收拾鼎中烧。"
        ],
        "notes": "",
        "id": "50effaa1c94d2aca7118abadccacb550"
    },
    {
        "author": "薛道光",
        "dynasty": "宋",
        "type": "诗",
        "rhythmic": "",
        "title": "还丹复命篇 七言三十首 其一八",
        "preface": "",
        "paragraphs": [
            "屏除人我守丹房，转觉光阴气味长。",
            "荣辱不随尘外客，但于金鼎炼铅霜。"
        ],
        "notes": "",
        "id": "5ae63b373b4fb4d2879b1f4ce990628d"
    },
    {
        "author": "薛道光",
        "dynasty": "宋",
        "type": "诗",
        "rhythmic": "",
        "title": "还丹复命篇 七言三十首 其一九",
        "preface": "",
        "paragraphs": [
            "虎髓龙精气象全，依法修来火候煎。",
            "直待阴消成至宝，便知平地隐神仙。"
        ],
        "notes": "",
        "id": "3938b304da30ad0723c01ecf2071c3bb"
    },
    {
        "author": "薛道光",
        "dynasty": "宋",
        "type": "诗",
        "rhythmic": "",
        "title": "还丹复命篇 七言三十首 其二○",
        "preface": "",
        "paragraphs": [
            "些小天机论气精，吕公曾道别无真。",
            "神仙不肯分明说，说与分明笑杀人。"
        ],
        "notes": "",
        "id": "bd246cdd30e83acd93d0e408ed78a66a"
    },
    {
        "author": "薛道光",
        "dynasty": "宋",
        "type": "诗",
        "rhythmic": "",
        "title": "还丹复命篇 七言三十首 其二一",
        "preface": "",
        "paragraphs": [
            "九还七返定三才，开辟抽添尽藉媒。",
            "四象包含归戊己，精勤十月产婴孩。"
        ],
        "notes": "",
        "id": "48af6c63b24a56f28a6c894c56f41ff9"
    },
    {
        "author": "薛道光",
        "dynasty": "宋",
        "type": "诗",
        "rhythmic": "",
        "title": "还丹复命篇 七言三十首 其二二",
        "preface": "",
        "paragraphs": [
            "迩来活计不胜清，一亩沙田手自耕。",
            "晴雨共资春气力，不愁苗稼不滋生。"
        ],
        "notes": "",
        "id": "2685ec7e4ca199bb97bb4ae630476ad8"
    },
    {
        "author": "薛道光",
        "dynasty": "宋",
        "type": "诗",
        "rhythmic": "",
        "title": "还丹复命篇 七言三十首 其二三",
        "preface": "",
        "paragraphs": [
            "归根复命复元真，气入四肢精养神。",
            "神气若还俱不散，混同尘世一闲人。"
        ],
        "notes": "",
        "id": "9e1a3c9b71b3b4db98d7052fc9995948"
    },
    {
        "author": "薛道光",
        "dynasty": "宋",
        "type": "诗",
        "rhythmic": "",
        "title": "还丹复命篇 七言三十首 其二四",
        "preface": "",
        "paragraphs": [
            "一物浮浮浑有无，堪迎秋露滴真珠。",
            "烟花柳陌头头是，秽浊馨香任所需。"
        ],
        "notes": "",
        "id": "86a37891ee83ec9edca0d507d159db82"
    },
    {
        "author": "薛道光",
        "dynasty": "宋",
        "type": "诗",
        "rhythmic": "",
        "title": "还丹复命篇 七言三十首 其二五",
        "preface": "",
        "paragraphs": [
            "我今收得长生法，年年海上觅知音。",
            "不知谁是知音者，试把狂言著意寻。"
        ],
        "notes": "",
        "id": "57c79b847ae92519c24fc4218324315c"
    },
    {
        "author": "薛道光",
        "dynasty": "宋",
        "type": "诗",
        "rhythmic": "",
        "title": "还丹复命篇 七言三十首 其二六",
        "preface": "",
        "paragraphs": [
            "几年勤苦觅仙俦，不做神仙未肯休。",
            "缘合自然成大道，岂教凡辈觅踪由。"
        ],
        "notes": "",
        "id": "47efa82ac62ff3992745ce5353c7bdc8"
    },
    {
        "author": "薛道光",
        "dynasty": "宋",
        "type": "诗",
        "rhythmic": "",
        "title": "还丹复命篇 七言三十首 其二七",
        "preface": "",
        "paragraphs": [
            "父母生来真一气，无形无影卒难寻。",
            "要知黑白通玄妙，魂魄相投产紫金。"
        ],
        "notes": "",
        "id": "49ac104457c54be5e3f43ba630d48fcb"
    },
    {
        "author": "薛道光",
        "dynasty": "宋",
        "type": "诗",
        "rhythmic": "",
        "title": "还丹复命篇 七言三十首 其二八",
        "preface": "",
        "paragraphs": [
            "上善之基妙最深，华池神水定深沉。",
            "神功运火抽添处，炼己持心莫放心。"
        ],
        "notes": "",
        "id": "a49f4f9b3bcf89b836ec3324eb0ff82c"
    },
    {
        "author": "薛道光",
        "dynasty": "宋",
        "type": "诗",
        "rhythmic": "",
        "title": "还丹复命篇 七言三十首 其二九",
        "preface": "",
        "paragraphs": [
            "东西南北要精通，交感阴阳雌与雄。",
            "火候直须牢稳审，吹嘘全藉巽宫风。"
        ],
        "notes": "",
        "id": "8803e5366e92db71a139a035fe6d5524"
    },
    {
        "author": "薛道光",
        "dynasty": "宋",
        "type": "诗",
        "rhythmic": "",
        "title": "还丹复命篇 七言三十首 其三○",
        "preface": "",
        "paragraphs": [
            "天地相交由否泰，屯蒙气候互相通。",
            "一夫一妇资天地，三女三男合始终。"
        ],
        "notes": "",
        "id": "0a15e6bf120bea897b1b9ba7047f75fd"
    },
    {
        "author": "薛道光",
        "dynasty": "宋",
        "type": "诗",
        "rhythmic": "",
        "title": "又诗一首",
        "preface": "",
        "paragraphs": [
            "拂掠廛中碍眼尘，休将大道付人情。",
            "堪矜自古神仙辈，持故如愚不作声。"
        ],
        "notes": "",
        "id": "4d6668fe30e88a0b92a9f9b6a46c6ae1"
    }
]