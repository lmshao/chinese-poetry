[
    {
        "author": "熊则轩",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "波有颓澜，渴无冷镬，谁言制邑为难。",
            "汾阳善政，只在笑谈间。",
            "三载刑清讼简，官事辨、俗阜民安。",
            "帘垂昼，焚香宴坐，犹得半清闲。",
            "西风，催入觐，声驰当道，名达朝端。",
            "任锦溪溪上，卧辙攀辕。",
            "从此燕辕北去，好官样、留与人看。",
            "扁舟稳，图书外，惟有月俱还。"
        ],
        "notes": "",
        "id": "4320fe6482daefdf71127f8b3e41c6c2"
    }
]