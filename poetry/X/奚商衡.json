[
    {
        "author": "奚商衡",
        "dynasty": "宋",
        "type": "诗",
        "rhythmic": "",
        "title": "到昆山",
        "preface": "",
        "paragraphs": [
            "客槎无路到天津，五斗依然不救贫。",
            "敛版进趋惭大吏，打门呼索愧穷民。",
            "酒边拓落寻真趣，诗里平章作好春。",
            "自笑小才还小用，姓名安得上麒麟。"
        ],
        "notes": "",
        "id": "e919b20d9fa0cb5433826f69a7436311"
    },
    {
        "author": "奚商衡",
        "dynasty": "宋",
        "type": "诗",
        "rhythmic": "",
        "title": "慧聚上方",
        "preface": "",
        "paragraphs": [
            "小桥官树绿无央，袖手东风日正长。",
            "料理只今谁到我，祇宜煎茗坐僧房。"
        ],
        "notes": "",
        "id": "931a64c4d32c37113d1c9729d04b42f1"
    },
    {
        "author": "奚商衡",
        "dynasty": "宋",
        "type": "诗",
        "rhythmic": "",
        "title": "簿舍西堂",
        "preface": "",
        "paragraphs": [
            "麤官到眼惟朱墨，个里清虚却可人。",
            "晓径忽闻花信早，晚窗时对月痕新。",
            "客来但怪阶庭寂，昼永偏于枕簟亲。",
            "莫莫只求闲里过，抗颜何苦拜车尘。"
        ],
        "notes": "",
        "id": "3412350ba32a858889a6f01c6ccf30d1"
    }
]