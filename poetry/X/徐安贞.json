[
    {
        "author": "徐安贞",
        "dynasty": "唐",
        "type": "诗",
        "rhythmic": "",
        "title": "书殿赐宴应制",
        "preface": "",
        "paragraphs": [
            "校文常近日，赐宴忽升天。",
            "酒正传桮至，饔人捧案前。",
            "玉阶鸣溜水，清阁引归烟。",
            "共惜芸香暮，春风几万年。"
        ],
        "notes": "",
        "id": "d14e2b94240940108a49031638c20403"
    },
    {
        "author": "徐安贞",
        "dynasty": "唐",
        "type": "诗",
        "rhythmic": "",
        "title": "从驾温泉宫",
        "preface": "",
        "paragraphs": [
            "神女调温液，年年待圣人。",
            "试开临水殿，来洗属车尘。",
            "暖气随明主，恩波浃近臣。",
            "灵威自无极，从此献千春。"
        ],
        "notes": "",
        "id": "c8fafa72577b7ff6d043925159826ca0"
    },
    {
        "author": "徐安贞",
        "dynasty": "唐",
        "type": "诗",
        "rhythmic": "",
        "title": "送吕向补阙西岳勒碑",
        "preface": "",
        "paragraphs": [
            "圣作西山颂，君其出使年。",
            "勒碑悬日月，驱传接云烟。",
            "寒尽函关路，春归洛水边。",
            "别离能几许，朝暮玉墀前。"
        ],
        "notes": "",
        "id": "b9a05997ce416bb29e9e89e4a86de089"
    },
    {
        "author": "徐安贞",
        "dynasty": "唐",
        "type": "诗",
        "rhythmic": "",
        "title": "送丹阳采访",
        "preface": "",
        "paragraphs": [
            "郡县分南国，皇华出圣朝。",
            "为怜乡櫂近，不道使车遥。",
            "旧俗吴三让，遗风汉六条。",
            "愿言除疾苦，天子听歌谣。"
        ],
        "notes": "",
        "id": "b1a2d994f847e6247ad9e8baa86cdd1e"
    },
    {
        "author": "徐安贞",
        "dynasty": "唐",
        "type": "诗",
        "rhythmic": "",
        "title": "送王判官",
        "preface": "",
        "paragraphs": [
            "明月开三峡，花源出五谿。",
            "城池青壁里，烟火绿林西。",
            "不畏王程促，惟愁仙路迷。",
            "巴东下归櫂，莫待夜猨啼。"
        ],
        "notes": "",
        "id": "3fd7288bc040b959dc3ea95ff2d73b80"
    },
    {
        "author": "徐安贞",
        "dynasty": "唐",
        "type": "诗",
        "rhythmic": "",
        "title": "题襄阳图",
        "preface": "",
        "paragraphs": [
            "画得襄阳郡，依然见昔游。",
            "岘山思驻马，汉水忆回舟。",
            "丹壑常含霁，青林不换秋。",
            "图书空咫尺，千里意悠悠。"
        ],
        "notes": "",
        "id": "abef44a423c44e090f3610de00130dd6"
    },
    {
        "author": "徐安贞",
        "dynasty": "唐",
        "type": "诗",
        "rhythmic": "",
        "title": "程将军夫人挽诗",
        "preface": "",
        "paragraphs": [
            "琴瑟调双凤，和鸣不独飞。",
            "正歌春可乐，行泣露先晞。",
            "环珮声犹在，房栊梦不归。",
            "将军休沐日，谁劝著新衣。"
        ],
        "notes": "",
        "id": "aa051c9d0867b09957944e7cd1f23afa"
    },
    {
        "author": "徐安贞",
        "dynasty": "唐",
        "type": "诗",
        "rhythmic": "",
        "title": "奉和喜雪应制",
        "preface": "",
        "paragraphs": [
            "两宫斋祭近登临，雨雪纷纷天昼阴。",
            "祗为经寒无瑞色，顿教正月满春林。",
            "蓬莱北上旌门暗，花萼南归马迹深。",
            "自有三农歌帝力，还将万庾荅尧心。"
        ],
        "notes": "",
        "id": "bdaa0c1faeb4a3c42ffee01c92ebf51b"
    },
    {
        "author": "徐安贞",
        "dynasty": "唐",
        "type": "诗",
        "rhythmic": "",
        "title": "闻邻家理筝",
        "preface": "",
        "paragraphs": [
            "北斗横天夜欲阑，愁人倚月思无端。",
            "忽闻画阁秦筝逸，知是邻家赵女弹。",
            "曲成虚忆青蛾敛，调急遥怜玉指寒。",
            "银锁重关听未辟，不如眠去梦中看。"
        ],
        "notes": "",
        "id": "483bedb4dba9435b121ce3b835dc9851"
    },
    {
        "author": "徐安贞",
        "dynasty": "唐",
        "type": "诗",
        "rhythmic": "",
        "title": "奉和圣制早度蒲津关",
        "preface": "",
        "paragraphs": [
            "仙掌临秦甸，虹桥辟晋关。",
            "两都分地险，一曲度河湾。",
            "路得津门要，时称古戍闲。",
            "城花春正发，岸柳曙堪攀。",
            "后乘犹临水，前旌欲换山。",
            "长安回望日，宸御六龙还。"
        ],
        "notes": "",
        "id": "dabfcfd3c2d6b9fbfc4911647f1d2de5"
    },
    {
        "author": "徐安贞",
        "dynasty": "唐",
        "type": "诗",
        "rhythmic": "",
        "title": "奉和圣制荅二相出雀鼠谷",
        "preface": "",
        "paragraphs": [
            "两臣初入梦，二月扈巡边。",
            "涧北寒犹在，山南春半传。",
            "颂声先奉御，辰象复回天。",
            "云日明千里，旌旗照一川。",
            "柳阴低辇路，草色变新田。",
            "还望汾阳近，宸游自窅然。"
        ],
        "notes": "",
        "id": "75e32aac961e3f4697398f6e2bb7a3ab"
    },
    {
        "author": "徐安贞",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "暮雨衣犹湿，春风帆正开。"
        ],
        "notes": "",
        "id": "cd650580d003d0332998a68ad08ebe92"
    }
]