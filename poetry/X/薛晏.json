[
    {
        "author": "薛晏",
        "dynasty": "唐",
        "type": "诗",
        "rhythmic": "",
        "title": "与郑辕崔全素游枋口同赋三韵诗（题拟） 蒙泉",
        "preface": "",
        "paragraphs": [
            "啧苏出深窦，欣然傍欹壁。",
            "清潄疎林澄，光净寒石白。",
            "一劳意渴甚，挽玩此水碧。"
        ],
        "notes": "",
        "id": "d63fa0d73e89805228564d0619cccadd"
    },
    {
        "author": "薛晏",
        "dynasty": "唐",
        "type": "诗",
        "rhythmic": "",
        "title": "与郑辕崔全素游枋口同赋三韵诗（题拟） 薜荔壁",
        "preface": "",
        "paragraphs": [
            "谁种薜荔花？盘根上幽石。",
            "玲珑珠缀晓，香霭岑岚夕。",
            "却误贪寝人，遗衣挂苔壁。"
        ],
        "notes": "",
        "id": "f28f7bd0764aae24067c18af449cda1d"
    },
    {
        "author": "薛晏",
        "dynasty": "唐",
        "type": "诗",
        "rhythmic": "",
        "title": "与郑辕崔全素游枋口同赋三韵诗（题拟） 石笋高",
        "preface": "",
        "paragraphs": [
            "峭笋倚溪壖，雄标屹霞境。",
            "云披看卷箨，波静见垂影。",
            "顿翼已栖林，残阳方在顶。",
            "（同前）（按：三诗原收郑辕、崔全素诗后，题作「同赋」，今重为拟题。",
            "）。"
        ],
        "notes": "",
        "id": "2f36c8a0c0f87ba86822b216ee484de0"
    }
]