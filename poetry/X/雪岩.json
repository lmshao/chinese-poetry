[
    {
        "author": "雪岩",
        "dynasty": "宋",
        "type": "诗",
        "rhythmic": "",
        "title": "渔舟",
        "preface": "",
        "paragraphs": [
            "莫笑扁舟数尺长，几经烟雨浸潇湘。",
            "红船个个高于屋，未必荷花入梦香。"
        ],
        "notes": "",
        "id": "88f9b6afc66022b4c3aac385dc6d56a3"
    },
    {
        "author": "雪岩",
        "dynasty": "宋",
        "type": "诗",
        "rhythmic": "",
        "title": "对菊",
        "preface": "",
        "paragraphs": [
            "菊花相菊一长叹，公是公非话总难。",
            "以道义交堪傲俗，得渔樵趣不须官。",
            "纷纷落叶山初瘦，隠隠平沙雁已寒。",
            "天气欲晴又欲雨，百年心事满栏干。"
        ],
        "notes": "",
        "id": "222cfc0ede602146a6751f8bfef2586a"
    }
]