[
    {
        "author": "许尹",
        "dynasty": "宋",
        "type": "诗",
        "rhythmic": "",
        "title": "和吴谨微游仙都五首  其一",
        "preface": "",
        "paragraphs": [
            "仙都踪迹想遗书，我欲归时更问途。",
            "忽得新诗如见画，山蹊野径不须迂。"
        ],
        "notes": "",
        "id": "e42bf6ca250f0dc5dd5b24dc7a666d89"
    },
    {
        "author": "许尹",
        "dynasty": "宋",
        "type": "诗",
        "rhythmic": "",
        "title": "和吴谨微游仙都五首  其二",
        "preface": "",
        "paragraphs": [
            "山中鹤怨无寻处，洞口云归未得归。",
            "忆著仙都旧时路，石梁苔涩履痕稀。"
        ],
        "notes": "",
        "id": "a59eea04236b3b1da0d2acf0deb7b062"
    },
    {
        "author": "许尹",
        "dynasty": "宋",
        "type": "诗",
        "rhythmic": "",
        "title": "和吴谨微游仙都五首  其三",
        "preface": "",
        "paragraphs": [
            "玉貌仙人老不癯，世间荣辱此中无。",
            "烟云昨夜微销铄，似怪题舆车骑都。"
        ],
        "notes": "",
        "id": "f20e309a07a94b1d49cac0ec6a0c9d3c"
    },
    {
        "author": "许尹",
        "dynasty": "宋",
        "type": "诗",
        "rhythmic": "",
        "title": "和吴谨微游仙都五首  其四",
        "preface": "",
        "paragraphs": [
            "黄帝得仙从此去，鼎湖传说几经年。",
            "龙髯堕地成春草，直到如今不上天。"
        ],
        "notes": "",
        "id": "6735a266a3cb167cfa8892843378b1c4"
    },
    {
        "author": "许尹",
        "dynasty": "宋",
        "type": "诗",
        "rhythmic": "",
        "title": "和吴谨微游仙都五首  其五",
        "preface": "",
        "paragraphs": [
            "桃源归路净无尘，只是当时避世人。",
            "仙事茫茫类如此，鼎湖辙迹恐非真。"
        ],
        "notes": "",
        "id": "668aac306e13800e14889f9851b48249"
    },
    {
        "author": "许尹",
        "dynasty": "宋",
        "type": "诗",
        "rhythmic": "",
        "title": "朝阳岩",
        "preface": "",
        "paragraphs": [
            "漫作游仙去，灵槎进晚凉。",
            "悬岩迷日月，倒影浸潇湘。",
            "风满征帆过，云归度鸟忙。",
            "相忘物外趣，时许棹相将。"
        ],
        "notes": "",
        "id": "83baa410743b2c675b6c88fb0943d8e0"
    }
]