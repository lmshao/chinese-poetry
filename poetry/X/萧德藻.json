[
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "登岳阳楼  其一",
        "preface": "",
        "paragraphs": [
            "不作苍茫去，真成浪荡游。",
            "三年夜郎客，一柁洞庭秋。",
            "得句鹭飞处，看山天尽头。",
            "犹嫌未奇绝，更上岳阳楼。"
        ],
        "notes": "",
        "id": "8dfd458c056535ce9784da7da01e4b69"
    },
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "登岳阳楼  其二",
        "preface": "",
        "paragraphs": [
            "荒村三月不肉味，并与瓜茄倚阁休。",
            "造物于人相补报，问天赊得一山秋。"
        ],
        "notes": "",
        "id": "8f50afdc16442f314d0ebf0740e18527"
    },
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "吕公洞",
        "preface": "",
        "paragraphs": [
            "复此经过三十年，唯应岩石故依然。",
            "城南老树朽为土，簷外稚松青拂天。",
            "枕上功名祗扰扰，指端变化又玄玄。",
            "刀圭乞与起衰病，稽首秋空一剑仙。"
        ],
        "notes": "",
        "id": "16ebb986c438fa2b1533b033526f1cd1"
    },
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "樵夫",
        "preface": "",
        "paragraphs": [
            "一担干柴古渡头，盘缠一日颇优游。",
            "归来涧底磨刀斧，又作全家明日谋。"
        ],
        "notes": "",
        "id": "ec5d2d6c74075554d4767c801f95f4a2"
    },
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "立春",
        "preface": "",
        "paragraphs": [
            "半夜新春入管城，平明铜雀绿苔生。",
            "浮澌把断东风路，诉与青州借援兵。"
        ],
        "notes": "",
        "id": "daa305e39ed1e1ef73a5026ca6867c9f"
    },
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "古梅二绝  其一",
        "preface": "",
        "paragraphs": [
            "湘妃危立冻蛟背，海月冷挂珊瑚枝。",
            "丑怪惊人能妩媚，断魂只有晓寒知。"
        ],
        "notes": "",
        "id": "7ac1dd4e217d9b347ae654e154a36841"
    },
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "古梅二绝  其二",
        "preface": "",
        "paragraphs": [
            "百千年藓著枯树，一两点春供老枝。",
            "绝壁笛声那得到，直愁斜日冻蜂知。"
        ],
        "notes": "",
        "id": "97359c9cd7a7399e0eadfed4ed7d50a0"
    },
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "采莲曲二首  其一",
        "preface": "",
        "paragraphs": [
            "清晓去采莲，莲花带露鲜。",
            "溪长须急桨，不是趁前船。"
        ],
        "notes": "",
        "id": "f807215a293bec0c641ed88b67a97530"
    },
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "采莲曲二首  其二",
        "preface": "",
        "paragraphs": [
            "相随不觉远，直到暮烟中。",
            "恐嗔归得晚，今日打头风。"
        ],
        "notes": "",
        "id": "67de41b05fa312f74c274973bc5689f7"
    },
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "咏虞美人草",
        "preface": "",
        "paragraphs": [
            "鲁公死后一抔荒，谁与竿头荐一觞。",
            "妾愿得生坟土上，日翻舞袖向君王。"
        ],
        "notes": "",
        "id": "a7a0c97fc82c47684e38cef03b9ee3a1"
    },
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "次韵傅惟肖",
        "preface": "",
        "paragraphs": [
            "竹根蟋蟀太多事，唤得秋来篱落间。",
            "又过暑天如许久，未偿诗债若为颜。",
            "肝肠与世苦相反，岩壑嗔人不早还。",
            "八月放船飞样去，芦花丛外数青山。"
        ],
        "notes": "",
        "id": "c2f7d861285897cd2b925e7d673f898e"
    },
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "台城",
        "preface": "",
        "paragraphs": [
            "六朝旧事知多少，尽在天禧塔上层。",
            "高处只应添泪眼，老僧语客莫来登。"
        ],
        "notes": "",
        "id": "82e882f6c66b77ef00d83df51c3174ee"
    },
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "信脚到太古。",
            "《诚斋集》卷一一四《诗话》ff。"
        ],
        "notes": "",
        "id": "c836f1c345c6705e4da2b82bebd145b0"
    },
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "著语能奇怪，呼天与倡酬。"
        ],
        "notes": "",
        "id": "83136d7b449da0e9c74d66c74538f792"
    },
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "疾走建德国，乃为渊明先。",
            "失脚坠榛莽，刘伶扶我还。"
        ],
        "notes": "",
        "id": "f553baad3b40cb9e3852d8a20b99fe53"
    },
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "乾坤生长我，贫病怨尤谁。"
        ],
        "notes": "",
        "id": "81bb5a10a596956388cfb5c4c7a8f95d"
    },
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "一筇时到崔嵬上，有底勋劳得给扶。"
        ],
        "notes": "",
        "id": "ffb7506682a5665dee702f14fba4462f"
    },
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "秋浩荡中遥指点，一螺许是定王城。"
        ],
        "notes": "",
        "id": "3feeb974a1e335bf84d8348419acb548"
    },
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "稚子推窗窥过雁，数峰乘隙入西轩。"
        ],
        "notes": "",
        "id": "7c37c00a42f561eca03e8031a87a0962"
    },
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "眼冷寒梢明数点，知他是雪是梅花。"
        ],
        "notes": "",
        "id": "734201f135e581abdd4273905bd63c88"
    },
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "秋阳直为田家计，饶得渔村一抹红。"
        ],
        "notes": "",
        "id": "0f51cac89e724af052de289fae1792a4"
    },
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "句  其一○",
        "preface": "",
        "paragraphs": [
            "盘陀石上少从容。"
        ],
        "notes": "",
        "id": "11f27df36219a8f48b949e17a08bf378"
    },
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "句  其一一",
        "preface": "",
        "paragraphs": [
            "一径萧萧松影低。"
        ],
        "notes": "",
        "id": "21840fc6dfcb8470448a1bb032d832a9"
    },
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "句  其一二",
        "preface": "",
        "paragraphs": [
            "直须冰雪作梯媒。"
        ],
        "notes": "",
        "id": "8912a35f874a123785986bed4d7cce6b"
    },
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "句  其一三",
        "preface": "",
        "paragraphs": [
            "不随桃李待春回。"
        ],
        "notes": "",
        "id": "0f3246e93a2635b328673915939fe88f"
    }
]