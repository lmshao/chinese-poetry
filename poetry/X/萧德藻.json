[
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "登岳阳楼  其一",
        "preface": "",
        "paragraphs": [
            "不作苍茫去，真成浪荡游。",
            "三年夜郎客，一柁洞庭秋。",
            "得句鹭飞处，看山天尽头。",
            "犹嫌未奇绝，更上岳阳楼。"
        ],
        "notes": "",
        "id": "b1b2171c734b56b140cb17036433ae7e"
    },
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "登岳阳楼  其二",
        "preface": "",
        "paragraphs": [
            "荒村三月不肉味，并与瓜茄倚阁休。",
            "造物于人相补报，问天赊得一山秋。"
        ],
        "notes": "",
        "id": "c45ecc51c73c010f76a57326abcf6984"
    },
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "吕公洞",
        "preface": "",
        "paragraphs": [
            "复此经过三十年，唯应岩石故依然。",
            "城南老树朽为土，簷外稚松青拂天。",
            "枕上功名祗扰扰，指端变化又玄玄。",
            "刀圭乞与起衰病，稽首秋空一剑仙。"
        ],
        "notes": "",
        "id": "df9fd10ed316099cad779b877e96012f"
    },
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "樵夫",
        "preface": "",
        "paragraphs": [
            "一担干柴古渡头，盘缠一日颇优游。",
            "归来涧底磨刀斧，又作全家明日谋。"
        ],
        "notes": "",
        "id": "cdfe655fcc5779e636e71c5b25aadceb"
    },
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "立春",
        "preface": "",
        "paragraphs": [
            "半夜新春入管城，平明铜雀绿苔生。",
            "浮澌把断东风路，诉与青州借援兵。"
        ],
        "notes": "",
        "id": "866bd3cf586a6803dfed3998f4a28376"
    },
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "古梅二绝  其一",
        "preface": "",
        "paragraphs": [
            "湘妃危立冻蛟背，海月冷挂珊瑚枝。",
            "丑怪惊人能妩媚，断魂只有晓寒知。"
        ],
        "notes": "",
        "id": "48741646531a1f4542801af4982ac7b0"
    },
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "古梅二绝  其二",
        "preface": "",
        "paragraphs": [
            "百千年藓著枯树，一两点春供老枝。",
            "绝壁笛声那得到，直愁斜日冻蜂知。"
        ],
        "notes": "",
        "id": "0cd60d66668dfd9fe974b444b9fa863c"
    },
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "采莲曲二首  其一",
        "preface": "",
        "paragraphs": [
            "清晓去采莲，莲花带露鲜。",
            "溪长须急桨，不是趁前船。"
        ],
        "notes": "",
        "id": "e7cc64b84b049b47758ef4c73d3d003d"
    },
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "采莲曲二首  其二",
        "preface": "",
        "paragraphs": [
            "相随不觉远，直到暮烟中。",
            "恐嗔归得晚，今日打头风。"
        ],
        "notes": "",
        "id": "44c921fcb4608cd6c945d6f573ff06f2"
    },
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "咏虞美人草",
        "preface": "",
        "paragraphs": [
            "鲁公死后一抔荒，谁与竿头荐一觞。",
            "妾愿得生坟土上，日翻舞袖向君王。"
        ],
        "notes": "",
        "id": "24d622cc1821e00fdde13f7078fa6497"
    },
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "次韵傅惟肖",
        "preface": "",
        "paragraphs": [
            "竹根蟋蟀太多事，唤得秋来篱落间。",
            "又过暑天如许久，未偿诗债若为颜。",
            "肝肠与世苦相反，岩壑嗔人不早还。",
            "八月放船飞样去，芦花丛外数青山。"
        ],
        "notes": "",
        "id": "16f43d65679205803cb8a8fcf2b52125"
    },
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "台城",
        "preface": "",
        "paragraphs": [
            "六朝旧事知多少，尽在天禧塔上层。",
            "高处只应添泪眼，老僧语客莫来登。"
        ],
        "notes": "",
        "id": "738592809373732041f7333ed7fc2a20"
    },
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "信脚到太古。",
            "《诚斋集》卷一一四《诗话》ff。"
        ],
        "notes": "",
        "id": "dd80ed9882c3a16ef9f2440f5ff657ac"
    },
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "著语能奇怪，呼天与倡酬。"
        ],
        "notes": "",
        "id": "b882f4b95da0afbaa1e32ee0e61b0bd2"
    },
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "疾走建德国，乃为渊明先。",
            "失脚坠榛莽，刘伶扶我还。"
        ],
        "notes": "",
        "id": "ad14505c49d4654cbee68e8b46874ac4"
    },
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "乾坤生长我，贫病怨尤谁。"
        ],
        "notes": "",
        "id": "8a2763e4cd6fea0dba36db41902bcde1"
    },
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "一筇时到崔嵬上，有底勋劳得给扶。"
        ],
        "notes": "",
        "id": "71b06ad4f824e4bbb2bf4687693dc52e"
    },
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "秋浩荡中遥指点，一螺许是定王城。"
        ],
        "notes": "",
        "id": "9d1ec9d3b76d993a1ce7b5d214010007"
    },
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "稚子推窗窥过雁，数峰乘隙入西轩。"
        ],
        "notes": "",
        "id": "5adfd1a10251043ae10bdd14023ac488"
    },
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "眼冷寒梢明数点，知他是雪是梅花。"
        ],
        "notes": "",
        "id": "41682c92e3b759f12903d76ea1cfd48f"
    },
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "秋阳直为田家计，饶得渔村一抹红。"
        ],
        "notes": "",
        "id": "9b5f69241f2b8e1e10f9edc5e644ee82"
    },
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "句  其一○",
        "preface": "",
        "paragraphs": [
            "盘陀石上少从容。"
        ],
        "notes": "",
        "id": "ccf09581db8fac186dbaf64008b76ed9"
    },
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "句  其一一",
        "preface": "",
        "paragraphs": [
            "一径萧萧松影低。"
        ],
        "notes": "",
        "id": "83c6c5866c6b4e816baf66e65e5a77bf"
    },
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "句  其一二",
        "preface": "",
        "paragraphs": [
            "直须冰雪作梯媒。"
        ],
        "notes": "",
        "id": "275dd18b06ce9a3981e7c8663f93b59b"
    },
    {
        "author": "萧德藻",
        "dynasty": "宋",
        "type": "诗",
        "rhythmic": "",
        "title": "句  其一三",
        "preface": "",
        "paragraphs": [
            "不随桃李待春回。"
        ],
        "notes": "",
        "id": "a7695a1e4638c9bcdf3cca2b9c141728"
    }
]