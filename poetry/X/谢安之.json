[
    {
        "author": "谢安之",
        "dynasty": "宋",
        "type": "诗",
        "rhythmic": "",
        "title": "世居亭",
        "preface": "",
        "paragraphs": [
            "后皇来何从，顿此八纮网。",
            "神臯尘冥冥，冠盖争勇往。",
            "研桑到白首，塞屋犹怏怏。",
            "云何石南牧，上印归州党。",
            "虚装绝桂海，借石压轻桨。",
            "清风肃炎涨，心事映莽沆。",
            "一朝入吴门，几载耀庭幌。",
            "取廉报常丰，溢作百世享。",
            "英英玉华姿，宛有鬰林象。",
            "开轩函位置，得地甫寻丈。",
            "何以诏云仍，世居如此榜。"
        ],
        "notes": "",
        "id": "2431b91e005c05a98ca572806cc180c0"
    }
]