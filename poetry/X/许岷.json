[
    {
        "author": "许岷",
        "dynasty": "唐",
        "type": "诗",
        "rhythmic": "",
        "title": "木兰花 一",
        "preface": "",
        "paragraphs": [
            "小庭日晚花零落，倚户无聊妆脸薄。",
            "宝筝金鸭任生尘，绣画工夫全放却。",
            "有时觑著同心结，万恨千愁无处说。",
            "当初不合尽饶伊，赢得如今长恨别。"
        ],
        "notes": "",
        "id": "1a5c54dad473b4f67d4a8cba1928f102"
    },
    {
        "author": "许岷",
        "dynasty": "唐",
        "type": "诗",
        "rhythmic": "",
        "title": "木兰花 二",
        "preface": "",
        "paragraphs": [
            "江南日暖芭蕉展，美人折得亲裁翦。",
            "画成小简寄情人，临行更把轻轻撚。",
            "其中撚破相思字，却恐郎疑踪不似。",
            "若还猜妾倩人书，误了平生多少事。"
        ],
        "notes": "",
        "id": "f96eb48d571c8821d4adb00da6a961f9"
    }
]