[
    {
        "author": "徐嘉言",
        "dynasty": "宋",
        "type": "诗",
        "rhythmic": "",
        "title": "挽薛艮斋二首  其一",
        "preface": "",
        "paragraphs": [
            "卓荦才名四十秋，屡摅良策动宸旒。",
            "倾河议论谁能敌，唾手功勋未肯休。",
            "方快九霄抟鸑鷟，俄惊长坂蹶骅骝。",
            "天公应叱六丁下，著述文章尽卷收。"
        ],
        "notes": "",
        "id": "ee854a83e63aa4cb897e75f50571f2a6"
    },
    {
        "author": "徐嘉言",
        "dynasty": "宋",
        "type": "诗",
        "rhythmic": "",
        "title": "挽薛艮斋二首  其二",
        "preface": "",
        "paragraphs": [
            "宦游将适郑公乡，众说膺门气味长。",
            "欲效然明略陈语，那知叔向罢登堂。",
            "毗坛不试新分竹，霅水空瞻旧茇棠。",
            "天不慭遗何太早，忍看埋玉向高冈。"
        ],
        "notes": "",
        "id": "10e9475f56b618fb2228d134078238f9"
    },
    {
        "author": "徐嘉言",
        "dynasty": "宋",
        "type": "诗",
        "rhythmic": "",
        "title": "题金粟寺庵和通判军府周寿韵",
        "preface": "",
        "paragraphs": [
            "招提敞山岩，新庵隐岩麓。",
            "石沼引清流，风漪皱文縠。",
            "晴晖满虚室，一水含自足。",
            "心明身宴闲，境寂谁寻逐。",
            "寒林带月行，夜榻和云宿。",
            "若欲问西来，一斋饱自足。"
        ],
        "notes": "",
        "id": "1c5f5a660acfc1f5f538224c1c5aaa0c"
    }
]