[
    {
        "author": "秀登",
        "dynasty": "唐",
        "type": "诗",
        "rhythmic": "",
        "title": "送小白上人归华顶（一作云守恭作）",
        "preface": "",
        "paragraphs": [
            "瀑溅安禅石，秋云锁碧层。",
            "一峰如卓笔，几日策孤藤。",
            "树偃前朝盖，星辉下界灯。",
            "超然归此处，心已契南能。"
        ],
        "notes": "",
        "id": "2a3aded1ca0eaa51932eee926d5b7b86"
    },
    {
        "author": "秀登",
        "dynasty": "唐",
        "type": "诗",
        "rhythmic": "",
        "title": "朝海峰",
        "preface": "",
        "paragraphs": [
            "万仞朝沧海，秋层上碧虚。",
            "峭欹云尽后，寒绮月生初。",
            "影落阳侯宅，根连觉帝居。",
            "谁能谢尘迹，向此结茅庐。"
        ],
        "notes": "",
        "id": "86fa334ab58923b70e8f30bf053242b5"
    },
    {
        "author": "秀登",
        "dynasty": "唐",
        "type": "诗",
        "rhythmic": "",
        "title": "送贯微归天台",
        "preface": "",
        "paragraphs": [
            "秋归赤城寺，幽兴唯相同。",
            "迹与片云合，心向万境空。",
            "倾耳霜树猿，吹衣瀑布风。",
            "后夜越溪上，梦断寒猿中。",
            "（《增广圣宋高僧诗选后集》卷上。",
            "）（按：秀登事迹无考。",
            "小白为唐僧，《全唐诗续补遗》收其诗三首；贯微为齐己之友，《白莲集》中有《荆门病中寄怀贯微上人》、《拟嵇康绝交寄湘中贯微》〖均卷四〗、《谢贯微上人寄示古风今体四轴》〖卷七〗、《荆川寄贯微上人》〖卷八〗、《寄武陵贯微上人二首》〖卷九〗等诗。",
            "知秀登与齐己同时，为五代时人。",
            "《宋诗纪事》卷九一收入，无事迹，似误。",
            "）。"
        ],
        "notes": "",
        "id": "36d12848c3c6cd2e7b54a26cfa149cfb"
    }
]