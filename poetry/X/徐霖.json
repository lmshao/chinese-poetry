[
    {
        "author": "徐霖",
        "dynasty": "宋",
        "type": "诗",
        "rhythmic": "",
        "title": "梅",
        "preface": "",
        "paragraphs": [
            "萋萋细碧江南地，上有梅花朔易天。",
            "铁石空余心已尽，霜明日润若为妍。"
        ],
        "notes": "",
        "id": "27713a8266b65c925b68087547a5e6b8"
    },
    {
        "author": "徐霖",
        "dynasty": "宋",
        "type": "诗",
        "rhythmic": "",
        "title": "西城亭饯赵架阁",
        "preface": "",
        "paragraphs": [
            "天阔五云开彩阴，王孙万里骅骝骎。",
            "风烟泱漭年华老，云树凄迷别思深。",
            "此日江城樽酒话，当年故国栋梁心。",
            "夜阑秉烛匆匆剧，頼有梅花生短吟。"
        ],
        "notes": "",
        "id": "e15da018f3b528a2c454bcbb58a8b1d4"
    },
    {
        "author": "徐霖",
        "dynasty": "宋",
        "type": "诗",
        "rhythmic": "",
        "title": "笋石",
        "preface": "",
        "paragraphs": [
            "玉茗亭西石笋春，偶来相对作闲人。",
            "千年未烂应还待，化鹤叮咛日未曛。"
        ],
        "notes": "",
        "id": "207f5e99c3e356777e205df9ab62d15e"
    },
    {
        "author": "徐霖",
        "dynasty": "宋",
        "type": "诗",
        "rhythmic": "",
        "title": "芙蓉池亭",
        "preface": "",
        "paragraphs": [
            "仲冬多美曝，散步有余真。",
            "老树槎牙晚，初花的烁春。",
            "清歌动落日，远岫得幽人。",
            "空返无佳句，知为暮霭嗔。"
        ],
        "notes": "",
        "id": "4f201eef5673510f648eb1ec059fc174"
    },
    {
        "author": "徐霖",
        "dynasty": "宋",
        "type": "诗",
        "rhythmic": "",
        "title": "烂柯山",
        "preface": "",
        "paragraphs": [
            "尚书胜迹留千载，太守离思去十八。",
            "难得地主真可人，载酒问字石须伐。"
        ],
        "notes": "",
        "id": "ae79bac8e77e04acd1bcf72ca84585bb"
    }
]