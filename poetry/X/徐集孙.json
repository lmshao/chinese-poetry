[
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "古意",
        "preface": "",
        "paragraphs": [
            "彼美山中桐，千古生清风。",
            "斲削罗徽弦，不费胶漆工。",
            "伊石台有梅，月冷云空蒙。",
            "一弹弹春江，迟日春融融。",
            "再弹弹招隠，霜木吟樵枫。",
            "三弹弹离骚，感慨古道隆。",
            "大羹玄酒味，旨趣回颛蒙。",
            "世无子期耳，知音未易逢。",
            "袖手长太息，所听何不同。",
            "所听非不同，举世郑卫聋。"
        ],
        "notes": "",
        "id": "33dd9af6436b517b8bceb51b2e373352"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "智果寺观东坡墨迹参寥泉",
        "preface": "",
        "paragraphs": [
            "煮茗评诗岁月深，堂堂遗像篆烟沉。",
            "数间老屋关兴废，一段清名无古今。",
            "碑断乱云封字脚，井昏落叶覆泉心。",
            "斜阳影里夷犹处，仰止高风不敢吟。"
        ],
        "notes": "",
        "id": "6ffadd96e84bed4c69996cfe64932b6d"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "暇日言事二首  其一",
        "preface": "",
        "paragraphs": [
            "雨苔侵迳客来稀，官事才闲便掩扉。",
            "欹枕忽生乡国念，梦中喜得一番归。"
        ],
        "notes": "",
        "id": "20ce5a72c97ff27ada114387e364e801"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "暇日言事二首  其二",
        "preface": "",
        "paragraphs": [
            "西风落叶满庭除，隠几清吟独撚须。",
            "官地莫将私地比，菊苗也种两三株。"
        ],
        "notes": "",
        "id": "fb9d99d0623d4eb9a08c35ea03b0df98"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "送叶靖逸之维扬",
        "preface": "",
        "paragraphs": [
            "竹西亭下路，二十四桥迂。",
            "有志风寒地，携家雨雪途。",
            "杯酣看玉蘂，橐重载湖珠。",
            "写就乌丝句，无妨寄雁奴。"
        ],
        "notes": "",
        "id": "47a9a71ce44a469c8bb51c1ace307621"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "中秋夜雨",
        "preface": "",
        "paragraphs": [
            "两年客帝畿，圆月浸秋辉。",
            "今夜月圆时，风雨打门归。",
            "年年此桂魄，不照今年客。",
            "明月应团团，只被浮云隔。"
        ],
        "notes": "",
        "id": "a63c124c4de52094a81acc27a5510ec3"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "观秋潮",
        "preface": "",
        "paragraphs": [
            "八月西风嘘沆瀣，长江协候肆澎湃。",
            "钱塘王气天所钟，非为子胥逞灵怪。",
            "海门三山缥缈青，双练夹岸奔雷霆。",
            "蛟龙鼋鼍匿形影，银涛雪浪翻沧溟。",
            "踏浪群儿惯行险，出没波心旗闪闪。",
            "须臾潋滟潮信平，荡漾渔舟千万点。",
            "天低暮霭袭人衣，游子兴尽各云归。",
            "独有骚翁看不足，吟到夜月扬清辉。"
        ],
        "notes": "",
        "id": "1b0bed9acbce35a7c514b6feebcd8e8b"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "江湖伟观",
        "preface": "",
        "paragraphs": [
            "昔日山中一小亭，重新轮奂转峥嵘。",
            "著身梯磴千层上，到眼江湖两派明。",
            "鼎药丹成仙已去，杯泉墨冷水犹清。",
            "寿星炯炯无今古，长照东南王气生。"
        ],
        "notes": "",
        "id": "9aa340e80b50d15066defb93d30eea0d"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "闻蛩",
        "preface": "",
        "paragraphs": [
            "独搔短发坐更深，夜雨书灯半欲阴。",
            "近日病魔诗思涩，一秋清句付蛩吟。"
        ],
        "notes": "",
        "id": "6df4a9db60a5543ba38806fe9780dd62"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "对菊",
        "preface": "",
        "paragraphs": [
            "未能篱下学悠然，惭为微官系日边。",
            "造物似怜清俸少，菊花随地铸金钱。"
        ],
        "notes": "",
        "id": "582497b4ae28d99e4e5632641fd94224"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "同杜北山郑渭滨湖边小憩",
        "preface": "",
        "paragraphs": [
            "与朋看落叶，舍棹踏湖西。",
            "野店传杯酌，残阳索品题。",
            "云随波影动，山被柳阴迷。",
            "一点寒鸦过，知他何处栖。"
        ],
        "notes": "",
        "id": "ebab41934f9cca2b5cb0d51253ddabcf"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "看梅",
        "preface": "",
        "paragraphs": [
            "岁寒气味少人知，一度相逢一度奇。",
            "不受阳和私点化，惯经风雪冷禁持。",
            "影横坡老数枝画，香沁逋仙两句诗。",
            "相对依依吟未得，斜阳归路不妨迟。"
        ],
        "notes": "",
        "id": "7b6c020b9517b6f119946e90666fec34"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "公无渡河",
        "preface": "",
        "paragraphs": [
            "公无渡河，公无渡河，公必欲渡意如何。",
            "波涛汹涌何足畏，中原未复一身多。",
            "争知平地有风波，人心之险险于河。"
        ],
        "notes": "",
        "id": "e35700e2afd387de8fc4bb7ef31cfdf1"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "水乐洞",
        "preface": "",
        "paragraphs": [
            "路穿岩窦折羊肠，处处亭台御墨香。",
            "流水不随人事去，尚余丝竹旧宫商。"
        ],
        "notes": "",
        "id": "3382fa8a364e64234c787e4411dd1b4d"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "玉清宫初阳台",
        "preface": "",
        "paragraphs": [
            "守药胎仙去不来，空留山顶炼丹台。",
            "明眸炯炯初阳在，知隔人间几劫灰。"
        ],
        "notes": "",
        "id": "8365ff892d5812ca53269f16c2add175"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "下竺看猿",
        "preface": "",
        "paragraphs": [
            "渴泉饮罢过别枝，株守山林得便宜。",
            "伸手攫拏野僧果，贵游玩弄如儿嬉。",
            "膏粱恣欲甚丘壑，苞苴賸把实囊橐。",
            "本然无物抛乞与，纵有腥膻医无药。",
            "劝汝俦侣只依僧，残斋剩核亦洁澄。",
            "切勿自照具人面，便尔忘却当初洞口呼不应。"
        ],
        "notes": "",
        "id": "536eb7995b2df376986fa001d8ac69e9"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "闻鹤",
        "preface": "",
        "paragraphs": [
            "千年华表竟何荣，曾结孤山夙世盟。",
            "午夜露零和月冷，一声风静仰天鸣。",
            "既归蕙帐情何怨，不上扬州韵更清。",
            "未必湖阴人听得，听来好爵谩营营。"
        ],
        "notes": "",
        "id": "83ad898f2511d4ab747c1b90d7e15df5"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "玉泉看金鱼",
        "preface": "",
        "paragraphs": [
            "石沼凿琼瑶，金鳞数百条。",
            "年深须变化，泉洁自逍遥。",
            "网罟难垂手，公卿拟上腰。",
            "龙宫依梵法，翻水雨青霄。"
        ],
        "notes": "",
        "id": "8a251840ed7f4c83a8cdd4edeff75454"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "访僧不遇",
        "preface": "",
        "paragraphs": [
            "特地寻君选佛场，行行踏遍古苔荒。",
            "不因坐石贪搜句，何事抽单辍赴堂。",
            "空榻日移悬锡影，别寮风过煮茶香。",
            "忙中我为闲来到，君本闲人为甚忙。"
        ],
        "notes": "",
        "id": "6d49a1982889e5764d9382491d774d2b"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "六一泉",
        "preface": "",
        "paragraphs": [
            "惠勤已蜕老欧仙，物逐人非井便干。",
            "不是坡翁重到此，此泉安得到今寒。"
        ],
        "notes": "",
        "id": "c610eaf719b85416edbc6c86a9de3133"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "金沙井",
        "preface": "",
        "paragraphs": [
            "修绠垂瓶自汲深，水澄沙莹几星金。",
            "分明不与贪泉比，莫为金沙起利心。"
        ],
        "notes": "",
        "id": "9c26566588ee7dcc740e32b723ba4385"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "乍晴",
        "preface": "",
        "paragraphs": [
            "吟情天远倚阑干，声歇鸣渠雨乍干。",
            "只为湖山居宦舍，却因笋蕨忆家餐。",
            "燕窠出子春游懒，灯烬开花夜话残。",
            "收拾柳绵囊楮被，麦秋犹有一番寒。"
        ],
        "notes": "",
        "id": "283c9ac5769ee4e07ea8b7b4fd552790"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "重拜和靖先生墓",
        "preface": "",
        "paragraphs": [
            "秋声尔许悲，怀古若为思。",
            "菊老泉堪荐，山孤草亦萎。",
            "高风留塑鹤，残雨暗荒碑。",
            "依旧梅千树，无花香似诗。"
        ],
        "notes": "",
        "id": "0a0f84cb28fa43f09e6fd49a25ffe2df"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "竹阁",
        "preface": "",
        "paragraphs": [
            "昔日孤山像，重移阁几春。",
            "骚名垂句法，遗爱稔邦民。",
            "雨剥一碑古，风摇万竹新。",
            "来游兴感慨，谁继若而人。"
        ],
        "notes": "",
        "id": "8cb5ba3bbcd0d5823c64d4acc6dd6f14"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "夜过富春",
        "preface": "",
        "paragraphs": [
            "夜船摇兀当乘槎，得与僧俱似出家。",
            "数幅征帆抛草渡，一团幽梦绕梅花。",
            "风传山县残更漏，潮练霜江淡月华。",
            "所恨钓台眠里过，矶边不及理渔车。"
        ],
        "notes": "",
        "id": "9114859da624d55e4f7890907ea264ab"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "清明",
        "preface": "",
        "paragraphs": [
            "春风客里动经年，寂寞松楸入梦边。",
            "斗酒谁为寒食奠，懒将杨柳插门前。"
        ],
        "notes": "",
        "id": "b19b7d894e2adcc661768ed78601e95a"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "燕子",
        "preface": "",
        "paragraphs": [
            "呢喃不听一年余，又见双飞向竹庐。",
            "翻笑人间湖海客，重来仍占故巢居。"
        ],
        "notes": "",
        "id": "02da2f566200dec9f3e56ece951c4bce"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "访林可山不值",
        "preface": "",
        "paragraphs": [
            "寻君每自恨迟迟，及扣岩扃误所期。",
            "空放山间云外鹤，只吟篷底雪中诗。",
            "孤灯欹枕劳频梦，樽酒凭栏定几时。",
            "独立小桥回首处，篱边犹喜见横枝。"
        ],
        "notes": "",
        "id": "dfabbb097ba6948c909152a66a01ba9c"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "促刺词",
        "preface": "",
        "paragraphs": [
            "促刺复促刺，劝织声转剧。",
            "小妇跣雨采桑归，大姑煮雪抽丝绎。",
            "辛勤欲织御寒衣，朝暮惟恐不盈尺。",
            "织成门外迫催租，不了输租仍卖绤。",
            "妇姑对泣儿号寒，更无可补儿衣隙。",
            "帛暖本拟代绤寒，卖绤寒来愈无策。",
            "促刺兮，促刺兮，劝人织兮织何益。",
            "贮之金屋是何人，重重绫锦饰珠璧。"
        ],
        "notes": "",
        "id": "47f46aec8bdeda48fb47de22a6c3ed93"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "鹭",
        "preface": "",
        "paragraphs": [
            "素狎沙鸥水国盟，一生踪迹任飘零。",
            "漫夸霜雪精神别，难洗虾鱼气习腥。",
            "点破青山成晓画，飞来红蓼称秋汀。",
            "江湖出入风波里，比著胎仙欠典刑。"
        ],
        "notes": "",
        "id": "b4ea4394e0522d375529d0a07b25a7db"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "蝉",
        "preface": "",
        "paragraphs": [
            "高蹈槐梢与柳阴，争鸣直到日西沉。",
            "初无识见偏容喙，不读诗书却好吟。",
            "风露细餐虽足饱，山林为计更宜深。",
            "所谈幸尔非人事，逆耳从来欠赏音。"
        ],
        "notes": "",
        "id": "58e85fdbda6e46c8b70a9996b5690212"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "赠相士",
        "preface": "",
        "paragraphs": [
            "好爵縻人见不休，更饶君尽许封侯。",
            "山林朝市心殊相，莫误平人枉白头。"
        ],
        "notes": "",
        "id": "c84b6ca196d37da8a97440dc5aaa7392"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "遗僧楮衾",
        "preface": "",
        "paragraphs": [
            "练从秋水桂华乡，雅称分供衲子床。",
            "一段温和云共软，十分明洁月争光。",
            "吟魂有梦圆春草，禅骨无因怯晓霜。",
            "金帐绣衾皆业境，此中清趣最深长。"
        ],
        "notes": "",
        "id": "83e39d7682650ed9d9c0e24b11d16023"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "可赋轩避暑",
        "preface": "",
        "paragraphs": [
            "万个琅玕爽气浮，何妨暂借著诗流。",
            "世人奔竞长为暑，心地清凉即是秋。",
            "普供茶瓜醒眊矂，自携枕簟足夷犹。",
            "从今只有山林好，浮世炎炎卒未休。"
        ],
        "notes": "",
        "id": "240d060de672214a87a9f08f6748d3b1"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "客梦",
        "preface": "",
        "paragraphs": [
            "人生总总汩浮荣，勘破令人厌宦情。",
            "竹屋无时劳结梦，秫田何日遂归耕。",
            "雨侵药灶莓苔长，秋透书台笔砚清。",
            "渐老鬓毛犹未雪，此身犹及见升平。"
        ],
        "notes": "",
        "id": "b47226d1db92cb82a41b5d12f1726437"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "夜雨",
        "preface": "",
        "paragraphs": [
            "夜半倏惊觉，狂风搅秋鸣。",
            "掣电起迅雷，骤雨翻盆倾。",
            "逆知造物意，揫敛万宝成。",
            "天威不竟夕，须臾山月明。"
        ],
        "notes": "",
        "id": "d9a1a3bec8dba0be84573599c1a5f7e3"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "官舍双桂",
        "preface": "",
        "paragraphs": [
            "翠玉黄金剪缀成，幽香不断袭人清。",
            "独披月色连宵看，更结秋风来岁盟。",
            "好梦偏为蛩叫破，吟身那似蝶飞轻。",
            "纷纷凡卉谁堪眼，说与寒梅蚤合并。"
        ],
        "notes": "",
        "id": "2080e581f732c1206a639a464375d42b"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "雨中用进退格",
        "preface": "",
        "paragraphs": [
            "秋来天气半晴阴，块坐山窗一欠伸。",
            "欲睡却思妨官业，怕吟惟恐动乡心。",
            "远书难准衣仍薄，清俸无多橐惯贫。",
            "个种关情畦稻熟，雨宜时降不宜霪。"
        ],
        "notes": "",
        "id": "79a4accff124b74de39836eab2335a8d"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "岳鄂王墓",
        "preface": "",
        "paragraphs": [
            "古木号风抱不平，百年忠义日争明。",
            "坟前人马空存石，何似当时听用兵。"
        ],
        "notes": "",
        "id": "ab0d3f8ddd7bc2c7618d25199038ebe3"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "喜鹊寺",
        "preface": "",
        "paragraphs": [
            "鹊巢不见委空枝，透彻机关在险时。",
            "自后非无禅可问，多因险处怕人窥。"
        ],
        "notes": "",
        "id": "9c0a64a4b044eb03d93b27ccbad2855c"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "访诗人",
        "preface": "",
        "paragraphs": [
            "得得访诗僊，平湖水接天。",
            "身轻如鹤羽，路远买渔船。",
            "日上荷撑盖，春深柳脱绵。",
            "造门人已出，冷漱石山泉。"
        ],
        "notes": "",
        "id": "2bbb4adf1a24d63eb1db4213b3cab97b"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "湖亭夜坐",
        "preface": "",
        "paragraphs": [
            "片叶秋风数日程，争如天籁未秋声。",
            "厌居尘境炎威炽，来纳虚亭夜气清。",
            "万点萤光移醉眼，一湖蟾影荡吟情。",
            "笙歌寂寂重关掩，独许高僧并臂行。"
        ],
        "notes": "",
        "id": "8aec465f3b949f8893e9e233e38a61b2"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "即事",
        "preface": "",
        "paragraphs": [
            "无端梅潦肆鸣渠，官舍萧条似僦居。",
            "把酒厌谈天下事，挑灯频读故人书。",
            "吏抄诗懒多讹字，僮治餐迟少嫩蔬。",
            "浊世炎蒸方鬰鬰，庭前新草不令除。"
        ],
        "notes": "",
        "id": "5d5defe1ac7183b4417b0c1d1bcc9019"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "挽北磵",
        "preface": "",
        "paragraphs": [
            "本分参禅学，吟中透一关。",
            "清名传北磵，遗像在南山。",
            "石塔人千古，烟梯屋数间。",
            "诗魂何处觅，应伴白云闲。"
        ],
        "notes": "",
        "id": "9f3d1bdae86b3337e0c381c5788342d6"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "石屋",
        "preface": "",
        "paragraphs": [
            "路僻鸟关关，行吟逐字删。",
            "偶来游石屋，却喜见香山。",
            "阁峭寒云护，岩深野水闲。",
            "坡僊留墨在，姓字有无间。"
        ],
        "notes": "",
        "id": "34e08a346c2e36f1517eb4da52376f64"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "杯泉",
        "preface": "",
        "paragraphs": [
            "一方石甃溜涓涓，扁以杯称万古传。",
            "名利醉人𬪩似酒，谁甘恬澹酌清泉。"
        ],
        "notes": "",
        "id": "713b1bf31087e1caa7457e513417f17c"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "此君轩",
        "preface": "",
        "paragraphs": [
            "此君潇洒翠团栾，轩扁佳名墨已干。",
            "欲识清风千古在，试将石刻句吟看。"
        ],
        "notes": "",
        "id": "c3f7894a7a6f77335c436fd08d70cf32"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "湖西纳凉",
        "preface": "",
        "paragraphs": [
            "小艇撑过第一桥，酌泉桥下掷诗瓢。",
            "来游道院分荷供，拟拉吟僧遣鹤招。",
            "暮霭直从渔笛起，月华高过塔灯遥。",
            "且于静处偷清福，人海惊人涌似潮。"
        ],
        "notes": "",
        "id": "c498c7a484a4c1a0418c2770d5d04335"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "寄题漱玉",
        "preface": "",
        "paragraphs": [
            "一派潺湲迸石溪，直疑寒碧练玻璃。",
            "百川流去须归海，万籁喧来有定时。",
            "桥接丹山横夜月，柳笼碧草拂晴曦。",
            "吟庐此去虽相近，争似闲鸥立渺弥。"
        ],
        "notes": "",
        "id": "fcf0106b78a5bef8bac2d5adb4752475"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "春日访四圣郑渭滨",
        "preface": "",
        "paragraphs": [
            "访旧孤山去，桃花观里春。",
            "迎香开道室，借酒酌吟人。",
            "琴操音还古，蔬盘味却真。",
            "斜阳各分散，一水隔红尘。"
        ],
        "notes": "",
        "id": "6b26c1e68394aaa11db4c2d543351ba5"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "檐上木香",
        "preface": "",
        "paragraphs": [
            "无奈声声杜宇频，木香犹有一分春。",
            "檐头分得清香到，却谢寻常过路人。"
        ],
        "notes": "",
        "id": "b0f3419a2090951cd284b11d4372c050"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "和赵冰岩借宿僧房韵",
        "preface": "",
        "paragraphs": [
            "鸥盟乡国外，簪盍把题分。",
            "旅舍嫌红日，僧房卧白云。",
            "茶新翻雪乳，砚古带潮纹。",
            "黜陟人间事，栖心耳不闻。"
        ],
        "notes": "",
        "id": "4270857f1d03ec4d702406696ab80bae"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "中元",
        "preface": "",
        "paragraphs": [
            "今朝逢令节，依旧客殊乡。",
            "禅衲同分席，清斋若过堂。",
            "江茶浮水色，野菜带山香。",
            "忽忆三秋菊，谁锄小迳荒。"
        ],
        "notes": "",
        "id": "260b6d0c0e14217afbb44c5323776849"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "饯吴西畴东归",
        "preface": "",
        "paragraphs": [
            "交情寥落若商参，谁是如兰可断金。",
            "别去社中怀旧友，喜来湖上共新吟。",
            "好山争似居家看，冷菊难禁在旅心。",
            "我欲学君归未得，来年竹屋再相寻。"
        ],
        "notes": "",
        "id": "07960b74d6c4e4eb8a5318ff4f5ee7fe"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "习懒",
        "preface": "",
        "paragraphs": [
            "风撼西窗夕照明，习成懒散澹无营。",
            "颇谙读易深知命，却怕吟诗浪得名。",
            "款对山僧开月酒，旋蒸湖蟹切秋橙。",
            "有来归自江干客，为说钱塘潮信平。"
        ],
        "notes": "",
        "id": "2d7ed0679e1cc971fa24e735315c0d91"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "送庵僧归山",
        "preface": "",
        "paragraphs": [
            "微官驱我离家山，何日归休得遂闲。",
            "先陇阴阴松影里，春来青草倩师删。"
        ],
        "notes": "",
        "id": "6c91567db30b092b4f3973411aa679fe"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "跋竹间僧诗藁",
        "preface": "",
        "paragraphs": [
            "借来香墨本，相对坐孤檠。",
            "句似寒梅好，梦从春草生。",
            "逼人禅价重，唤我宦情轻。",
            "一事犹相得，此君同此盟。"
        ],
        "notes": "",
        "id": "2d72abf8ea43626a02d84e7b27992274"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "岁律",
        "preface": "",
        "paragraphs": [
            "岁律又侵寻，桃符句索吟。",
            "经年为客梦，每日在家心。",
            "眼老看山惯，愁多怯酒深。",
            "公余惟读易，世事任浮沉。"
        ],
        "notes": "",
        "id": "436d67c6e655f856a70593758cf71864"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "赵紫芝墓",
        "preface": "",
        "paragraphs": [
            "晚唐吟派续于谁，一脉才昌复已而。",
            "对月难招青冢魄，见梅如揖紫芝眉。",
            "四灵人物嗟寥落，千古风骚忆俊奇。",
            "公去遥遥谁可法，少陵终始是吾师。"
        ],
        "notes": "",
        "id": "47d00806de7efd5202bf8dd3ca1f3b8b"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "落梅",
        "preface": "",
        "paragraphs": [
            "春雨敲花逐水流，游蜂催课未知休。",
            "生来独冷嫌无雪，别去相逢又隔秋。",
            "紫蒂窠窠凝酒恨，苍苔点点落诗愁。",
            "黄昏未觉师雄梦，塞管一声何处楼。"
        ],
        "notes": "",
        "id": "73db4ce9b5ffb1eced46d480ae800de5"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "冷泉亭",
        "preface": "",
        "paragraphs": [
            "山远源深绝市声，许由因此隠方成。",
            "一生独喜枕流好，万事何如酌水清。",
            "野衲洗心滋味淡，骚人照影利名轻。",
            "软红尘里浑如醉，谁识斯泉可濯缨。"
        ],
        "notes": "",
        "id": "8c25a64ebe7da0e95d48a53c507bb550"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "玉岑",
        "preface": "",
        "paragraphs": [
            "一抹斜阳挂浅林，细听山鸟说春心。",
            "千年古寺多奇迹，读了丰碑看玉岑。"
        ],
        "notes": "",
        "id": "32f10fca0bae2b1dcd7ee905b236c46a"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "观音泉",
        "preface": "",
        "paragraphs": [
            "岩石留云裛翠烟，古松知历几千年。",
            "净瓶一滴杨枝水，涌作岩前大士泉。"
        ],
        "notes": "",
        "id": "2527931104354d086fb52ae6ff3704af"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "除夕",
        "preface": "",
        "paragraphs": [
            "一岁惊心忽已除，宦游尚自客西湖。",
            "漫题桃板标茅屋，旋买梅花插瓦壶。",
            "俸薄幸无赊酒债，官闲却有索诗逋。",
            "明朝万事从头起，依旧山肩竹样癯。"
        ],
        "notes": "",
        "id": "1ab1f0161728d6106bc43d5978ddba42"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "舟中",
        "preface": "",
        "paragraphs": [
            "厌杀人间名利忙，我忘名利只诗狂。",
            "雅陪云衲三生话，分得渔舟半日凉。",
            "傍水细看鸥鹭浴，隔芦吹过芰荷香。",
            "从容饱遂清游胜，那似家居卧竹房。"
        ],
        "notes": "",
        "id": "58271ecac664249234e94a4290198004"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "秋风悲",
        "preface": "",
        "paragraphs": [
            "秋风悲，秋风悲，秋风悲兮落叶飞。",
            "豪家不识秋风悲，杯酒暖热儿女嬉。",
            "秋风悲，秋风悲，秋风悲兮陇穗萎。",
            "田舍不识秋风悲，腰镰收刈鸡豚肥。",
            "秋风悲，秋风悲，秋风悲兮塞角吹。",
            "戍人不识秋风悲，只愿封侯不顾死，枣红十载忘归期。",
            "秋风悲，秋风悲，秋风最可悲兮。",
            "江流滔滔，禾黍离离，为此悲者其知谁。"
        ],
        "notes": "",
        "id": "17d1fef555a21a64222eb3d8334ce8f9"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "访周伯弜后寄",
        "preface": "",
        "paragraphs": [
            "独坐湖窗水一杯，好怀竟日向谁开。",
            "火云六月天无夜，不为先生定不来。"
        ],
        "notes": "",
        "id": "976c5d8726f4eba763b17d38ad0f1028"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "书瘦岩僧诗卷后",
        "preface": "",
        "paragraphs": [
            "泛湘游岳惯风寒，怯挂田文半臂衫。",
            "吐出烟云冰雪句，山肩莫怪瘦岩岩。"
        ],
        "notes": "",
        "id": "1cda2ec1cbe79cbf47db308bf229ef93"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "休日招李山房杜北山访渭滨秋浦于孤山即席用韵",
        "preface": "",
        "paragraphs": [
            "凛凛僊风匝葑田，徘徊怀古事茫然。",
            "眼空湖海无尘累，身在蓬莱有宿缘。",
            "孤策遍寻储鹤地，偏提自汲煮茶泉。",
            "诗家眷属通诗谱，不枉微官客日边。"
        ],
        "notes": "",
        "id": "21b1b8598397d9415ceb500340fa1cf5"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "有感",
        "preface": "",
        "paragraphs": [
            "华阳暂脱戴朝簪，悔被浮云惹动心。",
            "世事可惊如雨骤，客怀无限并秋深。",
            "能归不似天边燕，怯冷愁闻月下碪。",
            "几许清高堪自慰，官居頼有竹萧森。"
        ],
        "notes": "",
        "id": "e50586ae051923df9d404549e79574a0"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "旧圆觉",
        "preface": "",
        "paragraphs": [
            "云气湿香埃，门蹊印碧苔。",
            "金奎今日赐，翠辇昔时来。",
            "禅定琴台废，诗寒石刻嵬。",
            "万斯年胜地，不敢肆徘徊。"
        ],
        "notes": "",
        "id": "389bd6ff26265807ab509a442f3bb1ac"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "清溪",
        "preface": "",
        "paragraphs": [
            "不比江湖汗漫流，山林冷澹气涵秋。",
            "泠泠一派源头水，岸影中间见白鸥。"
        ],
        "notes": "",
        "id": "99f7ac019190b1c142d2a62986fda77f"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "独坐",
        "preface": "",
        "paragraphs": [
            "老屋萧条半欲斜，绳床独坐看蜂衙。",
            "经年官况浑如客，计日安书已到家。",
            "策策冷风删树叶，丝丝暮雨织簷花。",
            "梦魂不那归心切，小圃堪锄自种瓜。"
        ],
        "notes": "",
        "id": "f5488ebd934796c805696e5faf8bc414"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "挽孙花翁",
        "preface": "",
        "paragraphs": [
            "清气散乾坤，人亡名尚存。",
            "玉寒埋葛岭，墨淡惨秦村。",
            "井菊风号冢，山花月返魂。",
            "子孙无处觅，吟客酹芳尊。"
        ],
        "notes": "",
        "id": "543160ed24bf8fb7a3bb939ca787ab82"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "饯平洲僧",
        "preface": "",
        "paragraphs": [
            "天地一身闲，袈裟裹乱山。",
            "听经离竺寺，结制去云间。",
            "包重悬诗稿，藤枯带藓斑。",
            "西风落梧叶，应又向西还。"
        ],
        "notes": "",
        "id": "31522bf29ffcff6a834f735c5eb8aa4d"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "云谷",
        "preface": "",
        "paragraphs": [
            "月浸千林万壑秋，听琴惊起鹤回头。",
            "孤云带湿藏空谷，不逐人间富贵浮。"
        ],
        "notes": "",
        "id": "79dfae1e5f465681a13410248e5ebcc9"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "北高峰",
        "preface": "",
        "paragraphs": [
            "闲处春光淡，逢僧共采蒿。",
            "曲盘山磴崄，直上塔峰高。",
            "风露侵衣冷，江湖送眼豪。",
            "近年无隠者，空负数株桃。"
        ],
        "notes": "",
        "id": "296ed7546ad869b95efb96001a6a4a7e"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "灵芝寺",
        "preface": "",
        "paragraphs": [
            "梵宇背湖光，朱桥度绿杨。",
            "折藤维小艇，拂石坐幽房。",
            "斋版惊闲鹭，苔碑卧夕阳。",
            "都人喧鼓吹，未识此徜徉。"
        ],
        "notes": "",
        "id": "e42cd5ba25ea9c5fbec483a0c74dd940"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "跋吴西畴东游诗卷",
        "preface": "",
        "paragraphs": [
            "两袂薰风过传庐，鸥盟又结向西湖。",
            "东游双幅云烟句，写出江心雁荡图。"
        ],
        "notes": "",
        "id": "e4360ea57a508c373d5bd520d30e2e0d"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "湖上",
        "preface": "",
        "paragraphs": [
            "不分雨色共晴光，每搅吟魂梦草塘。",
            "数日不来湖上看，西风次第水苍茫。"
        ],
        "notes": "",
        "id": "6d6a41469771867b0a0f1b28b67b80ee"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "借林可山韵饯萝屋僧",
        "preface": "",
        "paragraphs": [
            "吟卷多题品，君齐贾岛才。",
            "闻风知竹瘦，载雨过湖来。",
            "交淡杯中水，儒酸叶底梅。",
            "便辞京口去，觅取近诗开。"
        ],
        "notes": "",
        "id": "034e728d9db0ce6d0d4590b6af3db872"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "杪岁",
        "preface": "",
        "paragraphs": [
            "几多风月费招邀，传舍侵寻一载侨。",
            "客久梦魂安澹泊，岁残老态厌喧嚣。",
            "晴空雪片飘梅瓣，冷地春光上柳条。",
            "世事每从儿戏过，门前歌舞又元霄。"
        ],
        "notes": "",
        "id": "b07dfc1555386eb599684be0189c2f3e"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "听雪窗",
        "preface": "",
        "paragraphs": [
            "静拥寒炉逼砚冰，冻蝇怪有扑窗声。",
            "抛松撒竹清眠思，吹灭吟灯坐到明。"
        ],
        "notes": "",
        "id": "0e1486081c7dbe2fddbd0eeee3506bb7"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "寄怀里中诸社友",
        "preface": "",
        "paragraphs": [
            "自笑初无作吏能，却因作吏远诗朋。",
            "与君交讯欠逢鴈，知我怀人独是僧。",
            "客枕梦残听夜雨，乡心愁绝对秋灯。",
            "何时岁老梅花下，石鼎分茶共煮冰。"
        ],
        "notes": "",
        "id": "cd83321fb8447099d9c0c99a1df04dbb"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "赠黄羽士",
        "preface": "",
        "paragraphs": [
            "闲披鹤氅紫藤冠，带得林泉骨相寒。",
            "落魄一身风雪冷，飘蓬千里水云宽。",
            "素餐洗砚抄诗句，清夜敲钟上醮坛。",
            "准拟学僊僊遇否，何年炼就九还丹。"
        ],
        "notes": "",
        "id": "935659a234f1dcecd5528ee59640052f"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "寄诗僧",
        "preface": "",
        "paragraphs": [
            "昔日剡溪曾载雪，君今访我以晴期。",
            "一庭梅雨何时竟，吟得诗来举似谁。"
        ],
        "notes": "",
        "id": "eb235391dafa2710ab65ecd273d1191e"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "惜春",
        "preface": "",
        "paragraphs": [
            "轻寒测测雨丝丝，独坐吟床日较迟。",
            "方此惜春容易老，晚风吹落野棠梨。"
        ],
        "notes": "",
        "id": "23ff5f59938a8053ef137bda5f3698e6"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "酬云间僧见寄",
        "preface": "",
        "paragraphs": [
            "一从湖上别，无处问相知。",
            "几夜频驰梦，今朝忽寄诗。",
            "山昏云过湿，院静鹤归迟。",
            "此去秋风近，应须动客思。"
        ],
        "notes": "",
        "id": "bade7be84258d87facdc2d0792a7ec1f"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "谢林可山序诗",
        "preface": "",
        "paragraphs": [
            "不枉西湖住两年，穷吟活计又成编。",
            "生平不得春风力，只与梅花结得缘。"
        ],
        "notes": "",
        "id": "5281776da49732af5ef5c7620edff158"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "送僧之毗陵",
        "preface": "",
        "paragraphs": [
            "无意坐林丛，云飞天四空。",
            "禅心包影外，客梦𫇛声中。",
            "胜负机何密，穷通算尽工。",
            "此行应不错，知遇有诗翁。"
        ],
        "notes": "",
        "id": "9d6779660a8b364060f5e417be082a04"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "雨作",
        "preface": "",
        "paragraphs": [
            "薰风入断篱，犹自雨凄凄。",
            "数日无人过，终朝共鹤栖。",
            "云浓山寺失，水泛板桥低。",
            "亦有田堪秫，何时得荷犁。"
        ],
        "notes": "",
        "id": "2c4bcb6715dbfdb52c0c64c17c3bdaf7"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "为瘦岩僧题西山爽气",
        "preface": "",
        "paragraphs": [
            "背却残阳翠欲流，一窗长占四时秋。",
            "逼人风露衣巾脆，拄笏朝来独倚楼。"
        ],
        "notes": "",
        "id": "9a4725e02f9cda3f804112f5323431e3"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "紫笑",
        "preface": "",
        "paragraphs": [
            "雨湿晴烘乃破悭，时闻旖旎度簷间。",
            "不知失笑缘何事，每对薰风自赭颜。"
        ],
        "notes": "",
        "id": "bb55c994a9f2684b06021e5f21b85812"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "客怀",
        "preface": "",
        "paragraphs": [
            "衣袂半埃尘，堪嗟白发新。",
            "古今同逆旅，湖海未归人。",
            "雨霁船争渡，花飞鸟怨春。",
            "片云千里迥，日日谩烹鳞。"
        ],
        "notes": "",
        "id": "2178a32f3df56134f36ba7bb08fcb03e"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "月夜泛湖",
        "preface": "",
        "paragraphs": [
            "买得扁舟载月明，喜它箫鼓巳归城。",
            "一襟风露清吟骨，四望湖山见道情。",
            "花港采菱供果饤，苹洲撷荇荐杯行。",
            "此欢不许人多得，破晓西村鸡犬鸣。"
        ],
        "notes": "",
        "id": "773c8ea365a387503c905ca0ede44881"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "静中",
        "preface": "",
        "paragraphs": [
            "静中白日十分迟，唤起乡心怯子规。",
            "客味有如杯水淡，宦情肯被一尘缁。",
            "瓶储余粟缘供鹤，俸乏零金为买诗。",
            "坐久不禁春雨暗，谁家楼上笛频吹。"
        ],
        "notes": "",
        "id": "01cc477ddd088eda32aeaca530d76c10"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "午梦",
        "preface": "",
        "paragraphs": [
            "篇诗才欠急忙偿，似有奚奴督和章。",
            "望断晓山云破碎，惊回午梦雨淋浪。",
            "春光一半归杨柳，花事三分属海棠。",
            "静坐小窗人语寂，闲听梁燕话行藏。"
        ],
        "notes": "",
        "id": "d6f8d0297fbf145aeb9617e5bbc5ca58"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "蜗牛",
        "preface": "",
        "paragraphs": [
            "分岐头角出于天，盘泊委蛇巧并缘。",
            "到了升高翻坠失，徒然阴地肆垂涎。"
        ],
        "notes": "",
        "id": "5286a638bf0c33a569f6d3a3b23969f7"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "末利菊",
        "preface": "",
        "paragraphs": [
            "瑶华细簇翠廉纤，耐得篱边晓露淹。",
            "晚节清香犹更好，虽名末利不趋炎。"
        ],
        "notes": "",
        "id": "6cc7c1cf9d1b42182fc66f7b4d7b671f"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "杜北山同石峰僧来访",
        "preface": "",
        "paragraphs": [
            "梅花同伴瘦，一瘦有谁过。",
            "岁事那堪晚，心期未易多。",
            "杯深和月吸，砚冷带冰磨。",
            "山暝归鸦急，相分独奈何。"
        ],
        "notes": "",
        "id": "152153b405fdb65c6796e2a4c2fa1cdf"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "谢偃溪惠索淘",
        "preface": "",
        "paragraphs": [
            "与客敲诗倚古松，乱蝉声里夕阳舂。",
            "几年饭颗山头瘦，槐叶今朝得饱供。"
        ],
        "notes": "",
        "id": "fc9631f9805a94be522063d6cc261543"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "题赠命士",
        "preface": "",
        "paragraphs": [
            "富贵功名世竞痴，清吟往往不趋时。",
            "请君多算公卿命，莫要逢人举似诗。"
        ],
        "notes": "",
        "id": "2e2269ed57b14aa5815f667cbaf26a88"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "挽灵隠僧玨月窗",
        "preface": "",
        "paragraphs": [
            "秋月只清辉，窗明人不归。",
            "呕心成宿病，蜕骨悟前非。",
            "书偈辞禅院，缄衾寄母闱。",
            "猿啼泉石冷，客泪为君挥。"
        ],
        "notes": "",
        "id": "46ecf4a04eb53314c00a5e40a283bd5a"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "牧溪上人为作戏墨因赋二首 鹭",
        "preface": "",
        "paragraphs": [
            "宿苇临流去就轻，生平惯与尔同盟。",
            "相从奚假归图画，特画江湖一段清。"
        ],
        "notes": "",
        "id": "205eb0a1f1e3890815aec06016478fb8"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "牧溪上人为作戏墨因赋二首 猿",
        "preface": "",
        "paragraphs": [
            "峭壁悬崖隠趣深，每来洞口费呼寻。",
            "啼云啸月声难写，只写山林一片心。"
        ],
        "notes": "",
        "id": "f2d62f45b4356c52241e242b0f5b7964"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "酬里中友人代简韵",
        "preface": "",
        "paragraphs": [
            "鬓丝冉冉负年华，客梦无时不在家。",
            "吟得新诗三百首，却惭篱下见黄花。"
        ],
        "notes": "",
        "id": "79472d6b127565911ae8ab5d7290d8bc"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "古乐府",
        "preface": "",
        "paragraphs": [
            "郎别二十春，未报淮头捷。",
            "空房守节心，羞见双胡蝶。",
            "滴泪写臙脂，欲寄南雁群。",
            "恐荡郎客思，封了却还焚。",
            "妾甘奉姑老，妾甘育子穉。",
            "它日昼锦归，愿郎无弃置。"
        ],
        "notes": "",
        "id": "91670046cef7836c96a47daaaffd6a9e"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "言事",
        "preface": "",
        "paragraphs": [
            "读了南华枕曲肱，无端客梦冷偏增。",
            "官将满去多逃吏，诗不吟来少寄僧。",
            "乱叶打窗猫上案，斜阳过屋鼠窥灯。",
            "孤山在望何时雪，问讯梅花策瘦藤。"
        ],
        "notes": "",
        "id": "4ed12e6b026014dc92c413bbfbb03064"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "挽李山房",
        "preface": "",
        "paragraphs": [
            "吟誉先君者，多埋葛岭傍。",
            "几年千里客，一夕九原伤。",
            "琴砚遗儿远，棺衾得友偿。",
            "玉楼天上事，应有旧山房。"
        ],
        "notes": "",
        "id": "74b03ef5c9b08e1ebbe80393aabe5e4a"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "郑渭滨过访而杜北山诸友继至惜乎招石峰月溪二禅不来",
        "preface": "",
        "paragraphs": [
            "未见南枝与北枝，一清谁可话襟期。",
            "不嫌添客重行酒，所欠惟僧共说诗。",
            "竹影因风和雀动，水声带雨启鸥疑。",
            "黄昏紧闭寒扉坐，自展韦编对伏牺。"
        ],
        "notes": "",
        "id": "1d42fe560e42ce611962963a8442a7a2"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "采莲曲",
        "preface": "",
        "paragraphs": [
            "朝露湿妾衣，暮霞耀妾瞩。",
            "一叶小如瓜，去住无拘束。",
            "兀棹歌采菱，袭袭薰风足。",
            "芦叶映港清，捉对鸳鸯浴。",
            "莲中有苦心，欲折手还曲。",
            "折莲恐伤藕，藕断丝难续。"
        ],
        "notes": "",
        "id": "31b981821b9310a2fb8d6e8c215d7000"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "菊",
        "preface": "",
        "paragraphs": [
            "寂寂东篱姿，凄彼霜露湿。",
            "不肯出春风，俗眼岂相入。",
            "世无陶靖节，此趣谁收拾。"
        ],
        "notes": "",
        "id": "649a1e65e2947439d5ef69fb906d4e1c"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "兰",
        "preface": "",
        "paragraphs": [
            "淡淡九畹质，雅好住山林。",
            "幽香不求知，伯夷叔齐心。",
            "世道不复古，纫佩取骚吟。"
        ],
        "notes": "",
        "id": "8c0121787ad781a733c47e3a800bb030"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "自君之出矣",
        "preface": "",
        "paragraphs": [
            "自君之出矣，蛾眉不复扫。",
            "宝鉴委埃尘，玉容为谁好。"
        ],
        "notes": "",
        "id": "8274d2ee17dbf621ed9b522575546cec"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "坚冰",
        "preface": "",
        "paragraphs": [
            "滕六巧呈瑞，平白一尺高。",
            "霜风凛烈生，挟夜声如号。",
            "冰澌条玉筯，瓦缝镜银膏。",
            "茆簷顿暴富，掩映何奢豪。",
            "晶光动闾里，健羡等儿曹。",
            "此时轻脆资，坚谓千载牢。",
            "一旦阳明升，消泮蔑纤毫。",
            "奚独此为然，世事亦滔滔。"
        ],
        "notes": "",
        "id": "2cc049f9a7aecacf68a15dd3283e64ed"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "闲赋",
        "preface": "",
        "paragraphs": [
            "梅花白向鬓根生，岁月蹉跎事欠成。",
            "读过故书温有味，借来新絮冷无情。",
            "未霜山寺昏钟劲，欲霁湖亭夕照明。",
            "多少红尘留滞客，可曾归去力春耕。"
        ],
        "notes": "",
        "id": "51733e24dd3ab19ab9bc64429c56db73"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "渡湖",
        "preface": "",
        "paragraphs": [
            "漠漠西湖匝野烟，夕阳柳下买归船。",
            "关心一纸平安报，雁字纵横写碧天。"
        ],
        "notes": "",
        "id": "ba79bb0a7cca985e9703e70cd1451a8e"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "官舍庭前古梅寻常开拶岁暮余整归装而乃蚤花不容自默",
        "preface": "",
        "paragraphs": [
            "狰狞古怪虬龙枝，著花传舍宾岁晚。",
            "往往来来几番人，老大相期疑未谖。",
            "顾我冷眼惯相看，嗅花嚼蕊当餐饭。",
            "横斜峭拔耐雪霜，肯媚阳和齐婉娩。",
            "把酒邀月共说诗，疎影上衣成缱绻。",
            "朔风吹梦入家山，鼓舞倦矣客兮返。",
            "谁谓花先常岁期，澈夜万葩玉一本。",
            "花应有心饯我行，吐芳非为冬日煖。",
            "我亦逆知此花意，孤洁难与俗人混。",
            "似嫌托根富贵场，不若栖身山林稳。",
            "惜乎花只不能言，一花一心诚恳恳。",
            "任它世间竞酣桃李春，花独与我结交岁寒远。"
        ],
        "notes": "",
        "id": "2333e0aa6cdce8786bf5c0ad67de1945"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "秋胡行",
        "preface": "",
        "paragraphs": [
            "五年行迈兮归迟迟，采桑山阴兮奉亲慈。",
            "冰霜自洁兮清节持，有客遗金兮志不移。",
            "橐有金兮盍专为母驰，心悦桑女下车兮人可知。",
            "庭中见妾兮徒忸怩，载思往事兮妾心孔悲。",
            "君不如妾之有节兮言姑已而，君不知孝兮世道衰，妾不死兮欲何为。"
        ],
        "notes": "",
        "id": "e7e79567f726e1e3b6199e9679ebe4fe"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "赋雪",
        "preface": "",
        "paragraphs": [
            "漫天飘瑞压嚣尘，一夜西湖幻出银。",
            "煎入茶铛清肺腑，吟归诗句爽精神。",
            "糁填鹤迹看旋没，封合梅花认不真。",
            "茅舍竹篱犹富贵，长安安得有贫民。"
        ],
        "notes": "",
        "id": "abcd03ed0510fdf8fb4481e492250688"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "寄里中社友",
        "preface": "",
        "paragraphs": [
            "欠作故人书，侵寻半载余。",
            "穷吟虽各自，入梦不相疎。",
            "梅蕊通春信，霜风促岁除。",
            "待余归故里，鸥约复如初。"
        ],
        "notes": "",
        "id": "2f282ee80f2dd84568635b37587efa1a"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "孤山访郑渭滨不值",
        "preface": "",
        "paragraphs": [
            "寂寞石琴台，香云拨不开。",
            "多知骑鹤出，自欲买舟来。",
            "葑岸春回草，山亭雨谢梅。",
            "怀人成怅惘，日暮惜空回。"
        ],
        "notes": "",
        "id": "dc5563dbc05eeca26f08238e5aadb2bd"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "本心参政约游西山分韵得顶字",
        "preface": "",
        "paragraphs": [
            "仆仆事行役，度尽千峰顶。",
            "恣览亦云倦，困卧殊未醒。",
            "西爽俄见要，前约欲重订。",
            "结习若犹在，宁复计两胫。",
            "天际豁轻阴，溪头横短艇。",
            "摇手谢篮舆，信步蹋荒径。",
            "适意自忘远，迷途谁为诇。",
            "此翁平生意，故自畧畦町。",
            "何妨一笑回，呼童催煮茗。",
            "两年已三至，我如饫五鼎。",
            "无乃大属厌，徒欲逃酩酊。",
            "老笔忽先倡，高标谁与并。",
            "尚记去载游，金碧光炯炯。",
            "何处非吾乡，一气相溟涬。"
        ],
        "notes": "",
        "id": "37b4489d900f8b8ca6b3b14b09722ddd"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "余种竹方成扁其室曰竹所友人以诗至用其韵",
        "preface": "",
        "paragraphs": [
            "屋老苔荒席久虚，近分一榻与云俱。",
            "梅花未种招蜂怨，竹所虽青欠鹤图。",
            "无事看山如对客，有时隠几亦忘吾。",
            "过门除却能吟者，不是高僧即老儒。"
        ],
        "notes": "",
        "id": "efb3086296430efd7bcf39d8ae6a98de"
    },
    {
        "author": "徐集孙",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "莫言满眼无知己，耐久黄花是故人。"
        ],
        "notes": "",
        "id": "022cfa7ce9319f190668a887f960b391"
    }
]