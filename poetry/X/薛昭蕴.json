[
    {
        "author": "薛昭蕴",
        "dynasty": "唐",
        "type": "诗",
        "rhythmic": "",
        "title": "相见欢",
        "preface": "",
        "paragraphs": [
            "罗襦绣袂香红，画堂中。",
            "细草平沙蕃马，小屏风。",
            "卷罗幕，凭妆阁，思无穷。",
            "暮雨轻烟魂断，隔帘栊。"
        ],
        "notes": "",
        "id": "a60bce6eade10592773f9cad00e22a15"
    },
    {
        "author": "薛昭蕴",
        "dynasty": "唐",
        "type": "诗",
        "rhythmic": "",
        "title": "醉公子",
        "preface": "",
        "paragraphs": [
            "慢绾青丝发，光砑吴绫韈。",
            "床上小熏笼，韶州新退红。",
            "叵耐无端处，捻得从头污。",
            "恼得眼慵开，问人闲事来。"
        ],
        "notes": "",
        "id": "830e933bc4db806f41e1a996bb04bf70"
    },
    {
        "author": "薛昭蕴",
        "dynasty": "唐",
        "type": "诗",
        "rhythmic": "",
        "title": "女冠子 一",
        "preface": "",
        "paragraphs": [
            "求仙去也，翠钿金箆尽舍，入嵒峦。",
            "雾卷黄罗帔，云雕白玉冠。",
            "野烟溪洞冷，林月石桥寒。",
            "静夜松风下，礼天坛。"
        ],
        "notes": "",
        "id": "0e11e889c9b514537a7842aa96e58ff6"
    },
    {
        "author": "薛昭蕴",
        "dynasty": "唐",
        "type": "诗",
        "rhythmic": "",
        "title": "女冠子 二",
        "preface": "",
        "paragraphs": [
            "云罗雾縠，新授明威法箓，降真函。",
            "髻绾青丝发，冠抽碧玉𥮾。",
            "往来云过五，去住岛经三。",
            "正遇刘郎使，启瑶缄。"
        ],
        "notes": "",
        "id": "bf4a11292421283b3e303254d3547192"
    },
    {
        "author": "薛昭蕴",
        "dynasty": "唐",
        "type": "诗",
        "rhythmic": "",
        "title": "浣溪沙 一",
        "preface": "",
        "paragraphs": [
            "红蓼渡头秋正雨，印沙鸥迹自成行，整鬟飘袖野风香。",
            "不语含嚬深浦里，几回愁煞櫂船郎，燕归帆尽水茫茫。"
        ],
        "notes": "",
        "id": "c5b60f440928915fe08a9b51630c88fc"
    },
    {
        "author": "薛昭蕴",
        "dynasty": "唐",
        "type": "诗",
        "rhythmic": "",
        "title": "浣溪沙 二",
        "preface": "",
        "paragraphs": [
            "钿匣菱花锦带垂，静临兰槛卸头时，约鬟低珥算归期。",
            "花茂草青湘渚阔，梦余空有漏依依，二年终日损芳菲。"
        ],
        "notes": "",
        "id": "53ad24489a2442f6926e4db926323588"
    },
    {
        "author": "薛昭蕴",
        "dynasty": "唐",
        "type": "诗",
        "rhythmic": "",
        "title": "浣溪沙 三",
        "preface": "",
        "paragraphs": [
            "粉上依稀有泪痕，郡庭花落欲黄昏，远情深恨与谁论。",
            "记得去年寒食日，延秋门外卓金轮，日斜人散暗销魂。"
        ],
        "notes": "",
        "id": "2a9822617004720a738b055d6162cfc4"
    },
    {
        "author": "薛昭蕴",
        "dynasty": "唐",
        "type": "诗",
        "rhythmic": "",
        "title": "浣溪沙 四",
        "preface": "",
        "paragraphs": [
            "握手河桥柳似金，蜂须轻惹百花心，蕙风兰思寄清琴。",
            "意满便同春水满，情深还似酒杯深，楚烟湘月两沈沈。"
        ],
        "notes": "",
        "id": "f41e0938907dd4e5f9ca3cc2df6f3874"
    },
    {
        "author": "薛昭蕴",
        "dynasty": "唐",
        "type": "诗",
        "rhythmic": "",
        "title": "浣溪沙 五",
        "preface": "",
        "paragraphs": [
            "帘外三间出寺墙，满街垂柳绿阴长，嫩红轻翠间浓妆。",
            "瞥地见时犹可可，却来闲处暗思量，如今情事隔仙乡。"
        ],
        "notes": "",
        "id": "f8f1cf54c1a1a979567203e4b18c0f45"
    },
    {
        "author": "薛昭蕴",
        "dynasty": "唐",
        "type": "诗",
        "rhythmic": "",
        "title": "浣溪沙 六",
        "preface": "",
        "paragraphs": [
            "江馆清秋缆客船，故人相送夜开筵，麝烟兰燄簇花钿。",
            "正是断魂迷楚雨，不堪离恨咽湘弦，月高霜白水连天。"
        ],
        "notes": "",
        "id": "2522f49e24ce645a67724ce7dd13a8b7"
    },
    {
        "author": "薛昭蕴",
        "dynasty": "唐",
        "type": "诗",
        "rhythmic": "",
        "title": "浣溪沙 七",
        "preface": "",
        "paragraphs": [
            "倾国倾城恨有余，几多红泪泣姑苏，倚风凝睇雪肌肤。",
            "吴主山河空落日，越王宫殿半平芜，藕花菱蔓满平湖。"
        ],
        "notes": "",
        "id": "6e1c9384ff29a9593cade520023b9c55"
    },
    {
        "author": "薛昭蕴",
        "dynasty": "唐",
        "type": "诗",
        "rhythmic": "",
        "title": "浣溪沙 八",
        "preface": "",
        "paragraphs": [
            "越女淘金春水上，步摇云鬓佩鸣珰，渚风江草又清香。",
            "不为远山凝翠黛，只应含恨向斜阳，碧桃花谢忆刘郎。"
        ],
        "notes": "",
        "id": "2f53a48c0f3f46e7e668fd3c4b631193"
    },
    {
        "author": "薛昭蕴",
        "dynasty": "唐",
        "type": "诗",
        "rhythmic": "",
        "title": "谒金门",
        "preface": "",
        "paragraphs": [
            "春满院，叠损罗衣金线。",
            "睡觉水精帘未卷，帘前双语燕。",
            "斜掩金铺一扇，满地落花千片。",
            "早是相思肠欲断，忍教频梦见。"
        ],
        "notes": "",
        "id": "3adeb06da8fcd96f5778619cad693d41"
    },
    {
        "author": "薛昭蕴",
        "dynasty": "唐",
        "type": "诗",
        "rhythmic": "",
        "title": "喜迁莺 一",
        "preface": "",
        "paragraphs": [
            "残蟾落，晓钟鸣，羽化觉身轻。",
            "乍无春睡有余酲，杏苑雪初晴。",
            "紫陌长，襟袖冷，不是人间风景。",
            "回看尘土似前生，休羡谷中鸎。"
        ],
        "notes": "",
        "id": "733d3e2c9d48a7c870239aee5e435b8d"
    },
    {
        "author": "薛昭蕴",
        "dynasty": "唐",
        "type": "诗",
        "rhythmic": "",
        "title": "喜迁莺 二",
        "preface": "",
        "paragraphs": [
            "金门晓，玉京春，骏马骤轻尘。",
            "桦烟深处白衫新，认得化龙身。",
            "九陌喧，千户启，满袖桂香风细。",
            "杏园欢宴曲江滨，自此占芳辰。"
        ],
        "notes": "",
        "id": "889910f22e45372f8c3d17f3427e5e47"
    },
    {
        "author": "薛昭蕴",
        "dynasty": "唐",
        "type": "诗",
        "rhythmic": "",
        "title": "喜迁莺 三",
        "preface": "",
        "paragraphs": [
            "清明节，雨晴天，得意正当年。",
            "马骄泥輭锦连干，香袖半笼鞭。",
            "花色融，人竞赏，尽是绣鞍朱鞅。",
            "日斜无计更留连，归路草和烟。"
        ],
        "notes": "",
        "id": "2686ece511903ffac8bbb0a80e67ae8d"
    },
    {
        "author": "薛昭蕴",
        "dynasty": "唐",
        "type": "诗",
        "rhythmic": "",
        "title": "小重山 一",
        "preface": "",
        "paragraphs": [
            "春到长门春草青，玉阶华露滴，月胧明。",
            "东风吹断紫箫声，宫漏促，帘外晓啼鸎。",
            "愁极梦难成，红妆流宿泪，不胜情。",
            "手挼裙带遶花行，思君切，罗幌暗尘生。"
        ],
        "notes": "",
        "id": "77419f4bc38f96f697de51983637b42b"
    },
    {
        "author": "薛昭蕴",
        "dynasty": "唐",
        "type": "诗",
        "rhythmic": "",
        "title": "小重山 二",
        "preface": "",
        "paragraphs": [
            "秋到长门秋草黄，画梁双燕去，出宫墙。",
            "玉箫无复理霓裳，金蝉坠，鸾镜掩休妆。",
            "忆昔在昭阳，舞衣红绶带，绣鸳鸯。",
            "至今犹惹御炉香，魂梦断，愁听漏更长。"
        ],
        "notes": "",
        "id": "33a757d26bd2496621a0dc93e5f93004"
    },
    {
        "author": "薛昭蕴",
        "dynasty": "唐",
        "type": "诗",
        "rhythmic": "",
        "title": "离别难",
        "preface": "",
        "paragraphs": [
            "宝马晓鞴雕鞍，罗帏乍别情难。",
            "那堪春景媚，送君千万里。",
            "半妆珠翠落，露华寒。",
            "红蜡烛，青丝曲，偏能钩引泪阑干。",
            "良夜促，香尘绿，魂欲迷，檀眉半歛愁低。",
            "未别心先咽，欲语情难说。",
            "出芳草，路东西，摇袖立。",
            "春风急，樱花杨柳雨凄凄。"
        ],
        "notes": "",
        "id": "a54f36492d33d109b32ce383215eae00"
    }
]