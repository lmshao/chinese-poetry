[
    {
        "author": "谢伯初",
        "dynasty": "宋",
        "type": "诗",
        "rhythmic": "",
        "title": "寄欧阳永叔谪夷陵",
        "preface": "",
        "paragraphs": [
            "江流无险似瞿塘，满峡猿声断旅肠。",
            "万里可堪入谪宦，经年应合鬓成霜。",
            "长官衫色江波绿，学士文华蜀锦张。",
            "异域化为儒雅俗，远民争识校雠郎。",
            "才如梦得多为累，情似安仁久悼亡。",
            "下国难留金马客，新诗传与竹枝娘。",
            "典辞悬待修青史，谏草当来集皂囊。",
            "莫谓明时暂迁谪，便将缨足濯沧浪。"
        ],
        "notes": "",
        "id": "8f46314d88ed296e4a8ffda1da6d955b"
    },
    {
        "author": "谢伯初",
        "dynasty": "宋",
        "type": "诗",
        "rhythmic": "",
        "title": "许昌公宇书怀呈欧阳永叔韩子华王介甫",
        "preface": "",
        "paragraphs": [
            "十年趋竞浪求营，因得闲曹减宦情。",
            "乱种黄花看野景，旋移高竹听秋声。",
            "驱驰贱事犹干禄，约勒清狂为近名。",
            "早晚持竿钓鲈鳜，双溪烟雨一舟横。"
        ],
        "notes": "",
        "id": "b5f7d66985ecab87bb7cb58487c1addf"
    },
    {
        "author": "谢伯初",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "多情未老已白髪，野思到春如乱云。"
        ],
        "notes": "",
        "id": "4fd2cdeea77f573d95a2870bc5d02409"
    },
    {
        "author": "谢伯初",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "园林换叶梅初熟，池馆无人燕学飞。"
        ],
        "notes": "",
        "id": "2cb7f07409f2e9df62f96ef87a6693c0"
    },
    {
        "author": "谢伯初",
        "dynasty": "宋",
        "type": "诗",
        "rhythmic": "",
        "title": "存目  其一",
        "preface": "",
        "paragraphs": [
            "诗题：原无诗题。"
        ],
        "notes": "",
        "id": "894eb40065f6767f2f9d1e49bc5b9728"
    },
    {
        "author": "谢伯初",
        "dynasty": "宋",
        "type": "诗",
        "rhythmic": "",
        "title": "存目  其二",
        "preface": "",
        "paragraphs": [
            "首句：移家尚恐青山浅，隐几惟知白日长。"
        ],
        "notes": "",
        "id": "95141c258f1c0bcb3280e740953a8ee1"
    },
    {
        "author": "谢伯初",
        "dynasty": "宋",
        "type": "诗",
        "rhythmic": "",
        "title": "存目  其三",
        "preface": "",
        "paragraphs": [
            "出处：宋阮阅《诗话总龟》前集卷一三引《古今诗话》。"
        ],
        "notes": "",
        "id": "f59be3df3ab8d107fe2ba85b588f0ac6"
    },
    {
        "author": "谢伯初",
        "dynasty": "宋",
        "type": "诗",
        "rhythmic": "",
        "title": "存目  其四",
        "preface": "",
        "paragraphs": [
            "附注：据宋司马光《传家集》卷八《寄赠致仕刘都官讽》诗末自注及《温公续诗话》所载，此二句系范镇（景仁）诗，《古今诗话》误以范景仁为谢景山。"
        ],
        "notes": "",
        "id": "9ff3be113548e8b6199bfeab3c45fca9"
    }
]