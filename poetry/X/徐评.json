[
    {
        "author": "徐评",
        "dynasty": "宋",
        "type": "诗",
        "rhythmic": "",
        "title": "题白莲堂",
        "preface": "",
        "paragraphs": [
            "一法圆融万法该，白莲香社应时开。",
            "渊明不解同方便，何事攒眉不肯来。"
        ],
        "notes": "",
        "id": "3f3502dc4cfada9af7543ec72a4e513d"
    },
    {
        "author": "徐评",
        "dynasty": "宋",
        "type": "诗",
        "rhythmic": "",
        "title": "题蜕龙洞",
        "preface": "",
        "paragraphs": [
            "荟蔚苍岩下，灵踪此暂蟠。",
            "云雷一夜起，风雨满山寒。",
            "骨腐苔方绿，涎余石未干。",
            "试凭图画去，聊羡叶公看。"
        ],
        "notes": "",
        "id": "e7f5ffac9055449032428e47f30bb61d"
    },
    {
        "author": "徐评",
        "dynasty": "宋",
        "type": "诗",
        "rhythmic": "",
        "title": "宁国院",
        "preface": "",
        "paragraphs": [
            "岑寂千山曲，萦纡一径微。",
            "楼台青嶂合，窗户乱云飞。",
            "野色侵僧衲，池光射客衣。",
            "偶来修吏隠，到此益忘机。"
        ],
        "notes": "",
        "id": "db7cdfa0563119447db81a3e93dec548"
    }
]