[
    {
        "author": "席汝言",
        "dynasty": "宋",
        "type": "诗",
        "rhythmic": "",
        "title": "耆英会  其一",
        "preface": "",
        "paragraphs": [
            "系国安危唐上宰，功成身退汉留侯。",
            "二公闲暇开高宴，九老雍容奉胜流。",
            "共接雅欢恩意洽，不矜崇贵礼容优。",
            "赏心乐事人间盛，岂谓今稀古莫俦。"
        ],
        "notes": "",
        "id": "06abeb2e27a612f3ad10c1ff33cfb400"
    },
    {
        "author": "席汝言",
        "dynasty": "宋",
        "type": "诗",
        "rhythmic": "",
        "title": "耆英会  其二",
        "preface": "",
        "paragraphs": [
            "壮岁尘埃禄事牵，老归重到旧林泉。",
            "曾无勋业书青史，偶向康宁养老年。",
            "自分杜门居陋巷，敢期序齿预公筵。",
            "更惭形秽才凉薄，不称图真接巨贤。"
        ],
        "notes": "",
        "id": "6f373b51473807dd507ece685bde235f"
    }
]