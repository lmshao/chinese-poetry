[
    {
        "author": "徐荣叟",
        "dynasty": "宋",
        "type": "诗",
        "rhythmic": "",
        "title": "牡丹",
        "preface": "",
        "paragraphs": [
            "姚魏从来洛下夸，千金不惜买繁华。",
            "今年底事花能贱，缘是宫中不赏花。"
        ],
        "notes": "",
        "id": "764cbb1e53d7a434991e4e1112020466"
    },
    {
        "author": "徐荣叟",
        "dynasty": "宋",
        "type": "诗",
        "rhythmic": "",
        "title": "琼花",
        "preface": "",
        "paragraphs": [
            "琼甤走送宝瓶花，愧乏诗情用拜嘉。",
            "一种清香来月殿，十分雅态出仙家。",
            "细看后土春冰薄，未觉刘郎日影斜。",
            "拟跨胎禽尘几隔，珠帘十里自繁华。"
        ],
        "notes": "",
        "id": "7b62fd79b52950651407af7a9a4f1ab4"
    },
    {
        "author": "徐荣叟",
        "dynasty": "宋",
        "type": "诗",
        "rhythmic": "",
        "title": "茶",
        "preface": "",
        "paragraphs": [
            "官焙春绿入贡时，担头猎猎小黄旗。",
            "甘香不数尝阳羡，密侍天颜喜可知。"
        ],
        "notes": "",
        "id": "574481af5280305e4bab83c9f4c426d9"
    },
    {
        "author": "徐荣叟",
        "dynasty": "宋",
        "type": "诗",
        "rhythmic": "",
        "title": "题月山新居",
        "preface": "",
        "paragraphs": [
            "宠任辞枢极，新居卜月山。",
            "人从生处乐，天与老来闲。",
            "翠拥千峰秀，罗萦一水湾。",
            "佳哉得真乐，恨不早知还。"
        ],
        "notes": "",
        "id": "71056194f4a5bcf1440381c3b7a3c2f3"
    },
    {
        "author": "徐荣叟",
        "dynasty": "宋",
        "type": "诗",
        "rhythmic": "",
        "title": "赠常庵江羽士",
        "preface": "",
        "paragraphs": [
            "曾跨金牛入帝乡，归装金薤富琳瑯。",
            "唤回客枕邯郸梦，涧草岩花亦自香。"
        ],
        "notes": "",
        "id": "cb556dfbaf932180c693cb0c5e2a6425"
    }
]