[
    {
        "author": "徐荣叟",
        "dynasty": "宋",
        "type": "诗",
        "rhythmic": "",
        "title": "牡丹",
        "preface": "",
        "paragraphs": [
            "姚魏从来洛下夸，千金不惜买繁华。",
            "今年底事花能贱，缘是宫中不赏花。"
        ],
        "notes": "",
        "id": "b61efaed7459e9324a1fce14409942d2"
    },
    {
        "author": "徐荣叟",
        "dynasty": "宋",
        "type": "诗",
        "rhythmic": "",
        "title": "琼花",
        "preface": "",
        "paragraphs": [
            "琼甤走送宝瓶花，愧乏诗情用拜嘉。",
            "一种清香来月殿，十分雅态出仙家。",
            "细看后土春冰薄，未觉刘郎日影斜。",
            "拟跨胎禽尘几隔，珠帘十里自繁华。"
        ],
        "notes": "",
        "id": "a61ee814224e92cb1fcb4dbf95f8efee"
    },
    {
        "author": "徐荣叟",
        "dynasty": "宋",
        "type": "诗",
        "rhythmic": "",
        "title": "茶",
        "preface": "",
        "paragraphs": [
            "官焙春绿入贡时，担头猎猎小黄旗。",
            "甘香不数尝阳羡，密侍天颜喜可知。"
        ],
        "notes": "",
        "id": "2369b803880a256db65b9f200d5ec2a4"
    },
    {
        "author": "徐荣叟",
        "dynasty": "宋",
        "type": "诗",
        "rhythmic": "",
        "title": "题月山新居",
        "preface": "",
        "paragraphs": [
            "宠任辞枢极，新居卜月山。",
            "人从生处乐，天与老来闲。",
            "翠拥千峰秀，罗萦一水湾。",
            "佳哉得真乐，恨不早知还。"
        ],
        "notes": "",
        "id": "63f29b890381fc94ebc7f53dbe7c054e"
    },
    {
        "author": "徐荣叟",
        "dynasty": "宋",
        "type": "诗",
        "rhythmic": "",
        "title": "赠常庵江羽士",
        "preface": "",
        "paragraphs": [
            "曾跨金牛入帝乡，归装金薤富琳瑯。",
            "唤回客枕邯郸梦，涧草岩花亦自香。"
        ],
        "notes": "",
        "id": "8f65245204648fc09d4f91d87440fe16"
    }
]