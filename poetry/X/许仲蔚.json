[
    {
        "author": "许仲蔚",
        "dynasty": "宋",
        "type": "诗",
        "rhythmic": "",
        "title": "白云庵",
        "preface": "",
        "paragraphs": [
            "云本山家物，庵茅相就居。",
            "竹扉闲自掩，烟冻冷无余。",
            "岭上来还去，风前卷复舒。",
            "禅僧却应笑，扰扰竟何如。"
        ],
        "notes": "",
        "id": "30856e400e4c8a280d1021200a3229ed"
    },
    {
        "author": "许仲蔚",
        "dynasty": "宋",
        "type": "诗",
        "rhythmic": "",
        "title": "和许广渊南山",
        "preface": "",
        "paragraphs": [
            "青山叠叠水重重，古道才容匹马通。",
            "飞鸟自由啼晚照，落花无著趁春风。",
            "岩前积霭参差绿，天末余霞点缀红。",
            "一一广陵如在眼，诗坛谁敢较豪雄。"
        ],
        "notes": "",
        "id": "6c9d62d2e4e4006afd1272cc2212d11c"
    },
    {
        "author": "许仲蔚",
        "dynasty": "宋",
        "type": "诗",
        "rhythmic": "",
        "title": "杜公井",
        "preface": "",
        "paragraphs": [
            "德地见图牒，神机发杜棱。",
            "寇围炎甚火，壶饮冽于冰。",
            "古邑桑田换，灵源鉴面澄。",
            "如今风月夕，煮茗诧山僧。"
        ],
        "notes": "",
        "id": "cceba884138940cc47f42c70e06da105"
    },
    {
        "author": "许仲蔚",
        "dynasty": "宋",
        "type": "诗",
        "rhythmic": "",
        "title": "炼丹井",
        "preface": "",
        "paragraphs": [
            "青云路在天，弃鼎亦徒然。",
            "九转果何物，一泓空旧泉。",
            "竞知丹可煮，不悟骨非仙。",
            "汲引殊无状，翻尤葛稚川。"
        ],
        "notes": "",
        "id": "499e0c4c9f672f3359ba674d30b67b78"
    },
    {
        "author": "许仲蔚",
        "dynasty": "宋",
        "type": "诗",
        "rhythmic": "",
        "title": "放生池",
        "preface": "",
        "paragraphs": [
            "唐家旧佛祠，楼阁影参差。",
            "鱼散不知处，水流无断时。",
            "山光朝暮变，人事古今移。",
            "惟有好生德，恩波尚满池。"
        ],
        "notes": "",
        "id": "7690e889edd77b2a8d0940ac621f0834"
    },
    {
        "author": "许仲蔚",
        "dynasty": "宋",
        "type": "诗",
        "rhythmic": "",
        "title": "百丈山",
        "preface": "",
        "paragraphs": [
            "势擎霄汉直，根截乱山兼。",
            "云叶闲铺地，烟煤润洒岭。",
            "远疑题塞雁，高欲篆秋蟾。",
            "倒泻长江水，陶泓未足沾。"
        ],
        "notes": "",
        "id": "51b03c7fc68f3d08924160025c7db41b"
    },
    {
        "author": "许仲蔚",
        "dynasty": "宋",
        "type": "诗",
        "rhythmic": "",
        "title": "葛溪",
        "preface": "",
        "paragraphs": [
            "一道碧琉璃，灵源杳不知。",
            "寒通炼丹井，润接放生池。",
            "钓叟相从处，仙翁有到时。",
            "徘徊无所见，月艇去犹夷。"
        ],
        "notes": "",
        "id": "325a9380c24f305ee8301f0612810626"
    },
    {
        "author": "许仲蔚",
        "dynasty": "宋",
        "type": "诗",
        "rhythmic": "",
        "title": "广利庙",
        "preface": "",
        "paragraphs": [
            "遗靴存故事，碑断不知名。",
            "老木合双抱，荒祠间数楹。",
            "编民阴有赐，神像凛于生。",
            "箫鼓寒溪上，欢呼贺岁成。"
        ],
        "notes": "",
        "id": "47c1e8ec73d70bb332cec543bc4299f6"
    },
    {
        "author": "许仲蔚",
        "dynasty": "宋",
        "type": "诗",
        "rhythmic": "",
        "title": "碧治寺",
        "preface": "",
        "paragraphs": [
            "松竹森森匝四围，一回来此一忘归。",
            "猿攀东岭啼寒月，僧指西峰笑落晖。",
            "山色云含牵客思，池光风动射人衣。",
            "乐山乐水皆仁智，岂倦驱驰到翠微。"
        ],
        "notes": "",
        "id": "77a6ccb7b0c905a8f2345333465f603d"
    },
    {
        "author": "许仲蔚",
        "dynasty": "宋",
        "type": "诗",
        "rhythmic": "",
        "title": "罗隠宅",
        "preface": "",
        "paragraphs": [
            "吟魂散何处，旧居荒可嗟。",
            "江山间白日，图籍落谁家。",
            "野烧寒煨龦，春风暖自花。",
            "诗名蟠不得，埋没任桑麻。"
        ],
        "notes": "",
        "id": "7dfc7b5a4446fb4eb6ae524cbde3f11f"
    }
]