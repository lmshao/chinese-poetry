[
    {
        "author": "谢绛",
        "dynasty": "宋",
        "type": "诗",
        "rhythmic": "",
        "title": "小隐园诗",
        "preface": "",
        "paragraphs": [
            "仆本尘外士，功名若毫一。",
            "因寻小园隐，忽见群芳发。",
            "昔梦宛可记，灵契方兹达。",
            "会须挂朝缨，归弄岩前月。"
        ],
        "notes": "",
        "id": "deb14d1c6d55b51693b158beea126019"
    },
    {
        "author": "谢绛",
        "dynasty": "宋",
        "type": "诗",
        "rhythmic": "",
        "title": "双松亭",
        "preface": "",
        "paragraphs": [
            "筑居喜物外，披迳穷木末。",
            "层阜绕襟带，澄江见毫髪。",
            "芬芬山蜜熟，决决春泉活。",
            "林梢闪猿陨，石罅愸衔月。",
            "坐长百虑寂，望远孤兴发。",
            "何必较万殊，吾自师吾达。"
        ],
        "notes": "",
        "id": "acd6dc15768ad0296af399aef22b7f59"
    },
    {
        "author": "谢绛",
        "dynasty": "宋",
        "type": "诗",
        "rhythmic": "",
        "title": "答梅圣俞问隐",
        "preface": "",
        "paragraphs": [
            "圣俞一幅书，间我小隐居。",
            "小隐讵有异，筑室数亩余。",
            "岩壑不峻崒，田园非美腴。",
            "所欲近丘墓，岁时来扫除。",
            "先人梦读史，尊道本圣徒。",
            "绝笔于此诗，子孙无忽诸。",
            "刻石置中堂，且使过者趋。",
            "题牓为服训，义取铭盘盂。",
            "后岭双松亭，径术何逶迂。",
            "下临富春渚，万象生有无。",
            "东偏作草舍，可以施琴壶。",
            "门前碧塘水，万本栽荷蕖。",
            "风来触香气，长著人衣裾。",
            "澄水泱泱流，黍稻可勿枯。",
            "柔桑及美果，种广莫记株。",
            "涧草不识名，野禽多异呼。",
            "坐此易岁晏，自与人世疏。",
            "在昔东陵侯，瓜垅犹亲锄。",
            "杨恽谢九列，种豆南山隅。",
            "余尝有此志，来者安敢诬。",
            "诛茅实张本，解组当后图。",
            "是时考槃赋，从我者骓欤。",
            "近来傅越石，趣尚若不殊。",
            "傥闻丘樊往，不顾升斗储。",
            "如君美才具，日月升云衢。",
            "安敢预招挽，粗自陈其愚。"
        ],
        "notes": "",
        "id": "3326e3650b0750d76a921d768fc9d8f0"
    },
    {
        "author": "谢绛",
        "dynasty": "宋",
        "type": "诗",
        "rhythmic": "",
        "title": "送余姚知县陈最寺丞  其一",
        "preface": "",
        "paragraphs": [
            "稍过山阴接甬东，正当两国画屏中。",
            "岩巓僧井通江水，门外商帆落海风。",
            "尽日挥弦无一事，平时推毂有诸公。",
            "此行绝胜人人羡，莫恨犹怀五两铜。"
        ],
        "notes": "",
        "id": "0200e895d892a0e74e52b8706ed3a3e2"
    },
    {
        "author": "谢绛",
        "dynasty": "宋",
        "type": "诗",
        "rhythmic": "",
        "title": "送余姚知县陈最寺丞  其二",
        "preface": "",
        "paragraphs": [
            "愧君来款关，话别憩林间。",
            "不待风销暑，聊因酒发颜。",
            "沧洲即欲往，清躅暂容攀。",
            "居者羡行者，寄声思越山。"
        ],
        "notes": "",
        "id": "456d344f07242073835cf8c5308547f0"
    },
    {
        "author": "谢绛",
        "dynasty": "宋",
        "type": "诗",
        "rhythmic": "",
        "title": "联句",
        "preface": "",
        "paragraphs": [
            "古木含清吹，池上增晚凉。",
            "余怀本达旷，联此傲羲皇。",
            "孤鸥可与狎，幽岸足以觞。",
            "幸有彭泽酒，便同永嘉堂。",
            "潘生起为寿，王子齐陈章。",
            "林端见新月，草际闻寒螀。",
            "照水萤影乱，拂筵蓼花香。",
            "徘徊恋嘉境，坐使归兴忘。"
        ],
        "notes": "",
        "id": "0866fe63b6b2ff95b8e0e740a9924e2d"
    },
    {
        "author": "谢绛",
        "dynasty": "宋",
        "type": "诗",
        "rhythmic": "",
        "title": "洛中冬夕道话有怀善慧大士联句",
        "preface": "",
        "paragraphs": [
            "彼有上人者，妙谈心所降。",
            "达空知不二，观行本无双。",
            "久阻飘花席，因思响雪窗。",
            "社中虽得远，方外自非庞。",
            "梦幻惭他劫，风尘厌此邦。",
            "终期亲道树，何必忆重江。"
        ],
        "notes": "",
        "id": "586a1012e356d656097d5cb421b8a3a8"
    },
    {
        "author": "谢绛",
        "dynasty": "宋",
        "type": "诗",
        "rhythmic": "",
        "title": "约游西溪信马不觉行过据鞍联句",
        "preface": "",
        "paragraphs": [
            "有意访西溪，顺涂吟思迷。",
            "及兹询野老，已恨过芳蹊。",
            "醉客但多兴，幽禽空自啼。",
            "无由驻金勒，林表日光低。"
        ],
        "notes": "",
        "id": "ea302965ee3e2193781ae0fb2caa9374"
    },
    {
        "author": "谢绛",
        "dynasty": "宋",
        "type": "诗",
        "rhythmic": "",
        "title": "马上口占送九舅入京城亲联句",
        "preface": "",
        "paragraphs": [
            "之子洛中来，芳樽喜暂开。",
            "人夸阿连少，吾愧士衡才。",
            "丹阙凤皇去，清川鸿雁回。",
            "都门春色美，相送思悠哉。"
        ],
        "notes": "",
        "id": "8d9fe0e2a8632cdcd0c122bffaa792f7"
    },
    {
        "author": "谢绛",
        "dynasty": "宋",
        "type": "诗",
        "rhythmic": "",
        "title": "玉麈尾寄傅尉越石联句",
        "preface": "",
        "paragraphs": [
            "斋中独何物，持之想见君。",
            "惟兹玉麈尾，信美而有文。",
            "夫之善谈道，亹亹词如云。",
            "在握昔同色，倾坐今离群。",
            "况托怀袖好，曾亲蕙兰薰。",
            "常许助闲放，于焉探典坟。",
            "既乃阻清燕，复屈驱虻蚊。",
            "自殊白团扇，未畏秋叶纷。"
        ],
        "notes": "",
        "id": "0c4d70f269fc3b35936a78796a0072ff"
    },
    {
        "author": "谢绛",
        "dynasty": "宋",
        "type": "诗",
        "rhythmic": "",
        "title": "风瑟联句",
        "preface": "",
        "paragraphs": [
            "窍竹漏天风，张弦拟峄桐。",
            "佳名从此得，妙响未曾穷。",
            "夜静危台上，人闲皎月中。",
            "依依听不足，秋露满兰丛。"
        ],
        "notes": "",
        "id": "b492992ef8d9f83fe8fef59b156c6d77"
    },
    {
        "author": "谢绛",
        "dynasty": "宋",
        "type": "诗",
        "rhythmic": "",
        "title": "来燕堂联句",
        "preface": "",
        "paragraphs": [
            "贤侯谢郡归，从游乐吾党。",
            "林泉富余地，卜筑疏陈莽。",
            "是时春正中，来燕音下上。",
            "若贺大厦成，喜留众宾赏。",
            "得名因笑谈，挥墨粲题榜。",
            "所夸贤豪盛，岂上池榭广。",
            "人心乐且闲，鸟意颉而颃。",
            "吟罇敞花轩，醉枕酣风幌。",
            "轻云薄藻栋，初日丽珠网。",
            "红袂生暗香，清弦泛余响。",
            "林深隐飞盖，岸曲迟去桨。",
            "波光栏槛明，竹气衣巾爽。",
            "虚容凉樾入，影与文涟荡。",
            "晨飚转绿蕙，夕雨滋膏壤。",
            "嘉辰喜盍朋，命驾期屡往。",
            "觞咏陶淑真，世俗岂吾倣。",
            "得以为胜游，萧然散烦想。",
            "公子固好士，世德复可像。",
            "今此大基构，不图专奉养。",
            "美哉风流存，来叶足师仰。"
        ],
        "notes": "",
        "id": "0fd7a6461d65230e82c71db70fd830f9"
    },
    {
        "author": "谢绛",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "王貌闲如鹤，黄吟苦似猿。"
        ],
        "notes": "",
        "id": "93e52642173d5bd2f5187d13136a657e"
    },
    {
        "author": "谢绛",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "秋波下南浦，晓气望西山。"
        ],
        "notes": "",
        "id": "b695cabd5fac9e0699835f595e7ae46e"
    },
    {
        "author": "谢绛",
        "dynasty": "宋",
        "type": "词",
        "rhythmic": "夜行船",
        "title": "",
        "preface": "",
        "paragraphs": [
            "昨夜佳期初共。",
            "鬓云低、翠翘金凤。",
            "尊前和笑不成歌，意偷转、眼波微送。",
            "草草不容成楚梦。",
            "渐寒深、翠帘霜重。",
            "相看送到断肠时，月西斜、画楼钟动。"
        ],
        "notes": "",
        "id": "7f220673cf728946c8712d1dcd779737"
    },
    {
        "author": "谢绛",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "娟娟侵鬓妆痕浅。",
            "双眸相媚弯如翦。",
            "一瞬百般宜。",
            "无论笑与啼。",
            "酒阑思翠被。",
            "特故瞢腾地。",
            "生怕促归轮。",
            "微波先注人。"
        ],
        "notes": "",
        "id": "72b1085cdc30accd733dbde3cc88b6ff"
    },
    {
        "author": "谢绛",
        "dynasty": "宋",
        "type": "词",
        "rhythmic": "诉衷情",
        "title": "",
        "preface": "",
        "paragraphs": [
            "银缸夜永影长孤。",
            "香草续残炉。",
            "倚屏脉脉无语，粉泪不成珠。",
            "双粲枕，百娇壶。",
            "忆当初。",
            "君恩莫似，秋叶无情，欲向人疏。"
        ],
        "notes": "",
        "id": "a333628b1b460cd4567074b8b92ae08d"
    }
]