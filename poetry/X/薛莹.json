[
    {
        "author": "薛莹",
        "dynasty": "唐",
        "type": "诗",
        "rhythmic": "",
        "title": "秋晚同友人闲步",
        "preface": "",
        "paragraphs": [
            "藉草与行莎，相看日未斜。",
            "断崖分鸟道，疎树见人家。",
            "望远临孤石，吟余落片霞。",
            "野情看不足，归路思犹赊。"
        ],
        "notes": "",
        "id": "df78416773623ed1c0c26587e15aeead"
    },
    {
        "author": "薛莹",
        "dynasty": "唐",
        "type": "诗",
        "rhythmic": "",
        "title": "宿仙都观阴王二君修道处",
        "preface": "",
        "paragraphs": [
            "十载别仙峰，峰前千古踪。",
            "阴王修道处，云雪满高松。",
            "洞口风雷异，池心星汉重。",
            "明朝下山去，片月落残钟。"
        ],
        "notes": "",
        "id": "c69bf68ceb7f6dae04b795f9787a25f4"
    },
    {
        "author": "薛莹",
        "dynasty": "唐",
        "type": "诗",
        "rhythmic": "",
        "title": "宿东岩寺晓起",
        "preface": "",
        "paragraphs": [
            "野寺寒塘晓，游人一梦分。",
            "钟残数树月，僧起半岩云。",
            "宿鸟惊初见，幽泉落不闻。",
            "吟余凭前槛，红叶下纷纷。"
        ],
        "notes": "",
        "id": "a854bf2e31f8facb6cd6bc914835e1e4"
    },
    {
        "author": "薛莹",
        "dynasty": "唐",
        "type": "诗",
        "rhythmic": "",
        "title": "秋日湖上",
        "preface": "",
        "paragraphs": [
            "落日五湖游，烟波处处愁。",
            "沈浮千古事，谁与问东流。"
        ],
        "notes": "",
        "id": "9bfd3852269db1453b23d4d0f6597a64"
    },
    {
        "author": "薛莹",
        "dynasty": "唐",
        "type": "诗",
        "rhythmic": "",
        "title": "江山闲望",
        "preface": "",
        "paragraphs": [
            "渺渺无穷尽，风涛几日平。",
            "年光与人事，东去一声声。"
        ],
        "notes": "",
        "id": "fe083f646e6650534ce46eb0edcf6fc4"
    },
    {
        "author": "薛莹",
        "dynasty": "唐",
        "type": "诗",
        "rhythmic": "",
        "title": "访武陵道者不遇",
        "preface": "",
        "paragraphs": [
            "花发鸟仍啼，行行路欲迷。",
            "二真无问处，虚度武陵溪。"
        ],
        "notes": "",
        "id": "57c00bca120ec0b88bef80d9dea75d03"
    },
    {
        "author": "薛莹",
        "dynasty": "唐",
        "type": "诗",
        "rhythmic": "",
        "title": "寄旧山隐侣",
        "preface": "",
        "paragraphs": [
            "旧山诸隐沦，身在苦无身。",
            "莫锁白云路，白云多悮人。"
        ],
        "notes": "",
        "id": "787343aa3fb6e56e8597f59920f32e2b"
    },
    {
        "author": "薛莹",
        "dynasty": "唐",
        "type": "诗",
        "rhythmic": "",
        "title": "羡僧",
        "preface": "",
        "paragraphs": [
            "处世曾无著，生前事尽非。",
            "一缾兼一衲，南北去如归。"
        ],
        "notes": "",
        "id": "5c19dad752421e2ddebbd3676bc73a0d"
    },
    {
        "author": "薛莹",
        "dynasty": "唐",
        "type": "诗",
        "rhythmic": "",
        "title": "锦",
        "preface": "",
        "paragraphs": [
            "轧轧弄寒机，功多力渐微。",
            "惟忧机上锦，不称舞人衣。"
        ],
        "notes": "",
        "id": "cdad7ff326ee2e9b80b934a31e7ce0ef"
    },
    {
        "author": "薛莹",
        "dynasty": "唐",
        "type": "诗",
        "rhythmic": "",
        "title": "中秋月",
        "preface": "",
        "paragraphs": [
            "三十六旬盈复缺，百年堪喜又堪伤。",
            "劝君莫惜登楼望，云放婵娟不久长。"
        ],
        "notes": "",
        "id": "586987ddbf09b50cc3c3fe127d84c6f3"
    },
    {
        "author": "薛莹",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "单棹横疎雨，江滩秋泊时。",
            "花留身住越，月递梦还秦。"
        ],
        "notes": "",
        "id": "c9cc1ecd820012f1e413fb1fdd5a3386"
    },
    {
        "author": "薛莹",
        "dynasty": "唐",
        "type": "诗",
        "rhythmic": "",
        "title": "十日菊",
        "preface": "",
        "paragraphs": [
            "昨日尊前折，万人酣晓香。",
            "今朝篱下见，满地委残阳。",
            "得失片时痛，荣枯一岁伤。",
            "未将同腐草，犹更有重霜。"
        ],
        "notes": "",
        "id": "5724df2398552c3ad7e04d4a17194fc3"
    },
    {
        "author": "薛莹",
        "dynasty": "唐",
        "type": "诗",
        "rhythmic": "",
        "title": "海上",
        "preface": "",
        "paragraphs": [
            "花留身住越，月递梦还秦。",
            "（见《海录碎事》卷十）（按：《全唐诗》卷五四二收此二句，缺题，今重录。",
            "）。"
        ],
        "notes": "",
        "id": "e12486dd72d908bc5fd4a3afff372b59"
    }
]