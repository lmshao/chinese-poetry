[
    {
        "author": "向希尹",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "结客去登楼。",
            "谁系兰舟。",
            "半稿清涨雨初收。",
            "把酒留春春不住，柳暗江头。",
            "老去怕闲愁。",
            "莫莫休休。",
            "晚来风恶下帘钩。",
            "试问落花随水去，还解西流。"
        ],
        "notes": "",
        "id": "1a7ef11dcf15b0c0053e56e45596464e"
    },
    {
        "author": "向希尹",
        "dynasty": "宋",
        "type": "词",
        "rhythmic": "祝英台近",
        "title": "",
        "preface": "",
        "paragraphs": [
            "晓帘栊，晴院宇，空鸭冷沉水。",
            "翠被欺寒，娇困未忺起。",
            "厌厌两点眉峰，一痕酒晕，正人在、温柔乡里。",
            "甚情味。",
            "羞对钗燕筝鸿，胭脂暗弹泪。",
            "欲写吴笺，无处问双鲤。",
            "倩他轻薄杨花，与愁结伴，直吹到，那人根底。"
        ],
        "notes": "",
        "id": "24b05503cf9d0c5803023e92050a54f3"
    }
]