[
    {
        "author": "许县尉",
        "dynasty": "宋",
        "type": "诗",
        "rhythmic": "",
        "title": "庆浔州廖太守四首  其一",
        "preface": "",
        "paragraphs": [
            "昴宿储精岳降神，天教抱送玉麒麟。",
            "海中仙草千年实，井底丹砂百岁春。",
            "历运一同新甲子，日行再见旧壬辰。",
            "五云多处三光见，南极星中是老人。"
        ],
        "notes": "",
        "id": "fa2ae8852949f3dbefde6f348628d60a"
    },
    {
        "author": "许县尉",
        "dynasty": "宋",
        "type": "诗",
        "rhythmic": "",
        "title": "庆浔州廖太守四首  其二",
        "preface": "",
        "paragraphs": [
            "真儒正学久无传，酝藉如公独粹然。",
            "要以古人为准的，肯从余子事拘牵。",
            "词源涌思流三峡，学海波澜障百川。",
            "灯火夜深犹不倦，口吟六艺相仍编。"
        ],
        "notes": "",
        "id": "50546999477bd03acae0c24400359aa1"
    },
    {
        "author": "许县尉",
        "dynasty": "宋",
        "type": "诗",
        "rhythmic": "",
        "title": "庆浔州廖太守四首  其三",
        "preface": "",
        "paragraphs": [
            "浔江千骑拥双旌，泮水依然旧贯仍。",
            "不但袴襦歌惠政，更令衿佩乐师承。",
            "朱幡太守来何暮，绛帐先生自此升。",
            "预想下车先教化，再教庠序典谟兴。"
        ],
        "notes": "",
        "id": "40d04855b2a78080ff666205fdae1124"
    },
    {
        "author": "许县尉",
        "dynasty": "宋",
        "type": "诗",
        "rhythmic": "",
        "title": "庆浔州廖太守四首  其四",
        "preface": "",
        "paragraphs": [
            "登瀛学士自瀛归，古锦囊中百政奇。",
            "春草池塘曾入梦，梅花厅院屡题诗。",
            "南州暂屈陈文惠，北斗重瞻韩退之。",
            "惠政三年聊复耳，斯文千载重为期。"
        ],
        "notes": "",
        "id": "4b74f4711a1598546074652a9d22fa9b"
    }
]