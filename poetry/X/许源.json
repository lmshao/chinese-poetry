[
    {
        "author": "许源",
        "dynasty": "宋",
        "type": "诗",
        "rhythmic": "",
        "title": "和题落笔峒  其一",
        "preface": "",
        "paragraphs": [
            "袖拂仙风上翠微，山禽窥我怪儒衣。",
            "岩编石室真奇趣，烟盖云幢似远围。",
            "彩笔不随仙子去，青峰空伴野云飞。",
            "我来续就承天赋，铁笛一声横鹤归。"
        ],
        "notes": "",
        "id": "d4171dbafe1c3aee10dd61652fd8c51f"
    },
    {
        "author": "许源",
        "dynasty": "宋",
        "type": "诗",
        "rhythmic": "",
        "title": "和题落笔峒  其二",
        "preface": "",
        "paragraphs": [
            "落笔古仙峒，天开一段奇。",
            "林深云挂搭，石乱路委蛇。",
            "仿佛禅僧骨，糊涂墨客诗。",
            "何当了公事，相与问仙期。"
        ],
        "notes": "",
        "id": "63e7b05f2b3c644ec6d99e1beb894c17"
    }
]