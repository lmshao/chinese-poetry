[
    {
        "author": "许安仁",
        "dynasty": "宋",
        "type": "诗",
        "rhythmic": "",
        "title": "植竹吏隠堂后因题  其一",
        "preface": "",
        "paragraphs": [
            "𣃁破中庭一亩苔，主人发白手亲栽。",
            "即今谁识清真节，须向三冬雪后来。"
        ],
        "notes": "",
        "id": "df027d173d08442dc3da48d83e860493"
    },
    {
        "author": "许安仁",
        "dynasty": "宋",
        "type": "诗",
        "rhythmic": "",
        "title": "植竹吏隠堂后因题  其二",
        "preface": "",
        "paragraphs": [
            "珍重劳君慰远游，繁声疏影一堂秋。",
            "主人看即官期满，分付风烟与子猷。"
        ],
        "notes": "",
        "id": "28e2b40d41c0746ba14d54aec882bc34"
    },
    {
        "author": "许安仁",
        "dynasty": "宋",
        "type": "诗",
        "rhythmic": "",
        "title": "和御制宫词",
        "preface": "",
        "paragraphs": [
            "轻寒惨惨透衾罗，玉箭铜壶漏水多。",
            "常是未明供御服，梦回频问夜如何。"
        ],
        "notes": "",
        "id": "e35887265b0b3acc3a824a7848ba1cb4"
    },
    {
        "author": "许安仁",
        "dynasty": "宋",
        "type": "诗",
        "rhythmic": "",
        "title": "梦中作",
        "preface": "",
        "paragraphs": [
            "山色浓如滴，湖光平如席。",
            "风月不相识，相逢便相得。"
        ],
        "notes": "",
        "id": "62fa58adf6c727e0ec0a7f0bc0c92869"
    },
    {
        "author": "许安仁",
        "dynasty": "宋",
        "type": "诗",
        "rhythmic": "",
        "title": "题善山院",
        "preface": "",
        "paragraphs": [
            "瓦炉柏子袅残烟，午梦醒时一畅然。",
            "不悟功名负终老，荒山饥走又三年。"
        ],
        "notes": "",
        "id": "51c037e8a0050cf672e89ef63033da68"
    }
]