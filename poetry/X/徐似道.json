[
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "登白雪楼",
        "preface": "",
        "paragraphs": [
            "水落方成放牧坡，水生还作浴鸥波。",
            "春风自共桃花笑，秀色偏于麦垅多。",
            "村号莫愁劳想象，石名宋玉谩摩挲。",
            "试将有袴无襦曲，翻作阳春白雪歌。"
        ],
        "notes": "",
        "id": "a6dc3398a4f47ba9d0614253af3d02b8"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "买砚",
        "preface": "",
        "paragraphs": [
            "俸余宜办买山钱，却买端州一砚砖。",
            "依旧被渠驱使出，买山之事定何年。"
        ],
        "notes": "",
        "id": "76e47de087333c3a1d66d4b5d65c5572"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "游庐山得蟹",
        "preface": "",
        "paragraphs": [
            "不到庐山辜负目，不食螃蟹辜负腹。",
            "亦知二者古难并，到得九江吾事足。",
            "庐山偃蹇坐吾前，螃蟹郭索来酒边。",
            "持螯把酒与山对，世无此乐三百年。",
            "时人爱画陶靖节，菊绕东篱手亲折。",
            "何如更画我持螯，共对庐山作三绝。"
        ],
        "notes": "",
        "id": "1a10b918ada1df3a8a19bb20cb2e9e3d"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "和诚斋跋梅坡诗卷",
        "preface": "",
        "paragraphs": [
            "知君得法自南昌，作舍何须问道旁。",
            "二老未尝轻许可，两诗固已为平章。",
            "胸横云岫无穷意，语带梅坡不尽香。",
            "政乏绮纨相妩媚，不妨风气似诸王。"
        ],
        "notes": "",
        "id": "e975e23f0094d473a0f703fb695bede3"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "题仙居道中",
        "preface": "",
        "paragraphs": [
            "地褊山成簇，溪平水不奔。",
            "晴天带阴色，冬日作春温。",
            "草聚鸡豚市，机声桑柘村。",
            "舟人识行李，相约候归辕。"
        ],
        "notes": "",
        "id": "c85d2a5d7a9f471e2e79b21d7d7c97b8"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "唐史君与正新建浮桥",
        "preface": "",
        "paragraphs": [
            "秋风百柁倚江皋，幻出城南不柱桥。",
            "虹影勒回天际水，鹢头惊退海东潮。",
            "白银阙里看车马，赤玉阑边听鼓箫。",
            "硎刃有余舟楫在，待随芝检上云霄。"
        ],
        "notes": "",
        "id": "f49b03bb67935c4f8b9add9a39e332f1"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "题仙居相湖",
        "preface": "",
        "paragraphs": [
            "岭名石母谁家母，湖号相公何代公。",
            "欲问岭云并岭月，怕推湖水与湖风。",
            "渔翁樵子难重问，墨客骚人苦欲穷。",
            "愚智校行三十里，朔风吹酒又成空。"
        ],
        "notes": "",
        "id": "cfd746e626da60da763b02350f04e84a"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "宿云岩二首  其一",
        "preface": "",
        "paragraphs": [
            "古书万卷积成蠹，老屋数闲深却幽。",
            "午枕忽惊毛骨冷，觉来风雨一山秋。"
        ],
        "notes": "",
        "id": "69a19e96e354319ccbbce46546ec1811"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "宿云岩二首  其二",
        "preface": "",
        "paragraphs": [
            "残僧入定夜堂寂，独客不眠山月高。",
            "静坐了无尘俗态，一灯窗下读离骚。"
        ],
        "notes": "",
        "id": "50d210cbfe84a56dd0ce50765278bb9d"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "题苍岭",
        "preface": "",
        "paragraphs": [
            "看山每恨眼不饱，上马岂知程可贪。",
            "还我一筇双不借，缓从云北过云南。"
        ],
        "notes": "",
        "id": "588a08f412284fb4854793d594789293"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "九日",
        "preface": "",
        "paragraphs": [
            "衰容不似秋容好，坐上谁怜老孟嘉。",
            "牢裹乌纱莫吹却，免教白发见黄花。"
        ],
        "notes": "",
        "id": "881dcc1b466e7d766a63b76c6dfe9ff9"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "海棠",
        "preface": "",
        "paragraphs": [
            "子美无诗到海棠，酒边游戏略平章。",
            "日烘不睡却成睡，风暖无香却自香。",
            "花事一番劳应接，春光强半被分张。",
            "速来窠上寻徐老，同醉花前作楚狅。"
        ],
        "notes": "",
        "id": "d54f32eb7d33d50a6b152fa6c782f2ff"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "岩桂花",
        "preface": "",
        "paragraphs": [
            "重重帘幕护金猊，小树花开逼麝脐。",
            "寒色十分新疹粟，春心一点暗通犀。",
            "香延棋畔仙人斧，影射灯前太乙藜。",
            "从此再周花甲子，伴公长醉日东西。"
        ],
        "notes": "",
        "id": "c598b9083a0019228a47e8db63abdf0b"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "酴醾",
        "preface": "",
        "paragraphs": [
            "纷纷红紫落莓苔，带月和烟特地开。",
            "疑是玉妃新浴出，翠云梯上舞风台。"
        ],
        "notes": "",
        "id": "f01bff1c8136503a29e572bbb52e2f26"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "水仙花二首  其一",
        "preface": "",
        "paragraphs": [
            "天然初不事铅华，此是无尘有韵花。",
            "翠带讵容萦俗客，金杯祗合劝诗家。"
        ],
        "notes": "",
        "id": "a16558b000c1b922cf058b2b361b1bb7"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "水仙花二首  其二",
        "preface": "",
        "paragraphs": [
            "林下清风自一家，稍亲梅竹近兰芽。",
            "祇缘羞与凡花伍，移植名园不肯花。"
        ],
        "notes": "",
        "id": "72e4317c7170092e8cdda890e83affa9"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "萱草花",
        "preface": "",
        "paragraphs": [
            "莫讶萱枝小，能施宫样粧。",
            "只缘沾染足，绝似杜兰香。"
        ],
        "notes": "",
        "id": "d564a9ea0738c9b2832d6906569b63d9"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "杨梅",
        "preface": "",
        "paragraphs": [
            "火齐无光荔实圆，未尝先说齿流涎。",
            "唤回天竺三年梦，参透披云一味禅。"
        ],
        "notes": "",
        "id": "b94f682948bbd460faf2f2c2190bc5e4"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "蒲",
        "preface": "",
        "paragraphs": [
            "圆蒲相将结僧厦，荷叶蒲茸绿相亚。",
            "浮花浪叶自飘零，小院回廊正潇洒。",
            "叶如青幄花成茵，细腰起舞来送春。",
            "纸光如银墨如漆，落笔四座惊有神。",
            "轻衫短帽付余子，花前醉倒输闲人。"
        ],
        "notes": "",
        "id": "55e2cc9d2861536733bb48cb96344e94"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "竹",
        "preface": "",
        "paragraphs": [
            "卢仝茅屋面桃李，杜老草堂依柳梅。",
            "我欲四时相照映，小窗时对此君开。"
        ],
        "notes": "",
        "id": "fa8763740bdf57c9faea204ea07d2d3c"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "荠",
        "preface": "",
        "paragraphs": [
            "萋萋墙根荠，采掇盈一襜。",
            "破白半浮糁，杀青微下盐。",
            "长贫叹亦苦，积悟觉尤甘。",
            "缅想拔葵者，吾今已伤廉。"
        ],
        "notes": "",
        "id": "7eba6af496f6ca68a924846eafcdc147"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "莼菜二首  其一",
        "preface": "",
        "paragraphs": [
            "千里莼丝未下盐，北游谁复话江南。",
            "可怜一筯秋风味，错被旁人苦未参。"
        ],
        "notes": "",
        "id": "f19852c62849be04523a2001411e30ec"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "莼菜二首  其二",
        "preface": "",
        "paragraphs": [
            "堆盘缕缕又秋风，客俎虀盐一洗空。",
            "羹鲙疑居柁楼底，杯螯如堕酒船中。",
            "莼羹本是诗人事，樽俎那容俗子同。",
            "不日挽君来快问，请分一筯供涪翁。"
        ],
        "notes": "",
        "id": "ad7d13741ebd31e283ebdb162577f889"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "守太和",
        "preface": "",
        "paragraphs": [
            "我本田家子，驱来作长官。",
            "政虽无小异，民却自相安。",
            "静或焚香坐，闲因展画看。",
            "庸人扰之耳，只道太和难。"
        ],
        "notes": "",
        "id": "0357e125de7b7e17d4bd2a06e59975be"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "题雪巢",
        "preface": "",
        "paragraphs": [
            "巢余太古雪，人有正始风。",
            "头如雪絮白，面作春桃红。"
        ],
        "notes": "",
        "id": "777c7daeb2574ca9d848f947fc45b966"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "装太和米纲",
        "preface": "",
        "paragraphs": [
            "一鞭加尔肤，万刃划吾腹。",
            "就令猛于虎，何忍食子肉。",
            "世无冷镬汤，邑尽活地狱。"
        ],
        "notes": "",
        "id": "a9f6c50bcac80451694151bf99e5724a"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "秋日",
        "preface": "",
        "paragraphs": [
            "老觉此身无一堪，尚牵诗课撚衰髯。",
            "亦知庭院西风恶，直为秋香不下帘。"
        ],
        "notes": "",
        "id": "6838ce384815124c79cb3323a5f72cb5"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "一瓶储粟一囊钱，儿学箕裘女纺砖。",
            "更买小丘吾事毕，勘书评画了残年。"
        ],
        "notes": "",
        "id": "fffcc655325f1a727efde4dd4fa139cf"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "瓶中梅花",
        "preface": "",
        "paragraphs": [
            "可怜玉雪不供愁，似倩诗翁作□□。",
            "□□此君虽强项，岁寒相对却风流。"
        ],
        "notes": "",
        "id": "be1253310d5078677f67966fa2aa33cc"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "舟行",
        "preface": "",
        "paragraphs": [
            "大官连樯十万艘，小官仅得一叶如渔舠。",
            "其中何所有，白发翁媪并儿曹。",
            "赤脚婢三后执爨，苍头奴二前操篙。",
            "玄真笔床间茶灶，吏部酒杯兼蟹螯。",
            "书缄一箱半鱼蠹，一束百轴成牛腰。",
            "平铺藁秸荐猫犬，剩买枣栗供猨猱。",
            "新花鬰屈作萎木，清酒荡摇成浊醪。",
            "篷低日觉牛角折，灶近时闻羹釜轑。",
            "高骧正难望鹢首，缓进岂敢争龙标。",
            "全家窘拘叹蹐跼，长物屏当随周遭。",
            "桑枢驷马各是累，人肝薇蕨俱成饕。",
            "不须彼此更相笑，未必鬰林之石贤胡椒。"
        ],
        "notes": "",
        "id": "34b574952d6f4df45b7a2e65cba1f8ba"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "植杞必植梓，艺兰仍艺荪。",
            "过庭遗训在，凿楹故书存。"
        ],
        "notes": "",
        "id": "8a9b30ba3989636b83d1f0a908250980"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "偶题",
        "preface": "",
        "paragraphs": [
            "老去功名不挂怀，高眠之外只清斋。",
            "偶因种竹便多事，风叶扫余还满阶。"
        ],
        "notes": "",
        "id": "b32dfc4ae8e64b1e86556e9035468f21"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "白龙洞",
        "preface": "",
        "paragraphs": [
            "灵仙窟宅不多见，车马往来成再游。",
            "后洞白云前洞出，上池红叶下池流。",
            "水花照眼明金鲫，石发藏春护玉虬。",
            "邂逅尚青游子眼，栖迟应白老僧头。"
        ],
        "notes": "",
        "id": "24c8668ec09f9785837c39ba3f6e7280"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "呈周子充",
        "preface": "",
        "paragraphs": [
            "翰林帐下饮羊羔，客子骑馿渡灞桥。",
            "莫似灵鼇笑浮蚁，戴山负粟各逍遥。"
        ],
        "notes": "",
        "id": "2aef0278d3afae33354e1dfa07b50290"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "为刘改之作五首  其一",
        "preface": "",
        "paragraphs": [
            "江西诗社久沦落，晚得一人刘改之。",
            "不向岭头拈取去，此衣此钵付他谁。"
        ],
        "notes": "",
        "id": "2944181d74dcc90d4e3071b1564fdb8d"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "为刘改之作五首  其二",
        "preface": "",
        "paragraphs": [
            "谪仙昔者号无敌，侯喜中间还有声。",
            "后五百年无继者，得渠一句便堪听。"
        ],
        "notes": "",
        "id": "812a279238169dc73cddeb18714afc07"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "为刘改之作五首  其三",
        "preface": "",
        "paragraphs": [
            "一生能著几两屐，万户何如千首诗。",
            "竹隠在傍须径造，醉乡有路莫他之。"
        ],
        "notes": "",
        "id": "d6dc59edee5545f585766b4d7d8570c6"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "为刘改之作五首  其四",
        "preface": "",
        "paragraphs": [
            "风吹客袂游甘露，雪打人头入半山。",
            "无故被他林鸟觉，竞传新句落人间。"
        ],
        "notes": "",
        "id": "31c2aa6fc26a526fdcd2a6702e64685c"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "为刘改之作五首  其五",
        "preface": "",
        "paragraphs": [
            "闭门长安十日雨，车马不来蛙黾多。",
            "若往澹然应子是，作商声者必君歌。"
        ],
        "notes": "",
        "id": "ff04199dd080b159218bdbb3c80c284b"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "过月岩",
        "preface": "",
        "paragraphs": [
            "桥虹跨水千尺，岩月倚空半规。",
            "岁晚相看如昨，夕阳伫立移时。"
        ],
        "notes": "",
        "id": "e7fc6b8ceead1c95a12089a24188c123"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "舟中",
        "preface": "",
        "paragraphs": [
            "红漆楼船黑占牌，渔翁一见便惊猜。",
            "生怕打官交道，撑入芦花唤不来。"
        ],
        "notes": "",
        "id": "05f7c6aa1a8d27cebf36b185dff119ce"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "缙云道中",
        "preface": "",
        "paragraphs": [
            "夜泊红楼市，朝餐黑笠家。",
            "浅溪才泛鸭，疏树不藏鸦。",
            "鬲上村坊酒，眉尖野店茶。",
            "尚缘门有竹，忘却去程赊。"
        ],
        "notes": "",
        "id": "3e1235d8476f5b932a3d03224a6f353b"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "石夫人",
        "preface": "",
        "paragraphs": [
            "消山偃蹇消湖碧，夫人此恨消未得。",
            "海上人归会有时，怪尔鬓云非旧色。"
        ],
        "notes": "",
        "id": "2c3075e1741ded078677feecca1a7f10"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "妙严禅寺",
        "preface": "",
        "paragraphs": [
            "宿雾酿成三日雨，晓风鏖退一天云。",
            "落花院宇浑无事，闲拂碑尘看断文。"
        ],
        "notes": "",
        "id": "38659b012b72314fc8ede1f296819ea3"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "虞仲房司马游园约予不赴因次其韵",
        "preface": "",
        "paragraphs": [
            "秘书行处有歌钟，身在名园锦绣丛。",
            "试问高吟梁苑雪，何如共快楚台风。",
            "人鸥不去机方息，鱼我相忘乐未穷。",
            "待得芙容濯云锦，弄花翻水与君同。"
        ],
        "notes": "",
        "id": "3b3f1d7de19285ba2c382079c32178e7"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "自笑",
        "preface": "",
        "paragraphs": [
            "黄昏茅店带星入，清晓竹舆蒙露行。",
            "客路三千年五十，对人犹说是归耕。"
        ],
        "notes": "",
        "id": "c80da94e1864632dadd03d9176ec12c2"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "硐岭樵歌",
        "preface": "",
        "paragraphs": [
            "黄山东南数十里，芙蓉削翠连云起。",
            "萧萧褐褐三五群，生薪半肩歌不止。",
            "石径迢迢云外行，烟雾满地穿林坰。",
            "圣世不须紫芝曲，息担击壤歌太平。"
        ],
        "notes": "",
        "id": "05ca43239c336fe45f16508ad6d2af8a"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "扈隩牧笛",
        "preface": "",
        "paragraphs": [
            "蒙蒙香雾湿未干，烟光匝地春风寒。",
            "牧童三五唤归切，鞭牛为马蓑为鞍。",
            "一声芦管振林木，口畔呜呜相戏逐。",
            "梅花乱落自潇洒，绝胜豪门调新曲。"
        ],
        "notes": "",
        "id": "0092f544c02c19b5e92b1269c6c1c29e"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "北闸停舟",
        "preface": "",
        "paragraphs": [
            "昔人筑斯防旱涝，龙钟常相天地造。",
            "舟航群泊沙外汀，酒旗斜插江亭小。",
            "岁岁常丰民自怡，几家灯火儿诵诗。",
            "何处渔歌芦中起，欵乃一声山月低。"
        ],
        "notes": "",
        "id": "257defa19d28ab32a1ff13a0b4731b31"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "马桥秋月",
        "preface": "",
        "paragraphs": [
            "石梁横卧清溪曲，波光上下风吹绿。",
            "海东推上月轮来，鳞龙闪闪浮寒玉。",
            "昔人呼为饮马泉，至今饮者谁投钱。",
            "吟余不觉露华重，桂花香堕绡衣寒。"
        ],
        "notes": "",
        "id": "736ffdef4ce5c65e3cbb07d2df83a181"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "溪上值雨",
        "preface": "",
        "paragraphs": [
            "行到溪光竹色间，客怀于此最相关。",
            "无端一阵西风雨，不许从容坐看山。"
        ],
        "notes": "",
        "id": "edf566816a3c35d59970f46e8004d737"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "煖分煨芋火，明借绩麻灯。"
        ],
        "notes": "",
        "id": "c78d812b7ab7cc21f8e5787a5f9e4b33"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "小桃洗面添光泽，未点胭脂已自红。"
        ],
        "notes": "",
        "id": "7fca928069e110a07bd3344b207ef647"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "红芭蕉映黑牵牛。"
        ],
        "notes": "",
        "id": "cdd5d0be7b005e35bf375573a92c3e71"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "牧童出卷乌盐角，越女归簪谢豹花。"
        ],
        "notes": "",
        "id": "7c28a520184609b50794aafa3ac3a6b4"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "晓风洛浦凌波际，夜月江臯解佩时。"
        ],
        "notes": "",
        "id": "13c76b957bff46384fcf585e0824e441"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "一带拒霜三十里，又催箫鼓作秋声。"
        ],
        "notes": "",
        "id": "f0cc7833781a8d113cedf75fb3ca713d"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "叶从秋后变，色向晚来红。"
        ],
        "notes": "",
        "id": "fc34c1c33dc16d405f0243cb8d3917c2"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "那堪富有千头橘，便可称为四老人。"
        ],
        "notes": "",
        "id": "0352319539a3b642609e5b28103201d1"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "后茁碧含藓，厥包黄带沙。"
        ],
        "notes": "",
        "id": "a220f0d57977f235e868f83ec2517f7e"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "句  其一〇",
        "preface": "",
        "paragraphs": [
            "见说周颙夸早韭，斲烟锄雨幸时分。"
        ],
        "notes": "",
        "id": "14486a17997e7b984292af9ede1e26f2"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "句  其一一",
        "preface": "",
        "paragraphs": [
            "胡椒尚杀元丞相，薏苡犹疑马伏波。"
        ],
        "notes": "",
        "id": "a36eda877c0094da4cad682669a7aab9"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "句  其一二",
        "preface": "",
        "paragraphs": [
            "晓梵鱼出听，夜禅石点头。"
        ],
        "notes": "",
        "id": "78ae5adffc3fa8ff3b729cf945bb8a90"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "句  其一三",
        "preface": "",
        "paragraphs": [
            "胸中著云梦，皮里有阳秋。"
        ],
        "notes": "",
        "id": "f1520fe673d4f99bc11b9da35549a8ec"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "句  其一四",
        "preface": "",
        "paragraphs": [
            "自作先生传，谁为故吏碑。"
        ],
        "notes": "",
        "id": "2a7f1bf3a0acdcc636c9999d642862da"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "句  其一五",
        "preface": "",
        "paragraphs": [
            "肩成山耸因寻句，眼作花昏为勘碑。"
        ],
        "notes": "",
        "id": "c84c6d544ad1ca7ee3812a397975c427"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "句  其一六",
        "preface": "",
        "paragraphs": [
            "天寒不知翠袖薄，日煖但觉玉烟生。"
        ],
        "notes": "",
        "id": "5da101d360b2fa312fb2e96387ebfaef"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "句  其一七",
        "preface": "",
        "paragraphs": [
            "黄四娘花空朵朵，谢三郎鬓已苍苍。"
        ],
        "notes": "",
        "id": "a1b1f304fda05610d1cbc67bef37c788"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "句  其一八",
        "preface": "",
        "paragraphs": [
            "索醉宁倾问字酒，忍饥不取作碑钱。"
        ],
        "notes": "",
        "id": "1918f31d4fb3d192a7647d73ff6c5652"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "句  其一九",
        "preface": "",
        "paragraphs": [
            "驹入隙来元不碍，蝇钻纸出定何妨。"
        ],
        "notes": "",
        "id": "385f2f095e5acb4037cf279517113092"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "句  其二〇",
        "preface": "",
        "paragraphs": [
            "化成银地佛应喜，移下玉楼天不知。"
        ],
        "notes": "",
        "id": "d345e88eed788486c018c9eb5e95ac8d"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "句  其二一",
        "preface": "",
        "paragraphs": [
            "北风万籁自宫征，南日一轩真袴襦。"
        ],
        "notes": "",
        "id": "67830b679d215745e054b9e256f45d61"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "句  其二二",
        "preface": "",
        "paragraphs": [
            "但欲有衣存妓妾，不愁无帐列生徒。"
        ],
        "notes": "",
        "id": "57aae7e40a5977e2625ec5bef14453ed"
    },
    {
        "author": "徐似道",
        "dynasty": "宋",
        "type": "诗",
        "rhythmic": "",
        "title": "句  其二三",
        "preface": "",
        "paragraphs": [
            "刘显贵为天子友，退之穷作相君书。"
        ],
        "notes": "",
        "id": "d0e94bca6d0bf4285fe583373282f802"
    }
]