[
    {
        "author": "薛元超",
        "dynasty": "唐",
        "type": "诗",
        "rhythmic": "",
        "title": "奉和同太子监守违恋",
        "preface": "",
        "paragraphs": [
            "储禁铜扉启，宸行玉轪遥。",
            "空怀寿街吏，尚隔寝门朝。",
            "北首瞻龙戟，尘外想鸾镳。",
            "飞文映仙榜，沥思叶神飙。",
            "帝念纡苍璧，干文焕紫霄。",
            "归塘横笔海，平圃振词条。",
            "欲应重轮曲，锵洋韵九韶。"
        ],
        "notes": "",
        "id": "b4d0bd12f1d950655b09b9ec57329221"
    },
    {
        "author": "薛元超",
        "dynasty": "唐",
        "type": "诗",
        "rhythmic": "",
        "title": "咏竹（卒章）",
        "preface": "",
        "paragraphs": [
            "别有邻人笛，偏伤怀旧情。",
            "（廖彩梁《乾陵稽古》收崔融撰《大唐故中书令赠光禄大夫秦州都督薛公墓志铭》引。",
            "墓志为近年于乾陵陪葬墓出土。",
            "）（〖1〗《薛公墓志铭》：「八岁，善属文。",
            "时房玄龄、虞世南试公咏竹，援毫立就，卒章云〖诗略〗。",
            "玄龄等即公之父党，深所感叹。",
            "」）。"
        ],
        "notes": "",
        "id": "0fc8f2ad28bd6c1f528069d669ac236d"
    }
]