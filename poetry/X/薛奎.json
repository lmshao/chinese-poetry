[
    {
        "author": "薛奎",
        "dynasty": "宋",
        "type": "诗",
        "rhythmic": "",
        "title": "忆越州  其一",
        "preface": "",
        "paragraphs": [
            "照湖方干吟格高，搜清研奇含烂毫。",
            "天中无云水中月，虚明晶曜忘回舠。"
        ],
        "notes": "",
        "id": "0c76aea7d91f2e726391e9d0741f9c02"
    },
    {
        "author": "薛奎",
        "dynasty": "宋",
        "type": "诗",
        "rhythmic": "",
        "title": "忆越州  其二",
        "preface": "",
        "paragraphs": [
            "千岩万壑争清奇，天地灵秀应无遗。",
            "吟舟恐在碧霄上，湖心澄波涵月时。"
        ],
        "notes": "",
        "id": "f0387a7ae24ea6650cc215b5ff9b66b4"
    },
    {
        "author": "薛奎",
        "dynasty": "宋",
        "type": "诗",
        "rhythmic": "",
        "title": "寄金绳院正因大师",
        "preface": "",
        "paragraphs": [
            "僧中忆艺本超群，释氏蒙求见讨论。",
            "儒行合为文畅侣，诗名雅作贯休孙。",
            "心灯久已传宗意，命服仍尝锡帝恩。",
            "宴坐栴檀消篆字，眼前阛阓任嚣喧。"
        ],
        "notes": "",
        "id": "526088bab84dc20c9dbf3d3ac66fa5f1"
    },
    {
        "author": "薛奎",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "囊书空自负，早晚达明君。"
        ],
        "notes": "",
        "id": "c4e8e4dfbcaf79829b78d8ee080acc3c"
    },
    {
        "author": "薛奎",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "千林如有喜，一气自无私。"
        ],
        "notes": "",
        "id": "16f02af2385b526b511061b77791cead"
    }
]