[
    {
        "author": "熊以宁",
        "dynasty": "宋",
        "type": "诗",
        "rhythmic": "",
        "title": "挽通议叔祖吕硕人",
        "preface": "",
        "paragraphs": [
            "旅殡胡尘里，凄凉七十春。",
            "望云长在念，对食几伤神。",
            "乌哺追思切，鳌峰卜□□。",
            "西风悲楚些，谁不泪沾巾。"
        ],
        "notes": "",
        "id": "8de7695be10f7965ae02fe2b8581abb7"
    },
    {
        "author": "熊以宁",
        "dynasty": "宋",
        "type": "诗",
        "rhythmic": "",
        "title": "挽伯父二首  其一",
        "preface": "",
        "paragraphs": [
            "白发儿随母，苍颜弟对兄。",
            "四休元亦足，一笑更何营。",
            "论事丝弦直，存心镜面平。",
            "德人今已矣，唯与嗣乡评。"
        ],
        "notes": "",
        "id": "8d6b61e9eebb22f72e315408e5daec4c"
    },
    {
        "author": "熊以宁",
        "dynasty": "宋",
        "type": "诗",
        "rhythmic": "",
        "title": "挽伯父二首  其二",
        "preface": "",
        "paragraphs": [
            "忆昨行边别，相期到鹤州。",
            "秋风惊过眼，落日懒回头。",
            "华屋空遗憾，佳城足远谋。",
            "无从扶柩哭，挥泪寄江流。"
        ],
        "notes": "",
        "id": "cc546beb1ef073275aa832b60cdc4273"
    },
    {
        "author": "熊以宁",
        "dynasty": "宋",
        "type": "诗",
        "rhythmic": "",
        "title": "挽叔父二首  其一",
        "preface": "",
        "paragraphs": [
            "道义时推重，功名志泊如。",
            "肯荒元亮径，坚卧孔明庐。",
            "乐事千钟酒，生涯万卷书。",
            "骑箕天上去，斜月照塞墟。"
        ],
        "notes": "",
        "id": "f9a6f762b0667ce2dffe57e8b16ed9b2"
    },
    {
        "author": "熊以宁",
        "dynasty": "宋",
        "type": "诗",
        "rhythmic": "",
        "title": "挽叔父二首  其二",
        "preface": "",
        "paragraphs": [
            "耄岁颜偏好，清谈眼倍明。",
            "一经虽取效，五鼎未终荣。",
            "柏陇承先志，兰陔惨故情。",
            "西风吹泪眼，愁听薤歌声。"
        ],
        "notes": "",
        "id": "daec1ee31efdd888b3224fc64e4e3691"
    },
    {
        "author": "熊以宁",
        "dynasty": "宋",
        "type": "诗",
        "rhythmic": "",
        "title": "题朱晦庵先生古樟书院壁",
        "preface": "",
        "paragraphs": [
            "杨柳阴阴一径苔，先生曾是手亲栽。",
            "几年杖屦追随乐，今日翻成梦里来。"
        ],
        "notes": "",
        "id": "4ff62f9e577442d343e9644e977cf3e9"
    },
    {
        "author": "熊以宁",
        "dynasty": "宋",
        "type": "诗",
        "rhythmic": "",
        "title": "寿史沧洲",
        "preface": "",
        "paragraphs": [
            "梯旻一何高，其势如龙蟠。",
            "下直湖万顷，襟抱沧洲湾。",
            "潭居占其胜，缥缈云涛间。",
            "海邦形势地，秀伟此为尊。",
            "诸湖如附庸，有水俱来环。",
            "元气昔孕此，停蓄固有存。",
            "挺生贤哲人，象服仍貂冠。",
            "道大久乃见，景好人亦闲。",
            "堂堂八座贵，袖手乐其天。",
            "龙飞御宸极，廊庙须公还。",
            "湖山虽尔佳，政恐思谢安。",
            "下客有侯喜，素仰斗与山。",
            "抠衣荷延纳，不弃蒯与菅。",
            "怜我尘土姿，欲使饵金丹。",
            "祗愧坐斤骨，蜕形良独难。",
            "恭惟我公贤，崔嵬不可攀。",
            "兹遇垂弧旦，竞赋崧高篇。",
            "南极正耿耿，三台辉紫垣。",
            "趣起对钧秉，永辅基图绵。"
        ],
        "notes": "",
        "id": "fc70f8360e1e0b8e8fd245c351f87e8b"
    }
]