[
    {
        "author": "徐延寿",
        "dynasty": "唐",
        "type": "诗",
        "rhythmic": "",
        "title": "折杨柳",
        "preface": "",
        "paragraphs": [
            "大道连国门，东西种杨柳。",
            "葳蕤君不见，袅娜垂来久。",
            "缘枝栖暝禽，雄去雌独吟。",
            "余花怨春尽，微月起秋阴。",
            "坐望窗中蝶，起攀枝上叶。",
            "好风吹长条，婀娜何如妾。",
            "妾见柳园新，高楼四五春。",
            "莫吹胡塞曲，愁杀陇头人。"
        ],
        "notes": "",
        "id": "73f28852cea2313ab1f463339796d139"
    },
    {
        "author": "徐延寿",
        "dynasty": "唐",
        "type": "诗",
        "rhythmic": "",
        "title": "南州行",
        "preface": "",
        "paragraphs": [
            "摇艇至南国，国门连大江。",
            "中洲西边岸，数步一垂杨。",
            "金钏越溪女，罗衣胡粉香。",
            "织缣春卷幔，采蕨暝提筐。",
            "弄瑟娇垂幌，迎人笑下堂。",
            "河头浣衣处，无数紫鸳鸯。"
        ],
        "notes": "",
        "id": "0642e3949b2a566b51099e2da7e1e1d9"
    },
    {
        "author": "徐延寿",
        "dynasty": "唐",
        "type": "诗",
        "rhythmic": "",
        "title": "人日剪彩",
        "preface": "",
        "paragraphs": [
            "闺妇持刀坐，自怜裁剪新。",
            "叶催情缀色，花寄手成春。",
            "帖燕留妆户，黏鸡待饷人。",
            "擎来问夫壻，何处不如真。"
        ],
        "notes": "",
        "id": "81f0a963d99e23e3dfc4b66777d909a9"
    }
]