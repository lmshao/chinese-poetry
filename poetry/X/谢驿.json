[
    {
        "author": "谢驿",
        "dynasty": "宋",
        "type": "诗",
        "rhythmic": "",
        "title": "杭州",
        "preface": "",
        "paragraphs": [
            "谁把杭州曲子讴，荷花十里桂三秋。",
            "那知卉木无情物，牵动长江万里愁。"
        ],
        "notes": "",
        "id": "8ff56fc45a1477c7fb48448760cd45a5"
    },
    {
        "author": "谢驿",
        "dynasty": "宋",
        "type": "诗",
        "rhythmic": "",
        "title": "军峰",
        "preface": "",
        "paragraphs": [
            "倚天青壁瘦巉岩，下有神龙卷作潭。",
            "龙欲出时山吐气，黑云随手暗江南。"
        ],
        "notes": "",
        "id": "74440107cafa15c304956f68ea62e7aa"
    }
]