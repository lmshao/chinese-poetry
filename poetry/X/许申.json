[
    {
        "author": "许申",
        "dynasty": "宋",
        "type": "诗",
        "rhythmic": "",
        "title": "张相公祠",
        "preface": "",
        "paragraphs": [
            "铁胎重整英仪峻，燕厦新成暑气凉。",
            "韶石徧图辉壁落，荔枝分植映房廊。",
            "开元旧事丰碑在，家笥犹传故笏囊。"
        ],
        "notes": "",
        "id": "86d4e276b2e27196750a3eac88e7c990"
    },
    {
        "author": "许申",
        "dynasty": "宋",
        "type": "诗",
        "rhythmic": "",
        "title": "如归亭  其一",
        "preface": "",
        "paragraphs": [
            "幅圆千里浸清流，苹叶微风为客收。",
            "画作一图何处设，煮茶闲看建溪头。"
        ],
        "notes": "",
        "id": "b67c72b7a479db808d2732ccd13df7e6"
    },
    {
        "author": "许申",
        "dynasty": "宋",
        "type": "诗",
        "rhythmic": "",
        "title": "如归亭  其二",
        "preface": "",
        "paragraphs": [
            "日脚青山晚半藏，水遥天远岸无厢。",
            "云边一叶来何处，认是宣州出浦航。"
        ],
        "notes": "",
        "id": "28fc5ccc36ba8163e2de6a1b2a0ecf7a"
    },
    {
        "author": "许申",
        "dynasty": "宋",
        "type": "诗",
        "rhythmic": "",
        "title": "如归亭  其三",
        "preface": "",
        "paragraphs": [
            "馆娃宫在西山下，游鹿台居西岭头。",
            "倒翠尽倾菱镜里，夕阳平照满川流。"
        ],
        "notes": "",
        "id": "13bf9d62261525df41c36bd05023de4f"
    },
    {
        "author": "许申",
        "dynasty": "宋",
        "type": "诗",
        "rhythmic": "",
        "title": "如归亭  其四",
        "preface": "",
        "paragraphs": [
            "寻常高讽散人歌，傲睨天随奈尔何。",
            "即问松江旧庐舍，羽真来往洞庭波。"
        ],
        "notes": "",
        "id": "8604f0f64dafa2086a02be7be2f5ac5c"
    }
]