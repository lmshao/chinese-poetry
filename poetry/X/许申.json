[
    {
        "author": "许申",
        "dynasty": "宋",
        "type": "诗",
        "rhythmic": "",
        "title": "张相公祠",
        "preface": "",
        "paragraphs": [
            "铁胎重整英仪峻，燕厦新成暑气凉。",
            "韶石徧图辉壁落，荔枝分植映房廊。",
            "开元旧事丰碑在，家笥犹传故笏囊。"
        ],
        "notes": "",
        "id": "414941a370c0e92926d2946aa11dc113"
    },
    {
        "author": "许申",
        "dynasty": "宋",
        "type": "诗",
        "rhythmic": "",
        "title": "如归亭  其一",
        "preface": "",
        "paragraphs": [
            "幅圆千里浸清流，苹叶微风为客收。",
            "画作一图何处设，煮茶闲看建溪头。"
        ],
        "notes": "",
        "id": "1fe2febceb2999fa5fdbbe2e18407d73"
    },
    {
        "author": "许申",
        "dynasty": "宋",
        "type": "诗",
        "rhythmic": "",
        "title": "如归亭  其二",
        "preface": "",
        "paragraphs": [
            "日脚青山晚半藏，水遥天远岸无厢。",
            "云边一叶来何处，认是宣州出浦航。"
        ],
        "notes": "",
        "id": "306cd447c48754f34bdb2e2640668abf"
    },
    {
        "author": "许申",
        "dynasty": "宋",
        "type": "诗",
        "rhythmic": "",
        "title": "如归亭  其三",
        "preface": "",
        "paragraphs": [
            "馆娃宫在西山下，游鹿台居西岭头。",
            "倒翠尽倾菱镜里，夕阳平照满川流。"
        ],
        "notes": "",
        "id": "2e6cc7d2f0eb3e6fa5dae43049b7e59a"
    },
    {
        "author": "许申",
        "dynasty": "宋",
        "type": "诗",
        "rhythmic": "",
        "title": "如归亭  其四",
        "preface": "",
        "paragraphs": [
            "寻常高讽散人歌，傲睨天随奈尔何。",
            "即问松江旧庐舍，羽真来往洞庭波。"
        ],
        "notes": "",
        "id": "07d69bd89fb8eb6085f616b55993eb13"
    }
]