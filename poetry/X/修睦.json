[
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "秋日闲居",
        "preface": "",
        "paragraphs": [
            "是事不相关，谁人似此闲。",
            "卷帘当白昼，移榻对青山。",
            "野鹤眠松上，秋苔长雨间。",
            "岳僧频有信，昨日得书还。"
        ],
        "notes": "",
        "id": "d40786dd3ba1f05293f9fc83d402521e"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "宿岳阳开元寺",
        "preface": "",
        "paragraphs": [
            "竟夕凭虚槛，何当兴叹频。",
            "往来人自老，今古月常新。",
            "风逆沈鱼唱，松疎露鹤身。",
            "无眠钟又动，几客在迷津。"
        ],
        "notes": "",
        "id": "f756c4320f0cc279d95452b8dbf14e7f"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "送边将",
        "preface": "",
        "paragraphs": [
            "人尽有离别，而君独可嗟。",
            "言将身报国，敢望禄荣家。",
            "战思风吹野，乡心月照沙。",
            "归期定何日，塞北树无花。"
        ],
        "notes": "",
        "id": "0a1e1c939268243b91fe950eed29f86b"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "雪中送人北游",
        "preface": "",
        "paragraphs": [
            "然知心去速，其奈雪飞频。",
            "莫喜无危道，虽平更陷人。",
            "远郊光接汉，旷野色通秦。",
            "此去迢遥极，却回应过春。"
        ],
        "notes": "",
        "id": "76ead24dfa99ca006c3f5270429cea5f"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "落叶",
        "preface": "",
        "paragraphs": [
            "雨过闲田地，重重落叶红。",
            "翻思向春日，肯信有秋风。",
            "几处随流水，河边乱暮空。",
            "秪应松自立，而不与君同。"
        ],
        "notes": "",
        "id": "2a32f3251419d4d500b592f15cbef7df"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "落花",
        "preface": "",
        "paragraphs": [
            "一片又一片，等闲苔面红。",
            "不能延数日，开亦是春风。",
            "公子歌声歇，诗人眼界空。",
            "遥思故山下，经雨两三丛。"
        ],
        "notes": "",
        "id": "1579e3aaef604e5c68904b333c76958e"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "题田道者院",
        "preface": "",
        "paragraphs": [
            "入门空寂寂，真个出家儿。",
            "有行鬼不见，无心人谓痴。",
            "古岩寒柏对，流水落花随。",
            "欲别一何嬾，相从所恨迟。"
        ],
        "notes": "",
        "id": "b7190b440b639d74b05008db9f9756ef"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "东林寺",
        "preface": "",
        "paragraphs": [
            "欲去不忍去，徘徊吟绕廊。",
            "水光秋澹荡，僧好语寻常。",
            "碑古苔文叠，山晴钟韵长。",
            "翻思南岳上，欠此白莲香。"
        ],
        "notes": "",
        "id": "163a06da8f27cbba7f13224c44d3c37c"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "寄贯休上人",
        "preface": "",
        "paragraphs": [
            "常语亦关诗，常流安得知。",
            "楚郊来未久，吴地住多时。",
            "立月无人近，归林有鹤随。",
            "所居浑不远，相识偶然迟。"
        ],
        "notes": "",
        "id": "6b67b27aa331e39a9551691c6640c923"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "喜僧友到",
        "preface": "",
        "paragraphs": [
            "十年消息断，空使梦烟萝。",
            "嵩岳几时下，洞庭何日过。",
            "瓶干离涧久，衲坏卧云多。",
            "意欲相留住，游方肯舍么。"
        ],
        "notes": "",
        "id": "0a07ae96a76402cd770022af66c4f96c"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "怀虚中上人",
        "preface": "",
        "paragraphs": [
            "簷雨滴更残，思君安未安。",
            "湘川闻不远，道路去寻难。",
            "吟鬓霜应蚀，禅衣雪渐寒。",
            "倚松因独立，一鸟下江干。"
        ],
        "notes": "",
        "id": "53697a60e0da1dc9a806781b705d5cdc"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "简寂观",
        "preface": "",
        "paragraphs": [
            "正同高士坐烟霞，思著闲忙又是嗟。",
            "碧岫观中人似鹤，红尘路上事如麻。",
            "石肥滞雨添苍藓，松老涵风落翠花。",
            "莫道此间无我分，遗民长在惠持家。"
        ],
        "notes": "",
        "id": "da4b6b11068f73795744b13dae94d09e"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "睡起作",
        "preface": "",
        "paragraphs": [
            "长空秋雨歇，睡起觉精神。",
            "看水看山坐，无名无利身。",
            "偈吟诸祖意，茶碾去年春。",
            "此外谁相识，孤云到砌频。"
        ],
        "notes": "",
        "id": "3a4347ff24253833793f8ad4b83a0841"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "卖松者",
        "preface": "",
        "paragraphs": [
            "求利有何限，将松入市来。",
            "直饶人买去，也向柳边栽。",
            "细叶犹粘雪，孤根尚惹苔。",
            "知君用心错，举世重花开。"
        ],
        "notes": "",
        "id": "41e944353f56802db163b1e7dfe2b06a"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "思齐己上人",
        "preface": "",
        "paragraphs": [
            "同人与流俗，相谓好襟灵。",
            "有口不他说，长年自诵经。",
            "水声秋后石，山色晚来庭。",
            "客问修何法，指松千岁青。"
        ],
        "notes": "",
        "id": "218f493de3dd8ca2ae9a7473c21fb2da"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "送玄泰禅师",
        "preface": "",
        "paragraphs": [
            "去去去何住，一盂兼一瓶。",
            "水边寒草白，岛外晚峰青。",
            "宿处林闻虎，行时天有星。",
            "回期谁可定，浮世重看经。"
        ],
        "notes": "",
        "id": "7c3239b6c14d73641aae62cfa85ec9c2"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "三生石",
        "preface": "",
        "paragraphs": [
            "圣迹谁会得，每到亦徘徊。",
            "一尚不可得，三从何处来。",
            "清宵寒露滴，白昼野云隈。",
            "应是表灵异，凡情安可猜。"
        ],
        "notes": "",
        "id": "116e5c663797fab353e0a421bad81edd"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "题僧梦微房",
        "preface": "",
        "paragraphs": [
            "东海日未出，九衢人已行。",
            "吾师无事坐，苔藓入门生。",
            "雨过闲花落，风来古木声。",
            "天台频说法，石壁欠题名。"
        ],
        "notes": "",
        "id": "d7783ba7c50c0f9d12078ad2a2ffca24"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "秋台作",
        "preface": "",
        "paragraphs": [
            "独上高楼上，客情何物同。",
            "孤云无定处，长日信秋风。",
            "兄弟多年别，关河此夕中。",
            "到头归去是，免使叹洪蒙。"
        ],
        "notes": "",
        "id": "a76560dc063b6089dea933138ac0d097"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "怀故园",
        "preface": "",
        "paragraphs": [
            "故园归未得，此日意何伤。",
            "独坐水边草，水流春日长。"
        ],
        "notes": "",
        "id": "3ea65d7179088249ed932e57c0d5635b"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "僧院泉",
        "preface": "",
        "paragraphs": [
            "澄澈照人胆，深山只一般。",
            "来难穷处所，心去助波澜。",
            "砌曲夜声苦，窗虚客梦阑。",
            "无心谁肯爱，时有老僧看。"
        ],
        "notes": "",
        "id": "43e528eeb02bdaadb994cbc9fe8e6db7"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "题僧院泉",
        "preface": "",
        "paragraphs": [
            "何处云根新布得，归仍半日在烟萝。",
            "莫轻竹引经窗小，须信更深入耳多。",
            "绕砌虽然清自别，出门长恐浊相和。",
            "从此无心恋沧海，沧海无风亦起波。"
        ],
        "notes": "",
        "id": "1844c49a543cb3438536c33bf6b295ea"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "岳上作",
        "preface": "",
        "paragraphs": [
            "始好步青苔，蝉声且莫催。",
            "辛勤来到此，容易便言回。",
            "远水月未上，四方云正开。",
            "更堪逢道侣，特地话天台。"
        ],
        "notes": "",
        "id": "8b89df52923b1db4c06cc05b58476363"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "望西山",
        "preface": "",
        "paragraphs": [
            "积翠异诸岳，令人看莫休。",
            "有时经暮雨，独得倚高楼。",
            "云外僧应老，林间水正秋。",
            "到头归隐处，岂在问嵩丘。"
        ],
        "notes": "",
        "id": "8c8c585fea2e343edd4426bcc319956a"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "题虎掊泉",
        "preface": "",
        "paragraphs": [
            "一自虎掊得，清声四远流。",
            "众人怜尔处，长夜洗心头。",
            "出谷花随去，背岩猨下偷。",
            "林边落江徼，风起雨翛翛。"
        ],
        "notes": "",
        "id": "72aad76890e50b245e1f272fb075849a"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "松",
        "preface": "",
        "paragraphs": [
            "细韵飕飕入骨凉，影兼巢鹤过高墙。",
            "盘根一种依平地，自是梧桐不久长。"
        ],
        "notes": "",
        "id": "cff77ff4715d4ba5868eea292ffc8ff8"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "岳阳对柳",
        "preface": "",
        "paragraphs": [
            "谁此种秋色，令人看莫穷。",
            "正垂云梦雨，不奈洞庭风。",
            "昔出长安道，独游隋苑东。",
            "当时今日思，须信苦相同。"
        ],
        "notes": "",
        "id": "66790d93921bafa5dc287555224d3641"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "长安柳",
        "preface": "",
        "paragraphs": [
            "雨重依依舞态低，任人攀折路东西。",
            "何如渡□成林处，留得黄鸎到夜啼。",
            "（见《唐歌诗》残本第七册《草石虫鱼类》卷八。",
            "）。"
        ],
        "notes": "",
        "id": "807ddf9f35900f120ebe8f9299b546f9"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "落星寺诗",
        "preface": "",
        "paragraphs": [
            "是岳皆游遍，南来吴楚间。",
            "偶登湖里寺，疑到（《大典》作「是」）海中山。",
            "独树蒨萝（《庐山记》作「倩罗」，今从《大典》。",
            "）湿，遥汀白鸟闲。",
            "终须谢浮世，高卧听潺潺。",
            "（见《吉石盦丛书》影宋抄《庐山记》卷四，仅署名「同前」，其前缺一页，但存修睦《简寂观》诗之后半。",
            "《永乐大典》卷八七八二引《九江府志》正作修睦诗。",
            "）。"
        ],
        "notes": "",
        "id": "01295660784672d3560ea56758c73f94"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "山北东林诗",
        "preface": "",
        "paragraphs": [
            "二林乘兴往，几日见归程。",
            "有翼便归程。",
            "有翼便飞去，何劳更此生。",
            "川长云迤逦，溪静月分明。",
            "果熟僧相待，庭闲鹤自行。",
            "搘颐柽栉稳，远梦石床平。",
            "是院水皆到，无窗书不盈。",
            "登楼双眼饱，倚桧片心清。",
            "夜永莲花漏，殿高神运名。",
            "参空寒峤色，压雨古松声。",
            "早晚携瓶入，孤吟猨鸟情。",
            "（见《永乐大典》卷八七八二引《九江府志》。",
            "二诗皆据《古籍整理出版情况简报》一五六期张忱石先生《〈永乐大典〉续印本印象记》转录。",
            "）。"
        ],
        "notes": "",
        "id": "248f6221280778f51566589f797061bc"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "庐山（题拟）",
        "preface": "",
        "paragraphs": [
            "底事[匡]（康）庐住忘回，其如幽致胜天台。",
            "僧闲吟倚六朝树，客思晚行三径苔。",
            "（见《舆地纪胜》卷三十《江州》。",
            "）。"
        ],
        "notes": "",
        "id": "8e8a4c5431529e4b7f9cc1422d978a70"
    }
]