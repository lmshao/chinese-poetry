[
    {
        "author": "虚中",
        "dynasty": "唐",
        "type": "诗",
        "rhythmic": "",
        "title": "泊洞庭",
        "preface": "",
        "paragraphs": [
            "槐柳未知秋，依依馆驿头。",
            "客心俱念远，时雨自相留。",
            "浪没货鱼市，帆高卖酒楼。",
            "夜来思展转，故里在南州。"
        ],
        "notes": "",
        "id": "80554afc9e9ae6f08e700cb2fddd7f0e"
    },
    {
        "author": "虚中",
        "dynasty": "唐",
        "type": "诗",
        "rhythmic": "",
        "title": "善卷坛",
        "preface": "",
        "paragraphs": [
            "耕荒凿原时，高趣在希夷。",
            "大舜欲逊国，先生空歛眉。",
            "五溪清不足，千古美无亏。",
            "纵遣亡淳者，何人投所思。"
        ],
        "notes": "",
        "id": "69b45394f2bdbd717f04d14739b47044"
    },
    {
        "author": "虚中",
        "dynasty": "唐",
        "type": "诗",
        "rhythmic": "",
        "title": "石城金谷",
        "preface": "",
        "paragraphs": [
            "晋祚一倾摧，骄奢去不回。",
            "只应荆棘地，犹作绮罗灰。",
            "狐兔闲生长，樵苏静往来。",
            "踟蹰意无尽，寒日又西颓。"
        ],
        "notes": "",
        "id": "77dfdae2c362319c35410b0e4067c8c1"
    },
    {
        "author": "虚中",
        "dynasty": "唐",
        "type": "诗",
        "rhythmic": "",
        "title": "庾楼",
        "preface": "",
        "paragraphs": [
            "郡楼名甚远，几换见楼人。",
            "庾亮魂应在，清风到白苹。",
            "晴轩分楚汉，夜酒揖星辰。",
            "何必匡山上，独言无世尘。"
        ],
        "notes": "",
        "id": "f2dcdd5b597126a53b82d5be1dfbacdf"
    },
    {
        "author": "虚中",
        "dynasty": "唐",
        "type": "诗",
        "rhythmic": "",
        "title": "经贺监旧居",
        "preface": "",
        "paragraphs": [
            "不恋明皇宠，归来镜水隅。",
            "道装汀鹤识，春醉钓人扶。",
            "逐朵云如吐，成行雁侣驱。",
            "兰亭名景在，踪迹未为孤。"
        ],
        "notes": "",
        "id": "68ae139627271f829c38730cca26fe18"
    },
    {
        "author": "虚中",
        "dynasty": "唐",
        "type": "诗",
        "rhythmic": "",
        "title": "献郑都官",
        "preface": "",
        "paragraphs": [
            "早晚辞班列，归寻旧隐峰。",
            "代移家集在，身老诏书重。",
            "药秘仙都诀，茶开蜀国封。",
            "何当荅群望，高蹑傅岩踪。"
        ],
        "notes": "",
        "id": "b10ba6f5e8a93a01d75d7ab4c1704efb"
    },
    {
        "author": "虚中",
        "dynasty": "唐",
        "type": "诗",
        "rhythmic": "",
        "title": "寄华山司空图二首 一",
        "preface": "",
        "paragraphs": [
            "门径放莎垂，往来投刺稀。",
            "有时开御札，特地挂朝衣。",
            "岳信僧传去，仙香鹤带归。",
            "他年二南化，无复更衰微。"
        ],
        "notes": "",
        "id": "2f2ae2ee725221bb77df9edfce02ce1e"
    },
    {
        "author": "虚中",
        "dynasty": "唐",
        "type": "诗",
        "rhythmic": "",
        "title": "寄华山司空图二首 二",
        "preface": "",
        "paragraphs": [
            "逍遥短褐成，一劒动精灵。",
            "白昼梦仙岛，清晨礼道经。",
            "黍苗侵野径，桑椹汚闲庭。",
            "肯要为隣者，西南太华青。"
        ],
        "notes": "",
        "id": "bcba67589d1b5ef43e4c67c8d5c79476"
    },
    {
        "author": "虚中",
        "dynasty": "唐",
        "type": "诗",
        "rhythmic": "",
        "title": "赠屏风岩栖蟾上人",
        "preface": "",
        "paragraphs": [
            "岩房高且静，住此几寒暄。",
            "鹿嗅安禅石，猿啼乞食村。",
            "朝阳生树罅，古路透云根。",
            "独我闲相觅，凄凉碧洞门。"
        ],
        "notes": "",
        "id": "36e7b6cbd724a3c6a7d6474d3f777db2"
    },
    {
        "author": "虚中",
        "dynasty": "唐",
        "type": "诗",
        "rhythmic": "",
        "title": "赠秀才",
        "preface": "",
        "paragraphs": [
            "筠阳多胜致，夫子纵游遨。",
            "凤鸟瑞不见，鲈鱼价转高。",
            "门开沙觜静，船系树根牢。",
            "谁解伊人趣，村沽对郁陶。"
        ],
        "notes": "",
        "id": "9531c55e871dee46cdeca2b04fdc1b2e"
    },
    {
        "author": "虚中",
        "dynasty": "唐",
        "type": "诗",
        "rhythmic": "",
        "title": "送迁客",
        "preface": "",
        "paragraphs": [
            "倏忽堕鹓行，天南去路长。",
            "片言曾不谄，获罪亦何伤。",
            "象恋藏牙浦，人贪卖子乡。",
            "此心终合雪，去已莫思量。"
        ],
        "notes": "",
        "id": "67f224810d4e18f355f9528584617795"
    },
    {
        "author": "虚中",
        "dynasty": "唐",
        "type": "诗",
        "rhythmic": "",
        "title": "哭悼朝贤",
        "preface": "",
        "paragraphs": [
            "前昨回私第，旋闻寝疾终。",
            "四隣方响绝，二月牡丹空。",
            "冢已迁名境，碑仍待至公。",
            "秪应遗爱理，长在楚南风。"
        ],
        "notes": "",
        "id": "a3cf65e6ae8ac94769b23cb6e92cab0d"
    },
    {
        "author": "虚中",
        "dynasty": "唐",
        "type": "诗",
        "rhythmic": "",
        "title": "悼方干处士",
        "preface": "",
        "paragraphs": [
            "先生在世日，秪向镜湖居。",
            "明主未巡狩，白头闲钓鱼。",
            "烟莎一径小，洲岛四隣疎。",
            "独有为儒者，时来吊旧庐。"
        ],
        "notes": "",
        "id": "da2b6aff1491532665ce1a9e46c613e5"
    },
    {
        "author": "虚中",
        "dynasty": "唐",
        "type": "诗",
        "rhythmic": "",
        "title": "听轩辕先生琴",
        "preface": "",
        "paragraphs": [
            "诀妙与功精，通宵膝上横。",
            "一堂风冷淡，千古意分明。",
            "坐客禅魂凝，巢禽耳目倾。",
            "酷哉商纣世，曾不遇先生。"
        ],
        "notes": "",
        "id": "76719410feb5871028ec8841722170c3"
    },
    {
        "author": "虚中",
        "dynasty": "唐",
        "type": "诗",
        "rhythmic": "",
        "title": "芳草",
        "preface": "",
        "paragraphs": [
            "绵绵芳草绿，何处动深思。",
            "金谷人亡后，沙塲日暖时。",
            "龙鳞藏有瑞，风雨洒无私。",
            "欲采兰兼蕙，清香可赠谁。"
        ],
        "notes": "",
        "id": "1556d41f77f63cc7af9e214179e6217b"
    },
    {
        "author": "虚中",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "喜鱼在深处，幽鸟立多时。",
            "菖蒲花不艳，鸜鹆性多灵。",
            "盘中是祥瑞，天下恰炎蒸。",
            "待暖还须去，门前有路岐。",
            "春雨无高下，花枝有短长。",
            "老负峨眉月，闲看云水心。"
        ],
        "notes": "",
        "id": "29ede0a63652ddbee71c5bc14b80f987"
    },
    {
        "author": "虚中",
        "dynasty": "唐",
        "type": "诗",
        "rhythmic": "",
        "title": "赠天昕禅老",
        "preface": "",
        "paragraphs": [
            "翰苑营嘉致，到来山意深。",
            "会茶多野客，啼竹半沙禽。",
            "雪溜悬危石，棋灯射远林。",
            "言诗素非苦，虚答侍臣心。",
            "（《诗渊》第一册第三八四页）。"
        ],
        "notes": "",
        "id": "62b4a7df7307ec42571f28abe3bd5a5b"
    },
    {
        "author": "虚中",
        "dynasty": "唐",
        "type": "诗",
        "rhythmic": "",
        "title": "送鴈",
        "preface": "",
        "paragraphs": [
            "云梦[千]（午）（从《诗学指南》本改）行去，潇湘一夜空。"
        ],
        "notes": "",
        "id": "3250c856d953e9d871eab08e1c59db2d"
    },
    {
        "author": "虚中",
        "dynasty": "唐",
        "type": "诗",
        "rhythmic": "",
        "title": "听琴",
        "preface": "",
        "paragraphs": [
            "古调俗不乐，正[声]（身）（从《诗学指南》本改）君自知。"
        ],
        "notes": "",
        "id": "76fcac292897da647c32a8d800fc5159"
    },
    {
        "author": "虚中",
        "dynasty": "唐",
        "type": "诗",
        "rhythmic": "",
        "title": "喜友人及第",
        "preface": "",
        "paragraphs": [
            "碧霄章句绝离手，紫府神仙尽点头。",
            "（均见《吟窗杂录》卷十四正字王玄《诗中旨格》）。"
        ],
        "notes": "",
        "id": "2347ffa31abb870a8192ca8bb506209a"
    }
]