[
    {
        "author": "虚中",
        "dynasty": "唐",
        "type": "诗",
        "rhythmic": "",
        "title": "泊洞庭",
        "preface": "",
        "paragraphs": [
            "槐柳未知秋，依依馆驿头。",
            "客心俱念远，时雨自相留。",
            "浪没货鱼市，帆高卖酒楼。",
            "夜来思展转，故里在南州。"
        ],
        "notes": "",
        "id": "22581fb1688ecf31e3532066272947b0"
    },
    {
        "author": "虚中",
        "dynasty": "唐",
        "type": "诗",
        "rhythmic": "",
        "title": "善卷坛",
        "preface": "",
        "paragraphs": [
            "耕荒凿原时，高趣在希夷。",
            "大舜欲逊国，先生空歛眉。",
            "五溪清不足，千古美无亏。",
            "纵遣亡淳者，何人投所思。"
        ],
        "notes": "",
        "id": "e29e57a1d424a49ebc591fda1d4685f6"
    },
    {
        "author": "虚中",
        "dynasty": "唐",
        "type": "诗",
        "rhythmic": "",
        "title": "石城金谷",
        "preface": "",
        "paragraphs": [
            "晋祚一倾摧，骄奢去不回。",
            "只应荆棘地，犹作绮罗灰。",
            "狐兔闲生长，樵苏静往来。",
            "踟蹰意无尽，寒日又西颓。"
        ],
        "notes": "",
        "id": "e87d4903dd42613a8f4355d5ef625eb4"
    },
    {
        "author": "虚中",
        "dynasty": "唐",
        "type": "诗",
        "rhythmic": "",
        "title": "庾楼",
        "preface": "",
        "paragraphs": [
            "郡楼名甚远，几换见楼人。",
            "庾亮魂应在，清风到白苹。",
            "晴轩分楚汉，夜酒揖星辰。",
            "何必匡山上，独言无世尘。"
        ],
        "notes": "",
        "id": "11ccd4d5bfae1098b4af0bc7c8d6b1f0"
    },
    {
        "author": "虚中",
        "dynasty": "唐",
        "type": "诗",
        "rhythmic": "",
        "title": "经贺监旧居",
        "preface": "",
        "paragraphs": [
            "不恋明皇宠，归来镜水隅。",
            "道装汀鹤识，春醉钓人扶。",
            "逐朵云如吐，成行雁侣驱。",
            "兰亭名景在，踪迹未为孤。"
        ],
        "notes": "",
        "id": "2c3dbaa2461cc189e9e0ae7fde133b74"
    },
    {
        "author": "虚中",
        "dynasty": "唐",
        "type": "诗",
        "rhythmic": "",
        "title": "献郑都官",
        "preface": "",
        "paragraphs": [
            "早晚辞班列，归寻旧隐峰。",
            "代移家集在，身老诏书重。",
            "药秘仙都诀，茶开蜀国封。",
            "何当荅群望，高蹑傅岩踪。"
        ],
        "notes": "",
        "id": "094c8119100de19976e6e8513a593651"
    },
    {
        "author": "虚中",
        "dynasty": "唐",
        "type": "诗",
        "rhythmic": "",
        "title": "寄华山司空图二首 一",
        "preface": "",
        "paragraphs": [
            "门径放莎垂，往来投刺稀。",
            "有时开御札，特地挂朝衣。",
            "岳信僧传去，仙香鹤带归。",
            "他年二南化，无复更衰微。"
        ],
        "notes": "",
        "id": "cfd3271a9e7b23405ac79592da520cd4"
    },
    {
        "author": "虚中",
        "dynasty": "唐",
        "type": "诗",
        "rhythmic": "",
        "title": "寄华山司空图二首 二",
        "preface": "",
        "paragraphs": [
            "逍遥短褐成，一劒动精灵。",
            "白昼梦仙岛，清晨礼道经。",
            "黍苗侵野径，桑椹汚闲庭。",
            "肯要为隣者，西南太华青。"
        ],
        "notes": "",
        "id": "210d48be136915b73386b3e54e31bc53"
    },
    {
        "author": "虚中",
        "dynasty": "唐",
        "type": "诗",
        "rhythmic": "",
        "title": "赠屏风岩栖蟾上人",
        "preface": "",
        "paragraphs": [
            "岩房高且静，住此几寒暄。",
            "鹿嗅安禅石，猿啼乞食村。",
            "朝阳生树罅，古路透云根。",
            "独我闲相觅，凄凉碧洞门。"
        ],
        "notes": "",
        "id": "e84caba5442ad399e8d3e9df76b0ff17"
    },
    {
        "author": "虚中",
        "dynasty": "唐",
        "type": "诗",
        "rhythmic": "",
        "title": "赠秀才",
        "preface": "",
        "paragraphs": [
            "筠阳多胜致，夫子纵游遨。",
            "凤鸟瑞不见，鲈鱼价转高。",
            "门开沙觜静，船系树根牢。",
            "谁解伊人趣，村沽对郁陶。"
        ],
        "notes": "",
        "id": "4e57e96f4f31fd48671e707e97f4b04a"
    },
    {
        "author": "虚中",
        "dynasty": "唐",
        "type": "诗",
        "rhythmic": "",
        "title": "送迁客",
        "preface": "",
        "paragraphs": [
            "倏忽堕鹓行，天南去路长。",
            "片言曾不谄，获罪亦何伤。",
            "象恋藏牙浦，人贪卖子乡。",
            "此心终合雪，去已莫思量。"
        ],
        "notes": "",
        "id": "3c34e41ad19129c9b08cfd3858108110"
    },
    {
        "author": "虚中",
        "dynasty": "唐",
        "type": "诗",
        "rhythmic": "",
        "title": "哭悼朝贤",
        "preface": "",
        "paragraphs": [
            "前昨回私第，旋闻寝疾终。",
            "四隣方响绝，二月牡丹空。",
            "冢已迁名境，碑仍待至公。",
            "秪应遗爱理，长在楚南风。"
        ],
        "notes": "",
        "id": "dbe740e2ab9e0fd2e71bb126eec441c4"
    },
    {
        "author": "虚中",
        "dynasty": "唐",
        "type": "诗",
        "rhythmic": "",
        "title": "悼方干处士",
        "preface": "",
        "paragraphs": [
            "先生在世日，秪向镜湖居。",
            "明主未巡狩，白头闲钓鱼。",
            "烟莎一径小，洲岛四隣疎。",
            "独有为儒者，时来吊旧庐。"
        ],
        "notes": "",
        "id": "2870d5d0abe3767eeb2b6ae99d30d41b"
    },
    {
        "author": "虚中",
        "dynasty": "唐",
        "type": "诗",
        "rhythmic": "",
        "title": "听轩辕先生琴",
        "preface": "",
        "paragraphs": [
            "诀妙与功精，通宵膝上横。",
            "一堂风冷淡，千古意分明。",
            "坐客禅魂凝，巢禽耳目倾。",
            "酷哉商纣世，曾不遇先生。"
        ],
        "notes": "",
        "id": "83ea7ca654833fda3b233672b4c08a1b"
    },
    {
        "author": "虚中",
        "dynasty": "唐",
        "type": "诗",
        "rhythmic": "",
        "title": "芳草",
        "preface": "",
        "paragraphs": [
            "绵绵芳草绿，何处动深思。",
            "金谷人亡后，沙塲日暖时。",
            "龙鳞藏有瑞，风雨洒无私。",
            "欲采兰兼蕙，清香可赠谁。"
        ],
        "notes": "",
        "id": "b29296ea9bd266452787fd0991226217"
    },
    {
        "author": "虚中",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "喜鱼在深处，幽鸟立多时。",
            "菖蒲花不艳，鸜鹆性多灵。",
            "盘中是祥瑞，天下恰炎蒸。",
            "待暖还须去，门前有路岐。",
            "春雨无高下，花枝有短长。",
            "老负峨眉月，闲看云水心。"
        ],
        "notes": "",
        "id": "aa970cad1ed416ad6a4209f7bc15ebf5"
    },
    {
        "author": "虚中",
        "dynasty": "唐",
        "type": "诗",
        "rhythmic": "",
        "title": "赠天昕禅老",
        "preface": "",
        "paragraphs": [
            "翰苑营嘉致，到来山意深。",
            "会茶多野客，啼竹半沙禽。",
            "雪溜悬危石，棋灯射远林。",
            "言诗素非苦，虚答侍臣心。",
            "（《诗渊》第一册第三八四页）。"
        ],
        "notes": "",
        "id": "8dea1788640e24a8f7f2417827149f82"
    },
    {
        "author": "虚中",
        "dynasty": "唐",
        "type": "诗",
        "rhythmic": "",
        "title": "送鴈",
        "preface": "",
        "paragraphs": [
            "云梦[千]（午）（从《诗学指南》本改）行去，潇湘一夜空。"
        ],
        "notes": "",
        "id": "002328bb1ccc5260e943783c7b111794"
    },
    {
        "author": "虚中",
        "dynasty": "唐",
        "type": "诗",
        "rhythmic": "",
        "title": "听琴",
        "preface": "",
        "paragraphs": [
            "古调俗不乐，正[声]（身）（从《诗学指南》本改）君自知。"
        ],
        "notes": "",
        "id": "be9dfd318874ca4c556ebbe3ac467713"
    },
    {
        "author": "虚中",
        "dynasty": "唐",
        "type": "诗",
        "rhythmic": "",
        "title": "喜友人及第",
        "preface": "",
        "paragraphs": [
            "碧霄章句绝离手，紫府神仙尽点头。",
            "（均见《吟窗杂录》卷十四正字王玄《诗中旨格》）。"
        ],
        "notes": "",
        "id": "adba5dd707f6b97427a28ec7e5d868a7"
    }
]