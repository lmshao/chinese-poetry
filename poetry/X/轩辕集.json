[
    {
        "author": "轩辕集",
        "dynasty": "唐",
        "type": "诗",
        "rhythmic": "",
        "title": "还丹口诀",
        "preface": "",
        "paragraphs": [
            "世上喧喧车马人，红颜绿鬓不长春。",
            "药术相传万甲子，学者茫茫寻不真。",
            "寻不真，莫生嗔，盖为黄芽不得真。",
            "铅是铅，汞是汞，世上之人总错用。",
            "草黄芽，木黄芽，世上闻说也乱夸。",
            "自古口传不形纸，烧者徒劳尽破家。",
            "堪分付，递相传，固济元来此道门。",
            "妄传非人遭殃祸，父子麤疎不合言。",
            "黑服硫黄烧不烟，饵之中寿几千年。",
            "更加金室乾坤内，脱世浮空得飞仙。",
            "（《大还丹照鉴》）。"
        ],
        "notes": "",
        "id": "494edf8f5b11b6a2b060e1484b9106fe"
    }
]