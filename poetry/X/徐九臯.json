[
    {
        "author": "徐九臯",
        "dynasty": "唐",
        "type": "诗",
        "rhythmic": "",
        "title": "关山月",
        "preface": "",
        "paragraphs": [
            "玉塞抵长城，金徽暎高阙。",
            "遥心万余里，直望三边月。",
            "霜静影逾悬，露晞光渐没。",
            "思君不可见，空叹将焉歇。"
        ],
        "notes": "",
        "id": "96b52143493c0d147ab9915168619a15"
    },
    {
        "author": "徐九臯",
        "dynasty": "唐",
        "type": "诗",
        "rhythmic": "",
        "title": "战城南",
        "preface": "",
        "paragraphs": [
            "塞北狂胡旅，城南敌汉围。",
            "巉岩一鼓气，拔利五兵威。",
            "虏骑瞻山哭，王师拓地飞。",
            "不应须宠战，当遂勒金徽。"
        ],
        "notes": "",
        "id": "c397107714c435a04e868be38584ee44"
    },
    {
        "author": "徐九臯",
        "dynasty": "唐",
        "type": "诗",
        "rhythmic": "",
        "title": "咏史",
        "preface": "",
        "paragraphs": [
            "亡国秦韩代，荣身刘项年。",
            "金槌击政后，玉斗碎增前。",
            "圣主称三杰，明离保四贤。",
            "已申黄石祭，方慕赤松仙。"
        ],
        "notes": "",
        "id": "ec265ea24f94ed0ce4222733451a1224"
    },
    {
        "author": "徐九臯",
        "dynasty": "唐",
        "type": "诗",
        "rhythmic": "",
        "title": "途中览镜",
        "preface": "",
        "paragraphs": [
            "四海游长倦，百年愁半侵。",
            "赖窥明镜里，时见丈夫心。"
        ],
        "notes": "",
        "id": "900fbc8afc7c083e6c494d28de167703"
    },
    {
        "author": "徐九臯",
        "dynasty": "唐",
        "type": "诗",
        "rhythmic": "",
        "title": "送部四镇人往单于别知故",
        "preface": "",
        "paragraphs": [
            "天下今无事，云中独未宁。",
            "忝驱更戍卒，方远送边庭。",
            "马饮长城水，军占太白星。",
            "国恩行可报，何必守经营。"
        ],
        "notes": "",
        "id": "57b6363d379dab86e3e3e52cdac9eae8"
    }
]