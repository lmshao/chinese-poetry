[
    {
        "author": "薛唐",
        "dynasty": "宋",
        "type": "诗",
        "rhythmic": "",
        "title": "田舍作",
        "preface": "",
        "paragraphs": [
            "世业存五亩，家风守二南。",
            "适情无过睡，幽事不妨贪。",
            "母老厨增肉，朋来树选柑。",
            "每惭躬稼穑，未及野农谙。"
        ],
        "notes": "",
        "id": "72af8c21bd511d47fad4270e704b2bfd"
    },
    {
        "author": "薛唐",
        "dynasty": "宋",
        "type": "诗",
        "rhythmic": "",
        "title": "秋眠",
        "preface": "",
        "paragraphs": [
            "凉色正堪弄，新碪绝可怜。",
            "况兼梧叶响，槭槭到床边。",
            "群雁叫远渚，孤云停莫天。",
            "郊居迎送寡，秋日足高眠。"
        ],
        "notes": "",
        "id": "afa57b8c68db5339abdcce0d7a65b130"
    },
    {
        "author": "薛唐",
        "dynasty": "宋",
        "type": "诗",
        "rhythmic": "",
        "title": "书壁",
        "preface": "",
        "paragraphs": [
            "自甘藜藿不求鱼，大笑冯生出想车。",
            "才子座中悲邺下，高篇社里厌黄初。",
            "不臣未遂忠臣志，生子犹能读父书。",
            "酒后放言挥秃管，元龙豪气本难除。"
        ],
        "notes": "",
        "id": "404b909b9395338c599c3d91530ec11d"
    }
]