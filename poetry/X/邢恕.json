[
    {
        "author": "邢恕",
        "dynasty": "宋",
        "type": "诗",
        "rhythmic": "",
        "title": "将还河北留别尧夫先生",
        "preface": "",
        "paragraphs": [
            "先生抱道隐墙东，心迹兼忘出处通。",
            "圮下每惭知孺子，床前曾忆拜庞公。",
            "已将目击存微妙，直把神交寄始终。",
            "此日离违限南北，萧萧班马正依风。"
        ],
        "notes": "",
        "id": "02ec40dd938a97dd69203be3a63c64fa"
    },
    {
        "author": "邢恕",
        "dynasty": "宋",
        "type": "诗",
        "rhythmic": "",
        "title": "送程给事知越州",
        "preface": "",
        "paragraphs": [
            "稽山鉴水正宜秋，笑领铜符下鹢舟。",
            "青琐夕郎传故事，鸿都仙客足风流。",
            "锦衣著去经乡国，茧纸翻成赋郡楼。",
            "祇恐汉廷须雅望，寇公难得隔年留。"
        ],
        "notes": "",
        "id": "c8c6bbaf7c7855db3ffffb759081d41f"
    },
    {
        "author": "邢恕",
        "dynasty": "宋",
        "type": "诗",
        "rhythmic": "",
        "title": "随州",
        "preface": "",
        "paragraphs": [
            "荆楚西南地，清明咫尺天。",
            "远山犹带雪，高柳已藏烟。"
        ],
        "notes": "",
        "id": "eeebc91c9716918d7c32a437ba262d1e"
    },
    {
        "author": "邢恕",
        "dynasty": "宋",
        "type": "诗",
        "rhythmic": "",
        "title": "酬魏少府侍直史馆",
        "preface": "",
        "paragraphs": [
            "丽藻高郑卫，专学美齐传。",
            "容揄难有属，笔削少能干。"
        ],
        "notes": "",
        "id": "10dbf8888642314f851d14d0862dcb05"
    },
    {
        "author": "邢恕",
        "dynasty": "宋",
        "type": "诗",
        "rhythmic": "",
        "title": "华严岩",
        "preface": "",
        "paragraphs": [
            "一簇僧房路屈盘，不逾城郭到林峦。",
            "何人为假丹青手，写入轻绡挂壁看。"
        ],
        "notes": "",
        "id": "f1f960cb55099e85a81f5fda92da664a"
    },
    {
        "author": "邢恕",
        "dynasty": "宋",
        "type": "诗",
        "rhythmic": "",
        "title": "题愚溪",
        "preface": "",
        "paragraphs": [
            "溪流贯清江，湍濑亘百里。",
            "龙蛇几盘纡，雷雨忽奔驶。",
            "石横渠状穿凿，怪力祖谁氏。",
            "突如见头角，虎豹或蹲峙。",
            "横杠互枝柱，小艇俄纷委。",
            "苹藻翳泓澄，松竹荫崖涘。",
            "两山束鸟道，侧岸数鱼尾。",
            "缭然閟深幽，梵字叠危址。",
            "钟呗杂滩声，亭台森水底。",
            "凭栏几游目，杖策时临履。",
            "酒杓间茶铛，棋枰延昼晷。",
            "放怀得天倪，清啸谢尘滓。",
            "忽忘儿女缚，似接嬴秦子。",
            "顾予拙谋身，霜鬓飒垂耳。",
            "雅意在延龄，丹砂夙充饵。",
            "焉得兹结庐，帐念远桑梓。"
        ],
        "notes": "",
        "id": "e16e6033e18460860dfa5c15409ec7c9"
    },
    {
        "author": "邢恕",
        "dynasty": "宋",
        "type": "诗",
        "rhythmic": "",
        "title": "独游偶题",
        "preface": "",
        "paragraphs": [
            "颓然一睡足，岩溜尚潺湲。",
            "面几郎山郭，寂无人世喧。"
        ],
        "notes": "",
        "id": "2f7623b5469d2b45de14287b523ca9fe"
    },
    {
        "author": "邢恕",
        "dynasty": "宋",
        "type": "诗",
        "rhythmic": "",
        "title": "游浯溪",
        "preface": "",
        "paragraphs": [
            "归舟一夜泊浯溪，晓雨丝丝不作泥。",
            "□石苍崖访遗刻，更磨苔藓为留题。"
        ],
        "notes": "",
        "id": "b27f9573bd7e3ccdc3b0e4b6a27f4fa9"
    },
    {
        "author": "邢恕",
        "dynasty": "宋",
        "type": "诗",
        "rhythmic": "",
        "title": "朝阳岩绝句  其一",
        "preface": "",
        "paragraphs": [
            "濯足临澄碧，和云卧石室。",
            "淅沥天风生，披襟当呼吸。"
        ],
        "notes": "",
        "id": "c6946ff3d38412cc680d71f6d34dd41d"
    },
    {
        "author": "邢恕",
        "dynasty": "宋",
        "type": "诗",
        "rhythmic": "",
        "title": "朝阳岩绝句  其二",
        "preface": "",
        "paragraphs": [
            "岩巅风雨落泉声，岩下江流见底清。",
            "夹岸松筠倒流影，炊烟渔父近寒城。"
        ],
        "notes": "",
        "id": "1c62d61cd63a6c4478bc9d115117cc94"
    },
    {
        "author": "邢恕",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "云容山色争奇□，远水遥天共落晖。"
        ],
        "notes": "",
        "id": "5976e403a5bd56d036747b6726a9a946"
    },
    {
        "author": "邢恕",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "城隅楼榭与云平，城下溪流见底清。"
        ],
        "notes": "",
        "id": "0a452623985e5d6c16349522a2316cc6"
    },
    {
        "author": "邢恕",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "涢水带西城，城高敞郡亭。"
        ],
        "notes": "",
        "id": "9d98bca062432f211eaef7576bed7ddf"
    },
    {
        "author": "邢恕",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "随为楚西南，郡颇富山水。"
        ],
        "notes": "",
        "id": "be69c9ba7224a0ded1e91cc7b2f8e82a"
    }
]