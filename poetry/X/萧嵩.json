[
    {
        "author": "萧嵩",
        "dynasty": "唐",
        "type": "诗",
        "rhythmic": "",
        "title": "奉和圣制送张说上集贤学士赐宴",
        "preface": "",
        "paragraphs": [
            "帝曰简才能，旌贤在股肱。",
            "文章体一变，礼乐道逾弘。",
            "芸阁英华入，宾门鹓鹭登。",
            "恩筵过所望，圣泽实超恒。",
            "夏叶开红药，余花发紫藤。",
            "微臣亦何幸，叨此预文朋。"
        ],
        "notes": "",
        "id": "f88f00d230a9294ee9a6be03abde4727"
    },
    {
        "author": "萧嵩",
        "dynasty": "唐",
        "type": "诗",
        "rhythmic": "",
        "title": "奉和御制左丞相说右丞相璟太子少傅乾曜同日上官命宴都堂赐诗",
        "preface": "",
        "paragraphs": [
            "审官思共理，多士属惟唐。",
            "历选台庭旧，来熙帝业昌。",
            "入朝师百辟，论道协三光。",
            "垂拱咨元老，亲贤辅少阳。",
            "登庸崇礼送，宠德耀宸章。",
            "御酒飞觞洽，仙闱雅乐张。",
            "荷恩思有报，陈力媿无良。",
            "愿罄公忠节，同心奉我皇。"
        ],
        "notes": "",
        "id": "db437a09feaae868fde6452724339531"
    }
]