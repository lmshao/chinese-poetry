[
    {
        "author": "西施",
        "dynasty": "唐",
        "type": "诗",
        "rhythmic": "",
        "title": "谢王轩",
        "preface": "",
        "paragraphs": [
            "妾自吴宫还越国，素衣千载无人识。",
            "当时心比金石坚，今日为君坚不得。"
        ],
        "notes": "",
        "id": "c5ed439a2023aae52453cff2eed2bce9"
    },
    {
        "author": "西施",
        "dynasty": "唐",
        "type": "诗",
        "rhythmic": "",
        "title": "王轩题西施石诗",
        "preface": "",
        "paragraphs": [
            "岭上千峰秀，江边细草春。",
            "今逢浣纱石，不见浣纱人。"
        ],
        "notes": "",
        "id": "6d8ea3c8e9210db0a678e7368dbedd9c"
    },
    {
        "author": "西施",
        "dynasty": "唐",
        "type": "诗",
        "rhythmic": "",
        "title": "轩诗",
        "preface": "",
        "paragraphs": [
            "佳人去千载，溪山久寂寞。",
            "野水浮白烟，岩花自开落。",
            "猨鸟旧清音，风月闲楼阁。",
            "无语立斜阳，幽情入天幕。"
        ],
        "notes": "",
        "id": "42e450a58011c97094b9f8c03b874795"
    },
    {
        "author": "西施",
        "dynasty": "唐",
        "type": "诗",
        "rhythmic": "",
        "title": "西施诗",
        "preface": "",
        "paragraphs": [
            "高花岩外晓相鲜，幽鸟雨中啼不歇。",
            "红云飞过大江西，从此人间怨风月。"
        ],
        "notes": "",
        "id": "2a1507145b8ae5a1f6043f471fb944fe"
    },
    {
        "author": "西施",
        "dynasty": "唐",
        "type": "诗",
        "rhythmic": "",
        "title": "轩诗",
        "preface": "",
        "paragraphs": [
            "当时计拙笑将军，何事安邦赖美人。",
            "一自仙葩入吴国，从兹越国更无春。"
        ],
        "notes": "",
        "id": "9cc913b7313c995dc2ff2282ac010470"
    },
    {
        "author": "西施",
        "dynasty": "唐",
        "type": "诗",
        "rhythmic": "",
        "title": "西施诗",
        "preface": "",
        "paragraphs": [
            "云霞出没群峰外，鸥鸟浮沈一水间。",
            "一自越兵齐振地，梦魂不到虎丘山。"
        ],
        "notes": "",
        "id": "1c7c3efb6b092d287cba583e733de0ea"
    }
]