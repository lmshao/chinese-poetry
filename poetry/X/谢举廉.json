[
    {
        "author": "谢举廉",
        "dynasty": "宋",
        "type": "诗",
        "rhythmic": "",
        "title": "戏题指纹鬭牛图",
        "preface": "",
        "paragraphs": [
            "左者前其角，右者后其足。",
            "浼君双指螺，战此两觳觫。",
            "草长水远日悠悠，不向桑间自在休。",
            "蜗头尚可屠蛮触，壁上从今鬭二牛。"
        ],
        "notes": "",
        "id": "bfe8a9e28937f373564a662661122eb1"
    },
    {
        "author": "谢举廉",
        "dynasty": "宋",
        "type": "诗",
        "rhythmic": "",
        "title": "西捷口号",
        "preface": "",
        "paragraphs": [
            "圣明陛下如先帝，辟国谋臣似召公。",
            "不遣毛嫱嫔漠北，只将魏尚守云中。",
            "百年境土逡巡复，万里窠巢指顾空。",
            "今日版图非昔日，玉关西有岭名葱。"
        ],
        "notes": "",
        "id": "a6dc84913e782e7706d84369a0430a4f"
    },
    {
        "author": "谢举廉",
        "dynasty": "宋",
        "type": "诗",
        "rhythmic": "",
        "title": "浴日亭",
        "preface": "",
        "paragraphs": [
            "煌煌太阳精，浴以沧溟水。",
            "光润无纤滓，畏爱从此始。"
        ],
        "notes": "",
        "id": "2c4e45f21d7cbcd8d51719cc1fac0142"
    },
    {
        "author": "谢举廉",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "万里一时开骥足，百年今始破天荒。"
        ],
        "notes": "",
        "id": "d8cd2bb9d760ff219082ec064a4d24e0"
    },
    {
        "author": "谢举廉",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "秋风鲙鲈丝，霜月持蟹螯。"
        ],
        "notes": "",
        "id": "fdae6a813aa9e03bd678911f537ae01a"
    }
]