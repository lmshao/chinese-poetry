[
    {
        "author": "谢雨",
        "dynasty": "宋",
        "type": "诗",
        "rhythmic": "",
        "title": "三井庙",
        "preface": "",
        "paragraphs": [
            "曾祷神龙井，云林杳莽间。",
            "苹蘩朝荐庙，风雨夜离山。",
            "百里田畴熟，一年囹圄闲。",
            "因循失报谢，石险路难攀。",
            "何年修庙貌，栋宇已摧残。",
            "牲币三时少，风泉四月寒。",
            "野僧多稌穥，古木有杉栾。",
            "深欲重修葺，蹉跎又解官。"
        ],
        "notes": "",
        "id": "56974af2ebae43214a9ffbd700d4c767"
    },
    {
        "author": "谢雨",
        "dynasty": "宋",
        "type": "诗",
        "rhythmic": "",
        "title": "题湖上",
        "preface": "",
        "paragraphs": [
            "杜鹃呼我我归休，陆有轻车水有船。",
            "笑杀西湖湖上客，醉生梦死恋杭州。"
        ],
        "notes": "",
        "id": "5c2c106e32a4cea02265c1d095e02e20"
    }
]