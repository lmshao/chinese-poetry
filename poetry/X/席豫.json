[
    {
        "author": "席豫",
        "dynasty": "唐",
        "type": "诗",
        "rhythmic": "",
        "title": "奉和勅赐公主镜",
        "preface": "",
        "paragraphs": [
            "令节颁龙镜，仙辉下凤台。",
            "含灵万象入，写照百花开。",
            "色与皇明散，光随圣泽来。",
            "妍媸冰鉴里，从此愧非才。"
        ],
        "notes": "",
        "id": "4debd4d49968e03d23c2084f9c969f50"
    },
    {
        "author": "席豫",
        "dynasty": "唐",
        "type": "诗",
        "rhythmic": "",
        "title": "江行纪事二首 一",
        "preface": "",
        "paragraphs": [
            "飘飖任舟楫，回合傍江津。",
            "后浦情犹在，前山赏更新。",
            "树深烟幂幂，滩浅石磷磷。",
            "川路南行远，淹留惜此辰。"
        ],
        "notes": "",
        "id": "a1f5b92462609eebbddc715f29514181"
    },
    {
        "author": "席豫",
        "dynasty": "唐",
        "type": "诗",
        "rhythmic": "",
        "title": "江行纪事二首 二",
        "preface": "",
        "paragraphs": [
            "江汛春风势，山楼曙月辉。",
            "猿攀紫岩饮，鸟拂清潭飞。",
            "古树崩沙岸，新苔覆石矶。",
            "津途赏无限，征客𫏐忘归。"
        ],
        "notes": "",
        "id": "883efb0402570cde8cec20e4565d8d19"
    },
    {
        "author": "席豫",
        "dynasty": "唐",
        "type": "诗",
        "rhythmic": "",
        "title": "奉和圣制答张说南出雀鼠谷",
        "preface": "",
        "paragraphs": [
            "鸣銮初幸代，旋盖欲横汾。",
            "山尽千旗出，郊平五校分。",
            "前林已暄景，后壑尚寒氛。",
            "风送箫韶曲，花铺黼黻文。",
            "盐梅推上宰，礼乐统中军。",
            "献赋纡天札，飘飖飞白云。"
        ],
        "notes": "",
        "id": "444e29cd845f0f3f0984f289f40643fc"
    },
    {
        "author": "席豫",
        "dynasty": "唐",
        "type": "诗",
        "rhythmic": "",
        "title": "奉和圣制送张说巡边",
        "preface": "",
        "paragraphs": [
            "圣主重兵权，分符属大贤。",
            "中军仍执政，丞相复巡边。",
            "翕习戎装动，张皇庙略宣。",
            "朝荣承睿札，野饯转行旃。",
            "亭障东缘海，沙场北际天。",
            "春冬见岩雪，朝夕候烽烟。",
            "已勒封山记，犹闻遣戍篇。",
            "五营将月合，八阵与云连。",
            "经略图方远，怀柔道更全。",
            "归来画麟阁，蔼蔼武功传。"
        ],
        "notes": "",
        "id": "27e4600f6e90876c9f4c171fcbdb9028"
    },
    {
        "author": "席豫",
        "dynasty": "唐",
        "type": "诗",
        "rhythmic": "",
        "title": "蒲津迎驾",
        "preface": "",
        "paragraphs": [
            "回鸾下蒲坂，飞旆指秦京。",
            "雕上黄云送，关中紫气迎。",
            "霞朝看马色，月晓听鸡鸣。",
            "防拒连山险，长桥压水平。",
            "省方知化洽，察俗觉时清。",
            "天下长无事，空余襟带名。",
            "（见唐芮挺章编《国秀集》卷上）（按：《全唐诗》卷六四误作宋鼎作，今移正。",
            "）。"
        ],
        "notes": "",
        "id": "23dbdbb3f0c4a72bc675e243d2f3d574"
    },
    {
        "author": "席豫",
        "dynasty": "唐",
        "type": "诗",
        "rhythmic": "",
        "title": "送贺秘监归会稽诗",
        "preface": "",
        "paragraphs": [
            "南山四皓德，东海二疏名。",
            "功遂知身退，心微觉道成。",
            "霓裳明主赐，鹤驾列仙迎。",
            "诏饯出中野，朋欢留上京。",
            "灞桥春水溢，稽岭白云生。",
            "此去三千里，那堪长别情。",
            "（见宋孔延之编《会稽掇英总集》卷二）。"
        ],
        "notes": "",
        "id": "33b4f1dbd82b7c4c81b9f799d48a4d20"
    }
]