[
    {
        "author": "逍遥子",
        "dynasty": "宋",
        "type": "诗",
        "rhythmic": "",
        "title": "白云庵  其一",
        "preface": "",
        "paragraphs": [
            "山居常与白云俱，小筑东轩著药炉。",
            "消遣客魔须底物，竹间叶叶有灵符。"
        ],
        "notes": "",
        "id": "0c1d99312e0db97a97b13e150e523b75"
    },
    {
        "author": "逍遥子",
        "dynasty": "宋",
        "type": "诗",
        "rhythmic": "",
        "title": "白云庵  其二",
        "preface": "",
        "paragraphs": [
            "泉流东畔是蓬莱，我爱青山为展开。",
            "独倚瘦筇谁是伴，白云日晚自归来。"
        ],
        "notes": "",
        "id": "c84b5465ff0b4e8d49d399d05b313a3b"
    },
    {
        "author": "逍遥子",
        "dynasty": "宋",
        "type": "诗",
        "rhythmic": "",
        "title": "白云庵  其三",
        "preface": "",
        "paragraphs": [
            "洞底菖蒲绿作坡，松根况有茯苓多。",
            "自能饱饭太平日，不学式微歌浩歌。"
        ],
        "notes": "",
        "id": "a18a473fe4ddf817d3a66ea09349a599"
    },
    {
        "author": "逍遥子",
        "dynasty": "宋",
        "type": "诗",
        "rhythmic": "",
        "title": "白云庵  其四",
        "preface": "",
        "paragraphs": [
            "蚁窠得意从渠计，螳翳忘言息我机。",
            "寒尽山庵无历日，野花啼鸟又春归。"
        ],
        "notes": "",
        "id": "b22f26e8c748985a2d94016935fd26e6"
    },
    {
        "author": "逍遥子",
        "dynasty": "宋",
        "type": "诗",
        "rhythmic": "",
        "title": "茶庵",
        "preface": "",
        "paragraphs": [
            "道人宴坐碧山阿，啄木敲门拟客过。",
            "吾境本无妖魅事，日长翻有睡为魔。"
        ],
        "notes": "",
        "id": "90ef8ce44eb955686f01157cafd0be1d"
    },
    {
        "author": "逍遥子",
        "dynasty": "宋",
        "type": "诗",
        "rhythmic": "",
        "title": "罗浮茶",
        "preface": "",
        "paragraphs": [
            "活水仍将活火煎，茶经妙处莫虚传。",
            "陆颠所在闲题品，未试罗浮第一泉。"
        ],
        "notes": "",
        "id": "8d49a0c9721b6eeb2cf90fa9a983d69f"
    }
]