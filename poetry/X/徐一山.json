[
    {
        "author": "徐一山",
        "dynasty": "宋",
        "type": "诗",
        "rhythmic": "",
        "title": "湖上",
        "preface": "",
        "paragraphs": [
            "堤上柳依依，柳风吹絮飞。",
            "帝京三月尽，客子几时归。",
            "山近鸟栖早，花残人买稀。",
            "尽多湖水在，谁与浣尘衣。"
        ],
        "notes": "",
        "id": "8c91a8c9ecd97a5e7049b599a49fa520"
    },
    {
        "author": "徐一山",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "一见青山便是家，苦无人可共烟霞。",
            "枯肠不受春风腻，莫汲花边水煮茶。"
        ],
        "notes": "",
        "id": "8dd884816bdd0bab3f013a1dd9fa08fe"
    }
]