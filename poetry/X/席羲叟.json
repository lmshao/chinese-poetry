[
    {
        "author": "席羲叟",
        "dynasty": "宋",
        "type": "诗",
        "rhythmic": "",
        "title": "次令衿游玉壶高咏十绝 风雷大作",
        "preface": "",
        "paragraphs": [
            "坐听风雷起空谷，俄看四面野云生。",
            "道人不作英雄气，可笑当年失箸惊。"
        ],
        "notes": "",
        "id": "afdf5b8c84962008f981764a703bac06"
    },
    {
        "author": "席羲叟",
        "dynasty": "宋",
        "type": "诗",
        "rhythmic": "",
        "title": "次令衿游玉壶高咏十绝 独坐",
        "preface": "",
        "paragraphs": [
            "几槛虚明不著埃，忘机鸥鸟自飞来。",
            "北窗高卧羲皇世，九陌红尘安在哉。"
        ],
        "notes": "",
        "id": "878511afe35339a64e6f01db90232726"
    },
    {
        "author": "席羲叟",
        "dynasty": "宋",
        "type": "诗",
        "rhythmic": "",
        "title": "次令衿游玉壶高咏十绝 处处可人",
        "preface": "",
        "paragraphs": [
            "陂塘五月迎秋爽，修竹成阴一迳开。",
            "俗客自应惭到此，幽深雅称杖藜来。"
        ],
        "notes": "",
        "id": "c1c8c1d8fa3f2dc04c7dfd43035c0af1"
    },
    {
        "author": "席羲叟",
        "dynasty": "宋",
        "type": "诗",
        "rhythmic": "",
        "title": "次令衿游玉壶高咏十绝 解衣磐",
        "preface": "",
        "paragraphs": [
            "林宗乌帻任欹倾，缓带荷风拂面清。",
            "城市轮蹄闹如织，飘然从此便登瀛。"
        ],
        "notes": "",
        "id": "7b410d72be52a7738fa85016df8aba82"
    },
    {
        "author": "席羲叟",
        "dynasty": "宋",
        "type": "诗",
        "rhythmic": "",
        "title": "次令衿游玉壶高咏十绝 小雨垂帘就寝",
        "preface": "",
        "paragraphs": [
            "篆香如雾细萦帘，始信壶中别有天。",
            "客舍黄粱今熟否，邯郸无梦梦游仙。"
        ],
        "notes": "",
        "id": "f37511a0601f12b4d9aa2a3fe410e3a0"
    },
    {
        "author": "席羲叟",
        "dynasty": "宋",
        "type": "诗",
        "rhythmic": "",
        "title": "次令衿游玉壶高咏十绝 凭栏看花",
        "preface": "",
        "paragraphs": [
            "湖光空阔水天秋，翠盖红衣永日留。",
            "惟有诗情磨不尽，碧云吟就喜汤休。"
        ],
        "notes": "",
        "id": "f764324da1e2ce3466c817c129609a51"
    },
    {
        "author": "席羲叟",
        "dynasty": "宋",
        "type": "诗",
        "rhythmic": "",
        "title": "次令衿游玉壶高咏十绝 欲归甫留",
        "preface": "",
        "paragraphs": [
            "度堑昏鸦接翅稀，断霞相映雾山微。",
            "驺车不用飞青盖，试作山翁倒载归。"
        ],
        "notes": "",
        "id": "2d02f26b726d0ae9cfd3aeedb8fc908b"
    },
    {
        "author": "席羲叟",
        "dynasty": "宋",
        "type": "诗",
        "rhythmic": "",
        "title": "次令衿游玉壶高咏十绝 满园秋香",
        "preface": "",
        "paragraphs": [
            "黄金匀揉万英开，步遶清芬过砌台。",
            "一笑欣然超鼻观，知公曾到月中来。"
        ],
        "notes": "",
        "id": "3c3ae0c4ce20766b18f6a98450e68da4"
    },
    {
        "author": "席羲叟",
        "dynasty": "宋",
        "type": "诗",
        "rhythmic": "",
        "title": "次令衿游玉壶高咏十绝 久病便觉清快",
        "preface": "",
        "paragraphs": [
            "内熟先从一念收，浩然勿药更何求。",
            "西山故自朝来爽，政不惊人语不休。"
        ],
        "notes": "",
        "id": "2175820a960b502e805374be7e62b704"
    },
    {
        "author": "席羲叟",
        "dynasty": "宋",
        "type": "诗",
        "rhythmic": "",
        "title": "次令衿游玉壶高咏十绝 对换",
        "preface": "",
        "paragraphs": [
            "绝景频因警句夸，莫传俚耳便纷挐。",
            "须知味道耽岩穴，志意难将富贵加。"
        ],
        "notes": "",
        "id": "03920c2d7f30a74bc31784a1fc01f3a2"
    }
]