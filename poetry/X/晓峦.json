[
    {
        "author": "晓峦",
        "dynasty": "唐",
        "type": "诗",
        "rhythmic": "",
        "title": "青城山观",
        "preface": "",
        "paragraphs": [
            "静见门庭紫气生，前山岚霭入楼青。",
            "玉坛醮罢鬼神喜，金鼎药成鸡犬灵。",
            "岩下水光分五色，壶中人寿过千龄。",
            "何当一日抛凡骨，骑取苍龙上杳冥。",
            "（《增广圣宋高僧诗选后集》卷中。",
            "）。"
        ],
        "notes": "",
        "id": "19655b0301d72766cb3366df331ce753"
    },
    {
        "author": "晓峦",
        "dynasty": "唐",
        "type": "诗",
        "rhythmic": "",
        "title": "蜀中送人游庐山",
        "preface": "",
        "paragraphs": [
            "君游正值芳春月，蜀道千山皆秀发。",
            "溪边十里五里花，云上三峰五峰雪。",
            "君上匡山我旧居，松萝抛掷十矫饰要。",
            "君行试到山前问，山鸟只今相忆抚？",
            "（影印本《诗渊》第六册第四四四八页。",
            "）（按：此诗原署「唐僧峦」。",
            "唐诗人名相近者惟僧鸾与晓晓峦二人。",
            "此诗风格不类僧鸾之作，僧鸾又未见入蜀之迹，而晓峦恰为蜀僧，故暂定为晓峦作。",
            "）。"
        ],
        "notes": "",
        "id": "1181e7f54954a421dba912e483548b3a"
    },
    {
        "author": "晓峦",
        "dynasty": "唐",
        "type": "诗",
        "rhythmic": "",
        "title": "春（题拟）",
        "preface": "",
        "paragraphs": [
            "滩潄金沙过枕前，雨丝斜织曲尘烟。",
            "绿杨红杏宜寒食，紫雁黄鹂聒昼眠。",
            "（见明刻本《锦绣万花谷前集》卷三。",
            "《古今合璧事类备要前集》卷二录第二句。",
            "）。"
        ],
        "notes": "",
        "id": "0ec6d8e94841aa53b7f650b92d951300"
    },
    {
        "author": "晓峦",
        "dynasty": "唐",
        "type": "诗",
        "rhythmic": "",
        "title": "隐居（题拟）",
        "preface": "",
        "paragraphs": [
            "杖履独游栽药圃，琴楼多在钓鱼船。",
            "晚来花下敲门者，不是神仙即酒仙。",
            "（见前书卷二五「隐逸」门。",
            "）。"
        ],
        "notes": "",
        "id": "cadb0d850c85f61b0318f2a750cb0a28"
    },
    {
        "author": "晓峦",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "临水鹤窥行道影，隔云僧认读书声。",
            "（同前。",
            "）。"
        ],
        "notes": "",
        "id": "e48f50f87cfc16006a566a4258b1f378"
    }
]