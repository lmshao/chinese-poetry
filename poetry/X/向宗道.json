[
    {
        "author": "向宗道",
        "dynasty": "宋",
        "type": "诗",
        "rhythmic": "",
        "title": "斑石枕联句",
        "preface": "",
        "paragraphs": [
            "𣃁得西山骨，磨砻露斑駮。",
            "凝结一何怪，形模万难学。",
            "直疑彩云根，又讶紫珉𮁅。",
            "中瘦{胁皮}蛟腹，外文灼龟壳。",
            "冷剖清泉肝，𥡥榰老鼇脚。",
            "坚方君子性，清纯圣人璞。",
            "有气当补天，无暇应并瑴。",
            "定渍盘古苔，想漏神农药。",
            "堪作梦寐宝，尤是炎蒸托。",
            "眠月病头愈，横风酲肺濯。",
            "珊瑚侈可唾，陶甄脃堪扑。",
            "夜深魇鬼惊，昼冷诗魔愕。",
            "首惬无俗梦，心清去烦恶。",
            "蕲簟方敢友，蜀筇良可攫。",
            "何必檄愈风，何必文驱疟。",
            "质任儿女嗤，顽宜童仆谑。",
            "枕流固迂诞，藉糟徒落魄。",
            "润生审将雨，辉发疑有珏。",
            "髑髅庄生狂，虎魄宋武薄。",
            "欲镵中郎铭，文章体犹弱。",
            "欲秘淮南书，神仙志非乐。",
            "我疑混沌鑛，谁与砻窍凿。",
            "可作甘寝舆，华胥诣冥寞。",
            "子道足施为，我拙困婴缚。",
            "已谋具巾屦，行当老嵩霍。",
            "子其乞我归，终焉卧云壑。",
            "嗜好我已痴，须求子惟悫。",
            "毡旧王固惜，瓢陋颜不博。",
            "异时一经子，便当千金橐。",
            "客退独摩拂，卧送山月落。"
        ],
        "notes": "",
        "id": "21773cffee214b749f6e4096b1d76546"
    },
    {
        "author": "向宗道",
        "dynasty": "宋",
        "type": "诗",
        "rhythmic": "",
        "title": "别诸禅众  其一",
        "preface": "",
        "paragraphs": [
            "四绝之名岂浪传，千岩万石五云间。",
            "无才可述无穷景，祇爱真山似假山。"
        ],
        "notes": "",
        "id": "f1906dfff8bd0136760ed868ede80ee4"
    },
    {
        "author": "向宗道",
        "dynasty": "宋",
        "type": "诗",
        "rhythmic": "",
        "title": "别诸禅众  其二",
        "preface": "",
        "paragraphs": [
            "古殿瑯珰木鱼响，匆匆策马长松间。",
            "回头却恨归时早，月淡烟昏不见山。"
        ],
        "notes": "",
        "id": "af620df20f8dca099805f481621f80d6"
    },
    {
        "author": "向宗道",
        "dynasty": "宋",
        "type": "诗",
        "rhythmic": "",
        "title": "宝华山",
        "preface": "",
        "paragraphs": [
            "松风山月送人归，几处溪声拂马蹄。",
            "殿角参差浦云隐，回头真似武陵迷。"
        ],
        "notes": "",
        "id": "6610719b21059d5a0e8eb038f36c8972"
    }
]