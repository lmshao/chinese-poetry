[
    {
        "author": "向宗旦",
        "dynasty": "宋",
        "type": "诗",
        "rhythmic": "",
        "title": "被诏还阙过碧落洞观元伯兄留题怅然久之兼成拙诗以纪胜概",
        "preface": "",
        "paragraphs": [
            "洞府穹隆罩碧津，云扃岫幌谢嚣尘。",
            "泉声激激撞群玉，乳溜垂垂挂万巾。",
            "绝景多藏穷僻处，胜游少有放闲人。",
            "剥苔洗壁三遗刻，惆怅难兄笔尚新。"
        ],
        "notes": "",
        "id": "730c667758cfaac5e581234002da6c23"
    },
    {
        "author": "向宗旦",
        "dynasty": "宋",
        "type": "诗",
        "rhythmic": "",
        "title": "桐林驿",
        "preface": "",
        "paragraphs": [
            "落日低垂一两竿，烟岚殊未厌跻攀。",
            "马头渐近铜林驿，误认真山做假山。"
        ],
        "notes": "",
        "id": "808435a99de8fcc4325608a8b359675d"
    }
]