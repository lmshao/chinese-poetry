[
    {
        "author": "徐锴",
        "dynasty": "唐",
        "type": "诗",
        "rhythmic": "",
        "title": "送程德琳郎中学士",
        "preface": "",
        "paragraphs": [
            "瓜步妖氛灭，昆冈草树青。",
            "终朝空望极，今日送君行。",
            "报政秋云静，微吟晓月生。",
            "楼中长可见，特用灭离情。"
        ],
        "notes": "",
        "id": "1e7a3528b3a642d236b0f20ed0d4af67"
    },
    {
        "author": "徐锴",
        "dynasty": "唐",
        "type": "诗",
        "rhythmic": "",
        "title": "太傅相公以东观庭梅西垣旧植昔陪盛赏今独家兄唱和之余俾令攀和輙依本韵伏愧斐然",
        "preface": "",
        "paragraphs": [
            "静对含章树，闲思共有时。",
            "香随荀令在，根异武昌移。",
            "物性虽摇落，人心岂变衰。",
            "唱酬胜笛曲，来往韵朱[丝]。"
        ],
        "notes": "",
        "id": "e3668ed9fabd82da42a10aa9f93e9837"
    },
    {
        "author": "徐锴",
        "dynasty": "唐",
        "type": "诗",
        "rhythmic": "",
        "title": "太傅相公与家兄梅花詶唱许缀末篇再赐新诗俯光拙句谨奉清韵用感钧私伏惟采览",
        "preface": "",
        "paragraphs": [
            "重叹梅花落，非关塞笛悲。",
            "论文叨接萼，末曲愧吹篪。",
            "枝逐清风动，香因白雪知。",
            "陶钧敷左悌，更赋邵公诗。"
        ],
        "notes": "",
        "id": "a145a92e8850dc69b4d01c75b4d482a4"
    },
    {
        "author": "徐锴",
        "dynasty": "唐",
        "type": "诗",
        "rhythmic": "",
        "title": "同家兄哭乔侍郎",
        "preface": "",
        "paragraphs": [
            "诸公长者郑当时，事事无心性坦夷。",
            "但是登临皆有作，未尝相见不伸眉。",
            "生前适意无过酒，身后遗言只要诗。",
            "三日笑谈成理命，一篇投吊尚应知。"
        ],
        "notes": "",
        "id": "d6d25d21edee61fd4870001a488c9788"
    },
    {
        "author": "徐锴",
        "dynasty": "唐",
        "type": "诗",
        "rhythmic": "",
        "title": "秋词",
        "preface": "",
        "paragraphs": [
            "井梧纷堕砌，寒雁远横空。",
            "雨久[莓]苔紫，霜浓薜荔红。"
        ],
        "notes": "",
        "id": "587d08d1a9f2dcbb53e7506f1c01d2e2"
    }
]