[
    {
        "author": "萧澥",
        "dynasty": "宋",
        "type": "诗",
        "rhythmic": "",
        "title": "读史  其一",
        "preface": "",
        "paragraphs": [
            "雁门翼处不身亲，成事安知非楚人。",
            "何事当年良史笔，啬于一传著功臣。"
        ],
        "notes": "",
        "id": "7dc9cb97be08c0b1f3319e544130c4b9"
    },
    {
        "author": "萧澥",
        "dynasty": "宋",
        "type": "诗",
        "rhythmic": "",
        "title": "读史  其二",
        "preface": "",
        "paragraphs": [
            "何事汉庭羞哙伍，竟于钟室起疑猜。",
            "腰间刀剑少年气，尚出淮阴跨下来。"
        ],
        "notes": "",
        "id": "c714c68233322246f609c0c9748e1f0d"
    },
    {
        "author": "萧澥",
        "dynasty": "宋",
        "type": "诗",
        "rhythmic": "",
        "title": "写乐府昭君怨后",
        "preface": "",
        "paragraphs": [
            "古今题品几词人，莫怨边风两鬓尘。",
            "不是丹青曾汝误，琵琶到老一宫嫔。"
        ],
        "notes": "",
        "id": "0ef4ce34604577eb6aeb8a70ce7fd0c6"
    },
    {
        "author": "萧澥",
        "dynasty": "宋",
        "type": "诗",
        "rhythmic": "",
        "title": "昭君词",
        "preface": "",
        "paragraphs": [
            "琵琶马上去踌躇，不是丹青偶误渠。",
            "会得吴宫西子事，汉家此策未全疎。"
        ],
        "notes": "",
        "id": "ec645d1685a67bd8d0356f7cf4b4461f"
    },
    {
        "author": "萧澥",
        "dynasty": "宋",
        "type": "诗",
        "rhythmic": "",
        "title": "读秦纪",
        "preface": "",
        "paragraphs": [
            "筑了连云万里城，春风弦管醉中听。",
            "凄凉六籍寒灰里，宿得咸阳火一星。"
        ],
        "notes": "",
        "id": "36d13ea5602c492ae35821ed42bd1879"
    },
    {
        "author": "萧澥",
        "dynasty": "宋",
        "type": "诗",
        "rhythmic": "",
        "title": "读文君白头吟",
        "preface": "",
        "paragraphs": [
            "不顾此身轻夜驰，晚年吟苦亦奚为。",
            "从来簪折瓶沈事，已在双鬟暗合时。"
        ],
        "notes": "",
        "id": "598a3c0919630d85febb84d5e332358e"
    },
    {
        "author": "萧澥",
        "dynasty": "宋",
        "type": "诗",
        "rhythmic": "",
        "title": "戏效玉台体",
        "preface": "",
        "paragraphs": [
            "薄幸抛人轻似梭，忆君还似恨君多。",
            "此心至竟真相忆，到得恨时无奈何。"
        ],
        "notes": "",
        "id": "5447f857ece107122fd8398426dc6f8d"
    },
    {
        "author": "萧澥",
        "dynasty": "宋",
        "type": "诗",
        "rhythmic": "",
        "title": "题东篱采菊图",
        "preface": "",
        "paragraphs": [
            "倒樽醉卧菊篱边，此段风流亦偶然。",
            "要识先生独醒处，平生心事在寒泉。"
        ],
        "notes": "",
        "id": "7b0e06171ced14110f34a7e6f4da1990"
    },
    {
        "author": "萧澥",
        "dynasty": "宋",
        "type": "诗",
        "rhythmic": "",
        "title": "江上冬日效石湖田园杂咏体",
        "preface": "",
        "paragraphs": [
            "溪落洲荒水半篙，枯杨两岸冷萧骚。",
            "田家预办来年事，加得陂头一丈高。"
        ],
        "notes": "",
        "id": "f2f5a3d466beb3b99b67f01084d874fd"
    },
    {
        "author": "萧澥",
        "dynasty": "宋",
        "type": "诗",
        "rhythmic": "",
        "title": "睡起",
        "preface": "",
        "paragraphs": [
            "屋外一蝉鸣树阴，矮窗睡起静沈沈。",
            "破衣半解斜阳里，扪得虱时多快心。"
        ],
        "notes": "",
        "id": "3b35c35197d3da7768de95465c9aed18"
    },
    {
        "author": "萧澥",
        "dynasty": "宋",
        "type": "诗",
        "rhythmic": "",
        "title": "雪晴",
        "preface": "",
        "paragraphs": [
            "一雪晓来旋放晴，瓦沟余滴响中庭。",
            "开窗已上三竿日，满岭松梢醉未醒。"
        ],
        "notes": "",
        "id": "22d3268c31bf69508b4704ad220a0b68"
    },
    {
        "author": "萧澥",
        "dynasty": "宋",
        "type": "诗",
        "rhythmic": "",
        "title": "绍定庚寅纪事  其一",
        "preface": "",
        "paragraphs": [
            "民困饥寒为盗贼，却从乐处弄干戈。",
            "大都郡邑初轻视，不剪柔桑烦斧柯。"
        ],
        "notes": "",
        "id": "0a3e17506a8b611ca7574bec800473a2"
    },
    {
        "author": "萧澥",
        "dynasty": "宋",
        "type": "诗",
        "rhythmic": "",
        "title": "绍定庚寅纪事  其二",
        "preface": "",
        "paragraphs": [
            "稻粱平地寇难防，到处搬为塞上粮。",
            "路险林深多脱谷，东风绿偃满山秧。"
        ],
        "notes": "",
        "id": "1078f353138b5abfe11d2008f684d269"
    },
    {
        "author": "萧澥",
        "dynasty": "宋",
        "type": "诗",
        "rhythmic": "",
        "title": "绍定庚寅纪事  其三",
        "preface": "",
        "paragraphs": [
            "桑柘原头绿正肥，巢林春燕引雏飞。",
            "前村不复炊烟起，长是清明寒食时。"
        ],
        "notes": "",
        "id": "8fc0180f1901ff7bab34a86a83cc4948"
    },
    {
        "author": "萧澥",
        "dynasty": "宋",
        "type": "诗",
        "rhythmic": "",
        "title": "绍定庚寅纪事  其四",
        "preface": "",
        "paragraphs": [
            "山花依旧发新丛，沟浍池塘水自通。",
            "前日人家无间断，颓墙破灶草莱中。"
        ],
        "notes": "",
        "id": "810e8611bfd85a36b6c7daae1c8f74e6"
    },
    {
        "author": "萧澥",
        "dynasty": "宋",
        "type": "诗",
        "rhythmic": "",
        "title": "绍定庚寅纪事  其五",
        "preface": "",
        "paragraphs": [
            "风动绿林千里乱，星垂黑气万家灾。",
            "可怜堕在如今劫，人祸天刑先后来。"
        ],
        "notes": "",
        "id": "e35535b94e1c862c0390f5fb87813757"
    },
    {
        "author": "萧澥",
        "dynasty": "宋",
        "type": "诗",
        "rhythmic": "",
        "title": "寇中逃山  其一",
        "preface": "",
        "paragraphs": [
            "三三两两伏茅茨，有事难言只自知。",
            "心破胆寒无处著，风枝露叶亦惊疑。"
        ],
        "notes": "",
        "id": "279ac3c13de889521ea8b5db0f494576"
    },
    {
        "author": "萧澥",
        "dynasty": "宋",
        "type": "诗",
        "rhythmic": "",
        "title": "寇中逃山  其二",
        "preface": "",
        "paragraphs": [
            "才入林峦屏迹时，此身自幸少人知。",
            "婴孩底苦不解事，偏是怕时方始啼。"
        ],
        "notes": "",
        "id": "0a8bbcbcc0d82e4c9edf48efe860f628"
    },
    {
        "author": "萧澥",
        "dynasty": "宋",
        "type": "诗",
        "rhythmic": "",
        "title": "度九曲岭",
        "preface": "",
        "paragraphs": [
            "崎岖石迳起江滨，寸步登天苦瘦身。",
            "行到三叉开路口，更从隔岭问樵人。"
        ],
        "notes": "",
        "id": "416f5fe25682b4a0d5a7ad2549e8cb94"
    },
    {
        "author": "萧澥",
        "dynasty": "宋",
        "type": "诗",
        "rhythmic": "",
        "title": "客中月夜",
        "preface": "",
        "paragraphs": [
            "茅柴白白两三杯，客里情怀旋旋开。",
            "正喜江头风月好，却缘风月又愁来。"
        ],
        "notes": "",
        "id": "3f7879b8ae77ad931043f69bdceb6fc7"
    },
    {
        "author": "萧澥",
        "dynasty": "宋",
        "type": "诗",
        "rhythmic": "",
        "title": "题或林尼院壁",
        "preface": "",
        "paragraphs": [
            "剪剪香云翠影寒，更无红粉旧时痕。",
            "祇因曾悟桃花偈，闲却春风梦几番。"
        ],
        "notes": "",
        "id": "7eda95bd161660e0ae67374f687f5168"
    },
    {
        "author": "萧澥",
        "dynasty": "宋",
        "type": "诗",
        "rhythmic": "",
        "title": "题壶",
        "preface": "",
        "paragraphs": [
            "望断碧云无白衣，一春长是独醒时。",
            "烦君卷舌东风里，休劝饥人食肉糜。"
        ],
        "notes": "",
        "id": "084817d6a78f2f2800ca9a398d7a50ac"
    },
    {
        "author": "萧澥",
        "dynasty": "宋",
        "type": "诗",
        "rhythmic": "",
        "title": "常山舟中",
        "preface": "",
        "paragraphs": [
            "两岸人家峙两楼，中间一水过行舟。",
            "倚篷碎擘桃花片，乱掷江心试急流。"
        ],
        "notes": "",
        "id": "4e95f8804fbfcc6d76f1b2d7b44d8cbd"
    },
    {
        "author": "萧澥",
        "dynasty": "宋",
        "type": "诗",
        "rhythmic": "",
        "title": "还安舟中",
        "preface": "",
        "paragraphs": [
            "乱蝉鸣咽夕阳天，杨柳阴中几客船。",
            "岸下长江流浩浩，谁知岸上有干田。"
        ],
        "notes": "",
        "id": "6ff86944d999f822c223e62727a795e5"
    },
    {
        "author": "萧澥",
        "dynasty": "宋",
        "type": "诗",
        "rhythmic": "",
        "title": "过东平悼曾英甫",
        "preface": "",
        "paragraphs": [
            "前时来客此山居，同醉梅边酒几壶。",
            "不道后来成死别，影堂吟落一灯孤。"
        ],
        "notes": "",
        "id": "91315cb23fe85c31e70b6952e7653d2c"
    },
    {
        "author": "萧澥",
        "dynasty": "宋",
        "type": "诗",
        "rhythmic": "",
        "title": "韶口山家",
        "preface": "",
        "paragraphs": [
            "茅屋一区山四围，门前蓣圃带茭池。",
            "儿童似骇儒衣到，两两三三壁缝窥。"
        ],
        "notes": "",
        "id": "c028027b80e3aa2fb1f64f894e0d9561"
    },
    {
        "author": "萧澥",
        "dynasty": "宋",
        "type": "诗",
        "rhythmic": "",
        "title": "避乱山家  其一",
        "preface": "",
        "paragraphs": [
            "野人生长在高山，道路崎岖轻往还。",
            "长是五更炊未熟，已笼鸡鸭送林间。"
        ],
        "notes": "",
        "id": "31941eb6fb9f53f48da85e5ae307a65b"
    },
    {
        "author": "萧澥",
        "dynasty": "宋",
        "type": "诗",
        "rhythmic": "",
        "title": "避乱山家  其二",
        "preface": "",
        "paragraphs": [
            "深村林麓冷飕飕，满眼风光总是愁。",
            "日月羡渠双喜鹊，自跳自掷树梢头。"
        ],
        "notes": "",
        "id": "d90b80edfa4b25c52440e3a585e7c814"
    },
    {
        "author": "萧澥",
        "dynasty": "宋",
        "type": "诗",
        "rhythmic": "",
        "title": "乱后过隆教寺",
        "preface": "",
        "paragraphs": [
            "纸窗破碎网蜘蛛，古铁香炉灰半无。",
            "吟得诗成无笔在，闲寻枯炭壁间书。"
        ],
        "notes": "",
        "id": "8e75adde0e90a7f1388d6a5d921e4d67"
    },
    {
        "author": "萧澥",
        "dynasty": "宋",
        "type": "诗",
        "rhythmic": "",
        "title": "乱定到邑",
        "preface": "",
        "paragraphs": [
            "蒙蒙野草自荣华，破屋夹茅人卖茶。",
            "满巷门基带砖石，有时认得故人家。"
        ],
        "notes": "",
        "id": "d61e48243fdbc8b0c984e50c1f5d9cd7"
    },
    {
        "author": "萧澥",
        "dynasty": "宋",
        "type": "诗",
        "rhythmic": "",
        "title": "写林和靖梅花诗后",
        "preface": "",
        "paragraphs": [
            "西湖幽处卧烟霞，湖里荷花匝四涯。",
            "何事先生得佳句，荷花却不似梅花。"
        ],
        "notes": "",
        "id": "23018ec61f84f56ce35a1bf29d223f02"
    },
    {
        "author": "萧澥",
        "dynasty": "宋",
        "type": "诗",
        "rhythmic": "",
        "title": "无题",
        "preface": "",
        "paragraphs": [
            "衣缝密密今垂老，襁褓咿咿渐趁行。",
            "君纵无情到闺阃，那应母子亦无情。"
        ],
        "notes": "",
        "id": "079c117c0c3217e458f686860914ecd4"
    },
    {
        "author": "萧澥",
        "dynasty": "宋",
        "type": "诗",
        "rhythmic": "",
        "title": "重过邓村",
        "preface": "",
        "paragraphs": [
            "瘦竹挑云过此村，十年前事总销魂。",
            "当时新庙曾题字，壁老泥枯半不存。"
        ],
        "notes": "",
        "id": "f98cdc6aff907097af11b000dc6ed103"
    }
]