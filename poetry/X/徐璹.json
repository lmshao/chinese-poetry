[
    {
        "author": "徐璹",
        "dynasty": "宋",
        "type": "诗",
        "rhythmic": "",
        "title": "春日醉中作",
        "preface": "",
        "paragraphs": [
            "惊雷殷殷南山曲，一夜山前春雨足。",
            "美人睡起怯轻寒，衣褪香绡红减玉。",
            "朝云霭霭弄晴态，野柳狂花无管束。",
            "东风也自足春情，吹皱两溪烟水绿。"
        ],
        "notes": "",
        "id": "5348fad01bd08d9f9cf3d9485f0519a2"
    },
    {
        "author": "徐璹",
        "dynasty": "宋",
        "type": "诗",
        "rhythmic": "",
        "title": "崇教院",
        "preface": "",
        "paragraphs": [
            "岩僧结栋何勤勤，殿合岧峣势欲奔。",
            "秋洗江光浮绀瓦，山盘树影入青轩。",
            "相逢未免同尘眼，何日安禅慰病魂。",
            "欲借上方留一枕，梦随寒磬过天门。"
        ],
        "notes": "",
        "id": "b4b79eccbbec3de56b3b6c19f9c76ec9"
    },
    {
        "author": "徐璹",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "满城风物来春色，万里江山入酒杯。"
        ],
        "notes": "",
        "id": "bac579ef6250efd533d9857498f76149"
    }
]