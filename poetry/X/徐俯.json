[
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "题颜鲁公画像",
        "preface": "",
        "paragraphs": [
            "公生开元间，壮及天宝乱。",
            "捐躯范阳兵，竟死蔡州叛。",
            "其贤似魏徴，天下非贞观。",
            "四帝数十年，一身逢百难。",
            "少时读书史，此事心已断。",
            "老来鬓髪衰，慨叹功名晚。",
            "嗟哉忠义徒，捷去不可缓。",
            "初无当年悲，只令后世叹。",
            "一朝绝霖雨，南亩常亢旱。",
            "小人计虽得，斯民盖涂炭。",
            "长歌永君节，千载勇夫愞。",
            "敬书子张绅，庶几古人半。"
        ],
        "notes": "",
        "id": "54a259936de71b1a2462d58924cd6d1f"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "滕王阁  其一",
        "preface": "",
        "paragraphs": [
            "一日逢王造，千年与客游。",
            "云边梅岭出，坐上赣江流。",
            "日落回飞鸟，烟深失钓舟。",
            "蝉声枯柳外，天地晚风秋。"
        ],
        "notes": "",
        "id": "a0f74c4f414830fef03bedefac3514cb"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "滕王阁  其二",
        "preface": "",
        "paragraphs": [
            "云气浮高栋，波澜遶古城。",
            "雨余山更碧，叶下水逾清。",
            "燕语留秋色，鸦声落晚晴。",
            "昔王歌舞地，帆急见山行。"
        ],
        "notes": "",
        "id": "38abc321cd664c601e2c8d130d1d51cf"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "同曾户部吴县尉张秀才北山僧房寻梅令客对棋",
        "preface": "",
        "paragraphs": [
            "处处已收南亩稻，闲闲还看北山梅。",
            "累觞聊尔酡颜在，对局怡然笑口开。",
            "扫径似知佳客至，杖藜惟可数君来。",
            "移松种树鄱阳老，章贡风帆岁一回。"
        ],
        "notes": "",
        "id": "dc01172d444e23a52f7e16336a2e5677"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "庭中梅花正开用旧韵贻端伯",
        "preface": "",
        "paragraphs": [
            "羌笛何劳塞北吹，江南何处不寒梅。",
            "千秋寂寂无人看，独树亭亭对客开。",
            "偏为咨嗟惟尔念，是谁移种待君来。",
            "纵留一曲安能唱，恰似朝歌墨子回。"
        ],
        "notes": "",
        "id": "1d06ded42fdba2abd90f3ba692d318d2"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "戊午山间对雪",
        "preface": "",
        "paragraphs": [
            "雪中出去雪边行，屋下吹来屋上平。",
            "积得重重那许重，飞来片片又何轻。",
            "簷间日暖重为雨，林下风吹再落晴。",
            "表里江山应更好，溪山已复不胜清。"
        ],
        "notes": "",
        "id": "d5c454163b454c944d0220d33b3b83e8"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "咏史",
        "preface": "",
        "paragraphs": [
            "楚汉分争辨士忧，东归那复割鸿沟。",
            "郑君立义不名藉，项伯胡颜肯姓刘。"
        ],
        "notes": "",
        "id": "014757e3fd7decdabaabbdf51d3b7ec0"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "游潜峰二首  其一",
        "preface": "",
        "paragraphs": [
            "昔年会稽探尚书，探得六甲开山图。",
            "载之潜南天柱山，上侵霄汉下渊泉。",
            "真人秘语世不传，但见绝顶蒙云烟。",
            "汉武射蛟浮九江，舳舻千里来枞阳。",
            "筑坛祈仙瞻杳茫，茂陵桧柱空青苍。",
            "石牛一卧叱不起，白鹿还归深洞里。",
            "二月灵鹤有来时，洞口桃花泛流水。"
        ],
        "notes": "",
        "id": "2145ef67ff6c500340d5cc1ad90b777e"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "游潜峰二首  其二",
        "preface": "",
        "paragraphs": [
            "久留舒子国，惯作北门游。",
            "山远三峰出，溪长二水流。"
        ],
        "notes": "",
        "id": "67a04fba83fcea5efefa4b430c64b8ef"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "明皇夜游图",
        "preface": "",
        "paragraphs": [
            "歌吹开元曲，铅华天宝粧。",
            "苑风翠袖冷，宫露赭袍光。",
            "闺闼连阊阖，骅骝从骕骦。",
            "千门还欲晓，九陌乍闻香。"
        ],
        "notes": "",
        "id": "61c5baef072f483488b54977d564153e"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "李贺晚归图",
        "preface": "",
        "paragraphs": [
            "近代推名画，诸君作荐书。",
            "皇都开艺学，博士是新除。",
            "高柳长安道，乱云昌谷居。",
            "丹青聊至此，仆马晚归欤。"
        ],
        "notes": "",
        "id": "31f753852d79c8a3d0728ea9228087b8"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "饶守董尚书令画史绘释迦出山相及维摩居士使灵山香火之因不断复惠腊药数种皆病夫所欲也作此寄之",
        "preface": "",
        "paragraphs": [
            "示病毗耶金粟影，出山五祖金仙相。",
            "神妙通灵顾虎头，白莲香火空诸妄。",
            "腊中发药补衰朽，扶杖清风看花柳。",
            "捷书政用此时来，开颜正尔难忘酒。",
            "韩门弟子更谁如，即今犹有董安于。",
            "更有承明两学士，与公相对白髭须。"
        ],
        "notes": "",
        "id": "0d12b5f9e8bc8039bd2949eb3a91d02f"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "成生山水画歌",
        "preface": "",
        "paragraphs": [
            "画水不画湿，画山不画坚。",
            "盈尺之纸数寸管，便有江湖万里天。",
            "成生貎古心亦古，造化为工笔端取。",
            "玄冬起雷夏造冰，翻手作云覆手雨。",
            "岭外荒山与野水，自昔不闻传画史。",
            "只画潇湘与洞庭，于今却在兵戈里。",
            "翠峰碧嶂鬰然来，病眼愁心次第开。",
            "人家浦溆扁舟渡，何日真能到一回。"
        ],
        "notes": "",
        "id": "dde36d6a96108323f38fdc92005a2df7"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "次韵可师题于逢辰画山水二首  其一",
        "preface": "",
        "paragraphs": [
            "江汉逾千里，阴晴自一川。",
            "故山黄叶下，梦境白鸥前。",
            "巫峡常云雨，香炉旧紫烟。",
            "布帆无恙在，速上钓鱼船。"
        ],
        "notes": "",
        "id": "9a3cd7b384ea2a57677b212896cf5947"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "次韵可师题于逢辰画山水二首  其二",
        "preface": "",
        "paragraphs": [
            "席上浮三楚，毫端会百川。",
            "名今大年亚，意古惠崇前。",
            "竟日对秋色，无时散暝烟。",
            "知君不浪语，一眼认归船。"
        ],
        "notes": "",
        "id": "17d00ac05ffebe98f05a71dc94473933"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "单老画树石山水歌",
        "preface": "",
        "paragraphs": [
            "老树笔间生，奇石笔下出。",
            "浓淡高低远近山，阴晴朝暮烟云没。",
            "漠漠江天杳杳空，不劳施力自然中。",
            "便于沙际寻归路，却怪霜林叶不红。"
        ],
        "notes": "",
        "id": "29dfb37f1ef629e2c0612065c89ba9af"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "画虎行为吉州假守苏公作",
        "preface": "",
        "paragraphs": [
            "昔日何人画於菟，君家独有他家无。",
            "宣城老包骨已朽，纷纷俗子尚讙呼。",
            "大虎蹲踞小虎戏，目光注射百步外。",
            "名画多闻内府收，人间岂惜千金费。",
            "巉巉岩岩谷中石，老树穹枝拂秋色。",
            "锐头将军射不得，却挂江南使君壁。",
            "林间一啸四山风，麏惊狐号鸟堕空。",
            "不向南山随李广，只愁东海笑黄公。",
            "忆昔余顽少小时，先生教诵荆公诗。",
            "只今耆旧无新语，赖有庐山病可师。"
        ],
        "notes": "",
        "id": "125924003b5f12c9574fcabfc5b5cc86"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "再次韵题于生画豹二首  其一",
        "preface": "",
        "paragraphs": [
            "耽酒丰城客子，醉画山崦人家。",
            "他日营丘伯仲，高名远出长沙。"
        ],
        "notes": "",
        "id": "0ab965b50b0dfb178de5c9691d75e2f1"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "再次韵题于生画豹二首  其二",
        "preface": "",
        "paragraphs": [
            "彭蠡何限秋鴈，此君胸次为家。",
            "醉里举群飞出，著行排立平沙。"
        ],
        "notes": "",
        "id": "16e2534540328ad8e070f06297b50250"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "春日登眺游宝胜诸寺且观名画",
        "preface": "",
        "paragraphs": [
            "护法俨神龙，诸天拥梵宫。",
            "楼台春日丽，海岳画图雄。",
            "浦树重重绿，园花灼灼红。",
            "微风吹细雨，只在夕阳中。"
        ],
        "notes": "",
        "id": "050213631634cb265963a528cdf3c923"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "次可师韵",
        "preface": "",
        "paragraphs": [
            "五湖出画师手，一叶浮渔父家。",
            "风里芙蓉野色，雨中鸿鴈汀沙。"
        ],
        "notes": "",
        "id": "10d56b802b846812f674e9ca16e2175d"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "白鹭洲",
        "preface": "",
        "paragraphs": [
            "金陵与庐陵，俱出白鹭洲。",
            "相望万里江，中同二水流。"
        ],
        "notes": "",
        "id": "bbe89216ff088ff5a6325df17f120a6f"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "双庙",
        "preface": "",
        "paragraphs": [
            "开元天宝间，衮衮见诸公。",
            "不闻张与许，名在台省中。"
        ],
        "notes": "",
        "id": "77d274fe6c03567c57db5b0f10527d75"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "跋韩子苍代葛亚卿诗",
        "preface": "",
        "paragraphs": [
            "夏木阴阴欲放船，黄鹂啼了落花天。",
            "十诗尽说人间事，付与风流葛稚川。"
        ],
        "notes": "",
        "id": "e41b1750912c47ddbe48f4511c7b93b1"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "访邹道卿故居",
        "preface": "",
        "paragraphs": [
            "履霜颇强徤，晨兴恣所适。",
            "两儿休篮舆，呼客同蜡屐。",
            "危桥出隘巷，凭高聊物色。",
            "蒿然但林莽，芜废长荆棘。",
            "井灶那复移，江山依旧碧。",
            "要知千载下，怀贤求所历。"
        ],
        "notes": "",
        "id": "cef29f18b00fa7fbbd221906bb0d93dc"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "人言春事已，我言未遽央。",
            "试向后湖去，菰叶如许长。"
        ],
        "notes": "",
        "id": "f951ec6088825f261d17aa481c16b26f"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "陪李泰发登洪川南楼",
        "preface": "",
        "paragraphs": [
            "十年不复上南楼，直为干戈作远游。",
            "满地江湖春入望，连天章贡水争流。",
            "青云聊尔居金马，紫气还应射斗牛。",
            "公是主人身是客，举觞登望得无愁。"
        ],
        "notes": "",
        "id": "59af6d978d8d1887bc795f27aa096de0"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "昭州感梅公挚邹道乡遗迹",
        "preface": "",
        "paragraphs": [
            "正言邹子独留名，法从梅公尚有亭。",
            "药是苦言能治瘴，竹生屈曲坐看经。",
            "风前云似秋前赤，雨后山能烧后青。",
            "恋土怀乡频作恶，怀贤感旧叹飘零。"
        ],
        "notes": "",
        "id": "f3cea56bfa748c96f6204844a9e90007"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "上郡守",
        "preface": "",
        "paragraphs": [
            "尚书八座贵，大使十州雄。",
            "仁民兼爱物，时雨及春风。"
        ],
        "notes": "",
        "id": "b8df9b6353aa713879e04b7463868029"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "题画",
        "preface": "",
        "paragraphs": [
            "五日十日一水石，此言虽工盖其迹。",
            "请看天地开辟初，炼就日魂镕月魄。",
            "贵人费尽数寸管，中有江湖万里客。"
        ],
        "notes": "",
        "id": "a54d6f1a874a3b54bf9f18cbcebfe533"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "安庆府",
        "preface": "",
        "paragraphs": [
            "君过秋浦正逢秋，亦到枞阳皖水头。",
            "九派先将明月去，三峰少为白云留。"
        ],
        "notes": "",
        "id": "f1e8ee670ad05fcc0f032c4731b1f8af"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "喜王秀才见过小酌玩月",
        "preface": "",
        "paragraphs": [
            "君家近市，所见天咫。",
            "庭户之间，容光能几。",
            "莼蒲之中，江湖之涘。",
            "云碧万顷，长空千里。"
        ],
        "notes": "",
        "id": "53b225bf8313243f35c67f65c9e187f2"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "太平州二首  其一",
        "preface": "",
        "paragraphs": [
            "便风击鼓太平州，斜日落帆大信口。",
            "二年两见黄山塔，平生不饮姑孰酒。"
        ],
        "notes": "",
        "id": "0c7f52ac890e89efdc3000593027d8a0"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "太平州二首  其二",
        "preface": "",
        "paragraphs": [
            "南人北人朝暮船，东梁西梁今古天。",
            "兹地何时复回首，溯流千里到家园。"
        ],
        "notes": "",
        "id": "c107b5317ab92c59b9973774e66d98b5"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "云洞看云坐，月岩和月留。",
            "元来是野老，强唤作知州。"
        ],
        "notes": "",
        "id": "36927f33f57751d09cd60a30afcf2705"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "鄥子值风雨",
        "preface": "",
        "paragraphs": [
            "重湖浪正起，支川舟不行。",
            "急雨夜卧听，颠风昼眠惊。"
        ],
        "notes": "",
        "id": "ff36a82caa0a8016cc0f473c6f0ad067"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "清逸楼",
        "preface": "",
        "paragraphs": [
            "冯高览章贡，登楼见吴楚。",
            "帆远行尽山，江长流入雾。"
        ],
        "notes": "",
        "id": "d642fa00ca86d126d058743ab09fb04b"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "庐陵中秋对月",
        "preface": "",
        "paragraphs": [
            "岭近山相属，江通水不流。",
            "无云方万里，有月正中秋。"
        ],
        "notes": "",
        "id": "f4b746c0412daee62894666c04734b47"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "司空山",
        "preface": "",
        "paragraphs": [
            "主簿峰高昔所见，司空山深初未游。",
            "但愿承平无路梗，不惮登涉寻岩幽。"
        ],
        "notes": "",
        "id": "29d4a7224377782b4c6bff62940c1061"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "舒州  其一",
        "preface": "",
        "paragraphs": [
            "昔为郡下客，曾借水边居。",
            "秋水月为昼，春风花作庐。"
        ],
        "notes": "",
        "id": "952b2f9cf629907b54139b4a225f163a"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "舒州  其二",
        "preface": "",
        "paragraphs": [
            "林依玉照远，云为石盆留。",
            "春色年年好，溪山事事幽。"
        ],
        "notes": "",
        "id": "bd314fc621c260ae8b6de369e85fb64d"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "昭州自强斋",
        "preface": "",
        "paragraphs": [
            "青芜且作弦歌地，白屋曾为将相家。",
            "莫倚田畴日富足，门标六戟自光华。"
        ],
        "notes": "",
        "id": "5f5319a592c4adaca7a7a51626e02229"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "春日游湖上",
        "preface": "",
        "paragraphs": [
            "双飞燕子几时回，夹岸桃花蘸水开。",
            "春雨断桥人不渡，小舟撑出柳荫来。"
        ],
        "notes": "",
        "id": "c403897cf4a47c7c6c0eb58280e46176"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "渡彭蠡湖",
        "preface": "",
        "paragraphs": [
            "沙岸委蛇白，云林迤逦青。",
            "千山拥庐岳，百水会宫庭。",
            "旋食犹能饭，丛祠更乞灵。",
            "江湖万里浪，政尔片帆轻。"
        ],
        "notes": "",
        "id": "84f7f797341b69cdfc35ece347f34e43"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "章江晚望",
        "preface": "",
        "paragraphs": [
            "水面无波千里镜，日斜倒影一溪红。",
            "渔舟不动飞鸟急，淡淡碧烟苹末风。"
        ],
        "notes": "",
        "id": "c8e23c07931e97c00d8112a523cc0a6e"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "慈姥望夫二矶",
        "preface": "",
        "paragraphs": [
            "慈姥矶头秋雨声，望夫山下暮潮生。",
            "离鸾只说闺中事，舐犊谁知目下情。"
        ],
        "notes": "",
        "id": "f682b2154ba604df7ba90df0bc7b199f"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "平生功名心，夜窗短檠灯。"
        ],
        "notes": "",
        "id": "05ead7937aaba401c1c9ac36aca0312a"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "黄气远临天北极，紫宸位在殿中央。"
        ],
        "notes": "",
        "id": "05d2f1b9c61a9c3e517b538c4c858dbd"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "谁家竹可款，何处酒难忘。"
        ],
        "notes": "",
        "id": "d1602002bedae65474eeb8c9faa9c242"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "平生不喜刘蕡策，色色人中自有人。"
        ],
        "notes": "",
        "id": "635614862b27de7c8f36fdcb0ed12b00"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "字得苏黄妙，文薰班马香。"
        ],
        "notes": "",
        "id": "a6e3a5b310fb97d1e5f128c7342a10b7"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "淮流涨后浊，汴水浅来清。"
        ],
        "notes": "",
        "id": "276689870b12eb3d0895e083e8f4ec5d"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "诗如云态度，人似柳风流。"
        ],
        "notes": "",
        "id": "595532970ed7e5c3281bfea7cb2ad273"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "字直千金师智永，句称八米继卢郎。"
        ],
        "notes": "",
        "id": "66e6ff3230c94c979b029bcdb82d8159"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "细落李花那可数，偶行芳草步因迟。"
        ],
        "notes": "",
        "id": "e017b9252cf2795254b52bd67cde70fe"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其一〇",
        "preface": "",
        "paragraphs": [
            "四月麦穗如马尾，汤饼在眼粉可喜。"
        ],
        "notes": "",
        "id": "54c8d504542cc683c2e4e27c8188a7d6"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其一一",
        "preface": "",
        "paragraphs": [
            "疑是隔墙窥宋玉，巧如施粉妬何郎。"
        ],
        "notes": "",
        "id": "5a1b791e2151b7106b08493e8ded4cc6"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其一二",
        "preface": "",
        "paragraphs": [
            "金盏银台何足比。"
        ],
        "notes": "",
        "id": "4dde06b56f5da38b2f61690004b2db3b"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其一三",
        "preface": "",
        "paragraphs": [
            "诗名空复满世间，白髯萧萧今老矣。"
        ],
        "notes": "",
        "id": "14d5a57e70ef2c3d71c360a4092b660e"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其一四",
        "preface": "",
        "paragraphs": [
            "江南旧时无腊梅，只是梅花对月开。"
        ],
        "notes": "",
        "id": "7a265cd50b5e8a7f1ab24d04e640fe13"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其一五",
        "preface": "",
        "paragraphs": [
            "古来石可砚。"
        ],
        "notes": "",
        "id": "8586f577d9044e283e6b076373bafe3f"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其一六",
        "preface": "",
        "paragraphs": [
            "往事湖阴曲，浮生水上萍。"
        ],
        "notes": "",
        "id": "299de6221ff52f13dc0381195260288c"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其一七",
        "preface": "",
        "paragraphs": [
            "游客乍惊人外境，居僧初识面前山。"
        ],
        "notes": "",
        "id": "69b277a4f53ee0f968e56ad16f25a144"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其一八",
        "preface": "",
        "paragraphs": [
            "轻帆朝渡彭蠡泽，锦缆晚击松阳门。"
        ],
        "notes": "",
        "id": "cad29d5decc77175a4f05028e658792f"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其一九",
        "preface": "",
        "paragraphs": [
            "夜雨急还急，客愁深复深。"
        ],
        "notes": "",
        "id": "fedbdcbd403c82aafa249090c8ebd4e8"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其二〇",
        "preface": "",
        "paragraphs": [
            "青干霄外山千尺，碧入林间水一条。"
        ],
        "notes": "",
        "id": "1d2e36c00ff38c2144e267f6e4dfb63a"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其二一",
        "preface": "",
        "paragraphs": [
            "湖风渡彭蠡，山月宿吴城。"
        ],
        "notes": "",
        "id": "2c973aff5cb10764c60369c1066b4ed0"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其二二",
        "preface": "",
        "paragraphs": [
            "鹤岭鸾冈空胜地，龙沙乌塔尽荒墟。"
        ],
        "notes": "",
        "id": "513e1bea73c9ec4e1ccc115132c9fa78"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其二三",
        "preface": "",
        "paragraphs": [
            "玉立竹千亩，金垂橘万头。"
        ],
        "notes": "",
        "id": "258d2ca72c8f6fb8f774c9b9d242298f"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其二四",
        "preface": "",
        "paragraphs": [
            "官事有时闲，江上每夷犹。"
        ],
        "notes": "",
        "id": "a653bc95d98859f248749d0e631bbd13"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其二五",
        "preface": "",
        "paragraphs": [
            "此邦富山水，自昔少园池。"
        ],
        "notes": "",
        "id": "d0007acfb2fe4edea0768908248152c2"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其二六",
        "preface": "",
        "paragraphs": [
            "竹暗乔公宅，林藏伍相祠。"
        ],
        "notes": "",
        "id": "dcdd9c6bea33e3443438b5022c8ee437"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其二七",
        "preface": "",
        "paragraphs": [
            "白水十丈瀑，吴塘千顷波。"
        ],
        "notes": "",
        "id": "9fe0c8d11b0ec202aec8de64815e4378"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其二八",
        "preface": "",
        "paragraphs": [
            "欲寻浙子水云客，共看皖江冰雪颜。"
        ],
        "notes": "",
        "id": "41b074805f0facec15216236116c7cbb"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其二九",
        "preface": "",
        "paragraphs": [
            "乔公宅下路已没，皖伯峰前云未开。"
        ],
        "notes": "",
        "id": "bea76804cb41199516a710d5faa1dafe"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其三〇",
        "preface": "",
        "paragraphs": [
            "虎头玉照南北岭，麟角石盆三两峰。"
        ],
        "notes": "",
        "id": "b3517c23de0ec48912d318e0e2b41f3b"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其三一",
        "preface": "",
        "paragraphs": [
            "三百六旬了无事，七十二峰常对门。"
        ],
        "notes": "",
        "id": "1c7a20c1e43f407338c7fd85bc3878e6"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其三二",
        "preface": "",
        "paragraphs": [
            "横舟千古枞阳水，一径沿容达观台。"
        ],
        "notes": "",
        "id": "cadbd9a65a79b4f6022e991c3bb66c07"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其三三",
        "preface": "",
        "paragraphs": [
            "岁别桐乡暮，家远皖水春。"
        ],
        "notes": "",
        "id": "b1e401ece0d167a3e3d6d3690272058c"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其三四",
        "preface": "",
        "paragraphs": [
            "北峡远连南峡险，小龙峻逼大龙高。"
        ],
        "notes": "",
        "id": "1bd0744fbe4c7a400be5d3cf2c50c568"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其三五",
        "preface": "",
        "paragraphs": [
            "两岁昭潭无瘴疠，清秋鬰鬰望神冈。"
        ],
        "notes": "",
        "id": "e336f4da6624934f9ec1e79858ad0cfa"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其三六",
        "preface": "",
        "paragraphs": [
            "遍地闲花草，乘春傍路生。"
        ],
        "notes": "",
        "id": "4811afc51f870e8c6cd73047db2ac5ca"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其三七",
        "preface": "",
        "paragraphs": [
            "时时传破虏，日日问修门。"
        ],
        "notes": "",
        "id": "574e86617ba01d857baf3bd3338629c1"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其三八",
        "preface": "",
        "paragraphs": [
            "诸公宜努力，荆棘已千村。"
        ],
        "notes": "",
        "id": "41edfd572488695e4f5cc68cc780d3f5"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其三九",
        "preface": "",
        "paragraphs": [
            "一百五日寒食雨，二十四番花信风。"
        ],
        "notes": "",
        "id": "50565d3a6633a2bfbe9c1a0dbf242ac1"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其四〇",
        "preface": "",
        "paragraphs": [
            "波倾三峡急。"
        ],
        "notes": "",
        "id": "f800cf3732603c5f22cc9918ec444297"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其四一",
        "preface": "",
        "paragraphs": [
            "松风知近寺。"
        ],
        "notes": "",
        "id": "5d00c9e93490d64568c21c3f545ab385"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其四二",
        "preface": "",
        "paragraphs": [
            "烟树远昏昏。"
        ],
        "notes": "",
        "id": "ab0d0386e512228d11cf8405984e792d"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其四三",
        "preface": "",
        "paragraphs": [
            "阅世临观美。"
        ],
        "notes": "",
        "id": "19743ab89fa5b73350c8d1095f4bea49"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其四四",
        "preface": "",
        "paragraphs": [
            "飞花空片片。"
        ],
        "notes": "",
        "id": "1de3f8e2fc97e9b4264eab20f2532500"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其四五",
        "preface": "",
        "paragraphs": [
            "复自竹中还。"
        ],
        "notes": "",
        "id": "08ea31422bd42fcaa89da23260243d55"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其四六",
        "preface": "",
        "paragraphs": [
            "开径东湖上。"
        ],
        "notes": "",
        "id": "532a72b93d0a93c9eb5db0aac5f24439"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其四七",
        "preface": "",
        "paragraphs": [
            "绕舍绿周遭。"
        ],
        "notes": "",
        "id": "61783f2ef2a074201b9858af142bdb00"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其四八",
        "preface": "",
        "paragraphs": [
            "不知从此去。"
        ],
        "notes": "",
        "id": "f0b8eec17d49a613ce4354f95da45e65"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其四九",
        "preface": "",
        "paragraphs": [
            "江山如有味。"
        ],
        "notes": "",
        "id": "f952fae020bf2c8a163c1dba70febee8"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其五〇",
        "preface": "",
        "paragraphs": [
            "笋舆穿树色。"
        ],
        "notes": "",
        "id": "72aa0c7dbb9044ddda50d686d6c07c94"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其五一",
        "preface": "",
        "paragraphs": [
            "禅心真已静。"
        ],
        "notes": "",
        "id": "19199e8d2f03f303326d7aa4104cdf2d"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其五二",
        "preface": "",
        "paragraphs": [
            "笑失昔时红。"
        ],
        "notes": "",
        "id": "033ab04534c01d263a32d8563ca0e6dd"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其五三",
        "preface": "",
        "paragraphs": [
            "朱门均白屋。"
        ],
        "notes": "",
        "id": "97801f2321298b14b61b1c350d6870f5"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其五四",
        "preface": "",
        "paragraphs": [
            "春风何忍作空城。"
        ],
        "notes": "",
        "id": "e80f82a35854bf234e9fb67b4fff877b"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其五五",
        "preface": "",
        "paragraphs": [
            "客里唯君数往还。"
        ],
        "notes": "",
        "id": "a1995b29d346b2a326449ee58b5c61f6"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其五六",
        "preface": "",
        "paragraphs": [
            "故人特地为咨嗟。"
        ],
        "notes": "",
        "id": "da1d63f79b8c946081a35a069882c7c2"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其五七",
        "preface": "",
        "paragraphs": [
            "日落相携上小舟。"
        ],
        "notes": "",
        "id": "9b524ce26c5e593ba5d50c3bd32a004e"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其五八",
        "preface": "",
        "paragraphs": [
            "无穷涧草纵横绿。"
        ],
        "notes": "",
        "id": "e3c7c05e31e2a6a89d78fd14bc3a9a99"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其五九",
        "preface": "",
        "paragraphs": [
            "露重冰清风日暖。"
        ],
        "notes": "",
        "id": "d4ada5c185363713110c8aa23b60bdc0"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其六〇",
        "preface": "",
        "paragraphs": [
            "篱落寒梅三两枝。"
        ],
        "notes": "",
        "id": "c4fd230cfe20e2cce19f9b847addbdd4"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其六一",
        "preface": "",
        "paragraphs": [
            "但愿一生长若此。"
        ],
        "notes": "",
        "id": "314efb5025f8a69afa751d8fe2b966f9"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其六二",
        "preface": "",
        "paragraphs": [
            "少不愁穷老岂愁。"
        ],
        "notes": "",
        "id": "57bdc4bd5feb1bbbb4d72b6d0dd62b06"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其六三",
        "preface": "",
        "paragraphs": [
            "从吾所好烟波上。"
        ],
        "notes": "",
        "id": "682745cfb4665c7d50500947ee9e7151"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其六四",
        "preface": "",
        "paragraphs": [
            "镜中老色日侵寻。"
        ],
        "notes": "",
        "id": "dc3373eec0f047a8ec47bbbb54fdc9ba"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其六五",
        "preface": "",
        "paragraphs": [
            "镜中嬴得鬓成丝。"
        ],
        "notes": "",
        "id": "320a9702a22f37cf02916b8d726f1fa4"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其六六",
        "preface": "",
        "paragraphs": [
            "临流谁复赋新诗。"
        ],
        "notes": "",
        "id": "c1e623bf2db859ae3d4021ab37dc0793"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其六七",
        "preface": "",
        "paragraphs": [
            "颇知鹤胫缘诗瘦，早弃鱼须伴我闲。"
        ],
        "notes": "",
        "id": "ed9f576b754b497bc43c0aba8eea1594"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其六八",
        "preface": "",
        "paragraphs": [
            "向使不死贼，未必世能容。"
        ],
        "notes": "",
        "id": "7ac4f5570e51b5ec1be03b86f2a2952d"
    },
    {
        "author": "徐俯",
        "dynasty": "宋",
        "type": "诗",
        "rhythmic": "",
        "title": "句  其六九",
        "preface": "",
        "paragraphs": [
            "今时习主簿，还是鲁诸王。"
        ],
        "notes": "",
        "id": "0b8e6bbb27f4c6bf972cf03730bdfe7b"
    }
]