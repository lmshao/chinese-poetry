[
    {
        "author": "向滈",
        "dynasty": "宋",
        "type": "诗",
        "rhythmic": "",
        "title": "莞尔堂夏日偶成",
        "preface": "",
        "paragraphs": [
            "槐荫参差日转廊，时看野鸟下横塘。",
            "闲窗绿映筼筜浄，流水红浮菡萏香。",
            "座有琴觞真道院，径通花木似禅房。",
            "文楸珍簟疏帘里，与子同消夏日长。"
        ],
        "notes": "",
        "id": "6677ded5969739ad3bbc22e55b035da6"
    },
    {
        "author": "向滈",
        "dynasty": "宋",
        "type": "诗",
        "rhythmic": "",
        "title": "莞尔堂春晚书怀呈同僚",
        "preface": "",
        "paragraphs": [
            "三分春色二分休，是处红稀绿已稠。",
            "芳草池塘空有思，落花亭馆不胜愁。",
            "人情似昔犹难合，身世如今岂易谋。",
            "若欲忘忧须是酒，醉乡安稳胜封侯。"
        ],
        "notes": "",
        "id": "14d2e6253a342e75d7c57a845aea17ea"
    },
    {
        "author": "向滈",
        "dynasty": "宋",
        "type": "诗",
        "rhythmic": "",
        "title": "莞尔堂和柳枢密韵",
        "preface": "",
        "paragraphs": [
            "平生麋鹿性，从仕匪所娱。",
            "要非折腰具，悠然慕潜夫。",
            "赋归恨不蚤，空悲岁云徂。",
            "世情固险薄，官路徒惊呼。",
            "君看得失际，岂问戚与疏。",
            "论心未必尔，反眼何所无。",
            "嗟我与世忤，正坐所见殊。",
            "强颜恋五斗，我岂不足与。",
            "湖南有良田，亦有宅一区。",
            "会当拂衣去，俯仰聊自如。",
            "谁能揖上官，迫促畏简书。",
            "遂令湖海上，坐觉豪气除。",
            "君言浪见许，众口方骂予。",
            "不学望尘辈，甘心履危途。",
            "所得俱可耻，山岩等豪铢。",
            "古人惟事道，吾行端不迂。"
        ],
        "notes": "",
        "id": "3b64bb5a87deafd991ae664211f6c7ca"
    },
    {
        "author": "向滈",
        "dynasty": "宋",
        "type": "诗",
        "rhythmic": "",
        "title": "二月四日约同寮劝耕万安院已而不至书于彭氏酒家壁",
        "preface": "",
        "paragraphs": [
            "满目风光二月时，小桃无数柳依依。",
            "松间野寺临清浅，花底旗亭倚翠微。",
            "人意不随春意好，此心端与赏心违。",
            "目斜望断高阳侣，赢得惺惺骑马归。"
        ],
        "notes": "",
        "id": "f9d1e68392e2aae793a206058a0a4a00"
    },
    {
        "author": "向滈",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "人情甚似吴江冷，世路真如蜀道难。"
        ],
        "notes": "",
        "id": "81c1f5a662dfd414df935188d8c2c6d2"
    },
    {
        "author": "向滈",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "乱后此身何计是，翠微深处柴扉。",
            "即今双鬓已如丝。",
            "虚名将底用，真意在鸱夷。",
            "治国无谋归去好，衡门犹可栖迟。",
            "不妨沈醉典春衣。",
            "人生行乐耳，须富贵何时。"
        ],
        "notes": "",
        "id": "cb71041cb017add42351b5ff2cfc7d4c"
    },
    {
        "author": "向滈",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "瘦损东阳缘底事，离愁别恨难禁。",
            "夜长谁共拥孤衾。",
            "来时青鬓在，今已二毛侵。",
            "流水青山依旧是，兰桡往事空寻。",
            "一番风雨又春深。",
            "桃花都落尽，赢得是清阴。"
        ],
        "notes": "",
        "id": "14f3126e39b7342befaa412931298f22"
    },
    {
        "author": "向滈",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "多情被恼。",
            "枉了东君无限巧。",
            "真个愁人。",
            "一片轻飞减却春。",
            "阑干凭暖。",
            "目断彩云肠也断。",
            "两岸青山。",
            "隐隐孤舟浪接天。"
        ],
        "notes": "",
        "id": "1298560aec0390f71067a3d384f1d61e"
    },
    {
        "author": "向滈",
        "dynasty": "宋",
        "type": "词",
        "rhythmic": "南乡子",
        "title": "",
        "preface": "",
        "paragraphs": [
            "临水窗儿。",
            "与卷珠帘看画眉。",
            "雨浴红衣惊起后，争知。",
            "水远山长各自飞。",
            "受尽孤凄。",
            "极目风烟说与谁。",
            "直是为他憔悴损，寻思。",
            "怎得心肠一似伊。"
        ],
        "notes": "",
        "id": "8fcd3325da1e8b0b95945597608c19ef"
    },
    {
        "author": "向滈",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "路尽湘江水，人行瘴雾间。",
            "昏昏西日度严关。",
            "天外一簪初见、岭南山。",
            "北雁连书断，新霜点鬓斑。",
            "此时休问几时还。",
            "准拟桂林佳处、过春残。"
        ],
        "notes": "",
        "id": "0e188ee464c661f76c8ef69ead11ce73"
    },
    {
        "author": "向滈",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "休逞一灵心，争甚闲言语。",
            "十一年间并枕时，没个牵情处。",
            "四岁学言儿，七岁娇痴女。",
            "说与傍人也断肠，你自思量取。"
        ],
        "notes": "",
        "id": "276f33b997b20898b202954c32aed3b6"
    },
    {
        "author": "向滈",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "清晓渡横江，江上月寒霜白。",
            "寂寞断桥南畔，有一枝春色。",
            "玉肌孤瘦恰如伊，此际转相忆。",
            "且道这些烦恼，看几时休得。"
        ],
        "notes": "",
        "id": "77fd20c07eaea57899e5b6975d8b2014"
    },
    {
        "author": "向滈",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "厮守许多时价。",
            "谁信一筹不画。",
            "相送到矾园，赢得泪珠如泻。",
            "挥洒。",
            "挥洒。",
            "将底江州司马。"
        ],
        "notes": "",
        "id": "47b5db3bc111b2a33d7b00e4ec0cb6d1"
    },
    {
        "author": "向滈",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "野店几杯空酒。",
            "醉里两眉长皱。",
            "已自不成眠，那更酒醒时候。",
            "知否。",
            "知否。",
            "直是为他消瘦。"
        ],
        "notes": "",
        "id": "776852128a7878438b006a2d00a43d3d"
    },
    {
        "author": "向滈",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "杨柳千丝万缕。",
            "特地织成愁绪。",
            "休更唱阳关，便是渭城西路。",
            "归去。",
            "归去。",
            "红杏一腮春雨。"
        ],
        "notes": "",
        "id": "fc7a30e5ecb65a0534c79e49af9ff9e9"
    },
    {
        "author": "向滈",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "直面雨轻风峭。",
            "极目水空烟渺。",
            "家在武陵溪，无限壑讥峰诮。",
            "归好。",
            "归好。",
            "睡足一江春晓。"
        ],
        "notes": "",
        "id": "d9ae32725d7adca66b05ac73a30b5e63"
    },
    {
        "author": "向滈",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "梦断绿窗莺语。",
            "消遣客愁无处。",
            "小槛俯青郊，恨满楚江南路。",
            "归去。",
            "归去。",
            "花落一川烟雨。"
        ],
        "notes": "",
        "id": "bc4e076b6f866c2a28ba6f673f4999f1"
    },
    {
        "author": "向滈",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "旧恨新愁无际。",
            "近水远山都是。",
            "西北有高楼，正为行藏独倚。",
            "留滞。",
            "留滞。",
            "家在吴头楚尾。"
        ],
        "notes": "",
        "id": "e1ebc8df64caf5666c87e1330a832221"
    },
    {
        "author": "向滈",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "谁伴明窗独坐。",
            "和我影儿两个。",
            "灯烬欲眠时，影也把人抛躲。",
            "无那。",
            "无那。",
            "好个恓惶的我。"
        ],
        "notes": "",
        "id": "6749a7dbe4a6db3ae38ed96a619c1b62"
    },
    {
        "author": "向滈",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "楼上千峰翠巘。",
            "楼下一湾清浅。",
            "宝簟酒醒时，枕上月华如练。",
            "留恋。",
            "留恋。",
            "明日水村烟岸。"
        ],
        "notes": "",
        "id": "130b709739e3b7da7cafa4c0c5b1501c"
    },
    {
        "author": "向滈",
        "dynasty": "宋",
        "type": "词",
        "rhythmic": "小重山",
        "title": "",
        "preface": "",
        "paragraphs": [
            "翡翠林梢青黛山。",
            "小楼新罨画，卷珠帘。",
            "碧纱窗外水挪蓝。",
            "凭栏处，相对玉纤纤。",
            "人散酒阑珊。",
            "夜长都睡皱，唾花衫。",
            "一弯残月下风檐。",
            "凌波去，罗袜步蹁跹。"
        ],
        "notes": "",
        "id": "43cc31a340a63ed5f92bf4cb3d657cda"
    },
    {
        "author": "向滈",
        "dynasty": "宋",
        "type": "词",
        "rhythmic": "忆秦娥",
        "title": "",
        "preface": "",
        "paragraphs": [
            "秋萧索。",
            "别来先自情怀恶。",
            "情怀恶。",
            "日斜庭院，月明帘幕。",
            "轻离却似於人薄。",
            "而今休更思量著。",
            "思量著。",
            "肝肠空断，水云辽邈。"
        ],
        "notes": "",
        "id": "f0667723ad4d829e4e0c2eec92dfa87e"
    },
    {
        "author": "向滈",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "霜威凄紧，政悲风摇落，千山群木。",
            "十里清香方盛赏，岩桂娇黄姹绿。",
            "九畹衰丛，东篱落蕊，到此成粗俗。",
            "孤标高远，淡然还媚幽独。",
            "憔悴诗老多情，问佳人底事，幽居空谷。",
            "日暮天寒垂翠袖，愁倚萧萧修竹。",
            "林下神情，月边风露，不向雕栏曲。",
            "殷勤惟有，篆烟留得馀馥。"
        ],
        "notes": "",
        "id": "de5b0e88b45030cd8cd7189a5cf4dadd"
    },
    {
        "author": "向滈",
        "dynasty": "宋",
        "type": "词",
        "rhythmic": "摊破丑奴儿・采桑子",
        "title": "",
        "preface": "",
        "paragraphs": [
            "自笑好痴迷。",
            "只为俺、忒�沙�儿。",
            "近来都得傍人道，帖儿上面，言儿语子，那底都是虚脾。",
            "楼上等多时。",
            "两地里、人马都饥。",
            "低低说与当直底，轿儿抬转，喝声靠里，看俺麽、裸而归。"
        ],
        "notes": "",
        "id": "f119cdce9fd4fed689a72b10d68716c1"
    },
    {
        "author": "向滈",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "平生此地几经过。",
            "家近奈情何。",
            "长记月斜风劲，小舟犹渡烟波。",
            "而今老大，欢消意减，只有愁多。",
            "不似旧时心性，夜长听彻渔歌。"
        ],
        "notes": "",
        "id": "c1bab9192d4bf4f7b715f165f9380983"
    },
    {
        "author": "向滈",
        "dynasty": "宋",
        "type": "词",
        "rhythmic": "武陵春",
        "title": "",
        "preface": "",
        "paragraphs": [
            "长记酒醒人散后，风月满江楼。",
            "楼外烟波万顷秋。",
            "高槛冷飕飕。",
            "想见云鬟香雾湿，斜坠玉搔头。",
            "两处相思一样愁。",
            "休更照鄜州。"
        ],
        "notes": "",
        "id": "9026e09e7df4787af7a536226f5c878f"
    },
    {
        "author": "向滈",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "短棹舣湍石，华月满汀洲。",
            "应知孤客无寐，特地照离忧。",
            "谁念姮娥单枕，寂寞广寒宫殿，亦自□□□。",
            "□□□□□，□□□□□。",
            "□怜我，尘满袖，雪盈头。",
            "两乡千里萦恨，何事不归休。",
            "遥想闺中今夜，夜久寒生玉臂，犹自倚高楼。",
            "别泪入湘水，归梦绕鄜州。"
        ],
        "notes": "",
        "id": "719c50f24a5b67e10927032bfe70a59d"
    },
    {
        "author": "向滈",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "离愁万斛。",
            "春思难拘束。",
            "瘦尽玉肌清彻骨。",
            "蹙损两眉秀绿。",
            "画屏罗幌输君。",
            "文鳞锦翼尤勤。",
            "长记酒醒香冷，笑将髻子隈人。"
        ],
        "notes": "",
        "id": "775dbe0c3628b02f1f717c9441c245f5"
    },
    {
        "author": "向滈",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "玉粉匀梅，曲尘浮柳，画檐迟日融融。",
            "金猊喷麝，庭户转香风。",
            "好是闲居戏彩，寿觞举、和满春容。",
            "须知道，闺门孕秀，佳气在帘栊。",
            "无穷。",
            "观盛事，年年此会，拚醉金锺。",
            "又何须、西池高宴仙宫。",
            "尽把乔松□寿，兼大国、秦虢重封。",
            "那堪更，门阑多喜，女婿近乘龙。"
        ],
        "notes": "",
        "id": "51f742f25ed14a1b8ef04042bb8e59f4"
    },
    {
        "author": "向滈",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "蕙怨兰愁，玉台羞对啼妆面。",
            "懒匀香脸。",
            "不放眉峰展。",
            "幽恨谁知，锦字空传远。",
            "何时见。",
            "为郎肠断。",
            "不似郎情浅。"
        ],
        "notes": "",
        "id": "e58d7af308d37bb87dcd7b22831e1dd8"
    },
    {
        "author": "向滈",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "屈指新冬，肃霜天气重阳后。",
            "授衣时候。",
            "兰菊香盈袖。",
            "此日生申，维岳锺神秀。",
            "倾名酎。",
            "篆添金兽。",
            "共祝如椿寿。"
        ],
        "notes": "",
        "id": "b9b6d1865fa0183df73754ae67ed745c"
    },
    {
        "author": "向滈",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "小楼不放珠帘卷。",
            "菱花羞照啼妆面。",
            "金鸭水沈烟。",
            "待君来共添。",
            "鹊声生暗喜。",
            "翠袖轮纤指。",
            "细细数归程。",
            "脸桃春色深。"
        ],
        "notes": "",
        "id": "4cbec7e7d404d085289ff67641961118"
    },
    {
        "author": "向滈",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "云屏月帐孤鸾恨。",
            "香消玉减无人问。",
            "斜倚碧琅玕。",
            "萧萧生暮寒。",
            "低垂双翠袖。",
            "袖薄轻寒透。",
            "庭院欲黄昏。",
            "凝情空断魂。"
        ],
        "notes": "",
        "id": "116641a7ef99d1596d2b35fb23f92359"
    },
    {
        "author": "向滈",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "宝梳半脱文窗里。",
            "玉软因谁醉。",
            "锦鸳应是懒熏香。",
            "□我水村孤酌、减疏狂。",
            "此时纵有千金笑。",
            "情味如伊少。",
            "带围宽尽莫教知。",
            "嫌怕为侬成病、似前时。"
        ],
        "notes": "",
        "id": "ff3305a8374c98e35e716225958492b0"
    },
    {
        "author": "向滈",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "酒阑敧枕新凉夜。",
            "断尽人肠也。",
            "西风吹起许多愁。",
            "不道沈腰潘鬓、不禁秋。",
            "如今病也无人管。",
            "真个难消遣。",
            "东邻一笑直千金。",
            "争奈茂陵情分、在文君。"
        ],
        "notes": "",
        "id": "561e4b2848d41ce3b4aa81d3026ff0bc"
    },
    {
        "author": "向滈",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "费尽东君无限巧，玉减香销，回首令人老。梦绕岭头归未到，角声吹断江天晓。",
            "燕子来时春正好，寸寸柔肠，休问愁多少。从此欢心还草草，凭栏一任桃花笑。"
        ],
        "notes": "",
        "id": "cb9acf5b41b09f627e3ebacbb9269ab6"
    },
    {
        "author": "向滈",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "别后千思万想，眼前一日三秋。",
            "小街栏槛记追游。",
            "料得新妆依旧。",
            "自笑非常蒂殢，为他无限闲愁。",
            "莫将离恨寄鄜州。",
            "闻道腰肢愈瘦。"
        ],
        "notes": "",
        "id": "cdb9f4857f6a9dd0848b669cdc9c403e"
    },
    {
        "author": "向滈",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "抵死漫生要见，偷方觅便求欢。",
            "十分赢得带围宽。",
            "划地如今难恋。",
            "枕畔水沈烟尽，床头银蜡烧残。",
            "鸳衾不觉夜深寒。",
            "记取有人肠断。"
        ],
        "notes": "",
        "id": "550c41ebb0aa79b94e007a324af84d4a"
    },
    {
        "author": "向滈",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "竹寺青灯永夜，江城黄叶高秋。",
            "当时文物尽交游。",
            "更为笛声怀旧。",
            "牢落一生羁思，风流万斛诗愁。",
            "强邀从事到青州。",
            "酒病绵绵越瘦。"
        ],
        "notes": "",
        "id": "dcdc2a92d7867e36a69f226b7d65853c"
    },
    {
        "author": "向滈",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "门柳疏疏映日，井桐策策翻秋。",
            "萧条不似那时游。",
            "只有山光依旧。",
            "别久犹牵去梦，怀多还惹新愁。",
            "吹箫人在雁回州。",
            "不管沈郎消瘦。"
        ],
        "notes": "",
        "id": "ab80824ce36de7333152376ee88f2e66"
    },
    {
        "author": "向滈",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "流水断桥衰草，西风落日清笳。",
            "往来赢得鬓边华。",
            "此去征鞍休跨。",
            "烟溆绿深陂筱，霜篱红老江花。",
            "青山尽处是侬家。",
            "拟唤渔舟东下。"
        ],
        "notes": "",
        "id": "b42c0daa93d1e32eabc83095675e1dfb"
    },
    {
        "author": "向滈",
        "dynasty": "宋",
        "type": "词",
        "rhythmic": "踏莎行",
        "title": "",
        "preface": "",
        "paragraphs": [
            "万水千山，两头三绪。",
            "凭高望断迢迢路。",
            "钱塘江上客归迟，落花流水青春暮。",
            "步步金莲，朝朝琼树。",
            "目前都是伤心处。",
            "飞鸿过尽没书来，梦魂依旧阳台雨。"
        ],
        "notes": "",
        "id": "e9add741228092aa2fa7ebefc68d8030"
    },
    {
        "author": "向滈",
        "dynasty": "宋",
        "type": "词",
        "rhythmic": "长相思",
        "title": "",
        "preface": "",
        "paragraphs": [
            "行相思。",
            "坐相思。",
            "两处相思各自知。",
            "相思更为谁。",
            "朝相思。",
            "暮相思。",
            "一日相思十二时。",
            "相思无尽期。"
        ],
        "notes": "",
        "id": "cf8e8251912e2f974998fb50548b7de9"
    },
    {
        "author": "向滈",
        "dynasty": "宋",
        "type": "词",
        "rhythmic": "长相思",
        "title": "",
        "preface": "",
        "paragraphs": [
            "桃花堤。",
            "柳花堤。",
            "芳草桥边花满溪。",
            "而今戎马嘶。",
            "千山西。",
            "万山西。",
            "归雁横云落日低。",
            "登楼望欲迷。"
        ],
        "notes": "",
        "id": "5f92852d25486050cb40f9ae90e0fdba"
    },
    {
        "author": "向滈",
        "dynasty": "宋",
        "type": "词",
        "rhythmic": "阮郎归",
        "title": "",
        "preface": "",
        "paragraphs": [
            "湘南楼上好凭栏。",
            "西风吹鼻酸。",
            "宦游何处不惊湍。",
            "白鸥盟已寒。",
            "空饮恨，废追欢。",
            "沈郎衣带宽。",
            "故人休放酒杯乾。",
            "而今行路难。"
        ],
        "notes": "",
        "id": "674fac6ae9407013a3c158e449a8f595"
    },
    {
        "author": "向滈",
        "dynasty": "宋",
        "type": "词",
        "rhythmic": "阮郎归",
        "title": "",
        "preface": "",
        "paragraphs": [
            "隔篱疏影照横塘。",
            "东风吹暗香。",
            "陇头归路指苍茫。",
            "江南春兴长。",
            "扃小院，静回廊。",
            "有人凭短墙。",
            "角声惊梦月横窗。",
            "此时能断肠。"
        ],
        "notes": "",
        "id": "eb82f6e7dc14c7cd55dbc55e38cea17b"
    },
    {
        "author": "向滈",
        "dynasty": "宋",
        "type": "词",
        "rhythmic": "青玉案",
        "title": "",
        "preface": "",
        "paragraphs": [
            "多情赋得相思分。",
            "便揽断、愁和闷。",
            "万种千般说不尽。",
            "吃他圈柜，被他拖逗，便佛也、须教恨。",
            "传消寄息无凭信。",
            "水远山遥怎生奔。",
            "梦也而今难得近。",
            "伊还知道，为伊成病，便死也、谁能问。"
        ],
        "notes": "",
        "id": "02dabe17611ebf771ff4625ef4d39a8d"
    },
    {
        "author": "向滈",
        "dynasty": "宋",
        "type": "词",
        "rhythmic": "青玉案",
        "title": "",
        "preface": "",
        "paragraphs": [
            "别时抆泪花无语。",
            "但一味、教郎住。",
            "此日扁舟游远浦。",
            "雨晴云树。",
            "月斜烟树。",
            "目断家何许。",
            "红笺不寄相思句。",
            "人在潇湘雁回处。",
            "屈指归期秋已暮。",
            "万千里路。",
            "两三头绪。",
            "恨不飞将去。"
        ],
        "notes": "",
        "id": "5e4271e19429d4e22b84728b51bc9dea"
    }
]