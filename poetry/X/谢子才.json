[
    {
        "author": "谢子才",
        "dynasty": "宋",
        "type": "诗",
        "rhythmic": "",
        "title": "松",
        "preface": "",
        "paragraphs": [
            "壮节无双独占春，灵根谁肯混凡尘。",
            "有时雷雨掀天地，疑是苍龙独奋身。"
        ],
        "notes": "",
        "id": "9871b9a9a2f52a4b16b621f2698d26ad"
    },
    {
        "author": "谢子才",
        "dynasty": "宋",
        "type": "诗",
        "rhythmic": "",
        "title": "三眠柳  其一",
        "preface": "",
        "paragraphs": [
            "万丝缫绿费春工，斜倚阑干枕晓风。",
            "两被流鶑惊梦觉，依前睡趁海棠红。"
        ],
        "notes": "",
        "id": "2e2b2231359d0c8da121ffbcd06db142"
    },
    {
        "author": "谢子才",
        "dynasty": "宋",
        "type": "诗",
        "rhythmic": "",
        "title": "三眠柳  其二",
        "preface": "",
        "paragraphs": [
            "嫩叶吹风不自持，浅黄微绿映清池。",
            "玉人未识分离恨，折向堂前学画眉。"
        ],
        "notes": "",
        "id": "40e27705f07f77f46db46a67aebe0687"
    }
]