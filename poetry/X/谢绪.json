[
    {
        "author": "谢绪",
        "dynasty": "宋",
        "type": "诗",
        "rhythmic": "",
        "title": "望云",
        "preface": "",
        "paragraphs": [
            "东山渺渺白云低，丹凤何时下紫泥。",
            "翘首夕阳连旧眺，谩看黄菊满新谿。",
            "鹤闲庭砌人稀迹，苔护松荫山径迷。",
            "野老更疑天路近，苍生犹自望云霓。"
        ],
        "notes": "",
        "id": "2d6de3b4d500b6ddbf8445b7133ae892"
    },
    {
        "author": "谢绪",
        "dynasty": "宋",
        "type": "诗",
        "rhythmic": "",
        "title": "绝笔",
        "preface": "",
        "paragraphs": [
            "立志平夷尚未酬，莫言心事付东流。",
            "沦胥天下谁能救，一死千年恨不休。",
            "湖水不沉忠义气，淮淝自愧破秦谋。",
            "苕溪北去通胡塞，流此丹心灭虏酋。"
        ],
        "notes": "",
        "id": "1cb93d11d45bf35899d86d8e81320620"
    },
    {
        "author": "谢绪",
        "dynasty": "宋",
        "type": "诗",
        "rhythmic": "",
        "title": "又一首",
        "preface": "",
        "paragraphs": [
            "莫笑狂夫老更狂，推轮怒臂勇螳螂。",
            "三军未复图中土，万姓空悲塞外乡。",
            "动地声名悬宇宙，擎天气概荡边疆。",
            "忠心自古人人有，莫笑狂夫老更狂。"
        ],
        "notes": "",
        "id": "183756ed0cf8d032024e19dc7af3d4c2"
    }
]