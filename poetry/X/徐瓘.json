[
    {
        "author": "徐瓘",
        "dynasty": "宋",
        "type": "诗",
        "rhythmic": "",
        "title": "四时诗 春",
        "preface": "",
        "paragraphs": [
            "风吹细浪低田麦，雨过初分浅水秧。",
            "红树半开桃脸嫩，绿波深映柳丝长。"
        ],
        "notes": "",
        "id": "0022ac83906f5261a183c2e48846f143"
    },
    {
        "author": "徐瓘",
        "dynasty": "宋",
        "type": "诗",
        "rhythmic": "",
        "title": "四时诗 夏",
        "preface": "",
        "paragraphs": [
            "林垂紫李玉成蹊，水映红榴石近溪。",
            "深栋双双飞燕语，阴槐绿树万蝉嘶。"
        ],
        "notes": "",
        "id": "205039af087ffc25211acc1fa42bebce"
    },
    {
        "author": "徐瓘",
        "dynasty": "宋",
        "type": "诗",
        "rhythmic": "",
        "title": "四时诗 秋",
        "preface": "",
        "paragraphs": [
            "红飘乱叶树连枝，雨著疏花菊遶篱。",
            "蓬转恨多饶白发，鸿归数处寄新诗。"
        ],
        "notes": "",
        "id": "1d73100ade7df4a1335e589a14dec1f8"
    },
    {
        "author": "徐瓘",
        "dynasty": "宋",
        "type": "诗",
        "rhythmic": "",
        "title": "四时诗 冬",
        "preface": "",
        "paragraphs": [
            "飞花雪片落梅残，兴发歌楼酒量宽。",
            "矶石钓鱼观冻手，衣蓑绿映暮江寒。"
        ],
        "notes": "",
        "id": "d1f1b6cefc1c57849904467f739e7596"
    },
    {
        "author": "徐瓘",
        "dynasty": "宋",
        "type": "诗",
        "rhythmic": "",
        "title": "偶书",
        "preface": "",
        "paragraphs": [
            "明中悟理造忱诚，性觉通真见即行。",
            "生不生来空是境，有无有处化为城。",
            "荣枯现梦因缘想，色相求心妄执情。",
            "名与实亡都在道，盲聋苦学漫营营。"
        ],
        "notes": "",
        "id": "5184d0da6d4f561d9ba0a726eed5d97f"
    }
]