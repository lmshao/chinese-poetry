[
    {
        "author": "徐公裕",
        "dynasty": "宋",
        "type": "诗",
        "rhythmic": "",
        "title": "建炎丞相成国吕忠穆公退老堂  其一",
        "preface": "",
        "paragraphs": [
            "注意惟闻简帝心，聊成退老寓登临。",
            "放怀绿野岩瞻重，寄傲平泉国念深。",
            "海阔水云和岛屿，时清钟鼓乐园林。",
            "谢公岂久东山趣，天下苍生傒作霖。"
        ],
        "notes": "",
        "id": "ceb9a8aa10b8bacfdbd9f0296c4f85d5"
    },
    {
        "author": "徐公裕",
        "dynasty": "宋",
        "type": "诗",
        "rhythmic": "",
        "title": "建炎丞相成国吕忠穆公退老堂  其二",
        "preface": "",
        "paragraphs": [
            "国栋帡幪不日成，天河星斗宿簷楹。",
            "台符影烛江山丽，赤舄光临草木荣。",
            "猿鹤从今惊夜帐，盐梅行复作和羹。",
            "衰颜白发尘埃客，狂斐裁诗继颂声。"
        ],
        "notes": "",
        "id": "c19f3a5ce20e21698b226af498030395"
    }
]