[
    {
        "author": "许彦国",
        "dynasty": "宋",
        "type": "诗",
        "rhythmic": "",
        "title": "秋雨叹",
        "preface": "",
        "paragraphs": [
            "霖雨不出动隔旬，门前秋草长于人。",
            "江湖浩渺欲无岸，锦石最小犹生云。",
            "微阳片月何曾见，只有莓苔昏笔砚。",
            "田家黍穗未暇悲，茅屋且为萤火飞。"
        ],
        "notes": "",
        "id": "ce858403457ae44682b4ad12146e0ece"
    },
    {
        "author": "许彦国",
        "dynasty": "宋",
        "type": "诗",
        "rhythmic": "",
        "title": "紫骝马",
        "preface": "",
        "paragraphs": [
            "黄金络头玉为觼，蜀锦障泥乱云叶。",
            "花间顾影骄不行，万里龙驹空汗血。",
            "露床秋粟饱不食，青刍苜蓿无颜色。",
            "君不见东郊瘦马百战场，天寒日暮乌啄疮。"
        ],
        "notes": "",
        "id": "bd0b392cc469ba59ae972ef044934a8a"
    },
    {
        "author": "许彦国",
        "dynasty": "宋",
        "type": "诗",
        "rhythmic": "",
        "title": "虞美人草行",
        "preface": "",
        "paragraphs": [
            "鸿门玉斗纷如雪，十万降兵夜流血。",
            "咸阳宫殿三月红，霸业已随烟烬灭。",
            "刚强必死仁义王，阴陵失道非天亡。",
            "英雄本学万人敌，何须屑屑悲红妆。",
            "三军败尽旌旗倒，玉帐佳人坐中老。",
            "香魂夜逐剑光飞，清血化为原上草。",
            "芳心寂寞寄寒枝，旧曲闻来似敛眉。",
            "哀怨徘徊愁不语，恰如初听楚歌时。",
            "滔滔逝水流今古，楚汉兴亡两丘土。",
            "当年遗事总成空，慷慨尊前为谁舞。"
        ],
        "notes": "",
        "id": "3f331c2036122b7190f680ed76e6e360"
    },
    {
        "author": "许彦国",
        "dynasty": "宋",
        "type": "诗",
        "rhythmic": "",
        "title": "东门行",
        "preface": "",
        "paragraphs": [
            "东门杨柳暗藏鸦，东门行客欲离家。",
            "树头春风草头露，鸦自不飞人自去。",
            "妾家南浦桂为堂，房栊珉玉帘夜光。",
            "沈炉烟多绮罗重，水槛风入笙箫凉。",
            "欢娱未毕车轮远，方寸秋丝纷百茧。",
            "愿郎功业落人闲，长使春闺女无怨。"
        ],
        "notes": "",
        "id": "6e954f711e82374d5f3559982afbbfc7"
    },
    {
        "author": "许彦国",
        "dynasty": "宋",
        "type": "诗",
        "rhythmic": "",
        "title": "采莲吟",
        "preface": "",
        "paragraphs": [
            "湖边日落鸳鸯飞，罗衣香转兰舟移，莲根断处手满丝。",
            "手满丝，不能理，秋云深，隔君子。"
        ],
        "notes": "",
        "id": "81bb09ec474d61cd7525d96e0c799c48"
    },
    {
        "author": "许彦国",
        "dynasty": "宋",
        "type": "诗",
        "rhythmic": "",
        "title": "临高台",
        "preface": "",
        "paragraphs": [
            "高台跨崇冈，簷宇锁空雾。",
            "新晴洗双目，千里在跬步。",
            "霏霏渔浦烟，冉冉富春树。",
            "风花不我私，何以理愁绪。",
            "谁疏白玉窗，中有浮云度。",
            "浮云吹不开，不见行人去。"
        ],
        "notes": "",
        "id": "9df53925bd78eebb7ae103a0d19122f4"
    },
    {
        "author": "许彦国",
        "dynasty": "宋",
        "type": "诗",
        "rhythmic": "",
        "title": "渔父",
        "preface": "",
        "paragraphs": [
            "荣辱从来总不知，几间茅屋对渔矶。",
            "江鸥散处夜无伴，荷叶老时秋有衣。"
        ],
        "notes": "",
        "id": "1e8aa6da16869795d3b1bdce646cb8fb"
    },
    {
        "author": "许彦国",
        "dynasty": "宋",
        "type": "诗",
        "rhythmic": "",
        "title": "晚宿江涨桥",
        "preface": "",
        "paragraphs": [
            "鸟径青山外，人家苦竹边。",
            "江城悬夜锁，鱼市散空船。",
            "岸静涵秋月，林昏宿水烟。",
            "又寻僧榻卧，夜冷欲无眠。"
        ],
        "notes": "",
        "id": "40d21f1a99660ba46e6a368459fc6cbf"
    },
    {
        "author": "许彦国",
        "dynasty": "宋",
        "type": "诗",
        "rhythmic": "",
        "title": "长夜吟",
        "preface": "",
        "paragraphs": [
            "南邻灯火冷，三起愁夜永。",
            "北邻歌未终，已惊初日红。",
            "不知昼夜谁主管，一种春宵有长短。"
        ],
        "notes": "",
        "id": "3be3bc44485d5bc105b834ae3902dd61"
    },
    {
        "author": "许彦国",
        "dynasty": "宋",
        "type": "诗",
        "rhythmic": "",
        "title": "寄沂水宰",
        "preface": "",
        "paragraphs": [
            "楚甸齐封自此分，穆陵遗俗久犹存。",
            "岂知今日鸣琴宰，即是当年赐履孙。",
            "且有清风消酷暑，更无惊犬吠黄昏。",
            "畏人客子成安枕，独宿荒村不闭门。"
        ],
        "notes": "",
        "id": "9e1d27243eba868f43bcf9e8afde3da0"
    },
    {
        "author": "许彦国",
        "dynasty": "宋",
        "type": "诗",
        "rhythmic": "",
        "title": "咏项籍庙二首  其一",
        "preface": "",
        "paragraphs": [
            "曾被秦人笑沐猴，锦衣东去更何求。",
            "可怜瞭瞭重瞳子，不见山河绕雍州。"
        ],
        "notes": "",
        "id": "13e98b3313a61090eca20cf297e6bb85"
    },
    {
        "author": "许彦国",
        "dynasty": "宋",
        "type": "诗",
        "rhythmic": "",
        "title": "咏项籍庙二首  其二",
        "preface": "",
        "paragraphs": [
            "千古兴亡莫浪愁，汉家功业亦荒丘。",
            "空余原上虞姬草，舞尽春风未肯休。"
        ],
        "notes": "",
        "id": "8a5be5a09b9f81eb393e7bf87c5a1975"
    },
    {
        "author": "许彦国",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "白鸟有情惊不去，青山无约望还来。"
        ],
        "notes": "",
        "id": "251ebe6cd680c797d68fcb21664d015c"
    },
    {
        "author": "许彦国",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "午夜梦飞沧海外，一年春在落花中。"
        ],
        "notes": "",
        "id": "9f3b92b674beea9e071457dcd02edc40"
    },
    {
        "author": "许彦国",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "北方野客不惯见，明月满衣犹倚栏。"
        ],
        "notes": "",
        "id": "2c6295df2dd5bc92e408dd9c383797ad"
    },
    {
        "author": "许彦国",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "燕蓟余民宜自省，百年陷虏直愁人。",
            "勿怨肩舆事洪靖。"
        ],
        "notes": "",
        "id": "90e247642d439b10278f3b9192cbdb54"
    },
    {
        "author": "许彦国",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "蹉跎已甘分。"
        ],
        "notes": "",
        "id": "154cce081f3317dce15b025c82cebd3f"
    }
]