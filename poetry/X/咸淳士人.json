[
    {
        "author": "咸淳士人",
        "dynasty": "宋",
        "type": "诗",
        "rhythmic": "",
        "title": "刺贾平章",
        "preface": "",
        "paragraphs": [
            "鼙鼓惊天动地来，九州赤子哭哀哀。",
            "庙堂不问平戎策，多把金钱媚秀才。"
        ],
        "notes": "",
        "id": "f1116f32e662aff1d4600e4eafe3536a"
    },
    {
        "author": "咸淳士人",
        "dynasty": "宋",
        "type": "诗",
        "rhythmic": "",
        "title": "刺贾似道",
        "preface": "",
        "paragraphs": [
            "厚我藩垣长彼贪，不然衔璧小邦男。",
            "庙堂从谏真如转，竟用先生策第三。"
        ],
        "notes": "",
        "id": "ea0c8d610c77794935d2cf33d1e73b74"
    },
    {
        "author": "咸淳士人",
        "dynasty": "宋",
        "type": "诗",
        "rhythmic": "",
        "title": "刺贾秋壑诗  其一",
        "preface": "",
        "paragraphs": [
            "深院无人草已荒，漆屏金字尚𪸩煌。",
            "祇知事去身宜去，岂料人亡国亦亡。",
            "理考发身端自有，郑人应梦果何祥。",
            "卧龙不肯留渠住，空使晴光满画墙。"
        ],
        "notes": "",
        "id": "56ee7b2108aeff09f0992149e07f5c46"
    },
    {
        "author": "咸淳士人",
        "dynasty": "宋",
        "type": "诗",
        "rhythmic": "",
        "title": "刺贾秋壑诗  其二",
        "preface": "",
        "paragraphs": [
            "事到穷时计亦穷，此行难倚鄂州功。",
            "木棉庵上千年恨，秋壑堂中一梦空。",
            "石砌苔稠猿步月，松庭叶落鸟呼风。",
            "客来未用多惆怅，试向吴山望故宫。"
        ],
        "notes": "",
        "id": "90283ac9e74f7c2526b2e1d22b0af9e6"
    },
    {
        "author": "咸淳士人",
        "dynasty": "宋",
        "type": "诗",
        "rhythmic": "",
        "title": "题贾似道养乐园",
        "preface": "",
        "paragraphs": [
            "老壑曾居葛岭西，游人谁敢问苏隄。",
            "势将覆𫗧不回首，事到出师方噬脐。",
            "废圃久无人作主，败垣惟有客留题。",
            "算来祇有孤山耐，依旧梅花片月低。"
        ],
        "notes": "",
        "id": "5c95d3483763936590cb8cab99d1cee8"
    }
]