[
    {
        "author": "向敏中",
        "dynasty": "宋",
        "type": "诗",
        "rhythmic": "",
        "title": "寄寇平仲",
        "preface": "",
        "paragraphs": [
            "九万鹏霄振翼时，与君同折月中枝。",
            "细思淳化持衡者，得到于今更有谁。"
        ],
        "notes": "",
        "id": "701c135e0698ddcd7b0a4d4cb556684f"
    },
    {
        "author": "向敏中",
        "dynasty": "宋",
        "type": "诗",
        "rhythmic": "",
        "title": "春暮  其一",
        "preface": "",
        "paragraphs": [
            "恨别春归酒满杯，残芳缭绕旧亭台。",
            "不甘淑景随风变，刚被炎光继日催。",
            "弱柳绿浓还易合，夭桃红尽更难开。",
            "明年复与君相约，重遣阳和早到来。"
        ],
        "notes": "",
        "id": "1aa6133ec35394c5747c945f9b21a592"
    },
    {
        "author": "向敏中",
        "dynasty": "宋",
        "type": "诗",
        "rhythmic": "",
        "title": "春暮  其二",
        "preface": "",
        "paragraphs": [
            "落红庭院绿池塘，语燕啼鶑亦可伤。",
            "霁柳吹花春已老，暄槐成幄日初长。"
        ],
        "notes": "",
        "id": "c316b3f8681c0d5cb7207c8f51ed753d"
    },
    {
        "author": "向敏中",
        "dynasty": "宋",
        "type": "诗",
        "rhythmic": "",
        "title": "春暮  其三",
        "preface": "",
        "paragraphs": [
            "蜂蝶如知春已归，雨余鶑亦缕金衣。",
            "东风尽把杨花翦，吹作满城轻雪飞。"
        ],
        "notes": "",
        "id": "d35ecab8eb8521e1b2560f77434b8444"
    },
    {
        "author": "向敏中",
        "dynasty": "宋",
        "type": "诗",
        "rhythmic": "",
        "title": "桃花",
        "preface": "",
        "paragraphs": [
            "千朵秾芳倚槛斜，一枝枝缀乱云霞。",
            "凭君莫厌临风看，占断春光是此花。"
        ],
        "notes": "",
        "id": "abdda1e36b829305493a9849e835da48"
    },
    {
        "author": "向敏中",
        "dynasty": "宋",
        "type": "诗",
        "rhythmic": "",
        "title": "偶吟遣怀",
        "preface": "",
        "paragraphs": [
            "昔为宰辅居黄阁，今作元戎控夏台。",
            "万里苍黔渐受赐，一方清晏有何才。",
            "紫宸杳杳弥年别，红旆翩翩映日开。",
            "将相官荣如我少，不须频献手中杯。"
        ],
        "notes": "",
        "id": "e08ebc138686af6d0e2f9dee3677d74f"
    },
    {
        "author": "向敏中",
        "dynasty": "宋",
        "type": "诗",
        "rhythmic": "",
        "title": "呈知鄜州何士宗",
        "preface": "",
        "paragraphs": [
            "勋将钟鼓堪铭镂，业为皇王致太平。",
            "貔虎有威开玉帐，犬戎无战卧金钲。"
        ],
        "notes": "",
        "id": "56d19198320bd2998075ca6cbba4ccaa"
    },
    {
        "author": "向敏中",
        "dynasty": "宋",
        "type": "诗",
        "rhythmic": "",
        "title": "游浄居寺",
        "preface": "",
        "paragraphs": [
            "四面烟岚合，吟魂到便清。",
            "乱山供远翠，幽竹送寒声。",
            "磬韵听时歇，云根望处生。",
            "尘机闲摆落，潜得笑浮荣。"
        ],
        "notes": "",
        "id": "86a712e141127906391e214bae9fb38f"
    },
    {
        "author": "向敏中",
        "dynasty": "宋",
        "type": "诗",
        "rhythmic": "",
        "title": "峡山飞来寺",
        "preface": "",
        "paragraphs": [
            "峡山胜地安禅处，万仞危桥压要津。",
            "世上岂知名利路，浪中空笑往来人。",
            "倚门怪石狂遮面，入座寒云碎遶身。",
            "日暮西风懒回首，满林幽鸟语声频。"
        ],
        "notes": "",
        "id": "461f7abb0f9b291526bf4e58a23d4903"
    },
    {
        "author": "向敏中",
        "dynasty": "宋",
        "type": "诗",
        "rhythmic": "",
        "title": "题义门胡氏华林书院",
        "preface": "",
        "paragraphs": [
            "岑楼高架郁嵯峨，几度凭栏发浩歌。",
            "春树鸟声当户巧，夕阳山色卷帘多。",
            "花凝玉勒含烟露，酒泛金樽醉绮罗。",
            "自是梁园知好客，不妨车马日相过。"
        ],
        "notes": "",
        "id": "51c958a403a81998d48c45f86d68d0b2"
    },
    {
        "author": "向敏中",
        "dynasty": "宋",
        "type": "诗",
        "rhythmic": "",
        "title": "延安守岁",
        "preface": "",
        "paragraphs": [
            "律管风生消暮景，塞原烟静绝妖氛。",
            "坐移残烛光阴变，故旧年华一夜分。"
        ],
        "notes": "",
        "id": "8d5a52c860f0815d45b941eecb156f59"
    },
    {
        "author": "向敏中",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "四时常有烟棚合，三月犹无菜甲生。"
        ],
        "notes": "",
        "id": "155a35225a9f905dce47b9088c062b7c"
    },
    {
        "author": "向敏中",
        "dynasty": "宋",
        "type": "诗",
        "rhythmic": "",
        "title": "存目",
        "preface": "",
        "paragraphs": [
            "诗题：寄寇平仲首句：玉殿登科四十年。"
        ],
        "notes": "",
        "id": "95a395095ff2b9fe4eddaeab00a1b5dd"
    }
]