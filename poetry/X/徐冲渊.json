[
    {
        "author": "徐冲渊",
        "dynasty": "宋",
        "type": "诗",
        "rhythmic": "",
        "title": "奉和御制秋怀诗二首  其一",
        "preface": "",
        "paragraphs": [
            "东壁星辰烂不收，夜凉河汉截天流。",
            "芙蓉院静琴三叠，翡翠帘开月一钩。",
            "黄屋非心辞大宝，碧云有意思高秋。",
            "金声玉振掩前作，汉祖空怀猛士忧。"
        ],
        "notes": "",
        "id": "5937a683108dbf2b3d1353c1912d0643"
    },
    {
        "author": "徐冲渊",
        "dynasty": "宋",
        "type": "诗",
        "rhythmic": "",
        "title": "奉和御制秋怀诗二首  其二",
        "preface": "",
        "paragraphs": [
            "天末虹蜺晚未收，龙池新雨涨清流。",
            "鸥缘适意频依渚，鱼不贪香懒上钩。",
            "賸喜三边无警报，况当万宝得成秋。",
            "啸歌高蹈羲皇上，不复深贻海内忧。"
        ],
        "notes": "",
        "id": "888e2bef16e0cac23d94264f5f490860"
    },
    {
        "author": "徐冲渊",
        "dynasty": "宋",
        "type": "诗",
        "rhythmic": "",
        "title": "题清音亭  其一",
        "preface": "",
        "paragraphs": [
            "新池碧甃玉囘环，一水来从天柱山。",
            "试作流觞拟修禊，兰亭风景坐追还。"
        ],
        "notes": "",
        "id": "50377021736778887b1ca4ae54fb611b"
    },
    {
        "author": "徐冲渊",
        "dynasty": "宋",
        "type": "诗",
        "rhythmic": "",
        "title": "题清音亭  其二",
        "preface": "",
        "paragraphs": [
            "人间丝竹竞哇淫，只有清流解洗心。",
            "试论此山泉石看，茂林修竹胜山阴。"
        ],
        "notes": "",
        "id": "740f4c7d153bf4ae653394caa2324f52"
    },
    {
        "author": "徐冲渊",
        "dynasty": "宋",
        "type": "诗",
        "rhythmic": "",
        "title": "题清音亭  其三",
        "preface": "",
        "paragraphs": [
            "泉声饱听玉琮琤，世路羊肠我倦行。",
            "但得一觞仍一咏，不妨高枕寄浮生。"
        ],
        "notes": "",
        "id": "b0061a51a737c1be3317a1140dfbf935"
    },
    {
        "author": "徐冲渊",
        "dynasty": "宋",
        "type": "诗",
        "rhythmic": "",
        "title": "中秋夕设醮洞霄宫",
        "preface": "",
        "paragraphs": [
            "老桂吹香古殿秋，琼钟敲处月当楼。",
            "星坛露下斗光冷，天宇云空灏气浮。",
            "羽客朝元锵玉佩，宝熏凝雾霭金虬。",
            "步虚政在千岩上，咫尺高灵想下游。"
        ],
        "notes": "",
        "id": "5f423768731685ba484b279ef14c6308"
    },
    {
        "author": "徐冲渊",
        "dynasty": "宋",
        "type": "诗",
        "rhythmic": "",
        "title": "清音亭憩暑",
        "preface": "",
        "paragraphs": [
            "水落石涧鸣，中含太古音。",
            "安得微妙人，写入朱弦琴。",
            "六月天不雨，赤日云无阴。",
            "道人憩其侧，脱巾卧青林。",
            "好风松上来，聊复披吾襟。",
            "朱炎拆厚地，晴岚冒高岑。",
            "愿分一勺泉，为民作甘霖。"
        ],
        "notes": "",
        "id": "bef5598c732575f0f0ddcc247dc24181"
    },
    {
        "author": "徐冲渊",
        "dynasty": "宋",
        "type": "诗",
        "rhythmic": "",
        "title": "清隠斋饮酒",
        "preface": "",
        "paragraphs": [
            "暖风薄雨轻烟散，晴日游丝飞絮乱。",
            "竹窗午梦啼鸟惊，松轩晚饮幽人唤。",
            "一壶碧酒如春浓，万斛羁愁若冰泮。",
            "兴来索笔谩题诗，碧桃花下纶巾岸。"
        ],
        "notes": "",
        "id": "28f68915e5268ecfbeffc74d5c19f02e"
    },
    {
        "author": "徐冲渊",
        "dynasty": "宋",
        "type": "诗",
        "rhythmic": "",
        "title": "冰壶",
        "preface": "",
        "paragraphs": [
            "一泓虽浅清，长时自甘冷。",
            "可怜病渴人，临深垂短绠。"
        ],
        "notes": "",
        "id": "96bd83ed23557d2d19b736f18a6870fd"
    },
    {
        "author": "徐冲渊",
        "dynasty": "宋",
        "type": "诗",
        "rhythmic": "",
        "title": "通明馆洒扫二首  其一",
        "preface": "",
        "paragraphs": [
            "圣恩宽大放还乡，便著草鞋挑钵囊。",
            "中路忽逢天柱诏，一行今侍玉皇香。",
            "浮舟载月苕溪上，倚杖瞻云魏阙旁。",
            "身到通明上头馆，好山惊见暮苍苍。"
        ],
        "notes": "",
        "id": "f4dd7872f98b939df61ea67048efad82"
    },
    {
        "author": "徐冲渊",
        "dynasty": "宋",
        "type": "诗",
        "rhythmic": "",
        "title": "通明馆洒扫二首  其二",
        "preface": "",
        "paragraphs": [
            "逋客还山一笑咍，故人怜我不嫌猜。",
            "晓猿夜鹤总欢喜，蕙帐草堂相与开。",
            "可为雨芽烟蕨住，直缘流水古松来。",
            "枝巢若许鹪鹩借，投老此生真快哉。"
        ],
        "notes": "",
        "id": "1c86749166fec4807296b3de924ee019"
    },
    {
        "author": "徐冲渊",
        "dynasty": "宋",
        "type": "诗",
        "rhythmic": "",
        "title": "冲虚斋池荷",
        "preface": "",
        "paragraphs": [
            "道人埋瓮作新塘，胸次五湖波渺茫。",
            "太华移根聊戏剧，洄池分种不寻常。",
            "冰壶夜浸绿荷露，玉鉴晚吹红藕香。",
            "可待秋风莲子熟，会乘一叶泛沧浪。"
        ],
        "notes": "",
        "id": "478b6f214bad8ce1e98801ae035fc4ee"
    },
    {
        "author": "徐冲渊",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "破衲卷云秋漠漠。"
        ],
        "notes": "",
        "id": "8adf5cc7b8605f2081f4e771cf1fa041"
    }
]