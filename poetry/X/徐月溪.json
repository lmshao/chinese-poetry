[
    {
        "author": "徐月溪",
        "dynasty": "宋",
        "type": "诗",
        "rhythmic": "",
        "title": "含笑花",
        "preface": "",
        "paragraphs": [
            "瓜香浓欲烂，莲莟碧初匀。",
            "含笑知何处，低头似愧人。"
        ],
        "notes": "",
        "id": "f7b381c1a665b07c0883f6b8d7e9b7e3"
    },
    {
        "author": "徐月溪",
        "dynasty": "宋",
        "type": "诗",
        "rhythmic": "",
        "title": "山茶花",
        "preface": "",
        "paragraphs": [
            "山茶又晚出，旧不闻图经。",
            "花深嫌少态，曾入苏公评。",
            "迩来亦变怪，纷然著名称。",
            "黄香开最早，与菊为辈朋。",
            "纷红更妖艳，玉环带春酲。",
            "伟哉红百叶，花重枝不胜。",
            "犹爱并山茶，开花一尺盈。",
            "日丹又其亚，不减红带鞓。",
            "吐丝心抽须，锯齿叶剪棱。",
            "白茶亦数品，玉磬尤精明。",
            "桃叶何从来，派别疑武陵。",
            "愈出愈奇怪，一见一欲惊。"
        ],
        "notes": "",
        "id": "198b91509f84c7a6883b0714f3201ef7"
    },
    {
        "author": "徐月溪",
        "dynasty": "宋",
        "type": "诗",
        "rhythmic": "",
        "title": "智果庵",
        "preface": "",
        "paragraphs": [
            "居廛终是俗，饭罢即禅房。",
            "竹荫一庭绿，荷分两岸香。",
            "拙鸠呼雨缓，老衲补衣忙。",
            "不厌频来此，岩深风自凉。"
        ],
        "notes": "",
        "id": "afe258b5762282d4907a98dde46282f1"
    },
    {
        "author": "徐月溪",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "要是此花清绝处，端如醉面读离骚。"
        ],
        "notes": "",
        "id": "c5b32470dc6b872ac0f64a5929cba6fa"
    },
    {
        "author": "徐月溪",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "青蛟煖昼拏云上，白雪深春压架香。"
        ],
        "notes": "",
        "id": "1dc0a245b5696a828522687231f55916"
    },
    {
        "author": "徐月溪",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "照眼粧新就，扶头酒半醒。",
            "妖姿随变化，薄命易飘零。"
        ],
        "notes": "",
        "id": "0a33c388bbafc5762ba372119d3079f4"
    },
    {
        "author": "徐月溪",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "娇困扶头怜半醒，淡浓宜面鬬新粧。",
            "并肩罂粟多含怨，具体牡丹惟欠香。"
        ],
        "notes": "",
        "id": "a79d84d1adc2f371dbe5518c166c802e"
    },
    {
        "author": "徐月溪",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "矾弟堕小白，梅兄怜老苍。",
            "仲氏似白眉，表表金玉相。"
        ],
        "notes": "",
        "id": "a4280cf267b0e957ad1ee09ad8a79cd3"
    },
    {
        "author": "徐月溪",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "鲜鲜金凤花，得时亦自媚。",
            "物生无贵贱，罕见乃为贵。"
        ],
        "notes": "",
        "id": "20783af34808e5cf33276e6c60fc962d"
    },
    {
        "author": "徐月溪",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "薤叶秀且耸，兰香细而幽。"
        ],
        "notes": "",
        "id": "223b17f53d5d45e4874a54a5e9daa1b6"
    }
]