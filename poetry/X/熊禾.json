[
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "送税官仇副使诗十首  其一",
        "preface": "",
        "paragraphs": [
            "儒道未易行，俛首为禄仕。",
            "仕而不得禄，卓哉见廉吏。"
        ],
        "notes": "",
        "id": "6ed8540b46578190d80fab2e9027d3ba"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "送税官仇副使诗十首  其二",
        "preface": "",
        "paragraphs": [
            "关征足自润，人谓恶能廉。",
            "吾独知彦修，一叶亦不沾。"
        ],
        "notes": "",
        "id": "a2a2671c57ef2e1e50d1bd398a2eb508"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "送税官仇副使诗十首  其三",
        "preface": "",
        "paragraphs": [
            "莆城如斗大，征额钜万积。",
            "逭责犹未能，余润安可得。"
        ],
        "notes": "",
        "id": "65294003057e2f91a2f9512c6cc90a58"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "送税官仇副使诗十首  其四",
        "preface": "",
        "paragraphs": [
            "市廛有宽征，僚吏无间言。",
            "弊例亦麾却，益知彦修贤。"
        ],
        "notes": "",
        "id": "659671bd8df7082f3a88c119235e7522"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "送税官仇副使诗十首  其五",
        "preface": "",
        "paragraphs": [
            "课余自哦诗，诗罢还教子。",
            "时时视橐余，质鬻市薪米。"
        ],
        "notes": "",
        "id": "a6ead249acabe62a3554fbdf47bdb04d"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "送税官仇副使诗十首  其六",
        "preface": "",
        "paragraphs": [
            "世无半山叟，叹息屏间诗。",
            "曾参尚投杼，知己何敢期。"
        ],
        "notes": "",
        "id": "d88b2f994794107212e56718f5af3c4d"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "送税官仇副使诗十首  其七",
        "preface": "",
        "paragraphs": [
            "古来抱关人，玩世可无闷。",
            "内省既不愆，得仁又何怨。"
        ],
        "notes": "",
        "id": "c83216e855659d57b2bae0c742c31e3a"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "送税官仇副使诗十首  其八",
        "preface": "",
        "paragraphs": [
            "正直男子身，自有神与谋。",
            "世治天理现，何必事祷求。"
        ],
        "notes": "",
        "id": "4d7168f475c20254def1d34173e59883"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "送税官仇副使诗十首  其九",
        "preface": "",
        "paragraphs": [
            "彦修但自修，逆境堪进德。",
            "知我自有天，纯固在学力。"
        ],
        "notes": "",
        "id": "c288eec251fb2b6f759ffa151d09a095"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "送税官仇副使诗十首  其一○",
        "preface": "",
        "paragraphs": [
            "世事良可见，浩荡书生心。",
            "先民亦会计，儒道终当行。"
        ],
        "notes": "",
        "id": "de232fd8ee26b5e15995bf5484f2b338"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "上严廉访十首  其一",
        "preface": "",
        "paragraphs": [
            "七闽天南陬，实惟文明方。",
            "风气一以开，文治何其昌。",
            "我思常公化，迪我真无疆。",
            "开端固匪易，再造伊谁当。"
        ],
        "notes": "",
        "id": "894879c3f8981387f6dfc25f229a1159"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "上严廉访十首  其二",
        "preface": "",
        "paragraphs": [
            "大哉伊洛传，正统接洙泗。",
            "一源肇南来，九曲清日泚。",
            "百年尚无有，千载那可俟。",
            "崇台励风化，此是第一义。"
        ],
        "notes": "",
        "id": "178e2e421a2a7b328ebb36609dc321f1"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "上严廉访十首  其三",
        "preface": "",
        "paragraphs": [
            "四海文公书，行世日杲杲。",
            "晚年制作心，三礼重探讨。",
            "质文贵时宜，消长关世道。",
            "烱然百圣心，来哲当有考。"
        ],
        "notes": "",
        "id": "a20e7216799d3ab91ab913755b9317a9"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "上严廉访十首  其四",
        "preface": "",
        "paragraphs": [
            "因思传记学，本欲释经义。",
            "春秋列三家，仪礼亦存二。",
            "荆舒彼何人，繁碎妄讥毁。",
            "煌煌姬孔书，坐此竟废弃。"
        ],
        "notes": "",
        "id": "ca7b45f5faf7bb351b59f6e4e134981e"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "上严廉访十首  其五",
        "preface": "",
        "paragraphs": [
            "春秋得忠臣，炎绍犹有述。",
            "至今十七篇，末学或不识。",
            "干淳有大儒，奏请非不力。",
            "一时欠良遇，志士重嗟惜。"
        ],
        "notes": "",
        "id": "18265d459167ee37b40006d3b8887be8"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "上严廉访十首  其六",
        "preface": "",
        "paragraphs": [
            "古人重民教，礼乐用为急。",
            "虞书有三官，周典犹二职。",
            "太学领奉常，西都有余责。",
            "两生既不来，何参又无术。"
        ],
        "notes": "",
        "id": "bc1d5cbcecdfca7b28e1049dd018f3fb"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "上严廉访十首  其七",
        "preface": "",
        "paragraphs": [
            "汉兴历数世，兹事竟未遑。",
            "一绝不复续，千载重慨慷。",
            "房魏辅贞观，汗沈空流浆。",
            "开宝袭唐陋，仪俨负义方。"
        ],
        "notes": "",
        "id": "e8b7d7ca9ba0a1a911d4580e48b2d101"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "上严廉访十首  其八",
        "preface": "",
        "paragraphs": [
            "煌煌五星聚，瑞世启文治。",
            "明道十事奏，横渠一方议。",
            "有志不得行，曲学竟持世。",
            "六经亡其一，此责竟谁诿。"
        ],
        "notes": "",
        "id": "7e5ff84695058a8c4748000ee9212f6b"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "上严廉访十首  其九",
        "preface": "",
        "paragraphs": [
            "南方尚秉礼，文风未云衰。",
            "释奠古雅乐，乡饮旧汉仪。",
            "表章在正学，舍鲁将安之。",
            "愿言假良遇，制作逢昌时。"
        ],
        "notes": "",
        "id": "1ce3177088397f9fc261f7516f474302"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "上严廉访十首  其一○",
        "preface": "",
        "paragraphs": [
            "斯文迓续交，天意岂无拟。",
            "猗欤恪斋翁，雅意敦典礼。",
            "推行大经纶，宣风自兹始。",
            "百世常公祠，罔俾独专美。"
        ],
        "notes": "",
        "id": "03c45668d24f6185db730f1a11310cac"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "赠王典史五首  其一",
        "preface": "",
        "paragraphs": [
            "百里古君侯，一邑天下积。",
            "掾曹拟六官，典领几相职。",
            "民亲教弥数，职要事应剧。",
            "慎哉勿辞卑，儒术随所益。"
        ],
        "notes": "",
        "id": "5e024e8f45af5b5293ad3326f4398a1f"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "赠王典史五首  其二",
        "preface": "",
        "paragraphs": [
            "愚尝闻之师，六官欠经制。",
            "户礼与刑兵，上法天时四。",
            "丞曹象阴阳，右左各分治。",
            "斯言扩前闻，大小岂殊致。"
        ],
        "notes": "",
        "id": "f833cfc2886584bc144b6623625602cc"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "赠王典史五首  其三",
        "preface": "",
        "paragraphs": [
            "自从大道裂，教法日益殊。",
            "文学与政事，往往成两途。",
            "簿书吏应俗，占毕儒诚迂。",
            "二者不相能，世道良可吁。"
        ],
        "notes": "",
        "id": "c85de5661e12a295998284d17b77290a"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "赠王典史五首  其四",
        "preface": "",
        "paragraphs": [
            "每爱湖学规，明经必治事。",
            "待宾与吏师，伊川有成议。",
            "皇极欠统一，体用非有二。",
            "早学无专科，已仕竟何试。"
        ],
        "notes": "",
        "id": "80a781f0d6932b6643457b6424aae202"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "赠王典史五首  其五",
        "preface": "",
        "paragraphs": [
            "我爱熙然翁，识畅度亦夷。",
            "饰政必以儒，公余只吟诗。",
            "利欲胶盆中，三叹斯人希。",
            "安得公伯辈，万宇阳春熙。"
        ],
        "notes": "",
        "id": "097ed2b53cddc3d39c1f67b4f83493a8"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "寄赵菊东山长三首  其一",
        "preface": "",
        "paragraphs": [
            "男儿贵神交，何必见颜色。",
            "大江有佳士，梦寐不可得。",
            "忽来幔亭间，片云不相识。",
            "娟娟已在眼，犹此一水隔。"
        ],
        "notes": "",
        "id": "cfe7d7b6d36d69104c73479c43bd1017"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "寄赵菊东山长三首  其二",
        "preface": "",
        "paragraphs": [
            "澹然幽贞姿，乃是夕英菊。",
            "托根九秋抄，霜露凄已肃。",
            "我疑灵均伴，只有渊明独。",
            "采采黄金花，岂意杜陵曲。"
        ],
        "notes": "",
        "id": "c46918b521ed88112a7dd79fc06068dc"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "寄赵菊东山长三首  其三",
        "preface": "",
        "paragraphs": [
            "胡为此不采，却采泮水芹。",
            "圣人望鲁念，彼黍车辚辚。",
            "余泽孟孙氏，管商何足论。",
            "新畬有陈根，犹是丰芑春。"
        ],
        "notes": "",
        "id": "3a2f1ed35ce7414f706ba854f1f4bc47"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "三山先贤祠落成八首  其一",
        "preface": "",
        "paragraphs": [
            "填宿久旅奎，一朝开文治。",
            "行歌闽水春，芹藻见新意。",
            "林亭鬰环合，祠宫敞宏丽。",
            "欲赓泮宫颂，且作乡校议。"
        ],
        "notes": "",
        "id": "199d53590ab585d81a6f2a7a1efc7e71"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "三山先贤祠落成八首  其二",
        "preface": "",
        "paragraphs": [
            "平地忽突兀，敏手何神哉。",
            "蔼然色笑中，见此通济才。",
            "入门知我心，三岁犹初来。",
            "祀典关百世，所贵重讨裁。"
        ],
        "notes": "",
        "id": "383598584693b76e9c40818ee9759d8d"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "三山先贤祠落成八首  其三",
        "preface": "",
        "paragraphs": [
            "道原出于一，秩祀安有二。",
            "作俑唐开元，损益端有俟。",
            "杨马彼何人，周程列其次。",
            "论议轻一时，典祀误来世。"
        ],
        "notes": "",
        "id": "af0d6d5e33aabe2ff996fbe9f5c78b00"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "三山先贤祠落成八首  其四",
        "preface": "",
        "paragraphs": [
            "共惟无极翁，混元再开辟。",
            "关洛与考亭，杲杲行世日。",
            "惟此五大贤，人极頼以立。",
            "谓宜昭明荐，千古为令式。"
        ],
        "notes": "",
        "id": "99373775abd18f154dc1332602696281"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "三山先贤祠落成八首  其五",
        "preface": "",
        "paragraphs": [
            "武夷九曲水，流出三神山。",
            "考亭得勉斋，壁立孔门颜。",
            "信斋继其志，经礼頼以完。",
            "六经复其一，百世功不刊。"
        ],
        "notes": "",
        "id": "0e9c3453824df5f58e7627844bf210de"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "三山先贤祠落成八首  其六",
        "preface": "",
        "paragraphs": [
            "忆昔文治初，观风有常公。",
            "维时得欧阳，名籍上国通。",
            "当年主宾美，至今蔼余风。",
            "新祠荐泉菊，还宜列同宫。"
        ],
        "notes": "",
        "id": "6044c98a861ffde0c588fa77049ebc08"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "三山先贤祠落成八首  其七",
        "preface": "",
        "paragraphs": [
            "州牧风化遗，乡贤典刑旧。",
            "年代较后先，人品类贤否。",
            "公议岂有情，祀典固非苟。",
            "道义思无疆，功言期不朽。"
        ],
        "notes": "",
        "id": "f4deb730acf4359fcc4e798b7f60b3c0"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "三山先贤祠落成八首  其八",
        "preface": "",
        "paragraphs": [
            "伟哉云溪翁，兴学功百世。",
            "岂求奂轮美，作事见典制。",
            "迂生吐狂愚，万一裨末议。",
            "他时勒坚珉，洋洋可无愧。"
        ],
        "notes": "",
        "id": "6cc34fac8e3e25b44b15db0a491bf118"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "赠朱仁甫",
        "preface": "",
        "paragraphs": [
            "吾宗贤叔父，穷壤一全人。",
            "欲义终取义，求仁果得仁。",
            "夜常形梦寐，昼亦想精神。",
            "寄语贤孙子，天知我一真。"
        ],
        "notes": "",
        "id": "1d892eab2dda94128eb39625a47bf7d0"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "荒城步月",
        "preface": "",
        "paragraphs": [
            "出门喜清旷，兴尽唤归船。",
            "携手共明月，知心惟老天。",
            "暮潮生远浦，秋色满平田。",
            "落落男儿事，相逢岂偶然。"
        ],
        "notes": "",
        "id": "04a1294906ef7affbf31e4d1469a2502"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "泊舟野望",
        "preface": "",
        "paragraphs": [
            "树色连云色，春归物更妍。",
            "落红飘近岸，新绿涨平川。",
            "野鹳窥渔笱，沙鸥避客船。",
            "斜阳江上立，搔首意茫然。"
        ],
        "notes": "",
        "id": "9c1adf5a4939816adef8a3f5edd2abf2"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "登升真岩",
        "preface": "",
        "paragraphs": [
            "仙宫鬰岧峣，仰望如升天。",
            "人生无羽翰，凡骨难神仙。",
            "行险非所愿，攀高已无缘。",
            "且安平易道，聊以返自然。"
        ],
        "notes": "",
        "id": "fdcea0a7a67b1a08298b758c2fa25cbb"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "蒙泉",
        "preface": "",
        "paragraphs": [
            "天池有佳水，云气护深山。",
            "我爱泓澄好，人嫌泽润悭。",
            "暗空鸣滴滴，高壁泻潺潺。",
            "渐近尘泥涴，何时复此还。"
        ],
        "notes": "",
        "id": "2f78c5c6cae6355142982f412997cd8c"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "赠笔生",
        "preface": "",
        "paragraphs": [
            "东坡咏鼠须，山谷歌猩猩。",
            "微物岂足道，斯文颇关情。",
            "片言斧钺凛，一字华衮荣。",
            "化工运方寸，亦自芒端生。",
            "寄语管城子，所托甚非轻。"
        ],
        "notes": "",
        "id": "fec99446835ddd175a7f110bdd0589dc"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "赠琢砚",
        "preface": "",
        "paragraphs": [
            "我闻铜雀瓦，只覆娇屋姝。",
            "又闻端溪石，只近贪泉夫。",
            "胡为得贵重，置我几案隅。",
            "尚恐习气腻，解使简册污。",
            "我有一寸铁，秉心与之俱。",
            "永矢磨不磷，千载明区区。",
            "彼哉瓦与石，飘掷付太虚。"
        ],
        "notes": "",
        "id": "630c56096088b2587734365664c1d239"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "题山云海月楼",
        "preface": "",
        "paragraphs": [
            "壶山一片云，沧海一轮月。",
            "仁人典刑静，志士胸次阔。",
            "我来登斯楼，抚景亦奇绝。",
            "一天任舒卷，万古看出没。",
            "吟情俯八极，酒兴小溟渤。",
            "云来地脉动，云去悄无迹。",
            "月出天光生，月落万山黑。",
            "归来一梦觉，东窗又明发。"
        ],
        "notes": "",
        "id": "d07625dc9bdf08d5f71464bd9ac7a2b0"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "闻崇安县学立碑",
        "preface": "",
        "paragraphs": [
            "出山未逾月，辄复入山去。",
            "平生武夷志，兹游适真遇。",
            "诛茅倘可遂，岂但山水趣。",
            "扶摇欣夙心，踌躇动长虑。",
            "恭惟文公学，倡道匪虚语。",
            "向微剖析功，斯人遂聋瞽。",
            "斋居一原叹，此叹无人悟。",
            "晚年制作心，门人未轻许。",
            "真实浸泬寥，枝叶谩夸诩。",
            "漂沦未百年，剽窃立门户。",
            "吾党固有愆，斯道自今古。",
            "扶偏须忠臣，邪说可无距。",
            "同志此来游，兴言激余素。",
            "礼乐愧河汾，兴唐竟谁予。",
            "大隠堂前水，滔滔自东注。",
            "回薄万古心，无言对天柱。"
        ],
        "notes": "",
        "id": "489f6117fb1971b710ff17658080868c"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "寄张廉访",
        "preface": "",
        "paragraphs": [
            "七闽古要荒，是为越南徼。",
            "秦汉列职方，居民亦稀少。",
            "文风渐褰开，李唐盛称表。",
            "问之何因尔，风气有先兆。",
            "桓桓观察公，切切廑告诏。",
            "至今章掖流，诗书被余照。",
            "伊洛道既南，考亭重继绍。",
            "譬之中天日，万古垂炳耀。",
            "岂但行中原，衣被弥岭峤。",
            "云胡一气迁，变化有难料。",
            "百年诗书地，末俗事攘矫。",
            "岂是殷民顽，此亦关感召。",
            "天下本无事，庸人自为扰。",
            "庸人亦何伤，贪人祸非小。",
            "小贪人易知，大贪一何巧。",
            "豺狼不堪问，狐鼠何足道。",
            "哀哀清漳民，仁者宜一吊。",
            "何年彗旄头，燐火犹有爝。",
            "十家九空荒，落日曛野烧。",
            "迩来痛甫定，生意渐原草。",
            "三年两征兵，行人亦伤悼。",
            "闽地本硗瘠，山海相带绕。",
            "两耕不供餐，俭岁即有莩。",
            "独藉煮海余，易以供岁调。",
            "古人弛丽禁，琐琐不尔较。",
            "但令官无亏，一任民转漕。",
            "近年盐法密，适以长贪暴。",
            "茫茫一溟渤，乃是大穽沼。",
            "下不济民穷，上不资国耗。",
            "饥狼与饿鼠，白昼敢嘷噪。",
            "民膏宁几何，尔腹安得饱。",
            "我思山海藏，本是天地宝。",
            "公家卖盐引，本钱亦铢秒。",
            "祇今增倍蓰，安得不为挠。",
            "上恩岂不厚，末弊诚不料。",
            "官曹既犹御，何责汝为盗。",
            "千钧发鼷鼠，桃虫集飞鸟。",
            "我欲陈其言，哀情动深悄。",
            "闽山秀而刚，习气本强矫。",
            "近代姱节人，一一皆可考。",
            "汉史言未公，反复出篁筿。",
            "反复岂其性，当年久探讨。",
            "学道皆有用，薰陶乃其妙。",
            "抚御或失宜，反以萌不肖。",
            "矧兹一峤地，峒险接深杳。",
            "郡人生本微，邻寇时掠剽。",
            "亟当保天和，玉石戒俱燎。",
            "民生必有养，而后可施教。",
            "云何无其具，而辄事刑勦。",
            "海滨去天边，高高不堪叫。",
            "使者重观风，苏息宜及早。"
        ],
        "notes": "",
        "id": "bac6d8557b0dd9050902504b85c13ee1"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "题林氏药圃",
        "preface": "",
        "paragraphs": [
            "采药来，神山在何许。",
            "忽闻瀛海头，居然一玄圃。",
            "天风吹轻帆，至人展良晤。",
            "圃中药千本，历历皆手树。",
            "我生抱奇疢，岁久不得愈。",
            "三年蓄艾心，有此一朝聚。",
            "惠我方匕剂，翛然脱沈痼。",
            "吾观此圃中，来游亦无数。",
            "夫岂独我私，一一随所取。",
            "同游二三友，牵连亦遭遇。",
            "餐此霞屑余，腾身即飞翥。",
            "人生各有累，那得免患苦。",
            "至人略形骸，一视等胞与。",
            "过之或忘情，我独刻肺腑。",
            "世人持狭见，一膜便尔汝。",
            "比邻立藩墙，边幅生龃龉。",
            "老矣多阅人，知君用心处。",
            "斯人匪斯今，意度一何溥。",
            "我尝读西铭，一初混中处。",
            "茫茫大化运，上下四方宇。",
            "当作一圃观，何物不储贮。",
            "岂但百草性，曾入农氏谱。",
            "奇葩与异石，海陆细分部。",
            "金膏丹空青，亦不惮远阻。",
            "是中富台沼，飞泳供盼顾。",
            "有时钓弋娱，遗坠拾鳞羽。",
            "铺陈盛筵旦，咳唾好宾侣。",
            "歌阑车马散，溲渤遗败鼓。",
            "我知太医生，适用随细巨。",
            "水火各燥湿，阴阳互寒暑。",
            "刚汞或柔砂，炎硝或寒附。",
            "峻或蓬棱攻，平或参术补。",
            "生材天岂靳，所恨辨者瞽。",
            "生人倘有济，我圃足供具。",
            "玄枢掌握间，调齐有其所。",
            "悠悠动我思，无怀大庭古。",
            "八荒登春台，一气调律吕。",
            "人人无鄙夭，物物不疵窳。",
            "胡然降大厉，使我重凄楚。",
            "薰蒸始一气，俄顷遍九土。",
            "缅怀有生初，恫{疒众}入心膂。",
            "恭惟生物心，孰不同父母。",
            "我欲代一笺，飞上九天诉。",
            "冥冥天阍深，重关列蛟虎。",
            "至人对我言，天高不堪吁。",
            "无宁苍苍求，我圃自有趣。",
            "圃中别有圃，妙处子未睹。",
            "中藏六六天，玄玄岂无主。",
            "我尝偕子游，相与诘其故。",
            "虽然祇方寸，此妙谁赋予。",
            "包括尽六合，剖析入毫缕。",
            "一粒蘂珠中，太极有玄姥。",
            "但得斯心存，充拓何可御。",
            "至人岂易逢，再拜致我语。",
            "授药不授方，药尽力已去。",
            "似闻海上秘，久藏龙宫府。",
            "君今得妙诀，授我勿我拒。",
            "珍重千金传，为君广流布。",
            "别君怀不忍，回首重凝𥩟。",
            "千山莽愁人，沧波正烟雨。"
        ],
        "notes": "",
        "id": "98a72faded0f4fda6ccc18a0121c9c22"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "上致用院李同知论海舶",
        "preface": "",
        "paragraphs": [
            "易经致民用，肇自羲农先。",
            "耒耜既生聚，市易还懋迁。",
            "公私不交病，本末无倒悬。",
            "古人致主术，称物靡有偏。",
            "厥初禹作贡，不但中邦田。",
            "四海自锡贡，不惮来远边。",
            "碣石来冀右，海岱青徐连。",
            "东南并淮扬，亦自江海沿。",
            "夫岂宝远物，有道归陶甄。",
            "成周制国用，半在周官编。",
            "虞衡与商贾，胡不末利捐。",
            "艰难开国心，什一犹欲蠲。",
            "裒益固有道，公功格皇天。",
            "后儒不知学，说理多虚玄。",
            "生财昧大道，民命日益朘。",
            "管商一作俑，蠹弊贻千年。",
            "渔盐尚抑末，奈何诱开阡。",
            "怀清一以筑，茕独堪哀怜。",
            "封君擅半赋，公私重熬煎。",
            "寒机冻女手，汗粒赪农肩。",
            "织衣不上体，舂粟不下咽。",
            "伤哉力田家，欲说涕泪涟。",
            "何如弃之去，逐末利百千。",
            "矧此贾舶人，入海如登仙。",
            "远穷象齿徼，深入骊珠渊。",
            "大贝与南琛，错落万斛船。",
            "取之人不伤，用之我何愆。",
            "奈何昧轻重，屑屑穷算鞭。",
            "锱铢较鹭股，漏网鱼吞船。",
            "安得体国臣，为天掘玑璇。",
            "上资国脉寿，下拯民瘼瘨。",
            "朝夕禹贡志，菲食甘胝胼。",
            "九载不入门，千古孰与贤。",
            "更想公旦心，待旦尤干干。",
            "世俗吝与骄，曾不丝毫牵。",
            "所以泰和治，常在虞周前。",
            "此道久已亡，利欲充培埏。",
            "岂曰治不及，曾是心无传。",
            "明公中州杰，自是天分全。",
            "问学甚充厚，愿力还精坚。",
            "溥物功不劳，无欲心湛然。",
            "维此一枢轴，实秉大化权。",
            "如天有北斗，物物归玑璇。",
            "帝念南海民，风化旧所宣。",
            "皇皇风霜节，炳炳奎壁躔。",
            "纤微亦何凂，阖散有大权。",
            "利用六府修，制用九府圜。",
            "古人不可作，得意皆蹄筌。",
            "谁哉识治本，理此大化弦。",
            "三代事寂寞，念之中心悁。",
            "书生武夷客，偶此来海堧。",
            "使者采风谣，诗歌寓惓惓。"
        ],
        "notes": "",
        "id": "1e1b2c83f81f5ced5bef1de3a3be8215"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "春雨",
        "preface": "",
        "paragraphs": [
            "春来一月雨，米斗钱三千。",
            "江空尽绝市，灶冷厨无烟。",
            "我从莆城来，四望良凄然。",
            "滨海皆食淡，逻卒相寻挻。",
            "累累起夫役，庶局供熬煎。",
            "玉食宁几何，千百俱并缘。",
            "祇今二月节，何暇及种田。",
            "使臣询民瘼，当务固有先。",
            "近仓有陈粟，庶解朝夕悬。",
            "州县价一平，乡闾自然宽。",
            "欲言事何限，何当息民肩。"
        ],
        "notes": "",
        "id": "7a08068cb17f746a5d7b6f12cd34f30f"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "茶荔谣",
        "preface": "",
        "paragraphs": [
            "阳春播一气，著处成芳菲。",
            "闽地本荒落，山川亦何奇。",
            "嬴刘始为郡，望秩暨武夷。",
            "通仕良鲜少，贡入还稀微。",
            "晚唐得常公，文化今有遗。",
            "国初归职方，况复兵革稀。",
            "圣化溥涵育，生生浩无涯。",
            "昭陵锐图治，四夷息鞭笞。",
            "峨峨四谏官，日晏犹彤墀。",
            "君谟起南服，感知无不为。",
            "芹曝犹欲献，茶贡讵非宜。",
            "草木贵多识，荔谱何伤而。",
            "岂意成滥觞，岁献妨耕犁。",
            "当年东坡老，作诗叹荔枝。",
            "诗语似成谶，采茶武夷溪。",
            "民力固甚惫，卉木且具腓。",
            "士人作是事，兴言痛心脾。",
            "闽溪何澍湃，闽山何嵚𡼭。",
            "彼一草木秀，不惮勤航梯。",
            "昌黎感二鸟，世道矧益漓。",
            "我思全盛际，贤书连驲驰。",
            "公卿项背望，仄席须谋惟。",
            "十家九诗书，三年下芝泥。",
            "宣靖名节著，炎绍勋业资。",
            "干淳道学称，人物世有之。",
            "大雅日以丧，迂阔贻世讥。",
            "茫茫宇宙内，此柄伊谁司。",
            "后生无典刑，流风砭人肌。",
            "皇天岂将老，伤哉相沦彝。",
            "地气有旺歇，回斡应何迟。",
            "百卉岁发荣，英杰生无时。",
            "风气谅有开，久矣斯人疲。",
            "武夷大隠山，自有百世师。",
            "来哲倘可俟，拳拳留此诗。"
        ],
        "notes": "",
        "id": "cc96c2dbe8a2325e72c91ba36d80564c"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "探梅",
        "preface": "",
        "paragraphs": [
            "我归及初夏，正值梅黄时。",
            "曾得二三友，共赋梅仁诗。",
            "当时梅树下，捋实攀条枝。",
            "顾此廊庙物，弃之或涂泥。",
            "岂不盘实供，酸涩终见遗。",
            "古来遇不遇，物理亦可推。",
            "凉风八九月，叶尽条枝痿。",
            "精华虽内腴，知者良亦希。",
            "而况腔壳中，认此一性微。",
            "古今咏梅者，此趣谁得知。",
            "仁者天地心，生生无穷期。",
            "维此生之性，物物皆有之。",
            "安得似此梅，独秉纯阳姿。",
            "一枝一太极，静动常相随。",
            "却于坤复间，微微见端倪。",
            "凝阴不翕固，阳德无繇施。",
            "所以探梅人，用意常在兹。",
            "清霜十月旦，吟边发新题。",
            "梅亦顾我笑，笑我世俗为。",
            "无华亦无实，此境正自奇。",
            "半年不我问，觌面当何辞。",
            "见花始知树，识趣毋乃卑。",
            "我今对梅语，此道何足疑。",
            "自守固尔分，求知岂其宜。",
            "伯夷合饿死，箕子当明夷。",
            "啮雪海上郎，履霜野中儿。",
            "今我故来意，岂伊常情窥。",
            "入冬雨霜多，玄冥张其威。",
            "婉娈荆棘间，正恐不自持。",
            "探梅愿梅早，我独愿梅迟。",
            "腊前与冬后，生意真如丝。",
            "微阳不爱护，迓续今其谁。",
            "忆昔少年日，看花来京师。",
            "买舟西湖上，曾造孤山涯。",
            "孤山不可往，葛岭高巍巍。",
            "豺枭正嘷舞，龙鹓何处飞。",
            "不待岁月换，已觉人民非。",
            "逋仙唤不起，岁晏亦径归。",
            "归来三十年，清梦常依依。",
            "春事有代换，梅心无改移。",
            "春光年年有，我髪自早衰。",
            "但与梅久要，处处不暂离。",
            "所至必种梅，殷勤废培滋。",
            "培滋不见盛，雪压还霜欺。",
            "气候固多乖，人事亦如违。",
            "行行去寻芳，三年海南陲。",
            "雪霜不到地，生意当融怡。",
            "旧来种梅处，更自荒弗治。",
            "甚者斧为薪，令人重怀悲。",
            "拂衣归去来，天风吹人衣。",
            "舍南有古树，久矣阅岁期。",
            "至刚肯受磷，至洁宁为缁。",
            "廊庙未觉高，山林岂云卑。",
            "但得余蔕在，一任羌管吹。",
            "明年烟雨中，青子还累累。",
            "更看萌蘗生，生性常不亏。",
            "新根连旧根，不断生生机。",
            "生机日以长，清阴渐成蹊。",
            "从此种千树，春暗花垂垂。",
            "东风一解冻，万卉纷芳菲。"
        ],
        "notes": "",
        "id": "5a57d1e3ff5efd9478f54a2b8d71ec73"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "咏菊",
        "preface": "",
        "paragraphs": [
            "庐峰几千仞，中有云一龛。",
            "幽幽遯世人，诛茅结为庵。",
            "我尝造其间，追寻极幽探。",
            "山中满兰蕙，谷口罗松杉。",
            "更有药圃畦，种菊杞与甘。",
            "疗疾还延年，未数菊水潭。",
            "百年未云久，涧草空毵毵。",
            "我居北涧北，子住南涧南。",
            "偶然比邻并，妙处谁能参。",
            "古来种菊人，祗言晋陶潜。",
            "当年移南村，北地何所躭。",
            "亦曰素心人，可与共晤谈。",
            "云何舍之去，我怀殊未谙。",
            "八表方停云，处处迷征骖。",
            "何如且归来，理此荒径三。",
            "岁晚永为伴，青松冠前岩。",
            "唐人爱牡丹，末俗亦易酣。",
            "保此霜下杰，毋令涧怀惭。",
            "万古晋征士，可使顽夫廉。",
            "题作柴桑人，纲目书法严。",
            "我欲质巾几，白云满虚簷。"
        ],
        "notes": "",
        "id": "75c51a9e4d5c7ea9a4a4cd91118e5bcc"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "游武夷山",
        "preface": "",
        "paragraphs": [
            "我来武夷山，远意起千古。",
            "尝疑混沌开，疏凿未经禹。",
            "峡山犹古梁，洪涛莽回互。",
            "行舟留大壑，营巢余断树。",
            "垠崖波涛痕，隠隠皆可臯。",
            "陶然上古民，要服固深阻。",
            "秦威何桓桓，薄海犹广土。",
            "六合皆涌沸，一枝岂宁处。",
            "尝言十三君，隠隠避秦侣。",
            "一日厌尘寰，泠然遂高举。",
            "上山娱宾云，下山满豺虎。",
            "神仙何渺茫，虹桥想虚语。",
            "桃源亦其类，好事自夸诩。",
            "风气日已开，蛇断出真主。",
            "遂令闽山陬，尽入职方宇。",
            "汉志名始彰，祠堂用鱼脯。",
            "流传世代久，琳宫粲衣羽。",
            "至今此名山，号为神仙府。",
            "恭惟我遯翁，辞辟厥功溥。",
            "于焉卜精庐，溪山九曲五。",
            "图书尽在是，斯地俨邹鲁。",
            "我以负笈生，来兹有年数。",
            "自惭仁智心，未臯高深趣。",
            "斯游亦何意，会心觊真遇。",
            "侃侃平生友，惠然肯来顾。",
            "携手敦夙好，抗志企遐慕。",
            "招我山中游，兹游适予素。",
            "巍巍大隠屏，屹屹天一柱。",
            "前瞻晚对亭，考槃固其所。",
            "何当同心人，相与薙榛莽。",
            "长松期岁寒，修竹倚日莫。",
            "我自爱此山，踌躇不忍去。"
        ],
        "notes": "",
        "id": "66a35b2a60e0168b7a40479e67a87e0a"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "古风寿九十",
        "preface": "",
        "paragraphs": [
            "百年九十多，百里九十半。",
            "我持千岁樽，祝公椿松算。",
            "忆昔钓璜叟，桓桓鹰扬旦。",
            "是时年未百，一出戡祸乱。",
            "丹书佐太平，树立更明焕。",
            "又思淇澳翁，盛德为世冠。",
            "懿戒亦何年，耄境若童草。",
            "前公十年期，丹扆隆简眷。",
            "太公出为将，远业俟时奋。",
            "后公更五年，进德当不倦。",
            "武公入为相，苍生副深愿。",
            "昭代儒老成，硕望孚众观。",
            "百年未为多，名节千载看。",
            "后皇启昌运，万一效裨赞。"
        ],
        "notes": "",
        "id": "b5c7e2daea5e2a9220f1af66d8c62501"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "与程县尹",
        "preface": "",
        "paragraphs": [
            "我思程伯子，试令晋城邑。",
            "岂弟父母人，一念诚恳恻。",
            "存心民必济，正己吏自格。",
            "虽然一邑小，允矣天下式。",
            "槃槃古东阳，亶为礼义国。",
            "弦歌视曲阜，岂惟文公泽。",
            "尚想兴学功，百年未陈迹。",
            "古来号难治，此语谅非必。",
            "人怀学道心，功化亦俄刻。",
            "重惟伊洛传，道南此其脉。",
            "家传余政谱，师授存学则。",
            "此邦有美俗，文献犹可及。",
            "接畛皆儒黉，兴起易为力。",
            "当今尚文化，乡校首扶植。",
            "非无善政人，教化岂遑急。",
            "明公下车来，声誉已洋溢。",
            "三年田里间，公来始休息。",
            "简静公优为，不扰知政绩。",
            "山人重期望，亹亹慎无斁。",
            "四海文公邦，正学自兹出。",
            "政教岂殊途，饰吏贵儒术。",
            "善化必因俗，吾世俱有责。",
            "到手事必为，莫让功第一。"
        ],
        "notes": "",
        "id": "8588a9201e2238377ff7d8ca4dde1988"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "赠陈教谕",
        "preface": "",
        "paragraphs": [
            "每惟斯道南，七闽小邹鲁。",
            "考亭四书学，日月行万古。",
            "我生亦何幸，私淑欣有遇。",
            "南来证文献，令人动遐虑。",
            "斯文欠统一，正学真一缕。",
            "莆阳礼义国，敛袵殷黼冔。",
            "缅思东湖集，复斋接前绪。",
            "至今耆俊多，渊源此其祖。",
            "德闳有闻孙，邂逅快披臯。",
            "儒先教化地，师传盛称誉。",
            "教成畀邻邦，祖训有遗矩。",
            "岂但美彼芹，更思甘棠树。",
            "一邑召可行，尽分皆有补。",
            "十室有忠信，矧此万家聚。",
            "派近源可寻，我来重瞻溯。",
            "当年弦诵声，溪水自东注。",
            "典刑前辈人，溪山正堪数。",
            "安得杖屦陪，安溪溪头路。"
        ],
        "notes": "",
        "id": "14cabd16fdfeb471f4e8bf8364f882b8"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "送胡双湖归新安",
        "preface": "",
        "paragraphs": [
            "城南讲太极，寒泉参近思。",
            "古人学道志，千里焉得辞。",
            "𡼭嵚入闽录，泱漭游湘诗。",
            "共惟紫阳翁，跬步怀亲慈。",
            "亲在望云想，亲去庐墓悲。",
            "往迹尚历历，流风讵应衰。",
            "紫阳有学子，绰绰醇儒姿。",
            "手携图象编，来扣文公祠。",
            "为我再月留，著意窥精微。",
            "理象本一原，体用非殊岐。",
            "精爽谅有迪，涣然契深期。",
            "末流学易偏，此语慎勿疑。",
            "今晨出别语，怆然叙心知。",
            "家君授余学，感子为发挥。",
            "母茔有双湖，筑室吾将依。",
            "愿子识一语，晨昏奉无违。",
            "闻君陈大义，临分重含凄。",
            "顾惟双湖象，在易已具垂。",
            "八卦各具体，惟水独两之。",
            "两间水为月，圣贤常取斯。",
            "坎水与兑泽，行止固有时。",
            "说从止处得，险与行相随。",
            "居原丽泽占，讲习相涵滋。",
            "行观游水至，德行宜常持。",
            "易道静自悟，动焉谨知几。",
            "乾坤胞与同，干蛊子职宜。",
            "悠悠大化运，勉勉前修追。",
            "愧予望道邈，愿君锐前驰。",
            "浩歌祝融章，远送之武夷。",
            "更浥寒泉润，注彼双湖涯。"
        ],
        "notes": "",
        "id": "01b5233b37f6a99e448aff148e3ae8a4"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "玉融陈心我诸友萧寺读书",
        "preface": "",
        "paragraphs": [
            "偶成汗漫游，邂逅得良际。",
            "畏途日如汤，且作旬日憩。",
            "居然二三友，读书此萧寺。",
            "古人固有之，岂意见吾世。",
            "人生各有营，壮岁多秽气。",
            "纷纷陌上儿，倥偬名与利。",
            "借曰未有知，蚩蚩事游戏。",
            "妖艳东家桃，𬪩鲜西邻醉。",
            "北山鬬双陆，南园赏新荔。",
            "谁能空山中，作此穷活计。",
            "满架儒先书，学成欲何济。",
            "真如嚼余甘，泊然味无味。",
            "是中有何好，吃吃不小置。",
            "拱手对我言，此亦各有志。",
            "童蒙本无知，未省学何事。",
            "珍重希贤人，为我重指示。",
            "蔗境初未佳，渐久乃有嗜。",
            "况兹得抠承，讵敢萌厌弃。",
            "我闻重欣然，疑虑亦随继。",
            "言之岂云艰，守此谅非易。",
            "勇锐亦易能，坚苦方可畏。",
            "河汾有礼乐，兴邦定房魏。",
            "燕山有义方，仪俨真世瑞。",
            "斯人未云多，斯道今岂坠。",
            "君看春后花，腊前已根蒂。",
            "勗哉记斯言，晨夕慎无替。"
        ],
        "notes": "",
        "id": "e9407a83a535aea087b5fcb95e3a7af0"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "题东坡诗集后",
        "preface": "",
        "paragraphs": [
            "东坡真天人，再拜当敛袵。",
            "千古岷峨英，浩气发耿耿。",
            "用世固磊落，作诗更雄骋。",
            "熙宁化宜更，当国惜已甚。",
            "胡为叫怒呶，使我毛髪懔。",
            "九天忠臣心，欲发不暇忍。",
            "雪堂何从容，人事得尽屏。",
            "江山拓胸次，风月动佳兴。",
            "我观此时诗，下语已清永。",
            "晚吃惠州饭，晨夕对蔬笋。",
            "和陶数十篇，习气脱略尽。",
            "岷江几百阻，到海渺万顷。",
            "公诗盖三变，每变辄近正。",
            "少年纵横习，岂意造此境。",
            "偶于玄寂中，佳处得深省。",
            "学道便为真，此语吾敢信。",
            "文固气所充，要在以理胜。",
            "洋洋大雅音，千载叹寥泯。",
            "言诗抑小技，所入宜重慎。",
            "我诗难示人，特此聊自警。"
        ],
        "notes": "",
        "id": "d62942cfa4dbefbf50808f05db6710b7"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "三纲叹",
        "preface": "",
        "paragraphs": [
            "三纲首夫妇，大义天地侔。",
            "世人不见理，人欲滔天流。",
            "卦象利牝马，诗歌美关鸠。",
            "一阴与一阳，物物有匹逑。",
            "引手戒援溺，发言愧中冓。",
            "人道岂兽禽，今乃不尔犹。",
            "明明白昼攫，岂复人间羞。",
            "迩来六合混，不限风马牛。",
            "燕姬与越女，妙舞还清讴。",
            "倍蓰与什百，但欲称所求。",
            "一星欲火炎，燄燄焚林丘。",
            "大则相弃捐，小亦生惩尤。",
            "六如与五耦，倾覆卒未休。",
            "衽席有陷阱，谈笑皆戈矛。",
            "天性自此夷，同气或为仇。",
            "谗言间黑白，骨肉成深仇。",
            "每恨共世子，天分太甚柔。",
            "事明易为决，何至经渎沟。",
            "不如挺之儿，处变才俱优。",
            "孝子成父美，岂是相嫉仇。",
            "家人继之睽，二女志不投。",
            "一家祇三亲，恩义本相缪。",
            "乾纲一以解，涣散更莫收。",
            "升堂道既绝，徒重薰养忧。",
            "司徒久无官，经世乏远猷。",
            "架漏二千载，使我心悠悠。"
        ],
        "notes": "",
        "id": "ef860322ac6956f545be66cbcefb2556"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "阴字亭",
        "preface": "",
        "paragraphs": [
            "涌翠岂兰亭，唐峰非山阴。",
            "一渠疏曲水，四野成茂林。",
            "对此坐叹息，超然起遐心。",
            "当年诸王集，幽情畅登临。",
            "虚旷非远识，绝胜名利襟。",
            "近代翁李游，至理穷高深。",
            "云何夸毗子，清谈且骎骎。",
            "抗志有近远，抚事无古今。",
            "此日复何日，有酒始酌斟。",
            "援琴不敢发，谁欤为知音。"
        ],
        "notes": "",
        "id": "d2e2d76ca23046c9973f766f97879814"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "观钓",
        "preface": "",
        "paragraphs": [
            "暂停窗间诗，观此池上钓。",
            "鱼尾何沉沉，竹竿何袅袅。",
            "一丝波面动，摇曳出深沼。",
            "校人畜我时，活我良谓厚。",
            "作鲙终当供，设饵诚不料。",
            "何当两相忘，万里游浩渺。"
        ],
        "notes": "",
        "id": "8194f8fbc41584e1b43831ed2f11e8ef"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "上张廉访  其一",
        "preface": "",
        "paragraphs": [
            "荒山十室九无人，行道三年两调兵。",
            "闻得老贪今授首，老夫买犊要春耕。"
        ],
        "notes": "",
        "id": "984208f93305c40f30d1b005a10d4d4b"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "上张廉访  其二",
        "preface": "",
        "paragraphs": [
            "书生久叹三纲绝，天道那无一髪存。",
            "东海不须更忧旱，迩来一妇已无冤。"
        ],
        "notes": "",
        "id": "250f8b824b8dafa9e567714c28e9ac97"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "上张廉访  其三",
        "preface": "",
        "paragraphs": [
            "道傍竹马彩旌旗，颂德歌辞纪政碑。",
            "使者郊原问民瘼，也应采到老夫诗。"
        ],
        "notes": "",
        "id": "14052469d6e28b103f21b4e84a89d67e"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "平江舟中不寐",
        "preface": "",
        "paragraphs": [
            "远水萧萧荻苇风，月明云外叫孤鸿。",
            "丹枫拥被疏蓬底，梦断山深野寺钟。"
        ],
        "notes": "",
        "id": "7ed5e90d82f80d2a3c40e61515fa8981"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "江边客舍",
        "preface": "",
        "paragraphs": [
            "轻寒无頼入征裘，野水闲云总是愁。",
            "极目远山横霭外，数声鸣橹过苹洲。"
        ],
        "notes": "",
        "id": "50e9548cf66a3fcd83a08770abad1a51"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "客舍雨",
        "preface": "",
        "paragraphs": [
            "青烟著雨傍楼横，辗转虚窗梦不成。",
            "客里清愁无可奈，卧听簷溜泻秋声。"
        ],
        "notes": "",
        "id": "3b59fd6f1efb753c94754afb406731af"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "乙酉端午联句",
        "preface": "",
        "paragraphs": [
            "离骚读罢意沈沈，痛饮狂歌作楚吟。",
            "鱼腹有灵应瞑目，后来犹自有孙心。"
        ],
        "notes": "",
        "id": "a4bc344fa7df66688a24fd5186108563"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "游南园次傍花随柳句",
        "preface": "",
        "paragraphs": [
            "忧世心衰且乐天，不妨飞咏此云川。",
            "天高地下有千载，物换人非无百年。"
        ],
        "notes": "",
        "id": "8b027d54418a904438c3e88dc1f428e3"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "又",
        "preface": "",
        "paragraphs": [
            "柳绿花红别一天，新来人物旧山川。",
            "若为唤起尧夫梦，再整三千六百年。"
        ],
        "notes": "",
        "id": "32840c0bbf3d2b52c6fe327d53e2a8ca"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "咏盆梅",
        "preface": "",
        "paragraphs": [
            "一声羌笛晚风斜，再问花期便觉赊。",
            "茵幌泥沙可随分，莫将春意𣨼残花。"
        ],
        "notes": "",
        "id": "dc1bc6b548a8c380613d261ac62e5b70"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "送洛阳靳都事",
        "preface": "",
        "paragraphs": [
            "铜驼巷陌棘风凉，尚记东都旧帝乡。",
            "甲马营空云气远，杜鹃声老洛园荒。",
            "天开地辟人才出，风起云飞汗竹香。",
            "倘得行窝容我老，春风借地种姚黄。"
        ],
        "notes": "",
        "id": "35c5ab6ecd5170a970179ff0ecbad350"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "别福清诸友",
        "preface": "",
        "paragraphs": [
            "自从尧历数昌辰，已是三千六百春。",
            "渺渺文明知几聚，悠悠盖壤定何人。",
            "斯文一缕千钧日，我辈三纲五典身。",
            "日迈月征各珍重，几多疏缺待弥纶。"
        ],
        "notes": "",
        "id": "1dfa1beafce248c67f9505750a9dec61"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "闻读书有感",
        "preface": "",
        "paragraphs": [
            "万叠青山锁暮阴，倚栏凝𥩟意深深。",
            "趁时士女忺秦服，学语儿童解楚吟。",
            "当日繁华逐流水，何年拱把秀穹林。",
            "辽东俎豆铜川筮，认取斯人万古心。"
        ],
        "notes": "",
        "id": "e2c0857d9a3087fe70b46c03aaf4912f"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "勉无咎  其一",
        "preface": "",
        "paragraphs": [
            "万古纲常六尺躯，可嗤杜老悔为儒。",
            "林间已听鸠呼妇，竹外行看凤引雏。",
            "倘有牛眠先卜兆，岂无盘谷早营菟。",
            "世间忙处应多错，尽把韦弦玩座隅。"
        ],
        "notes": "",
        "id": "3bc524d4cb2cb4034a3c709e6feeaf3b"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "勉无咎  其二",
        "preface": "",
        "paragraphs": [
            "唤作三才祇此躯，乾坤一日可无儒。",
            "稍余礼义存余脉，亟把诗书教小雏。",
            "黑窣窣时鱼是鲁，声呜呜处虎为菟。",
            "祇今时节当如此，可笑迂生独向隅。"
        ],
        "notes": "",
        "id": "3931cf4744ba1a3f2eaa0ef8abb2851d"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "经理武夷书院",
        "preface": "",
        "paragraphs": [
            "大隠东南第几峰，我思论学武夷翁。",
            "春秋时义今如昨，文献风流已不同。",
            "阳欲复时宜静俟，道当穷处有时通。",
            "先生若有观梅约，好把篇诗和渚宫。"
        ],
        "notes": "",
        "id": "7bc657719d2a1ef1969fa0caf23e1929"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "经理建阳县学",
        "preface": "",
        "paragraphs": [
            "当年卫道大贤功，人士今知有学宫。",
            "自叹升堂惭董子，岂无笑列议韩公。",
            "儒风济济衣冠旧，世事茫茫尘网中。",
            "我已结茅溪五曲，飞鸿尚许溯天风。"
        ],
        "notes": "",
        "id": "38deceef9525f6943c079bd3160b3a2b"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "越州道中",
        "preface": "",
        "paragraphs": [
            "野田秋溜正潺潺，新翠乔林绕舍环。",
            "淡日凝烟横别浦，斜风吹雨过前山。",
            "柴扉初放牛羊出，渔艇方携蟹蛤还。",
            "自笑平生爱游览，天教长在水云间。"
        ],
        "notes": "",
        "id": "fe4d8d2ceaeea13e4fde6cc974532938"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "客里书事",
        "preface": "",
        "paragraphs": [
            "西风凉信入虚簷，𫄨绤微单已戒严。",
            "乡梦不随秋夜永，客愁偏向雨声添。",
            "清高鸣雁低云海，漂泊流萤傍竹帘。",
            "搔首寒灯楼舍悄，行藏自晓不须占。"
        ],
        "notes": "",
        "id": "30d023da7e8eacc39870026f0cba40f4"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "奉怀明仲旧邻舍",
        "preface": "",
        "paragraphs": [
            "久客为邻忆杖藜，情亲端与弟兄齐。",
            "一生磨螘团团走，百事枰棋著著低。",
            "武定波寒看落月，石头秋晚吊荒蹊。",
            "茅簷作计能成否，破壁何堪草满畦。"
        ],
        "notes": "",
        "id": "54edd2edc6504c35739ba12373749f55"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "芜湖过繁昌旅舍萧然偶书",
        "preface": "",
        "paragraphs": [
            "竹窗渐白卷寒衾，上巳才过节物深。",
            "野杏出篱明望眼，蒌蒿满地蔼愁心。",
            "已知赋分多行役，焉用诗鸣得赏音。",
            "春在江山无限好，缓驱羸马度烟林。"
        ],
        "notes": "",
        "id": "f95874f6bc81b59f46ac544526ebc262"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "乙巳元日鳌峰书院会拜五十五人",
        "preface": "",
        "paragraphs": [
            "晓日曈曈一岁初，乡闾盛会说吾庐。",
            "运当尧历三千六，数协羲图五十余。",
            "修竹岁寒欣得友，野花春色且携书。",
            "大篇听取艰贞训，万古天心定不虚。"
        ],
        "notes": "",
        "id": "e6699a1ce31e436310af7a4030a5453d"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "入武夷山二首  其一",
        "preface": "",
        "paragraphs": [
            "一见识君多道气，再陪杖屦此跻攀。",
            "高山流水知公志，明月清风共我闲。",
            "落落半生心未泯，寥寥千载事相关。",
            "出山一步尘埃满，便好赍粮莫出山。"
        ],
        "notes": "",
        "id": "b3ce7a19c044a131e445ac16cde66512"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "入武夷山二首  其二",
        "preface": "",
        "paragraphs": [
            "试问山中亦何好，见山便自喜居山。",
            "不堪造物半生役，枉使男儿百岁闲。",
            "天柱沈冥阴雨外，幔亭缥渺彩云间。",
            "苍生辛苦何终极，控鹤仙人去不还。"
        ],
        "notes": "",
        "id": "920915a618f0a0aad04406b8d0e94c57"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "索茶",
        "preface": "",
        "paragraphs": [
            "两帙诗课早已了，三杯酒债亦可休。",
            "我去问君去无去，君留任我留不留。",
            "门前雨深泥滑滑，道人四壁风飕飕。",
            "且留看诗可罢酒，请烧香鼎调茶瓯。"
        ],
        "notes": "",
        "id": "6170c292d1dd979da54e9f28940bfe42"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "上刘治中",
        "preface": "",
        "paragraphs": [
            "弱水流西河水东，瞻乌爰止谁雌雄，天地方闭何时通。",
            "颠倒溷室成仙宫，我羡仙人在高空，绝粒轻举乘天风。",
            "豢养不及真神龙，人生剪羽樊笼中，名尤利怨方相攻。",
            "忽闻海上蓬莱翁，却来幔亭跨长虹。",
            "愿留徜徉群仙峰，尘寰渺渺知何穷。"
        ],
        "notes": "",
        "id": "fdc1fdb49936b6cbfe3bb95196ae9267"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "捣衣曲",
        "preface": "",
        "paragraphs": [
            "北望悠悠音信少，空房念远心常早。",
            "流萤煜煜夜稍清，寒雁嗈嗈寒已到。",
            "细丝清水练方新，在椸半湿日中明。",
            "隔篱翁媪寐不熟，月落尚闻砧杵声。",
            "将军锦帐环歌舞，百战尚迟归寸土。",
            "老农肩米肉成疮，思妇裁衣泪如雨。"
        ],
        "notes": "",
        "id": "909595df9ed5861bdb58a42330e61b4a"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "赠朱仁甫",
        "preface": "",
        "paragraphs": [
            "九州四海文公书，千秋万古文公祠。",
            "文公之祠何所始，考亭云谷与武夷。",
            "建安城中一亩地，桓桓寝广世守之。",
            "时人拟作曲阜宅，表章何代坏者谁。",
            "鲁余宫室已壮丽，广地何必取此为。",
            "鲋池藏书抱祭器，间关之际亦可悲。",
            "斯人今代不复见，为公故宅三歔欷。",
            "玄孙适此相邂逅，剧谈往事无休期。",
            "别来已是二十载，城府之事了不知。",
            "但闻祠堂旧基址，势家亭馆今巍巍。",
            "东边自是子住处，一枝不许鸟鹊栖。",
            "成都閟宫思丞相，通泉书室记□□。",
            "斯文所系岂止此，经从此地空涟洏。",
            "百年公论会有定，文公之后人见知。",
            "子行定有我同志，为我问讯出此诗。"
        ],
        "notes": "",
        "id": "53985b71bf49ff06ce6f05a8aaf2dfdc"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "春光叹",
        "preface": "",
        "paragraphs": [
            "平生不喜桃李春，懒随年少争芳新。",
            "堂前酌我金叵罗，春衫密缝恣其仁。",
            "出郊相逢好朋伴，赠我殽羞荐歌管。",
            "等闲对客难为劝，强作春妍趁游衍。",
            "人言洛阳富春光，我来看花如醉狂。",
            "蚩堤欲决值连雨，著鞭跨马空自忙。",
            "天津一声来杜宇，东君冉冉归何处。",
            "春会有归归太早，忍见红荒在尘土。",
            "归来山中自闭门，落花片片余空山。",
            "今春只向风雨过，伤春怀抱将谁言。",
            "武陵风景四时好，扁舟径问桃源叟。",
            "春来春去总不知，赏心一付寻芳友。"
        ],
        "notes": "",
        "id": "d58b1745d0076262cf7153d6d9cd75c8"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "观洛行",
        "preface": "",
        "paragraphs": [
            "我生海南万山间，出门冈陇相回环。",
            "平田更无十里阔，何处知有天地宽。",
            "男儿堕地六合志，抱此一寸常悁悁。",
            "早年曾作天府客，长歌东出穆陵关。",
            "关头仰天坐叹息，百年事业如弹丸。",
            "乾坤只限衣带水，何繇万里窥中原。",
            "只今文轨一朝混，地不改辟时易然。",
            "斯须洛京见嵩华，咫尺孔林登泰山。",
            "圣贤往迹正在此，譬若木水有本原。",
            "北方学道古所贵，当年楚产皆其偏。",
            "从来一气有旺歇，况及人事多移迁。",
            "程门立雪道南后，幸此一脉犹绵延。",
            "武夷考亭今洙泗，文公之学行八埏。",
            "当时亦号小洛阳，游胡刘蔡居相联。",
            "风流不减程邵马，至今故老人能言。",
            "起来高目视八荒，斯文一缕千钧悬。",
            "人心不啻溺焚急，茫茫大柄伊谁颛。",
            "但得人读周孔书，不患古道今无传。",
            "图书龙马事阔远，荥河温洛仍当年。",
            "畴分三三卦八八，举目法象非虚玄。",
            "大哉伊亳一德书，此极翼翼甸幅员。",
            "太平六典深识此，下方余意公惓惓。",
            "不惟周官列三百，更将仪礼陈三千。",
            "成周致治绝千古，空余轨则留残编。",
            "尼山已叹凤不至，祇有梦寐相周旋。",
            "从兹架漏过千载，何时赤子当息肩。",
            "汉初自是有余责，仁义经制皆𫈵绵。",
            "董公年老贾生少，至今秦法常袭沿。",
            "娄敬一言岂通论，长雄气习争相挻。",
            "绝爱东都一代治，犹是三代气象存。",
            "泱泱思乐鼓钟地，冠带几万圜桥门。",
            "尊师重傅古亦少，一变至道夫何难。",
            "惜哉桓荣无此学，西方现出金光仙。",
            "马来牛去事甚浅，自此正气常腥膻。",
            "秣陵青山那得似，独有此地余衣冠。",
            "王通元经莫轻议，太和文治诚班班。",
            "一时礼乐盛兴学，千闾万井皆均田。",
            "殷周而下此一治，王苏诸老重讨论。",
            "却恨晋阳好昌运，大纲不正他何观。",
            "此几一失又几载，高天厚地衔深冤。",
            "虽然正气当有合，古今良会应非悭。",
            "书生杜门三十载，邂逅三生一日缘。",
            "愿言挟册拜曲阜，更欲促驾窥涧瀍。",
            "河南夫子倡道地，似闻荒草凝凄烟。",
            "圣贤事事在耳目，依然昔日佳山川。",
            "文公之道会当北，古今此理常往还。",
            "昭代表章自此始，九州四海须同文。",
            "大道久分要统一，皇极一建趋荡平。",
            "老癃扶杖何日见，深衷寓此观洛篇。",
            "尧夫卜宅太平日，有道经世常一元。",
            "扬帆东南必沧海，振屐西北须昆仑。",
            "鲁侯僖伯我有望，残山剩水难为妍。"
        ],
        "notes": "",
        "id": "f7cf4f57c512e6e4ed089fc5412802cb"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "赠周善长省亲",
        "preface": "",
        "paragraphs": [
            "客路三千亲七十，行道无情亦沾臆。",
            "阿娘七十更加四，阿翁七十更加八。",
            "人生至乐那有是，君独胡为此役役。",
            "五鼎珍羞不见多，一盂菽水堪为悦。",
            "八方渺渺夕阳西，与君早决归来策。",
            "高曾规矩父弓冶，君家正印斯文脉。",
            "我生喜读平园文，到老更看梅谷集。",
            "此翁岂弟真可人，直把文章事游剧。",
            "庆儿二首望不浅，城山佳谶真端的。",
            "相边佳作渐家数，慎真不觉誉儿癖。",
            "更想高阳寿内辞，曾是修行咽梅实。",
            "二老随宜也自欢，终欠斑衣儿在侧。",
            "须知团聚第一乐，此外蝇知总无益。",
            "名骥坠地千里心，丹凤冲霄九秋翼。",
            "萧曹事业已千千，当年岂要从刀笔。",
            "丈夫未遇固脱略，时人孰测调元术。",
            "平园相谱当相传，抚卷临风三叹息。",
            "勗哉勗哉后之人，百世诗书尚余泽。"
        ],
        "notes": "",
        "id": "4e365841e656dcb4fe29aa9cc1596ff3"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "涌翠亭梅花",
        "preface": "",
        "paragraphs": [
            "来者为新去为陈，阴阳如代各还春。",
            "花开花谢亦常理，对花不必尤花神。",
            "平生性耆不在花，两年颇与梅相亲。",
            "何人种梅绕此屋，一见使我心清冷。",
            "老树槎牙溪侧径，枯枝倒挂池边亭。",
            "花开主人不复赏，我来却作花主人。",
            "此花不必相香色，凛凛大节何峥嵘。",
            "北海雪深臣皓首，霜寒中野儿悲吟。",
            "荷𦰏老人留植杖，沧浪孺子来濯缨。",
            "神人妃子固有态，此花不是儿女情。",
            "托根山谷居岁晚，自分不及芳春辰。",
            "春前腊后挺高洁，留与桃李争妍新。",
            "春寒桃李犹未开，莫随羌管轻飘零。",
            "先生自是绝俗士，西湖东合当齐名。",
            "巡簷索笑兴不浅，金樽檀板随红尘。",
            "斯言近戏君勿讶，南山松柏终年青。"
        ],
        "notes": "",
        "id": "697bb9ecc50c01bc41194ad9cfaa805c"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "赠医士詹翠峰",
        "preface": "",
        "paragraphs": [
            "我观卦气先天图，更参歧伯答问书。",
            "虽然三坟不可得，此即造化阴阳枢。",
            "超然便可会大道，学不至此应非儒。",
            "医亦其中一事耳，造妙直与神明俱。",
            "后人自是识根浅，九流既裂家法殊。",
            "儒家道家已为二，医术下视史与巫。",
            "苍生百万命安寄，天地生物意亦辜。",
            "日来运气颇自别，颠倒温凉与寒热。",
            "众工庸技漫尝试，须藉良医为宣节。",
            "翠峰直是英杰士，家世箕裘素儒业。",
            "辞章小技我易工，要参大道融明彻。",
            "太上好生无别事，且向医方究施设。",
            "垂帘市肆心自闲，左右图书恣怡悦。",
            "便是羲皇以上人，岂但当年佗扁诀。",
            "今兹出手才小试，邦人感恩已凛烈。",
            "长歌为作儒医行，德君之深望君切。",
            "古称良相即良医，大化烦君更调燮。"
        ],
        "notes": "",
        "id": "a05902a5e69b29556fa6b86b3b450545"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "赠外科医者",
        "preface": "",
        "paragraphs": [
            "男儿踏地志四方，出门大路行康庄。",
            "况为驲使期令速，千里万里瞬息将。",
            "云胡邂逅遭一跌，颇觉平陆成羊肠。",
            "古云一蹶得一便，又云三折医之良。",
            "幸逢瞑眩得早瘳，莫若视地足勿伤。",
            "生全天地父母恩，一举足兮慎勿忘。"
        ],
        "notes": "",
        "id": "d84f0c35d05b679db90ff78b61f9556d"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "与徐同知",
        "preface": "",
        "paragraphs": [
            "武夷山中旧学子，汗漫偶作观海游。",
            "此观此游亦何有，炎氛瘴雨烂不收。",
            "蓬莱绝岛固难望，何处大泽并高丘。",
            "独闻东南倚天耸石壁，上有一轮照耀之明月，下有一道演迤之清流。",
            "此流不求清，此月不求明。",
            "众星冥蒙日毂远拍天，烟浪渺渺令人愁。",
            "因思八极间，品汇岂不稠。",
            "后皇生物至今日，茫茫大化无停辀。",
            "群阴剥尽硕果在，新畬再辟陈根留。",
            "我辈等是丰芑春，盛德何止数世谋。",
            "男儿生世有不朽，百年易迈千载悠。",
            "造物生材谅非偶，阳春有脚先南州。",
            "八郡春已满，忍使四海赤子寒飕飕。",
            "一时泽物亦易足，旱须霖雨川须舟。",
            "书生却顾动遐想，愿为来世苍生忧。",
            "斯文迓续正此时，安得古绠千寻修。",
            "莘郊匹夫乐尧道，朝鲜逋播叙禹畴。",
            "两生不来至今尚绵𫈵，房魏背汗岂但唐人羞。",
            "礼颓乐坏二千载，欲观周道当何繇。",
            "我闻伊洛道南后，武夷云谷今鲁邹。",
            "孔堂金石未尽泯，淹中断简犹堪搜。",
            "独抱遗经守迂拙，岁月兀兀春复秋。",
            "蚊蝱负山力谩苦，精卫填海志未休。",
            "书生迂拙公所知，此来见公亦何求。",
            "穷通志也命当遂，天地倾缺人绸缪。",
            "愿公借我一片五色石，要补元气混沌无疮疣。",
            "千载在我前，万载在我后，山中事业非王侯。"
        ],
        "notes": "",
        "id": "e4a2934dc30489f73aff87c6527c275e"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "别永福诸友",
        "preface": "",
        "paragraphs": [
            "高哉永阳山，清哉永阳水。",
            "不须问芝岭，不须寻桃源，桃源芝岭近在永阳里。",
            "此山朝朝暮暮有爽气，此水一点不受污泥滓。",
            "黼冕峨峨尽周献，弦诵洋洋尚周礼。",
            "员颅方趾天地间，靖献此心固何尔。",
            "梅坡先生真绝俗，夜月清标照寒水。",
            "年移物换耳不闻，不挠不污直如矢。",
            "留远先生心更苦，风雪漫漫燕万里。",
            "腴田好爵某不顾，携手河梁得鱼泚。",
            "旸彼诸老皆典刑，三叹此邦皆俗媺。",
            "嗟哉世之人，醉中偷生梦中死。",
            "高冈千仞亦陵迟，狂众一啜滔滔是。",
            "如此衣冠古人物，直入画图播青史。",
            "更有一事兴我闻，后生尚及见典刑。",
            "兵戈生长三十载，豪杰岂必文王兴。",
            "迩来童冠入小学，能文何啻百许人。",
            "虽然文章亦未授，山深最喜习气淳。",
            "万方飒飒声一概，此地未著裘马尘。",
            "甘能受和白受来，岂有质实无其文。",
            "古云变鲁可至道，百年正学亦失真。",
            "尼山一何高，泗洙一何深。",
            "圣门登临别是一般起，处处山水满我仁智心。",
            "悠悠清泉涤我虑，飘飘长风吹我襟。",
            "认取当年咏归意，与我同赋暮春吟。"
        ],
        "notes": "",
        "id": "4a191f786751e54820751a59db21a61f"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "七夕遇雨访石堂先生  其一",
        "preface": "",
        "paragraphs": [
            "今宵无月烛，鬃瓢泻银河。",
            "谁言滂沱泪，恨此离别多。",
            "尔会亦云数，吾感亦如何。"
        ],
        "notes": "",
        "id": "fb76b2445f1479810a92d149afbeebf9"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "七夕遇雨访石堂先生  其二",
        "preface": "",
        "paragraphs": [
            "冀亳与歧山，一际五百年。",
            "洙泗岂无集，未遇时运偏。",
            "世降道愈悠，击壤呼尧天。"
        ],
        "notes": "",
        "id": "0c8f5d6d217b356468340ca10926d19a"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "七夕遇雨访石堂先生  其三",
        "preface": "",
        "paragraphs": [
            "东都亦论道，忽梦金光身。",
            "太和岂无治，髽髪终殊伦。",
            "夜半一炷香，命世胡邅屯。"
        ],
        "notes": "",
        "id": "0da02214a19fa16f1d3bf9bdae901de9"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "七夕遇雨访石堂先生  其四",
        "preface": "",
        "paragraphs": [
            "混之再开辟，唤觉千载迷。",
            "龙门空宝匣，明月照玉溪。",
            "五纬集未久，又报填旅奎。"
        ],
        "notes": "",
        "id": "d649d3f5c1a3f3300e8a8a99ddc90fbe"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "七夕遇雨访石堂先生  其五",
        "preface": "",
        "paragraphs": [
            "高高不可问，神光终朦胧。",
            "云锦不成报，谩尔欺盲聋。",
            "柱维久倾折，会有补炼功。"
        ],
        "notes": "",
        "id": "44b20c63ab791dd09caf3c81d6af784d"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "赋游高逸轩怀蓝远洞",
        "preface": "",
        "paragraphs": [
            "世情弱卑近，子独志高远。",
            "中庭敞明轩，大字书巨扁。",
            "轩前山百丈，山下水千涧。",
            "摩空屹苍苍，赴壑来滚滚。",
            "神明万宇澄，清旷百虑远。",
            "恭惟孔孟翁，古圣一关键。",
            "勿云仰之高，万象不吾隠。",
            "勿云道之远，千里在发轫。",
            "卓尔固难知，博约端可勉。",
            "一贯未易悟，忠恕力可践。",
            "云胡千载间，架漏安蹇浅。",
            "下者志富贵，妾妇视仪衍。",
            "次者志功名，童子羞管晏。",
            "知子质直资，勿惮厪考问。",
            "五夫小洛阳，犹当有文献。",
            "当年胡与刘，水泉得源本。",
            "及门紫阳人，斯道益弘阐。",
            "四海褰孤风，百世想遐韵。",
            "未登泰华高，丘阜即层𪩘。",
            "未涉海沧远，沼沚亦深沔。",
            "志高犹恐卑，志远犹恐迩。",
            "周公思三王，伊尹乐尧舜。",
            "宣尼万世师，道在兼祖宪。",
            "志大心欲小，勗子宜重慎。",
            "作诗代座箴，我亦持自警。"
        ],
        "notes": "",
        "id": "07337ce2ff033fa586f7ef650b1bbaae"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "石壁泉",
        "preface": "",
        "paragraphs": [
            "一滴流浆石骨穿，于今一掬扫炎氛。",
            "鹤仙业已成陈迹，瀑布声中隠剑痕。"
        ],
        "notes": "",
        "id": "4e57371faefc44e0485ad05acd55d294"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "咏武夷怀朱晦翁",
        "preface": "",
        "paragraphs": [
            "五月凉巾陟翠微，竹根香露湿人衣。",
            "云行老树青猿过，雪落长溪白鹭飞。",
            "仙径好花愁急雨，洞亭芳草怨斜晖。",
            "我来只欲平林去，细叩先生玉版扉。"
        ],
        "notes": "",
        "id": "f04e9bed870fd2ccec837be46c34dfe2"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "赫曦台四景 薄暮明霞",
        "preface": "",
        "paragraphs": [
            "赫曦薄暮真奇绝，初到残阳复西没。",
            "仙霞山外何处山，五彩云霞互明灭。",
            "须臾群阴解剥尽，雨脚如麻渐开豁。",
            "冥冥勃勃不可留，空有残霞半天赤。"
        ],
        "notes": "",
        "id": "6dcdeecd457bd15afe288ee45d9bdc53"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "赫曦台四景 中宵皓月",
        "preface": "",
        "paragraphs": [
            "赫曦日夕真奇绝，最好中秋看明月。",
            "竦身飞上第一峰，不觉清寒近天阙。",
            "初离海角犹朦胧，行到天心转光洁。",
            "今宵端正照山河，长笛一声愁欲裂。"
        ],
        "notes": "",
        "id": "76307705686316e830d12053619a5d2a"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "赫曦台四景 中夜白云",
        "preface": "",
        "paragraphs": [
            "赫曦中夜真奇绝，起视茫茫大瀛渤。",
            "风涛雪浪无际涯，绝岸时看孤岛出。",
            "洪炉巨甑如蒸炊，囿形宇宙非金石。",
            "直凌倒景窥三光，俯见尘寰如超越。"
        ],
        "notes": "",
        "id": "0ff7bad313e13a17d5e6c75287936acc"
    },
    {
        "author": "熊禾",
        "dynasty": "宋",
        "type": "诗",
        "rhythmic": "",
        "title": "赫曦台四景 鸡鸣出日",
        "preface": "",
        "paragraphs": [
            "赫曦清昼真奇绝，远望海门观出日。",
            "金戈铁骑走千峰，闪闪万旗张天赤。",
            "神龙飞上使人惊，烁眼祥光成五色。",
            "扶桑欲出升何难，认取真情凝太极。"
        ],
        "notes": "",
        "id": "c74872de859a7efcfb87824b20eb72a2"
    }
]