[
    {
        "author": "薛苹",
        "dynasty": "唐",
        "type": "诗",
        "rhythmic": "",
        "title": "禹庙神座顷服金紫苹自到镇申牒礼司重加衮冕今因祈雨偶成八韵",
        "preface": "",
        "paragraphs": [
            "玉座新规盛，金章旧制非。",
            "列城初执礼，清庙重垂衣。",
            "不覩千箱咏，翻愁五稼微。",
            "祇将苹藻洁，宁在饩牢肥。",
            "徙市行应谬，焚巫事亦违，至诚期必感，昭报意犹希。",
            "海日明朱槛，谿烟湿画旗。",
            "回瞻郡城路，未欲背山归。",
            "（《会稽掇英总集》卷八）（〖1〗《欧阳文忠公文集》卷一四二《集古录跋尾》卷九《唐薛苹唱和诗》〖大和中〗云：「右薛苹唱和诗，其间冯宿、冯定、李绅皆唐显人，灵澈以诗名后世，皆人所想见者，然诗皆不及苹，岂唱者得于自然，和者牵于强作耶！」〖2〗《宝刻丛编》卷十三引欧阳棐《集古录目》云：「《唐禹庙诗》，唐浙东观察使越州刺史薛苹诗，不著书人名氏。",
            "苹初至镇，易禹庙金紫服以冠冕，后因祈雨，作此诗，其和者盐铁转运崔述等凡十七首。",
            "」按：岑仲勉先生《贞石证史·薛苹唱和诗即禹庙诗》对此诗考证甚详，可参看。",
            "惟订欧阳修云「大和中」刻石为误，实未察《集古录跋尾》著录年岁，为刻石时间而非写作时间，为小疵耳。",
            "）。"
        ],
        "notes": "",
        "id": "d64d55f354eb313503803f45f6cc5a23"
    }
]