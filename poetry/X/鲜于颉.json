[
    {
        "author": "鲜于颉",
        "dynasty": "宋",
        "type": "诗",
        "rhythmic": "",
        "title": "灵岩",
        "preface": "",
        "paragraphs": [
            "松门十里苍山曲，宫殿参差倚岩腹。",
            "盘盘一迳入云中，又登绝顶最高峰。",
            "石壁苍然起秋色，远溪深处时闻钟。",
            "磴道崎危达岩下，几派清泉在涧泻。",
            "月色朦胧出远山，忽惊星斗在簷前。",
            "倦客游来不知返，清光皎皎严霜寒。",
            "一出禅林复回顾，白云已满山头路。"
        ],
        "notes": "",
        "id": "70c946d723c948884bee74ee0bd17e2e"
    }
]