[
    {
        "author": "徐范",
        "dynasty": "宋",
        "type": "诗",
        "rhythmic": "",
        "title": "过太行山  其一",
        "preface": "",
        "paragraphs": [
            "茫茫远树隔烟霏，猎猎西风振客衣。",
            "山雨未晴岚气湿，溪流欲尽水声微。",
            "回车庙古丹青老，碗子城荒草木稀。",
            "珍重狄公千载意，马头重见白云飞。"
        ],
        "notes": "",
        "id": "88f85fb262ac0fd484c7a6ac6ccb45e2"
    },
    {
        "author": "徐范",
        "dynasty": "宋",
        "type": "诗",
        "rhythmic": "",
        "title": "过太行山  其二",
        "preface": "",
        "paragraphs": [
            "路绕羊肠蹑屐跻，万山金碧总堪题。",
            "举头日月中天近，极目乾坤五岳低。",
            "自笑盐车骐骥厄，谁怜枳棘凤凰栖。",
            "欲投古寺禅房宿，喜见僧归落日西。"
        ],
        "notes": "",
        "id": "e7ff5070f7ae61a1c17c998fb5a22591"
    }
]