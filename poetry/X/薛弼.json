[
    {
        "author": "薛弼",
        "dynasty": "宋",
        "type": "诗",
        "rhythmic": "",
        "title": "建炎丞相成国吕忠穆公退老堂诗二首  其一",
        "preface": "",
        "paragraphs": [
            "济南从古多名士，崛起皋夔蓟北空。",
            "君喜有堂堪逸老，上嫌无职可酬功。",
            "苍生日愿起安石，绿野今难留晋公。",
            "盛烈屡勤铭鼎鼐，龙韬犹冀感云风。"
        ],
        "notes": "",
        "id": "52f12aa2203d9706b501298915101240"
    },
    {
        "author": "薛弼",
        "dynasty": "宋",
        "type": "诗",
        "rhythmic": "",
        "title": "建炎丞相成国吕忠穆公退老堂诗二首  其二",
        "preface": "",
        "paragraphs": [
            "卜筑追寻九老游，江南最好是丹丘。",
            "乞将金鼎调元手，暂向磻溪理钓舟。",
            "东阁蚤延天下隽，画堂春锁海中洲。",
            "他年共看车书一，举目山河笑楚囚。"
        ],
        "notes": "",
        "id": "ba4ab6a9673e8f42d826c58817908506"
    },
    {
        "author": "薛弼",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "南县富角盐，沿田劳少休。"
        ],
        "notes": "",
        "id": "daa7ff5555fb92612e1c8cff6261a9f2"
    }
]