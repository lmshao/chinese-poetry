[
    {
        "author": "奚贾",
        "dynasty": "唐",
        "type": "诗",
        "rhythmic": "",
        "title": "严陵滩下寄常建",
        "preface": "",
        "paragraphs": [
            "日入溪水静，寻真此亦难。",
            "乃知沧洲人，道成仍钓竿。",
            "漾檝乘微月，振衣生早寒。",
            "纷吾成独往，自速耽考槃。",
            "已息汉阴诮，且同濠上观。",
            "旷然心无涯，谁问容膝安。"
        ],
        "notes": "",
        "id": "2de5734f6025d98ec21fad21203eae2a"
    },
    {
        "author": "奚贾",
        "dynasty": "唐",
        "type": "诗",
        "rhythmic": "",
        "title": "谒李尊师",
        "preface": "",
        "paragraphs": [
            "万物返常性，惟道贵自然。",
            "先生容其微，隐几为列仙。",
            "炼魄闭琼户，养毛飞洞天。",
            "将知逍遥久，得道无岁年。"
        ],
        "notes": "",
        "id": "fbdbbe7c0de576d195326eda024d61c0"
    },
    {
        "author": "奚贾",
        "dynasty": "唐",
        "type": "诗",
        "rhythmic": "",
        "title": "寻许山人亭子",
        "preface": "",
        "paragraphs": [
            "桃源若远近，渔子櫂轻舟。",
            "川路行难尽，人家到渐幽。",
            "山禽拂席起，溪水入庭流。",
            "君是何年隐，如今成白头。"
        ],
        "notes": "",
        "id": "62a2edb62d3ebb3b1fdddb2dfe0e8fa7"
    },
    {
        "author": "奚贾",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "眠涧花自落，步林鸟不飞。",
            "谿谷何萧条，日入人独行。",
            "落日下平楚，孤烟生洞庭。"
        ],
        "notes": "",
        "id": "98499a9956b84901fc63f43145201563"
    }
]