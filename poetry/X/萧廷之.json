[
    {
        "author": "萧廷之",
        "dynasty": "宋",
        "type": "词",
        "rhythmic": "南乡子",
        "title": "",
        "preface": "",
        "paragraphs": [
            "尽净露天机。",
            "只恐时人自执迷。",
            "颔下藏珠当猛取，休迟。",
            "道在身中更问谁。",
            "尘纲忽抛离。",
            "百岁年华七十稀。",
            "莫待老来铅汞少，堪悲。",
            "业报前途难自欺。"
        ],
        "notes": "",
        "id": "31a8c47014aebc55c5c744e7ddb6cf8e"
    },
    {
        "author": "萧廷之",
        "dynasty": "宋",
        "type": "词",
        "rhythmic": "南乡子",
        "title": "",
        "preface": "",
        "paragraphs": [
            "白雪与黄芽。",
            "两味精华共一家。",
            "采择辨时衰与旺，堪夸。",
            "火候毫厘不可差。",
            "顶上结三花。",
            "驾动羊车与鹿车。",
            "乌兔往来南北面，交加。",
            "从此天河稳泛槎。"
        ],
        "notes": "",
        "id": "46eb4116b2747468831cf9b1ab3cc4ea"
    },
    {
        "author": "萧廷之",
        "dynasty": "宋",
        "type": "词",
        "rhythmic": "南乡子",
        "title": "",
        "preface": "",
        "paragraphs": [
            "长子到西方。",
            "少女归乾变六阳。",
            "便好下功修二八，提防。",
            "至九方知道自昌。",
            "牛斗共商量。",
            "巧夺天功妙莫量。",
            "离坎夫妻交媾后，难忘。",
            "始觉壶中日月长。"
        ],
        "notes": "",
        "id": "27c961bd885076f258138e62ca83cdea"
    },
    {
        "author": "萧廷之",
        "dynasty": "宋",
        "type": "词",
        "rhythmic": "南乡子",
        "title": "",
        "preface": "",
        "paragraphs": [
            "识得水中金。",
            "煅炼烹煎理更深。",
            "进退抽添须九转，浮沈。",
            "温养潜龙复与临。",
            "妙运自天心。",
            "托仗黄婆配丙壬。",
            "酝就醍醐山顶降，频斟。",
            "慢拨无弦一曲琴。"
        ],
        "notes": "",
        "id": "e8ad421258ba8c16691cf7d351080d98"
    },
    {
        "author": "萧廷之",
        "dynasty": "宋",
        "type": "词",
        "rhythmic": "南乡子",
        "title": "",
        "preface": "",
        "paragraphs": [
            "复卦起潜龙。",
            "戊己微调未可攻。",
            "九二见龙临卦主，神通。",
            "从此炉中次第红。",
            "泰卦恰相逢。",
            "猛火烧乾藉巽风。",
            "炼就黄芽并白雪，奇功。",
            "还返归坤道始穷。"
        ],
        "notes": "",
        "id": "aff5fb449545795aad47e95f6de2bcd6"
    },
    {
        "author": "萧廷之",
        "dynasty": "宋",
        "type": "词",
        "rhythmic": "南乡子",
        "title": "",
        "preface": "",
        "paragraphs": [
            "关锁自周天。",
            "升降循环三寸田。",
            "不在嘘呵并数息，天然。",
            "九转无亏火力全。",
            "胎息漫流传。",
            "要在阴阳不可偏。",
            "呼吸吹嘘皆赖巽，绵绵。",
            "妙在前弦与后弦。"
        ],
        "notes": "",
        "id": "b3ff172bfcba7c7be4f3b1f92a43a9a5"
    },
    {
        "author": "萧廷之",
        "dynasty": "宋",
        "type": "词",
        "rhythmic": "南乡子",
        "title": "",
        "preface": "",
        "paragraphs": [
            "鼎器法乾坤。",
            "上是天元下地元。",
            "若也更能颠倒运，交番。",
            "阖劈循环在八门。",
            "搬运上昆仑。",
            "龟与蛇儿自吐吞。",
            "百尺竿头牢把线，掀援。",
            "从此元神命永存。"
        ],
        "notes": "",
        "id": "d08417f5044ad2a7e149895bca86c04b"
    },
    {
        "author": "萧廷之",
        "dynasty": "宋",
        "type": "词",
        "rhythmic": "南乡子",
        "title": "",
        "preface": "",
        "paragraphs": [
            "木兔与金鸡。",
            "刑德临门有偶奇。",
            "炉内丹砂宜沐浴，防危。",
            "神水溶溶满玉池。",
            "年月日并时。",
            "刻里工夫一例推。",
            "著意研穷丹造次，毫厘。",
            "十月殷勤自保持。"
        ],
        "notes": "",
        "id": "2969c9e4f535f9c7f2376b3a4791f88c"
    },
    {
        "author": "萧廷之",
        "dynasty": "宋",
        "type": "词",
        "rhythmic": "南乡子",
        "title": "",
        "preface": "",
        "paragraphs": [
            "生甲更生庚。",
            "此是丹头切要明。",
            "药嫩采来归土釜，煎烹。",
            "文武刚柔次第行。",
            "片饷结丹成。",
            "沐浴防危更守城。",
            "到此不须行火候，持盈。",
            "火若加临必定倾。"
        ],
        "notes": "",
        "id": "97db1efc1d023669aa319d8433d3f0bc"
    },
    {
        "author": "萧廷之",
        "dynasty": "宋",
        "type": "词",
        "rhythmic": "南乡子",
        "title": "",
        "preface": "",
        "paragraphs": [
            "温养象周天。",
            "须要微微火力全。",
            "爱护婴儿惟藉母，三年。",
            "运用抽添象缺圆。",
            "牛斗会河边。",
            "拾取玄珠种玉田。",
            "定意如如行火候，精专。",
            "剖腹分明说与贤。"
        ],
        "notes": "",
        "id": "e55a7a003f4ec67551e6ef8ca57e4971"
    },
    {
        "author": "萧廷之",
        "dynasty": "宋",
        "type": "词",
        "rhythmic": "南乡子",
        "title": "",
        "preface": "",
        "paragraphs": [
            "两手擘鸿濛。",
            "慧剑飞来第一峰。",
            "外道修罗惊缩项，神通。",
            "造化元来在掌中。",
            "锻炼玉炉红。",
            "橐龠吹嘘藉巽风。",
            "十月托胎吞入腹，坤宫。",
            "立见三清太上翁。"
        ],
        "notes": "",
        "id": "df4825f6190b178e33a21982a85d6441"
    },
    {
        "author": "萧廷之",
        "dynasty": "宋",
        "type": "词",
        "rhythmic": "南乡子",
        "title": "",
        "preface": "",
        "paragraphs": [
            "真汞与真铅。",
            "产在先天与后天。",
            "大开知时勤采取，玄玄。",
            "得穴何愁不作仙。",
            "进火要精专。",
            "审究前弦与后弦。",
            "屯卦抽添蒙卦止，难传。",
            "毫发差殊不结丹。"
        ],
        "notes": "",
        "id": "960972ad6532a53e242871c8b41bf206"
    },
    {
        "author": "萧廷之",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "金液还丹大道，古人万劫一传。",
            "倾心剖腹露诸篇。",
            "接引直超道岸。",
            "莫怪天机泄尽，此玄玄外无玄。",
            "留传后代与名贤。",
            "有目分明觑见。"
        ],
        "notes": "",
        "id": "7bc7dfb877041e8399e7bde359480917"
    },
    {
        "author": "萧廷之",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "药产西南坤地，金丹只此根宗。",
            "学人著意细推穷。",
            "妙绝无过真种。",
            "了一万般皆毕，休分南北西东。",
            "执文泥象岂能通。",
            "恰似哑人谈梦。"
        ],
        "notes": "",
        "id": "9233d71dec4b0f951a1cb7dbc106ea67"
    },
    {
        "author": "萧廷之",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "九曲江头逆浪，霎时冲过天心。",
            "昆仑顶上水澄澄。",
            "酝就琼浆自饮。",
            "便向此时采取，河车搬运无停。",
            "阴阳一气自浮沈。",
            "锁闭玉关牢稳。"
        ],
        "notes": "",
        "id": "b28ee596f7402ab8099be5f30d17fd76"
    },
    {
        "author": "萧廷之",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "调燮火工非小，差殊只在毫厘。",
            "鼎炉汞走黑铅飞。",
            "从此恐君丧志。",
            "须共真师细论，无令妄动轻为。",
            "幽微玄妙最深机。",
            "言语仍须避忌。"
        ],
        "notes": "",
        "id": "6a3cd87c268a3b79c00fa317e44ec001"
    },
    {
        "author": "萧廷之",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "夹脊双关透顶，此为大道玄门。",
            "金丹只是此宗根。",
            "大要知时搬运。",
            "温养守城野战，华池玉液频吞。",
            "玉炉常使火温温。",
            "采药审他老嫩。"
        ],
        "notes": "",
        "id": "81e5156012924dc1c6633ccaef80c98d"
    },
    {
        "author": "萧廷之",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "一二复临养火，兔鸡沐浴潜藏。",
            "分明变化在中央。",
            "结就玄珠片饷。",
            "还返归根托体，守城抱一提防。",
            "黄庭来往是寻常。",
            "恍惚之中纵放。"
        ],
        "notes": "",
        "id": "8ba3f5910e22eb29c7f354b8c2cb0b2b"
    },
    {
        "author": "萧廷之",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "拨动顶门关捩，自然虎啸龙吟。",
            "九还七返义幽深。",
            "出入不离玄牝。",
            "运用玉炉火候，鼎中练就真金。",
            "强兵战胜便收心。",
            "妙在无伤无损。"
        ],
        "notes": "",
        "id": "7f872334b66e7f5f8efb32d62a347896"
    },
    {
        "author": "萧廷之",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "鼎器法天象地，坎离运用无差。",
            "夫妻相会入黄家。",
            "共说无生妙话。",
            "雨意云情了当，领头驾动河车。",
            "搬归顶上结三花。",
            "牢闭玉关金锁。"
        ],
        "notes": "",
        "id": "3a8ff8a9c364794dfcf71ce7c5ec25c3"
    },
    {
        "author": "萧廷之",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "莫问九三二八，无过阴偶阳奇。",
            "大都离坎结夫妻。",
            "要识屯蒙既未。",
            "若遇一阳起复，便堪进火无迟。",
            "只应差失在毫厘。",
            "野战更宜仔细。"
        ],
        "notes": "",
        "id": "ec4bb6d80c00629d55bc784d05c5df8f"
    },
    {
        "author": "萧廷之",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "要识真铅真汞，都来只一根源。",
            "烹煎火候妙中玄。",
            "不是知音难辨。",
            "采取莫差时日，仍分弦后弦前。",
            "玉炉一霎火烧天。",
            "无位真人出现。"
        ],
        "notes": "",
        "id": "0e148036d0852f3492ac9c5347175d91"
    },
    {
        "author": "萧廷之",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "默运乾坤否泰，抽添妙在屯蒙。",
            "起於复卦剥于终。",
            "温养两般作用。",
            "沐浴要防危险，吹嘘全藉离风。",
            "工夫还返入坤宫。",
            "火足不宜轻弄。"
        ],
        "notes": "",
        "id": "46c527c78e99440ea12a6baa55467ee2"
    },
    {
        "author": "萧廷之",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "两手劈开混沌，坦然直露丹宗。",
            "日魂月魄自西东。",
            "牢捉莫轻放纵。",
            "外道邪魔缩项，相将结宝中宫。",
            "九还七返片时功。",
            "皆赖黄婆相送。"
        ],
        "notes": "",
        "id": "e2ec8ac4eabd6b5cea4b14455b2a5314"
    }
]