[
    {
        "author": "萧汉杰",
        "dynasty": "宋",
        "type": "词",
        "rhythmic": "卖花声",
        "title": "",
        "preface": "",
        "paragraphs": [
            "湿逗晚香残。",
            "春浅春寒，洒窗填户著幽兰。",
            "惨惨凄凄仍滴滴，做出多般。",
            "和霰撒珠盘。",
            "枕上更阑。",
            "芭蕉怨曲带愁弹。",
            "绿遍阶前苔一片，晓起谁看。"
        ],
        "notes": "",
        "id": "c0b2956f103a5bbbbea5084552e12cc2"
    },
    {
        "author": "萧汉杰",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "愁似晚天云。",
            "醉亦无凭。",
            "秋光此夕属何人。",
            "贫得今年无月看，留滞江城。",
            "夜起候檐声。",
            "似雨还晴。",
            "旧家谁信此时情。",
            "惟有桂香时入梦，勾引诗成。"
        ],
        "notes": "",
        "id": "9bdb344640342a57df19d7a37871f6f4"
    },
    {
        "author": "萧汉杰",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "春愁一段来无影。",
            "著人似醉昏难醒。",
            "烟雨湿阑干。",
            "杏花惊蛰寒。",
            "唾壶敲欲破。",
            "绝叫凭谁和。",
            "今夜欠添衣。",
            "那人知不知。"
        ],
        "notes": "",
        "id": "56ab63811b7ed173b2aeaf23e1885ed5"
    },
    {
        "author": "萧汉杰",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "一缕春情风里絮，海阔天高，那更云无数。娇颤画梁非为雨，怜伊只合和伊去。",
            "欲话因缘愁日暮，细认帘旌，几度来还去。万一这回航可渡，共渠活处寻条路。"
        ],
        "notes": "",
        "id": "76d9e8647eac90ee466623a155f66fe9"
    }
]