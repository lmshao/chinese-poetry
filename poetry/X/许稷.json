[
    {
        "author": "许稷",
        "dynasty": "唐",
        "type": "诗",
        "rhythmic": "",
        "title": "赋得风动万年枝",
        "preface": "",
        "paragraphs": [
            "琼树偏春早，光飞处处宜。",
            "晓浮三殿日，暗度万年枝。",
            "婀娜摇仙禁，缤翻映玉池。",
            "含芳烟乍和，拂砌影初移。",
            "为近韶阳煦，皆先众卉垂。",
            "成阴知可待，不与众芳随。"
        ],
        "notes": "",
        "id": "85aaf0d58bd6fed40b7fd47c647dff03"
    },
    {
        "author": "许稷",
        "dynasty": "唐",
        "type": "诗",
        "rhythmic": "",
        "title": "闰月定四时",
        "preface": "",
        "paragraphs": [
            "玉律穷三纪，推为积闰期。",
            "月余因妙算，岁遍自成时。",
            "乍觉年华改，翻怜物候迟。",
            "六旬知不惑，四气本无欺。",
            "月桂亏还正，阶蓂落复滋。",
            "从斯分历象，共仰定毫厘。"
        ],
        "notes": "",
        "id": "ff15b71718bbba1102df3f085ee18024"
    },
    {
        "author": "许稷",
        "dynasty": "唐",
        "type": "诗",
        "rhythmic": "",
        "title": "九鲤湖",
        "preface": "",
        "paragraphs": [
            "道是烧丹地，依然云水居。",
            "山空人去后，梦醒客去初。",
            "溪雨飞沙霁，岩门隐雾虚。",
            "高歌对明月，松影落扶疎。",
            "（《古今图书集成·山川典》三○二《九鲤湖部》。"
        ],
        "notes": "",
        "id": "7fdd761771172bac92537eb4d18b9b2d"
    },
    {
        "author": "许稷",
        "dynasty": "唐",
        "type": "诗",
        "rhythmic": "",
        "title": "江南春 一",
        "preface": "",
        "paragraphs": [
            "江南正月春花早，梅花柳花夹长道。"
        ],
        "notes": "",
        "id": "a7ae4211a13664f1782b1fd09e7c0fef"
    },
    {
        "author": "许稷",
        "dynasty": "唐",
        "type": "诗",
        "rhythmic": "",
        "title": "江南春 二",
        "preface": "",
        "paragraphs": [
            "江南二月春光半，杏白桃红香蘂散。"
        ],
        "notes": "",
        "id": "dab75b3bc213eb8f4de19e46fcb330e0"
    },
    {
        "author": "许稷",
        "dynasty": "唐",
        "type": "诗",
        "rhythmic": "",
        "title": "江南春 三",
        "preface": "",
        "paragraphs": [
            "江南三月春光暮，蝴蝶闲飞遶深圃。",
            "（见《吟窗杂录》卷二九《历代吟谱》）。"
        ],
        "notes": "",
        "id": "994752fa98a9fe827b354f5084d859f7"
    }
]