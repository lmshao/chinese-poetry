[
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "送太守傅尚书易镇当涂二十韵",
        "preface": "",
        "paragraphs": [
            "帝业江淮表，丕承七十年。",
            "太平南北共，内禅子孙传。",
            "弓矢深櫜橐，桑麻鬰垅阡。",
            "江河春混混，雨露夜涓涓。",
            "治久情多纵，才卑气或偏。",
            "穹苍宜予弼，渊默正思贤。",
            "四世忠勋积，三朝节概全。",
            "威仪新禹服，光彩旧星躔。",
            "本以文为治，尤知政有权。",
            "粟红初穰穰，榆散亦翩翩。",
            "国似传东鲁，名能躐颍川。",
            "殊恩方锡马，盛美又临轩。",
            "易镇旌旗远，趋朝剑履便。",
            "想知环去旆，咸似渴思泉。",
            "典诰黄麻出，衣冠紫禁联。",
            "安危看去就，扶掖頼精专。",
            "江岸梅花小，山城桂影圆。",
            "歌思惟两地，动化及无边。",
            "相复中兴旧，书重说命篇。",
            "元勋列青史，焜燿祖宗前。"
        ],
        "notes": "",
        "id": "7a746bb750d82686f691bece4d3071ec"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "上叶侍郎十二韵",
        "preface": "",
        "paragraphs": [
            "侍从西湖宅，安闲近水心。",
            "门开春郭静，桥度野池深。",
            "山翠连龙起，云楼学虎临。",
            "芙蓉通远渚，槐柳步回阴。",
            "盛业归宗匠，斯文并古今。",
            "典谟存大雅，金石振余音。",
            "畴昔留藩管，江淮拥带襟。",
            "雍容平宇宙，潇洒在园林。",
            "玉富渊难测，仙癯鹤可寻。",
            "步趋垂杂组，言笑响鸣琴。",
            "补衮心无替，弹冠迹未沉。",
            "于今幽兴极，正可辨清吟。"
        ],
        "notes": "",
        "id": "5dd3f9b0de6a13f6d50bbb2e49db7920"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "送蔡侍郎镇建宁",
        "preface": "",
        "paragraphs": [
            "熙洽壬辰际，刚明十载初。",
            "祥风开宇宙，粹质产琼琚。",
            "年齿终童右，文章两汉余。",
            "体将时格变，名向榜头书。",
            "多病侵丝鬓，清颜侍玉除。",
            "温恭扶国是，端直屏奸渠。",
            "良月春先暖，丰年日自舒。",
            "潜藩来骑鼎，故里去程徐。",
            "北虏盟方缔，蛮陬孽已锄。",
            "愿言归补衮，敷泽徧坤舆。"
        ],
        "notes": "",
        "id": "734327f6e245f39a67ab79054f519ed9"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "漳州送王益统制谪归时方收峒寇",
        "preface": "",
        "paragraphs": [
            "京口丘都督，江淮第一人。",
            "竭心安宋代，决策斩苏嚚。",
            "猛将亲经选，高材近莫伦。",
            "六钧来有力，一骑去无尘。",
            "塞静良弓隠，时明枉事伸。",
            "迁车行地远，归诏及春新。",
            "恃险猺奴蠢，招亡鼠技贫。",
            "众情懽杀贼，国本在安民。",
            "功过今方使，忠诚正可陈。",
            "能言学李固，兹日愿亡身。"
        ],
        "notes": "",
        "id": "80e40fe7fe38286f5b9f81bed28f0577"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "送张尚书出镇建宁",
        "preface": "",
        "paragraphs": [
            "焚罢南坡藁，星华接履声。",
            "艰时曾倚重，钩党頼持平。",
            "仲甫思全衮，元戎正本兵。",
            "丰仪麟阁贵，威重犬戎惊。",
            "圣主忧遐远，朝端择老成。",
            "迩臣宣惠化，七岭动懽情。",
            "风俗移刀剑，田闾遂凿耕。",
            "试茶龙井碧，开砚凤潭清。",
            "秋日江沙渺，晴天鼓角鸣。",
            "稻香随使驿，桂影伴仙程。",
            "美玉非藏韫，黄金笑满籝。",
            "宽和无白发，卑逊有高名。",
            "登用唐三世，枢机汉九卿。",
            "鼎司虚正席，丹扆待忠诚。"
        ],
        "notes": "",
        "id": "17d769b26bdcf05a9bfc1bdf9dd24fa1"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "传胡报二十韵",
        "preface": "",
        "paragraphs": [
            "胡虏无仁义，兴衰匪百年。",
            "如何凭气力，久欲靖中边。",
            "异类依天角，黄头住海𤲬。",
            "愚堪呼鹿豕，健每学鹰鹯。",
            "猰狄时方惫，燕云耗颇传。",
            "奸臣贪拓境，黠计落空拳。",
            "毡毳分伊水，旌旗湿汴川。",
            "鶑花春自老，风雨夜相连。",
            "文物东南盛，舟车蜀广联。",
            "规模垂翼翼，鼎石頼干干。",
            "五福祥光近，千龄厚泽绵。",
            "雨晴均化日，丰穰庆秋田。",
            "禽兽闻相噬，干戈鬭欲缠。",
            "瓜分争块壤，鼎沸逐埃涓。",
            "亡北惟堪伺，良图盍自坚。",
            "藩篱兼谨守，阃外勿轻捐。",
            "晋赵非殊异，山河本浑全。",
            "人心方激切，天道有回旋。",
            "王佐存诸葛，中兴仰孝宣。",
            "何当渭桥下，拱揖看骈阗。"
        ],
        "notes": "",
        "id": "6a5b107fc6c88f87042e07d68025bed0"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "哭朱严伯",
        "preface": "",
        "paragraphs": [
            "修麓长髯客，风仪野老边。",
            "夕阳乌袖薄，细雨葛巾偏。",
            "握手相从日，寒云未雪天。",
            "酽醅𥬠不尽，鲊醢罄无捐。",
            "共舸浮江北，联吟就几篇。",
            "梅花知老矣，流水尚依然。",
            "倚杖临臯别，东风白发前。",
            "官途三载远，世事古人先。",
            "疋布心曾许，交情后莫传。",
            "萧萧瓜井暮，瑟瑟故庐烟。",
            "衰病身如木，怀思泪欲泉。",
            "磨诗终未稳，空向月婵娟。"
        ],
        "notes": "",
        "id": "abe4a73673f8fa1e148e706d5419638a"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "述梦寄赵紫芝",
        "preface": "",
        "paragraphs": [
            "江水何滔滔，渡江相别离。",
            "揖子客舍前，对子衣披披。",
            "问子何所为，旅客未得归。",
            "执手一悲唤，惊觉妻与儿。",
            "起坐不得省，清风在帘帷。",
            "平明出南门，将以语所知。",
            "过子旧家处，寒花出疎篱。",
            "萧萧黄叶多，袅袅归步迟。",
            "子去不早还，何以慰我思。"
        ],
        "notes": "",
        "id": "f9dbebac6c15adf3aaca5bf065a19ef0"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "漳州别王仲言秘书",
        "preface": "",
        "paragraphs": [
            "百草各有种，春至不栽培。",
            "交情重故知，岂论才不才。",
            "相识十年初，再见天之涯。",
            "共饮一杯酒，粲若红颜开。",
            "人生有此乐，知复能几回。",
            "契阔几已深，矧尔病与衰。",
            "朔风从何来，吹白枝上梅。",
            "天寒日欲莫，又乃行色催。",
            "君去江水西，我归近天台。",
            "东西道路长，未可心膂摧。",
            "明朝碧云多，伫思良徘徊。"
        ],
        "notes": "",
        "id": "a9a6e234b4cbe39568147bdd104ddb3e"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "记述二十韵为赵沂公作",
        "preface": "",
        "paragraphs": [
            "日月交辉际，乾坤欲整时。",
            "谋谟无远近，顾盼有安危。",
            "国倚宗臣重，人惟正统推。",
            "将军兼问古，中尉不言私。",
            "美德开初禩，清风起四维。",
            "山河春蔼蔼，雨露夜垂垂。",
            "川浩鼋鼍穴，田丰鼠兔窥。",
            "险辞萋莫已，深网障无遗。",
            "流谤看金策，纯诚表竹枝。",
            "丹心元未改，只影去奚疑。",
            "能胜归天道，云亡忽事宜。",
            "蜀关几犬豕，淮岸迩旌旗。",
            "将相通新好，朝廷说旧规。",
            "渠奸甘授首，盛代巩丕基。",
            "褒叙还宗祏，光昭在鼎彝。",
            "凄凉余谥法，慷慨付诸儿。",
            "汨水芬芳地，三闾绝好词。",
            "子兰真已矣，靳尚亦奚为。",
            "乐事云悲事，新知匪故知。",
            "续骚何日了，千古泪如丝。"
        ],
        "notes": "",
        "id": "1f22d424fb89159fb2a8784be0067a15"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "监造御茶有所争执",
        "preface": "",
        "paragraphs": [
            "森森壑源山，袅袅壑源溪。",
            "修修桐树林，下荫茶树低。",
            "桐风日夜吟，桐雨洒霏霏。",
            "千丛高下青，一丛千万枝。",
            "龙在水底吟，凤在山上飞。",
            "异物呈嘉祥，上奉玉食资。",
            "腊余春未新，素质蕴芳菲。",
            "千夫{口砉}登垅，叫啸风雷随。",
            "雪芽细若针，一夕吐清奇。",
            "天地发宝秘，鬼神不敢知。",
            "旧制遵御膳，授职各有司。",
            "分纲制品目，簿尉监视之。",
            "虽有领督官，焉得专所为。",
            "初纲七七夸，次纲数弗差。",
            "一以荐郊庙，二以瀹宾夷。",
            "天子且谦受，他人奚可希。",
            "柰何贪渎者，凭陵肆奸欺。",
            "品尝珍妙余，倍称求其私。",
            "初非狐鼠媚，忽变狼虎威。",
            "巧计百不行，叱怒面欲绯。",
            "再拜长官前，兹事非所宜。",
            "性命若蝼蚁，蠢动识尊卑。",
            "朝廷设百官，责任无细微。",
            "所守傥在是，恪谨焉可违。",
            "君一臣取二，千古明戒垂。",
            "以此得重劾，刀锯弗敢辞。",
            "移官责南浦，奉命去若驰。",
            "回首凤凰翼，雨露生光辉。"
        ],
        "notes": "",
        "id": "a257cd14289dbe67c1c220078bb5b19a"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "奉和翁千四知县千十四隠居山中作",
        "preface": "",
        "paragraphs": [
            "翁侯两兄弟，志尚等高独。",
            "闲心没江鸥，逸兴狎山鹿。",
            "难兄早登第，高风动乔木。",
            "湘南花满汀，百里正膏沐。",
            "归作山水游，词源倾百斛。",
            "令弟小谢徒，深沉鬰林麓。",
            "优游千卷书，平生几竿竹。",
            "能琴弦不理，少饮巾未漉。",
            "兄倡复弟酬，音调谐击筑。",
            "昼卧小窗南，烦暑在荷屋。",
            "凉风从何来，池花动轻䔩。",
            "顾□传新章，爽气涤炎伏。",
            "如临古涧旁，泓澄碧环复。",
            "如倚青林下，松风对心读。",
            "善诗如善韵，警响间圆熟。",
            "但令契人心，勿令骇人目。",
            "我爱二君子，芳馨袭兰菊。",
            "迎秋月色新，佳香满晴宿。",
            "安得扁舟去，□□荫溪谷。",
            "论诗暮继朝，吟思俱毣毣。"
        ],
        "notes": "",
        "id": "93fcf8cd163b6b60734d907e78c3e7bb"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "登三层楼与王仲言联句",
        "preface": "",
        "paragraphs": [
            "南州冬日佳，风和霜气收。",
            "出门访良友，散策寻清游。",
            "负郭有野趣，荒草带寒流。",
            "信步任所止，款扉得深幽。",
            "初若隠者居，忽上云中楼。",
            "揽以三层颠，恍与万象浮。",
            "绿野宽作围，青山远相蟉。",
            "凌然欲轻举，久乃思冥搜。",
            "团团荔枝林，往往丛叶稠。",
            "时于阴木间，略见碧瓦沟。",
            "苍然晚烟集，红者枫树头。",
            "𥩟立思转赊，顾盼目不周。",
            "何意城中身，而对海上州。",
            "要须千幅尽，未可一语酬。",
            "时已梅萼春，景迈浙水秋。",
            "远地得心赏，良会非宿筹。",
            "黄柑况可餐，绿酒方出𥬠。",
            "十年真契阔，再见方绸缪。",
            "矧兹天一方，无异水上沤。",
            "把盏不知暮，论文殊未休。",
            "俄惊庭叶落，始觉昏鸦投。",
            "独怜下弦月，未挂初旬钩。",
            "绝景尚可揖，归途谅匪修。",
            "何当鴈荡间，相与老一丘。"
        ],
        "notes": "",
        "id": "4b9cebeab5315f4116e6c34c1bafec39"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "水仙花篇",
        "preface": "",
        "paragraphs": [
            "成阵风作车，宓妃波为茵。",
            "良夕忽会遇，明月寒铺银。",
            "环珮凌秋空，笙箫亦具陈。",
            "何以慰寥廓，乐此相知新。",
            "采珠拾翠羽，言笑生华春。",
            "赠以金琅玕，捧以白玉人。",
            "酌醴动芳气，妙与兰茝纫。",
            "欢娱有聚散，美宝无贱珍。",
            "至今寒花种，清彻莹心神。",
            "霜皑众枿藁，孤媚良舒伸。",
            "杜鹃望帝魂，啼血何嚚嚚。",
            "妃子眠海棠，荒湎焉足邻。",
            "姮女手栽桂，光彩相依因。",
            "故知蓬瀛姿，不染纤点尘。"
        ],
        "notes": "",
        "id": "c240fc3faee1947d0b6278c26b968ffe"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "娄家梅篇",
        "preface": "",
        "paragraphs": [
            "娄家屋西梅，梅老枝更清。",
            "众树吐齐白，密萼含微清。",
            "下有碧池波，照此鸥鹭翎。",
            "寒云拂缟衣，遥空淡明星。",
            "薄言种树时，两世且百龄。",
            "树亦匪难老，一岁一雕零。",
            "我嗟人事迁，且爱树伶俜。",
            "回桓不能去，月来孤影生。",
            "倚树一长吟，写我寥旷情。"
        ],
        "notes": "",
        "id": "0b646813a29a1ea6249d1a3f8f581d8f"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "松风楼篇",
        "preface": "",
        "paragraphs": [
            "松声欲动风声催，细非笙簧大非雷。",
            "松间便使无风起，亦有爽气如风来。",
            "傍松作楼古为务，小著轩楹省斤锯。",
            "楼低要与绿阴平，勿令高过松梢去。"
        ],
        "notes": "",
        "id": "6756771e2e2f73bb5afd3f5858b2f9e3"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "访梅",
        "preface": "",
        "paragraphs": [
            "访梅行近郊，寒气初淅沥。",
            "欲开未开时，三点两点白。",
            "清枝何萧疎，幽香况岑寂。",
            "颇知天姿殊，绝似人有德。",
            "逢君天一方，欢然旧相识。"
        ],
        "notes": "",
        "id": "3eaf246ebcd44d1b58d14ef4f16a886e"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "题林氏学海楼",
        "preface": "",
        "paragraphs": [
            "长江欲趋海，日夜不肯休。",
            "终然至海后，大小同一流。",
            "君家学海名，旧有江上楼。",
            "取义诚在斯，终始志欲侔。",
            "云门接沧波，碧玉浩远浮。",
            "一瞬便可得，垂则良易求。",
            "兹道无小成，勉矣归藏修。"
        ],
        "notes": "",
        "id": "e2a6df0eddda02898da76a66a2dd890b"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "九月初四日分韵得然字",
        "preface": "",
        "paragraphs": [
            "去载羁旅身，千里望群贤。",
            "今夕良燕会，况乃佳节前。",
            "凉风日已多，岁序日已迁。",
            "春时种藂菊，秋花满篱边。",
            "采之不盈把，泛彼清清泉。",
            "行乐不易得，贫贱焉可捐。",
            "惟当从尔游，吟哦思陶然。"
        ],
        "notes": "",
        "id": "b994c2f79d11f473fe94470a8668add9"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "寄上泉州许参政福州薛端明谪居",
        "preface": "",
        "paragraphs": [
            "性懒修书苦，题诗寄海滨。",
            "闽中今乐地，迁客旧名臣。",
            "乍嚼槟榔涩，初餐荔颗珍。",
            "园林春易老，乡岸雨难匀。",
            "世虑千峰静，时贤一聘新。",
            "闲居寻钓石，朝晚待归人。"
        ],
        "notes": "",
        "id": "9170ef5d0aec61a02ceb32323ffc2288"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "送赵状元赴湖州幕",
        "preface": "",
        "paragraphs": [
            "玉陛传胪晓，身居第一功。",
            "绝班知礼异，专局信儒崇。",
            "贤俊科名上，邦家事业中。",
            "规模垂广远，鼎鼐蓄含洪。",
            "更化方今务，经时志已通。",
            "莅人惟简直，修己在谦冲。",
            "日旦清风发，江晴野雾空。",
            "奉亲游宦喜，初向水晶宫。"
        ],
        "notes": "",
        "id": "5beccf1e8e0037b77d21cb8cb16dfade"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "送钱省元赴太平州教授",
        "preface": "",
        "paragraphs": [
            "王国重熙洽，邦基百世安。",
            "深源混清浊，直道阐平宽。",
            "学术知同贵，师儒颇异观。",
            "修名褎兰省，旧格到蝉冠。",
            "十载田庐隠，三年客授官。",
            "括溪方水涨，江左尚春寒。",
            "论议何时一，行藏此日难。",
            "宿酲江柳绿，风物强加餐。"
        ],
        "notes": "",
        "id": "8d76894f19eed42061030666957717a6"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "初夏游谢公岩",
        "preface": "",
        "paragraphs": [
            "又取纱衣换，天晴起细风。",
            "清阴花落后，长日鸟啼中。",
            "水国乘舟乐，岩扉有路通。",
            "州民多到此，犹自忆髯公。"
        ],
        "notes": "",
        "id": "e1e0ad8703805a9b8c382db5aa78f2c1"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "湘中",
        "preface": "",
        "paragraphs": [
            "旧说湘中事，身来又可寻。",
            "庙存虞帝迹，江照楚臣心。",
            "为客人俱远，题名刻自深。",
            "春回洲渚绿，遥望正沉吟。"
        ],
        "notes": "",
        "id": "662ed11e3056952cdb62c84b4f6ef89d"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "泊舟呈灵晖",
        "preface": "",
        "paragraphs": [
            "泊舟风又起，系缆野桐林。",
            "月在楚天碧，春来湘水深。",
            "官贫思近阙，地远动愁心。",
            "所喜同舟者，清羸亦好吟。"
        ],
        "notes": "",
        "id": "36a6be7aa259cd70395bb03a7174e494"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "古郡",
        "preface": "",
        "paragraphs": [
            "古郡依蛮楚，身来作冷官。",
            "老怜兄弟远，贫喜妇儿安。",
            "分菊乘春雨，移梅待岁寒。",
            "又传家信至，入夜著灯看。"
        ],
        "notes": "",
        "id": "a1fd83c2446d9b29a3b3baf5034254f1"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "送徐照先回江西",
        "preface": "",
        "paragraphs": [
            "骨体先如鹤，离家岁已周。",
            "欲知诗思远，曾共楚乡游。",
            "穷达身将老，分携菊正秋。",
            "江西看旧友，归计少迟留。"
        ],
        "notes": "",
        "id": "14439f75400337ebddaf66f2644934eb"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "凭高",
        "preface": "",
        "paragraphs": [
            "凭高散幽策，绿草满春坡。",
            "楚野无林木，湘山似水波。",
            "客怀随地改，诗思出门多。",
            "尚有溪西寺，斜阳未得过。"
        ],
        "notes": "",
        "id": "e6bfa15a62326ad6960b39cc7098b899"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "喜雨",
        "preface": "",
        "paragraphs": [
            "自入春来旱，祈求到夏中。",
            "数朝人尽恐，今夜雨须通。",
            "云气昏犹散，雷声隠渐隆。",
            "池鱼先得活，欢喜与予同。"
        ],
        "notes": "",
        "id": "c2433afba4c7ac3729d12e3adf784957"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "谢刘明远华亭惠书",
        "preface": "",
        "paragraphs": [
            "别远心常记，书归亦到吾。",
            "离家非失计，有子已为儒。",
            "海浅编鱼扈，人清养鹤雏。",
            "礼优宾馆暇，赋咏几欢娱。"
        ],
        "notes": "",
        "id": "5dd36e31262dc0b7e7978bf731b76978"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "不食姑",
        "preface": "",
        "paragraphs": [
            "惟诵天童咒，饮泉能不饥。",
            "只缘多自誉，翻以致人疑。",
            "赋质全如鹤，谋生却似龟。",
            "绿华通籍后，会报女仙知。"
        ],
        "notes": "",
        "id": "f4c1c9587e7ecacb873055df3f868cfa"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "赠李丹士",
        "preface": "",
        "paragraphs": [
            "曾学轻腾术，长怀万里心。",
            "江湖云似水，巴广石如林。",
            "好饮身常乐，无言道更深。",
            "丹砂能愈疾，不用化黄金。"
        ],
        "notes": "",
        "id": "0d8c9639e453cfee669f37e2be25306e"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "题薛景石瓜庐",
        "preface": "",
        "paragraphs": [
            "近舍新为圃，浇锄及晚凉。",
            "因看瓜蔓吐，识得道心长。",
            "隔沼嘉蔬洁，侵畦异草香。",
            "小舟应买在，门外是渔乡。"
        ],
        "notes": "",
        "id": "a1e2a46d452f0708bda154f668ed7438"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "檄途寄翁灵舒",
        "preface": "",
        "paragraphs": [
            "闻道长溪令，相留一馆闲。",
            "便令全近舍，尚隔几重山。",
            "为旅春郊外，怀人夜雨间。",
            "年来疎览镜，怕见减朱颜。"
        ],
        "notes": "",
        "id": "0a803dd7e06b1de70d14bbf3a01ce41f"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "赠芗林后人",
        "preface": "",
        "paragraphs": [
            "南北门相对，传来岁月深。",
            "但添新意趣，不改旧园林。",
            "花日移朝坐，松风伴夕吟。",
            "自然忘宦达，非是少知音。"
        ],
        "notes": "",
        "id": "4320044898b7a3202cb9df8f7b84210f"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "投周益公",
        "preface": "",
        "paragraphs": [
            "辞相还家后，清癯带少颜。",
            "便令凡事足，不似一身闲。",
            "长日惟开卷，晴天偶看山。",
            "只应忧国念，到此或相关。"
        ],
        "notes": "",
        "id": "2405455fc592652dadc42fa813b613bf"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "见杨诚斋",
        "preface": "",
        "paragraphs": [
            "名高身又贵，自住小村深。",
            "清得门如水，贫惟带有金。",
            "养生非药铒，常语尽规箴。",
            "四海为儒者，相逢问信音。"
        ],
        "notes": "",
        "id": "ee6f3687e792fb897f0163447c2b908f"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "登横碧轩继赵昌甫作",
        "preface": "",
        "paragraphs": [
            "步陟高高寺，徐行不用扶。",
            "青天晴又雨，山色有还无。",
            "句向闲中觅，茶因醉后呼。",
            "所怀论未足，何乃又征途。"
        ],
        "notes": "",
        "id": "7157b001de30eed1c639a41c99fa1bc1"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "题李商叟半村堂",
        "preface": "",
        "paragraphs": [
            "住屋半依村，先生气貌尊。",
            "若非迎好客，长是掩柴门。",
            "觅句行山影，披蓑钓月痕。",
            "固贫年八十，惟得令名存。"
        ],
        "notes": "",
        "id": "4ec1e43de2cf8d2494465e34673bec61"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "十日",
        "preface": "",
        "paragraphs": [
            "十日清溪路，新春细雨天。",
            "绿波随棹起，白鸟望舟眠。",
            "麦秀初如草，云浓半是烟。",
            "明朝可遵陆，还忆此江边。"
        ],
        "notes": "",
        "id": "f727ec4076ef05b60d7ad925b2a5c3a6"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "岳麓书院",
        "preface": "",
        "paragraphs": [
            "屋舍如庠序，读书兼教文。",
            "来兹望南岳，青似一重云。",
            "步遶丛山小，城看隔水分。",
            "欲知巡狩事，野老间能云。"
        ],
        "notes": "",
        "id": "909bee13a941b6366b0e6b6e68161921"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "夏日",
        "preface": "",
        "paragraphs": [
            "书困当檐立，微风动鬓毛。",
            "桐阴遮井暗，鶑语出林高。",
            "执热思时雨，如疲得美醪。",
            "居然吟思起，独步几周遭。"
        ],
        "notes": "",
        "id": "0abf4b168a655d8f04a3b1583e6e11fd"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "雨中",
        "preface": "",
        "paragraphs": [
            "雨来连几夕，满涨一湖波。",
            "苦似前时少，毋嫌此日多。",
            "砌荒蜗出舍，屋漏燕移窠。",
            "今岁翻成稔，田塍亦产禾。"
        ],
        "notes": "",
        "id": "58051514b291065451396382dd195e26"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "自觉",
        "preface": "",
        "paragraphs": [
            "自觉中年后，惟能半夕眠。",
            "寒窗微带月，山郡远闻泉。",
            "行乐人同尚，迟留我未然。",
            "题书寄朋旧，归日是春边。"
        ],
        "notes": "",
        "id": "aecb2b2ea244223a228966239c40bd8c"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "别赵汝鬯黄中",
        "preface": "",
        "paragraphs": [
            "古道难为友，相期一见中。",
            "但令心事合，不在语言同。",
            "秋早湘烟白，舟移岸蓼红。",
            "别怀如迥野，长与水云通。"
        ],
        "notes": "",
        "id": "8fc159aa406a56f39488b21c2f543d2c"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "次韵刘明远移家  其一",
        "preface": "",
        "paragraphs": [
            "隠居须是僻，君向数家村。",
            "自以闲为乐，何嫌贫尚存。",
            "碧波连草舍，白日掩柴门。",
            "挂得一瓢在，风来应恶喧。"
        ],
        "notes": "",
        "id": "9127cd90fd46c962f549d73f6b7cfe55"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "次韵刘明远移家  其二",
        "preface": "",
        "paragraphs": [
            "恬淡安身易，新家似旧居。",
            "径凉行落叶，池浄数游鱼。",
            "诗得唐人句，碑临晋代书。",
            "半生惟此乐，同辈必无如。"
        ],
        "notes": "",
        "id": "3b65daada97f639635c63eff83a05e0e"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "次韵刘明远移家  其三",
        "preface": "",
        "paragraphs": [
            "躬耕儒者事，甘苦自能便。",
            "叩角吟山际，休锄坐竹边。",
            "长年多涉历，丰岁少忧煎。",
            "一一旧所好，知君能弃捐。"
        ],
        "notes": "",
        "id": "7173940f3ee8217a9a654e20c1818182"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "送单丙文先生归沅州",
        "preface": "",
        "paragraphs": [
            "传得临池诀，勤劳敢遽忘。",
            "锥沙惟是正，舞剑本非狂。",
            "旧隠寻芳芷，离怀对碧湘。",
            "寸心长记面，不似隔他乡。"
        ],
        "notes": "",
        "id": "d888885acf4520bcc049f1a6e5daf920"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "夏夜同灵晖有作奉寄翁赵二友",
        "preface": "",
        "paragraphs": [
            "斋居惟少睡，露坐得论文。",
            "凉夜如清水，明河似白云。",
            "宿禽翻树觉，幽磬度溪闻。",
            "欲识他乡思，斯时共忆君。"
        ],
        "notes": "",
        "id": "d6893612de8195071e23fd024b1ceadf"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "送翁灵舒游边",
        "preface": "",
        "paragraphs": [
            "子向江淮去，应怀计策新。",
            "但须先审己，然后可图人。",
            "战野寒犹力，边城草不春。",
            "曹刘若无竞，闲却卧龙身。"
        ],
        "notes": "",
        "id": "9f9d48a94a5ac6196eca4bab57325115"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "潘德久挽词",
        "preface": "",
        "paragraphs": [
            "祇为吟成癖，官闲乐有余。",
            "病惟亲笔墨，贫亦买琴书。",
            "别奠临西野，春风入故庐。",
            "悠悠想精魄，如赋钓台初。"
        ],
        "notes": "",
        "id": "151adfef402cbae1b96232d2b834a816"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "翁通判挽词  其一",
        "preface": "",
        "paragraphs": [
            "处己先能俭，为官易得清。",
            "长卿诗最好，叔度德难名。",
            "归旐郴江远，新坟秀岭平。",
            "松楸本相望，惆怅不堪情。"
        ],
        "notes": "",
        "id": "661341a3a2ddbdc31170d6b242c72895"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "翁通判挽词  其二",
        "preface": "",
        "paragraphs": [
            "昔年楼上饮，分韵正秋深。",
            "冷貌长如在，高风不可寻。",
            "独遗杨子厚，谁寄惠连音。",
            "莫向山庐宿，松声似夜吟。"
        ],
        "notes": "",
        "id": "890addbddab4383cdc3f48988a35c05a"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "梅夫人挽词",
        "preface": "",
        "paragraphs": [
            "执馈供汤药，辛勤四十年。",
            "谁知飞蝶梦，翻落鼓盆先。",
            "丹旐秋城外，寒云野寺边。",
            "送车来阖境，陶侃信能贤。"
        ],
        "notes": "",
        "id": "084954bbac30cb744b6fd53c3fb3590a"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "怀素台",
        "preface": "",
        "paragraphs": [
            "不识张颠面，画成钗股艰。",
            "长存昔年宅，犹塑醉时颜。",
            "笔与身同葬，池荒墨似斑。",
            "才清人必重，潇岸野云间。"
        ],
        "notes": "",
        "id": "23fbb0066eb9a42fac6858442b51b080"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "江亭临眺",
        "preface": "",
        "paragraphs": [
            "问得梅花信，寒林动晚声。",
            "雨来山渐远，潮去水还清。",
            "寥落寻新句，懽娱解宿酲。",
            "相携归路滑，灯火近孤城。"
        ],
        "notes": "",
        "id": "3c189c49a8806c98abf1f954858b967f"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "春日晚望",
        "preface": "",
        "paragraphs": [
            "楼上看春晚，烟分远近村。",
            "晓晴千树绿，新雨半池浑。",
            "柳密鶑无影，泥新燕有痕。",
            "轻寒衫袖薄，杯酌更须温。"
        ],
        "notes": "",
        "id": "489d7048caf91dc2b4acedfec7982b98"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "同友人乘舟",
        "preface": "",
        "paragraphs": [
            "泽国自秋凉，乘舟入渺茫。",
            "荷披沙渚碧，花乱暑风香。",
            "山色含疎雨，蝉声带夕阳。",
            "不知归路杳，相对有篇章。"
        ],
        "notes": "",
        "id": "bde9046b13bb0bace0a3c2a6cdbd3d51"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "送徐照还旧山  其一",
        "preface": "",
        "paragraphs": [
            "城𬮱多汩没，宜尔向村居。",
            "蔬茹餐僧饭，香茶读古书。",
            "秋潮侵岸满，晓月带星疎。",
            "相送未相忆，相期同荷锄。"
        ],
        "notes": "",
        "id": "611cac28eaa24b613c4c7e77406818ba"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "送徐照还旧山  其二",
        "preface": "",
        "paragraphs": [
            "役役劳形器，乾坤一转蓬。",
            "暗因凡虑汩，明为此心空。",
            "小舍依沙渚，扁舟系荻丛。",
            "且能渔钓乐，亦似古人风。"
        ],
        "notes": "",
        "id": "2074823146cdc72296487d9339679661"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "送翁巴陵之官",
        "preface": "",
        "paragraphs": [
            "好去巴陵县，神仙屡此过。",
            "但知存惠爱，自足感弦歌。",
            "官况湘流碧，诗情楚岫多。",
            "梅花送征棹，万里接阳和。"
        ],
        "notes": "",
        "id": "d2fac7aa3d97f31201749c51fd72b989"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "时鱼",
        "preface": "",
        "paragraphs": [
            "风晴霜气合，沙渚夜鸣榔。",
            "独喜鳞兼细，时看寸有长。",
            "月斜寒动影，水碧静传香。",
            "可爱渔翁乐，溪梅次第芳。"
        ],
        "notes": "",
        "id": "de92cf1f1d9787847121a19288e80bf6"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "初夏",
        "preface": "",
        "paragraphs": [
            "一雨临初夏，惊雷昨夜新。",
            "地晴烟冉冉，堤涨渌鳞鳞。",
            "兰麝销衣润，珊瑚浄几尘。",
            "墙阴旧无竹，笋过谢东邻。"
        ],
        "notes": "",
        "id": "4c153c983571d6fa8d1513832797097b"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "送刘明远客和州  其一",
        "preface": "",
        "paragraphs": [
            "边郡三年守，知陪后乘安。",
            "远游登览易，老大别离难。",
            "红日千峰晓，清霜几树丹。",
            "江臯一回首，念尔去凌寒。"
        ],
        "notes": "",
        "id": "8c69a18656ce81faab1791a70a095f0e"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "送刘明远客和州  其二",
        "preface": "",
        "paragraphs": [
            "十载知心友，文才尔独兼。",
            "病谙孤寝乐，贫识茹蔬甜。",
            "冬暖梅花早，年丰酒价廉。",
            "不愁无远信，佳句日应添。"
        ],
        "notes": "",
        "id": "6d304f5149ebb2365f17c446f779639a"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "年家生张主簿经过相寻率尔赠别",
        "preface": "",
        "paragraphs": [
            "上世喜同登，论交建水清。",
            "故人逢客里，明日又离情。",
            "佳阙东南少，卑官远近行。",
            "秋风分手地，霜叶满江城。"
        ],
        "notes": "",
        "id": "ee8eb5d21e4fd49e2d1a6ff3db802833"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "中川别舍弟",
        "preface": "",
        "paragraphs": [
            "中川人语别，南国夜何其。",
            "江迥风来急，山低月落迟。",
            "缆从前浦远，角在古城吹。",
            "五亩耕锄地，何当手共治。"
        ],
        "notes": "",
        "id": "03cc1e9a3f152f1f8699823a378d447d"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "冬日书怀",
        "preface": "",
        "paragraphs": [
            "闲庭黄叶满，园树尽玲珑。",
            "寒水终朝碧，霜天向晚红。",
            "蔬餐如野寺，茅舍近溪翁。",
            "非是分嚣寂，由来趣不同。"
        ],
        "notes": "",
        "id": "57c27dab0f7b680e2ea75ba8e9aa8484"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "送朱学谕游建上赴陈提举约",
        "preface": "",
        "paragraphs": [
            "星郎复持节，垂榻待君来。",
            "又醉闽溪酒，因沾谢屐苔。",
            "天寒松子落，腊月茗花开。",
            "白发伤离绪，何堪节物催。"
        ],
        "notes": "",
        "id": "e653138735bdf8fa3d6a9f2dba7e73b4"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "一雨",
        "preface": "",
        "paragraphs": [
            "一雨郊原绿，高田水过低。",
            "荷锄烦稚子，馌亩伺良妻。",
            "老去知谁许，归欤得自犂。",
            "缓行溪上石，吟咏到鸦栖。"
        ],
        "notes": "",
        "id": "6ea82cf503fbdbb0f9cf2d40a00f326f"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "宿寺",
        "preface": "",
        "paragraphs": [
            "古木山边寺，深松径底风。",
            "独吟侵夜半，清坐杂禅中。",
            "殿静灯光小，经残磬韵空。",
            "不知清梦远，啼鸟在林东。"
        ],
        "notes": "",
        "id": "1e472abdf8e3dc3d513390babe68fae5"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "亥月",
        "preface": "",
        "paragraphs": [
            "亥月霜澄霁，幽窗晚更明。",
            "文书随意阅，兰菊与心清。",
            "洗砚须池暖，燃香得火轻。",
            "妻孥浑笑我，作计亦平平。"
        ],
        "notes": "",
        "id": "bd2f174d7bc0fa45491caee3dccd7af6"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "孤坐",
        "preface": "",
        "paragraphs": [
            "晨起犹孤坐，瓶泉待煮茶。",
            "寒烟添竹色，疎雪乱梅花。",
            "独喜忘时事，谁知改岁华。",
            "多君能过此，人里似山家。"
        ],
        "notes": "",
        "id": "18bf5df47a2d923c4b4a6506b8d7c794"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "霜",
        "preface": "",
        "paragraphs": [
            "诗鬓晓星星，霜天似水清。",
            "风当窗眼入，冰向砚池生。",
            "已瘦梅枝影，犹干竹叶声。",
            "夜来天地洁，惟是月华明。"
        ],
        "notes": "",
        "id": "8b10e5986b30a31014fc0439207c26ba"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "夏夜怀赵灵秀",
        "preface": "",
        "paragraphs": [
            "古郡草为城，怀贤隔此扃。",
            "水风凉远树，河影动疎星。",
            "江国晴犹润，烟林暮转青。",
            "荷锄曾有约，独喜带骚经。"
        ],
        "notes": "",
        "id": "bdccce8c9e387ea6b17286e4ccb1363d"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "夏日湖上访隠士",
        "preface": "",
        "paragraphs": [
            "烦暑何能避，孤舟访隠人。",
            "水乡菱藕熟，晴野稻苗新。",
            "为学师前辈，谈空悟宿身。",
            "镜湖三百顷，不似此湖滨。"
        ],
        "notes": "",
        "id": "2cddd338ffbe9e5bb147eff26e0cb232"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "又寄",
        "preface": "",
        "paragraphs": [
            "庭深自无暑，苔径复萦纡。",
            "宾客不长到，儿童亦可娱。",
            "荷花晴带粉，蒲叶晓凝珠。",
            "与尔城𬮱隔，兹欢想不殊。"
        ],
        "notes": "",
        "id": "f6ac91e5383570c92d7cea3b141f9c55"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "题石门洞",
        "preface": "",
        "paragraphs": [
            "瀑水东南冠，庐山未足论。",
            "飞来长似雨，流处不知源。",
            "洞里龙为宅，溪边石作门。",
            "修行谢康乐，庵有故基存。"
        ],
        "notes": "",
        "id": "b9e245823bf18d3f404c9d43719dd532"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "腊日同朱学谕登翠麓亭",
        "preface": "",
        "paragraphs": [
            "缓行循翠麓，凝睇俯清湾。",
            "舟楫芦花外，江山夕照间。",
            "天寒虽日短，岁晚亦身闲。",
            "高树梅初发，与君相共攀。"
        ],
        "notes": "",
        "id": "7eaa4befe020be0fb313ecda8ec1be29"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "山居",
        "preface": "",
        "paragraphs": [
            "柳竹藏花坞，茅茨接草池。",
            "开门惊燕子，汲水得鱼儿。",
            "地僻春犹静，人闲日自迟。",
            "山禽啼忽住，飞起又相随。"
        ],
        "notes": "",
        "id": "e13e388c1bee5d1b2f09f7181c5b56df"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "西兴渡压雨赠同邸李计议",
        "preface": "",
        "paragraphs": [
            "客里遭多难，相逢意已降。",
            "酒殽同晚店，烟雨隔秋江。",
            "许国心犹壮，论兵世少双。",
            "将门寻旧绩，应不记蓬窗。"
        ],
        "notes": "",
        "id": "34d7776b5f15d9d2eb3ce1eeb4b2be31"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "谢步石鼓山",
        "preface": "",
        "paragraphs": [
            "谢公曾步处，石鼓尚依然。",
            "地狭川多涨，山高浦欲旋。",
            "不因诗句说，更复有谁传。",
            "怀望徘徊久，寒郊起暮烟。"
        ],
        "notes": "",
        "id": "396554590d656746ee4a56e670284706"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "黄碧",
        "preface": "",
        "paragraphs": [
            "黄碧平沙岸，陂塘柳色春。",
            "水清知酒美，山瘦识民贫。",
            "鸡犬田家静，桑麻岁事新。",
            "相逢行路客，半是永嘉人。"
        ],
        "notes": "",
        "id": "83c8d15cfbad7268a9767c16d7932253"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "题李氏山亭",
        "preface": "",
        "paragraphs": [
            "斗建魁星地，城隅李氏亭。",
            "竹高随路有，山静隔江青。",
            "人在云间语，潮生户外汀。",
            "凭高一长望，疑欲入沧溟。"
        ],
        "notes": "",
        "id": "fd1e64b91807da6ec56c44388336c358"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "送华亭薛运干",
        "preface": "",
        "paragraphs": [
            "三任来得禄，兹行亦是缘。",
            "地宜惟有鹤，清职但看船。",
            "浙水通清海，吴门隔远烟。",
            "别离春欲半，草色正芊芊。"
        ],
        "notes": "",
        "id": "b866654b987cf38d237853ebd9e8db49"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "读徐道晖集",
        "preface": "",
        "paragraphs": [
            "悟得玄虚理，能令句律精。",
            "生前惟瘦苦，身后得名清。",
            "朋友裒钱葬，先生有笔评。",
            "林头旧题石，苔藓带云生。"
        ],
        "notes": "",
        "id": "72b8010d3651ff711090ce9a4201357b"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "送宋省元教授吉州",
        "preface": "",
        "paragraphs": [
            "州名因水得，此地昔曾游。",
            "自有欧公宅，常多儒者流。",
            "野花开别岸，春色在行舟。",
            "勉就诗书教，名高不用求。"
        ],
        "notes": "",
        "id": "ccd811e4a348e9314da07320db250044"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "浄光山四首 宿觉庵",
        "preface": "",
        "paragraphs": [
            "欲问庵中事，无论后与先。",
            "还因一宿觉，不用再参禅。",
            "门远青山曲，簷依古木边。",
            "谁当秋夜静，来看月孤圆。"
        ],
        "notes": "",
        "id": "0bc8543c175d214960ed489e3cedad55"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "浄光山四首 绝境亭",
        "preface": "",
        "paragraphs": [
            "行向最高处，惟将物色参。",
            "郡城依薮泽，地势转东南。",
            "对景身垂老，题诗兴欲酣。",
            "可能清晓出，四面有晴岚。"
        ],
        "notes": "",
        "id": "d110a69a75aca068b4c30c7df7375c26"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "浄光山四首 会景轩",
        "preface": "",
        "paragraphs": [
            "屋自与山背，西原景最清。",
            "凉风从下起，新月向前明。",
            "林静闻僧语，田虚见鹭行。",
            "此方多积翠，略似镇南城。"
        ],
        "notes": "",
        "id": "bc48ad75f187179a70c9bf14aac8b5b4"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "浄光山四首 茶山堂",
        "preface": "",
        "paragraphs": [
            "山是朝廷赐，名从古昔传。",
            "为堂居此地，汲水记前贤。",
            "雨露余根在，荆榛细蔓缘。",
            "困来求一盏，打坐亦安禅。"
        ],
        "notes": "",
        "id": "89aac1126cc876452024bda55ef524e9"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "鴈山",
        "preface": "",
        "paragraphs": [
            "鴈山深又僻，无数石岩奇。",
            "皆是僧分住，最先谁得知。",
            "逐时多异景，前辈少题诗。",
            "南渡名方著，唐人不到兹。"
        ],
        "notes": "",
        "id": "21383862338142800af8c25cbe7632aa"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "大龙湫",
        "preface": "",
        "paragraphs": [
            "瀑水数千尺，何曾贴石流。",
            "还疑众山坼，故使半空浮。",
            "雾雨初相乱，波涛忽自由。",
            "道场从建后，龙去任人游。"
        ],
        "notes": "",
        "id": "fe5ee960de0b8acf625b24347963701b"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "灵峰寺洞",
        "preface": "",
        "paragraphs": [
            "洞在寺之右，昔存罗汉踪。",
            "石峰排似笋，山势裂因龙。",
            "自有泉甘美，无愁路叠重。",
            "圣灯云照夜，宿客间曾逢。"
        ],
        "notes": "",
        "id": "04c1b1bd374b3c759891f2b718cb5fff"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "浄名寺",
        "preface": "",
        "paragraphs": [
            "万法先除病，谁能识病多。",
            "因来浄名寺，认得老维摩。",
            "海水峰前听，秋山雨后过。",
            "提刑旧题句，韵调复如何。"
        ],
        "notes": "",
        "id": "ec2398004d063c208e7997dbd10b48ba"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "赠东庵约老",
        "preface": "",
        "paragraphs": [
            "一阁手自建，一庵居在东。",
            "既然头欲白，不用剃令空。",
            "门掩春山绿，檐依晓日红。",
            "玄微知有旨，混在话言中。"
        ],
        "notes": "",
        "id": "20e2370410bf0fdb1b17288d2036c106"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "西征有寄翁赵徐三友",
        "preface": "",
        "paragraphs": [
            "穷冬逆旅身，薄宦此艰辛。",
            "渡水添愁思，看山忆故人。",
            "烟生村落晚，雨过竹松新。",
            "昨夜还乡梦，逢君苦未真。"
        ],
        "notes": "",
        "id": "56c216a54c44b73efa9e471fe3869bea"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "晨起",
        "preface": "",
        "paragraphs": [
            "晨起风吹面，朝晴野雾收。",
            "高峰多远见，浅水少平流。",
            "世事非难了，尘劳独未休。",
            "今年看鬓发，已变一茎秋。"
        ],
        "notes": "",
        "id": "d7429c74349129991e3b9d5229cf685b"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "送赵灵秀赴筠州幕予亦将之湖外",
        "preface": "",
        "paragraphs": [
            "郡以竹为名，因知此地清。",
            "溪来城下绿，山到市边平。",
            "入幕非无客，能文必有声。",
            "江湖共游宦，相望若为情。"
        ],
        "notes": "",
        "id": "3adfc69eed3e3cb44142019502384180"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "湘水",
        "preface": "",
        "paragraphs": [
            "湘水几千里，平流少激湍。",
            "数家分市井，列石起峰峦。",
            "岂是昔曾到，犹疑画上看。",
            "吟诗身渐老，向此作微官。"
        ],
        "notes": "",
        "id": "58f12bbd9cead07575f8f4093edf319c"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "题陈待制湖庄",
        "preface": "",
        "paragraphs": [
            "园无三亩地，四面水连天。",
            "行向楼高处，却如身在船。",
            "野花春渚外，山色海云边。",
            "一任人来往，兹怀亦浩然。"
        ],
        "notes": "",
        "id": "71738fb729d3895dbf774d71e9f62574"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "寄陈西老",
        "preface": "",
        "paragraphs": [
            "长日无吟伴，闲庭伫物华。",
            "竹枝斜带雨，草色浄侵沙。",
            "风度平生友，邻居几十家。",
            "前曾乘小醉，访尔一瓯茶。"
        ],
        "notes": "",
        "id": "5794355aa1c7498951ef94f259a012e0"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "喜奭上人至",
        "preface": "",
        "paragraphs": [
            "住与佛居近，僧闲稍问诗。",
            "湖山明月夜，风露菊花时。",
            "达意言常省，微吟步自迟。",
            "老来朋旧少，爱尔得相随。"
        ],
        "notes": "",
        "id": "665fa5430a5257d32ac6e178dff78693"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "题方上人房古梅",
        "preface": "",
        "paragraphs": [
            "曾听道公语，先师爱此梅。",
            "但知传说老，不记若年栽。",
            "半树枯仍发，疎花晚自开。",
            "方兄头又白，常喜故人来。"
        ],
        "notes": "",
        "id": "c55498f52eb3677f009afe3b76215ddb"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "春日游张提举园池",
        "preface": "",
        "paragraphs": [
            "西野芳菲路，春风正可寻。",
            "山城依曲渚，古渡入修林。",
            "长日多飞絮，游人爱绿阴。",
            "晚来歌吹起，惟觉画堂深。"
        ],
        "notes": "",
        "id": "470b492b98114b98a4337a58b2d2ae87"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "送戴文子赴定海主簿",
        "preface": "",
        "paragraphs": [
            "江天经雨后，秋意转新高。",
            "远棹送行客，凉飔生细涛。",
            "高人初禄仕，判语亦风骚。",
            "若到海西岸，佛光盈翠袍。"
        ],
        "notes": "",
        "id": "f24075e6c06bbb7212eb4fbfe2b2f277"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "夏日怀友",
        "preface": "",
        "paragraphs": [
            "流水阶除静，孤眠得自由。",
            "月生林欲晓，雨过夜如秋。",
            "远忆荷花浦，谁吟杜若洲。",
            "良宵恐无梦，有梦即俱游。"
        ],
        "notes": "",
        "id": "b68fc57c2182d471c9887a8a7947a13d"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "腊日骊山渡逢故人",
        "preface": "",
        "paragraphs": [
            "天寒多木叶，愁思满溪滨。",
            "惆怅往来渡，经行多少人。",
            "时情犹重腊，岁事每占春。",
            "与尔他乡旅，谁当怀抱新。"
        ],
        "notes": "",
        "id": "90bb17dbcc3bc9bc01b3d01a92ff27d8"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "登信州灵山阁跨鹤台",
        "preface": "",
        "paragraphs": [
            "清游吾有分，浑似昔曾来。",
            "野屋凭高住，青山到水回。",
            "欲看灵岫远，须待晓云开。",
            "渐渐生愁思，乡心上古台。"
        ],
        "notes": "",
        "id": "0a2a1af58015be36c8f6c7916cfadf3b"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "书翁卷诗集后",
        "preface": "",
        "paragraphs": [
            "五字极难精，知君合有名。",
            "磨砻双鬓改，收拾一编成。",
            "泉落秋岩洁，花开野径清。",
            "渐多来学者，体法似元英。"
        ],
        "notes": "",
        "id": "308e927fc49f8cd2af2f5f9468eb9ede"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "送瑞州张知录",
        "preface": "",
        "paragraphs": [
            "岁暮不惜别，君行是宦游。",
            "江西多野水，湖上正高秋。",
            "旧友曾过处，新题必共留。",
            "官闲可寻访，竹径最深幽。"
        ],
        "notes": "",
        "id": "4e4643a4113a57eb92a9dacfe3eb0fbd"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "寄舍弟",
        "preface": "",
        "paragraphs": [
            "寄问安仁弟，弦歌又一年。",
            "流来溪水远，清到县门前。",
            "故里人情乐，新居物色鲜。",
            "宦归言话款，正及早梅边。"
        ],
        "notes": "",
        "id": "9b2516d53ca9c3d54b9d0e2c63c7694f"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "秋夕怀赵师秀",
        "preface": "",
        "paragraphs": [
            "冷落生愁思，衰怀得句稀。",
            "如何秋夜雨，不念故人归。",
            "蛩响砌尤静，云疎月尚微。",
            "惟怜篱下菊，渐渐可相依。"
        ],
        "notes": "",
        "id": "714dec34138e81d2f2fc4b99225035e7"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "送赵明叔为漳浦宰",
        "preface": "",
        "paragraphs": [
            "去年官满处，送子意何如。",
            "地接泉山近，人依大泽居。",
            "南中繁赋役，美政辑田庐。",
            "公退无他事，弹琴更读书。"
        ],
        "notes": "",
        "id": "f3b70cd00cdcd9f7dbd55c9929fe54e2"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "送岳州蒋节推",
        "preface": "",
        "paragraphs": [
            "湘水知几派，到湖相合流。",
            "烟深云梦晓，风静岳阳秋。",
            "送子方行役，令予忆旧游。",
            "文书时正省，赋咏可登楼。"
        ],
        "notes": "",
        "id": "7787f0fc3684e077f739b66bdaf3ebde"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "梅坡",
        "preface": "",
        "paragraphs": [
            "浅水低坡几树苔，冷光摇动玉尘埃。",
            "横斜直似安排得，古怪多应折损来。",
            "洁白要须侵夜看，飘零却是被春催。",
            "闲来立断清风影，一片飞香落酒杯。"
        ],
        "notes": "",
        "id": "331bea1ab24576d30d4744ef2e3ebfc0"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "送徐侍郎南迁",
        "preface": "",
        "paragraphs": [
            "已见皇家日月安，更教远去不辞艰。",
            "若人岂谓元城在，有客先知御史还。",
            "风急满江皆白浪，雨收何处不青山。",
            "天心正欲扶宗社，为报慈闱得解颜。"
        ],
        "notes": "",
        "id": "c67e7e6b54f1b5d6d2600e32ff0436d9"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "渌波亭寄泊晨起有感",
        "preface": "",
        "paragraphs": [
            "尘埃几泯寸心清，晨起孤吟在水亭。",
            "晴景淡红烟景白，近山浓绿远山青。",
            "初因薄宦成羁旅，忽伴轻鸥落渚汀。",
            "安得数年居此地，待须长日补骚经。"
        ],
        "notes": "",
        "id": "9eaef6a6c8df32b96a120b0aa2393f5b"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "秋日登玉峰",
        "preface": "",
        "paragraphs": [
            "玉琢孤峰压富沙，人行峰顶步云霞。",
            "溪流缓去几回曲，树色幽分无数家。",
            "翠拂寒烟平似水，红飘霜叶远如花。",
            "明朝重向城中望，对此孤峰应不差。"
        ],
        "notes": "",
        "id": "b6d23a8b6cf841fa335a6819eb8d82a2"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "壬戌二月",
        "preface": "",
        "paragraphs": [
            "山城二月景如何，行处时时听踏歌。",
            "淡色似黄杨叶小，浓香如蜜菜花多。",
            "春容每到晴时改，天气偏从雨后和。",
            "好向溪头寻钓侣，小溪连夕涨清波。"
        ],
        "notes": "",
        "id": "8a176cd1268760f707675abf3b6c0ea8"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "题东山道院",
        "preface": "",
        "paragraphs": [
            "古院嵚𡼭石作层，绿苔芳草近郊坰。",
            "溪流偶到门前合，山色偏来竹里青。",
            "静与黄蜂通户牖，闲将白鸟共沙汀。",
            "道人亦有能琴者，一曲清徽最可听。"
        ],
        "notes": "",
        "id": "0d36cd888fe65ba8bf3685d7080624a0"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "六月归途",
        "preface": "",
        "paragraphs": [
            "星明残照数峰晴，夜静惟闻水有声。",
            "六月行人须早起，一天凉露湿衣轻。",
            "宦情每向途中薄，诗句多于马上成。",
            "故里诸公应念我，稻花香里计归程。"
        ],
        "notes": "",
        "id": "e798702b0f71d39884d23530e56844d4"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "访湖友",
        "preface": "",
        "paragraphs": [
            "城中日日望南湖，乞得闲来访隠居。",
            "渐有秋霖篱菊长，才无暑气渚莲疎。",
            "壁间古画多贤像，案上尘编半佛书。",
            "未见主人逢稚子，不通姓字独踟躇。"
        ],
        "notes": "",
        "id": "a0a34b62eb7c00723a376e102482ed36"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "中秋集鲍楼作",
        "preface": "",
        "paragraphs": [
            "秋在湖楼正可过，扁舟窈窕逐菱歌。",
            "淡云遮月连天白，远水生凉入夜多。",
            "已是高人难会聚，矧逢佳节共吟哦。",
            "明朝此集喧城市，应说风流似永和。"
        ],
        "notes": "",
        "id": "208aa4fc0cd3b322fed076b2802f6abd"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "登滕王阁",
        "preface": "",
        "paragraphs": [
            "重重楼阁倚江干，岸草汀烟远近间。",
            "春水生时都是水，西山青外别无山。",
            "云归长若真人在，风过犹疑帝子还。",
            "自古舟船城下泊，几人来此望乡关。"
        ],
        "notes": "",
        "id": "f013cb9cf513b8e68194fe5efb962d4a"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "赠赵师秀",
        "preface": "",
        "paragraphs": [
            "游宦归来隔几春，清羸还是旧时身。",
            "养成心性方能静，化得妻儿不说贫。",
            "竹长新阴深似洞，梅添怪相老于人。",
            "亦知曾见高人了，近作文章气力匀。"
        ],
        "notes": "",
        "id": "057446c62b7ec4c4e51413a79570bb18"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "赠徐照",
        "preface": "",
        "paragraphs": [
            "近参圆觉境如何，月冷高空影在波。",
            "身健却缘餐饭少，诗清都为饮茶多。",
            "城居亦似山中静，夜梦俱无世虑魔。",
            "昨日曾知到门外，因随鹤步踏青莎。"
        ],
        "notes": "",
        "id": "8ff75c1522e7a4dfcf0cdbaf49156e17"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "新春书事",
        "preface": "",
        "paragraphs": [
            "出门闲步草萋萋，桑柘阴中亦有蹊。",
            "几树晴烟鶑啭早，一塘春水燕飞低。",
            "空如陶亮官为令，难学严陵住近溪。",
            "圣世幸时沾薄禄，不能辛苦又攀跻。"
        ],
        "notes": "",
        "id": "db73174086de4187dc6aea1c46037751"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "题养拙轩",
        "preface": "",
        "paragraphs": [
            "混沌分来便至今，纷纷巧事日成林。",
            "月明未免虾蟆食，秋至依然蟋蟀吟。",
            "自叹一身全是幻，谁能万事不容心。",
            "到君斋舍清如水，应使凡机尽弗侵。"
        ],
        "notes": "",
        "id": "4b3d19ce4c2ae8190b19b912be4844f1"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "泊马公岭",
        "preface": "",
        "paragraphs": [
            "维舟拂晓步平沙，晚泊云根第一家。",
            "新取菜蔬沾野露，旋编篱落带山花。",
            "门前相对青峰小，屋后流来白水斜。",
            "可爱山翁无一事，藤墙西畔看蜂衙。"
        ],
        "notes": "",
        "id": "863b5b5141a06481d37b131afe962e92"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "酒",
        "preface": "",
        "paragraphs": [
            "才倾一盏碧澄澄，自是山妻手法成。",
            "不遣水多防味薄，要令曲少得香清。",
            "凉从荷叶风边起，煖向梅花月里生。",
            "世味总无如此味，深知此味即渊明。"
        ],
        "notes": "",
        "id": "67cf06f24d84cb0d0000cb03635403aa"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "梅  其一",
        "preface": "",
        "paragraphs": [
            "疎芳点点是春冰，应笑浮华去不停。",
            "石畔长来枝易老，竹间瘦得萼全青。",
            "孤高自爱香无色，寂寞浑教影问形。",
            "莫遣丰□种宫苑，野桥流水最清泠。"
        ],
        "notes": "",
        "id": "68ccd4cac5403d2bb8ad4104bf3a2c5b"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "梅  其二",
        "preface": "",
        "paragraphs": [
            "是谁曾种白玻璃，夐绝寒荒一点奇。",
            "不厌垅头千百树，最怜窗下两三枝。",
            "幽深真似离骚句，枯健犹如贾岛诗。",
            "吟到月斜浑未已，萧萧鬓影有风吹。"
        ],
        "notes": "",
        "id": "365b753eb1079e7413a8cced7cc13a03"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "翁知县归自湖湘",
        "preface": "",
        "paragraphs": [
            "渺渺秋江带碧鸦，君来应是吊湘涯。",
            "怀人也似居无竹，忧世长如饭有砂。",
            "一袖清风诗思远，满汀芳草夕阳赊。",
            "还归殊未□颜瘦，已种湖边遶处花。"
        ],
        "notes": "",
        "id": "33c2bed244a1e7f5ddd2283fc950968b"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "奉酬翁松庐见寄",
        "preface": "",
        "paragraphs": [
            "客路归时雨似烟，归来还近菊花天。",
            "寸心不到青云上，一事难成白发前。",
            "风外松声如昨夕，竹间梅蘂接新年。",
            "闲来得句频相送，自有高人住屋边。"
        ],
        "notes": "",
        "id": "ec41afb40ad721ccf1432d969ba07e29"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "送刘和州",
        "preface": "",
        "paragraphs": [
            "扬旌遥指历阳城，霜淡晴天鼓角明。",
            "步骑打围秋草绿，舳舻传唱晓江平。",
            "岸分南北人烟近，地控东南羽檄清。",
            "牧守只今非易予，九重渊默待盈成。"
        ],
        "notes": "",
        "id": "852482baf5c85df2ec9d60eba3cf7253"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "过九岭",
        "preface": "",
        "paragraphs": [
            "断崖横路水潺潺，行到山根又上山。",
            "眼看别峰云雾起，不知身也在云间。"
        ],
        "notes": "",
        "id": "1e0ca8b9d52cb08aa191f9f084da476d"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "题陈西老画蜀山图",
        "preface": "",
        "paragraphs": [
            "壁立青山带峡溪，闲云尽日自高低。",
            "知他春树深多少，应有清猿在里啼。"
        ],
        "notes": "",
        "id": "cbb6aef50d35f9a4de620fe91702ef31"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "夜凉",
        "preface": "",
        "paragraphs": [
            "夜凉扶杖出山斋，身似孤云倚石崖。",
            "吟就不知山月晓，清风满面落松钗。"
        ],
        "notes": "",
        "id": "b475c2bcaf21c0dea36ea8996a84d0dd"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "春雨  其一",
        "preface": "",
        "paragraphs": [
            "断桥横落浅沙边，沙岸疎梅卧晓烟。",
            "新雨涨溪三尺水，渔翁来觅渡船钱。"
        ],
        "notes": "",
        "id": "45626914387e8cb51aeb5ad9ea33488c"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "春雨  其二",
        "preface": "",
        "paragraphs": [
            "柳著轻黄欲染衣，汀沙漠漠草菲菲。",
            "晓风吹断寒烟碧，无数鸳鸯溪上飞。"
        ],
        "notes": "",
        "id": "66a7fe680594de5b4cc45235584aecd8"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "夏日闲坐",
        "preface": "",
        "paragraphs": [
            "无数山蝉噪夕阳，高峰影里坐阴凉。",
            "石边偶看清泉滴，风过微闻松叶香。"
        ],
        "notes": "",
        "id": "59b39194b65cf56000e23520e4b8bb12"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "丹青阁",
        "preface": "",
        "paragraphs": [
            "翠霭空霏忽有无，笔端谁著此工夫。",
            "溪山本被人图画，却道溪山是画图。"
        ],
        "notes": "",
        "id": "96a9b716f9f0963484366dcc70e4ac3d"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "移官南浦作",
        "preface": "",
        "paragraphs": [
            "簿领初为建水栖，移官南浦又沈迷。",
            "溪山转处人烟隔，惟有黄鹂一样啼。"
        ],
        "notes": "",
        "id": "33969d3217186afed8fced8cd32015ef"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "秋行二首  其一",
        "preface": "",
        "paragraphs": [
            "戛戛秋蝉响似筝，听蝉闲傍柳边行。",
            "小溪清水平如镜，一叶飞来细浪生。"
        ],
        "notes": "",
        "id": "222dbeee00bbf7bff9451be616dcfb38"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "秋行二首  其二",
        "preface": "",
        "paragraphs": [
            "红叶枯梨一两株，翛然秋思满山居。",
            "诗怀自叹多尘土，不似秋来木叶疎。"
        ],
        "notes": "",
        "id": "dff1767892631b528b1a759b8fe97c58"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "建剑道中",
        "preface": "",
        "paragraphs": [
            "云麓烟峦知几层，一湾溪转一湾清。",
            "行人只在清湾里，尽日松声杂水声。"
        ],
        "notes": "",
        "id": "ba9dbc919770551b77b43f1a64a04125"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "舟过水口作",
        "preface": "",
        "paragraphs": [
            "舟行遥指福城关，天宇开时地势宽。",
            "二百里溪平似掌，一帆风色到怀安。"
        ],
        "notes": "",
        "id": "c72b0077865633cf14045f59f8ec7e93"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "新凉",
        "preface": "",
        "paragraphs": [
            "水满田畴稻叶齐，日光穿树晓烟低。",
            "黄鶑也爱新凉好，飞过青山影里啼。"
        ],
        "notes": "",
        "id": "278bd3dc13af9a2fab2f722f871a7e90"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "新春喜雨",
        "preface": "",
        "paragraphs": [
            "农家不厌一冬晴，岁事春来渐有形。",
            "昨夜新雷催好雨，蔬畦麦垅最先青。"
        ],
        "notes": "",
        "id": "9fe9f67e7ac82b48c9b3b5f9232cc54e"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "春晚",
        "preface": "",
        "paragraphs": [
            "午风庭院绿成衣，春色方浓又欲归。",
            "蝌蚪散边荷叶出，酴醿香里柳绵飞。"
        ],
        "notes": "",
        "id": "04ec93bbe9ccc37ef9515122c097b071"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "漳州圆山",
        "preface": "",
        "paragraphs": [
            "轻烟漠漠雾绵绵，野色笼青傍屋前。",
            "尽说漳南风水好，众山围绕一山圆。"
        ],
        "notes": "",
        "id": "7f2bde06f798c14e0c9320c17936a354"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "古陵桥",
        "preface": "",
        "paragraphs": [
            "西桥西岸柳成丝，春去春来岁岁同。",
            "偶被东风吹落絮，又随流水过桥东。"
        ],
        "notes": "",
        "id": "b80af2b3d4df7d9d4f2fd961133ef926"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "新秋",
        "preface": "",
        "paragraphs": [
            "新秋一雨洗林关，晚色清澄满望间。",
            "风静白云横不断，山前又叠一重山。"
        ],
        "notes": "",
        "id": "8de46969232e628012f364284e1bd013"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "五里牌边",
        "preface": "",
        "paragraphs": [
            "路绕山根石磴斜，小桥流水树交加。",
            "柴门半掩无人到，五里牌边三四家。"
        ],
        "notes": "",
        "id": "13b2d375788d7ed9931a92142a35e1df"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "书同安旧酒家壁",
        "preface": "",
        "paragraphs": [
            "榕阴绿满驿程边，驻马难寻旧圣贤。",
            "只有好山横迥野，不论朝暮带轻烟。"
        ],
        "notes": "",
        "id": "f85cb12b8b44af4c7d51c57f68ec144f"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "永春路",
        "preface": "",
        "paragraphs": [
            "路行僻处山山好，春到晴时物物佳。",
            "秀色连云原上麦，清香夹道刺桐花。"
        ],
        "notes": "",
        "id": "35bdddfa454ed3cc0bcfd84fd126dd0b"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "秀峰寺",
        "preface": "",
        "paragraphs": [
            "篮舆晚泊近岩隈，精舍门临古道开。",
            "僧子相逢便相识，十年三过秀峰来。"
        ],
        "notes": "",
        "id": "ae340964ca142331f9d4d81811ffa20a"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "连江官湖",
        "preface": "",
        "paragraphs": [
            "众山围绕渌团圆，官木参差古道边。",
            "行尽浓阴全不了，一湖飞雨带轻烟。"
        ],
        "notes": "",
        "id": "f80d270b3ef7781492267bea20851e49"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "九日上怀古堂",
        "preface": "",
        "paragraphs": [
            "山前事迹古来多，风雨尘埃竟若何。",
            "惟有白衣秦处士，数篇佳句不曾磨。"
        ],
        "notes": "",
        "id": "250f03b2e587d675fc11991d3da23274"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "登薛象先新楼",
        "preface": "",
        "paragraphs": [
            "矮簷风雨送蜗牛，有客来夸百尺楼。",
            "阖郡池台皆下瞰，背城湖海亦全收。",
            "清时未放徒高卧，半世胡为故倦游。",
            "解尽橐金君计决，月明长笛起渔舟。"
        ],
        "notes": "",
        "id": "1b51799727f90a01ef9d2180387049a1"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "梦成",
        "preface": "",
        "paragraphs": [
            "向晚菱歌起，风平水不流。",
            "鸳鸯两相逐，飞过采莲舟。"
        ],
        "notes": "",
        "id": "15f4afea0b5180a3bedcd4e4461b7174"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "湖",
        "preface": "",
        "paragraphs": [
            "拾得柔条弄浅波，清风吹断采莲歌。",
            "又移小艇前汀去，莲叶稠时柳叶多。"
        ],
        "notes": "",
        "id": "e849abf56581a01cf2d042a03c9d7640"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "酴醿",
        "preface": "",
        "paragraphs": [
            "丛丛扶重蕊，微风动弱枝。",
            "北人言语巧，唤作菊酴醿。"
        ],
        "notes": "",
        "id": "a7ce51dd17ccd9c9ed62e56105c0f3da"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "赠九华李丹士",
        "preface": "",
        "paragraphs": [
            "长记零陵郡，共看江上峰。",
            "一生轻世事，几处认仙踪。",
            "转式驱雷电，封泥伏虎龙。",
            "三千三百里，今日又相逢。"
        ],
        "notes": "",
        "id": "c92635b6c0ddd3d0468d56e99dc91f2d"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "寿权漕大卿  其一",
        "preface": "",
        "paragraphs": [
            "青阳初动小春华，尽道葱茏晓气佳。",
            "卿月早随良月诞，绣衣元属衮衣家。",
            "仙方养就双瞳碧，和气分成两脸霞。",
            "看取调羹消息好，年年长带早梅花。"
        ],
        "notes": "",
        "id": "181c88f23c812702a9e7d36feecfa972"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "寿权漕大卿  其二",
        "preface": "",
        "paragraphs": [
            "接物温温笑满眉，步趋登降亦委蛇。",
            "非关饰貌邀人誉，祇是存心不自欺。",
            "王导果能恢德业，谢公端可镇浇漓。",
            "圣明天子崇恭俭，合向中朝正羽仪。"
        ],
        "notes": "",
        "id": "8e270e4c30c69447bdcf89f0b706c80a"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "寿汤侍郎",
        "preface": "",
        "paragraphs": [
            "东括神仙府，三岩福地通。",
            "异人多接迹，相种况同风。",
            "质有璠玙粹，姿全鼎鼐隆。",
            "文章亲视草，丰度早乘骢。",
            "紫橐潜藩贵，金题秘殿崇。",
            "宽卑时自理，诚恪岁乃丰。",
            "身在凝香处，人居和气中。",
            "鶑声春蔼蔼，花影日融融。",
            "剑佩沙堤近，讴歌建水同。",
            "愿瞻崧岳表，长与转洪蒙。"
        ],
        "notes": "",
        "id": "fdfd6b053e5347130849082431730f95"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "寿曾漕",
        "preface": "",
        "paragraphs": [
            "洪波混浩深无底，分作江河合成海。",
            "由来分合必有源，一点清澄元不改。",
            "皇家德泽在人深，人心已洽天眷临。",
            "爰产真贤佐隆治，南丰昆季玉与金。",
            "南丰先生饱文学，笔端璀璨相参错。",
            "帝制犹如盘诰风，良史不令迁固作。",
            "文昭内翰学于兄，文章余事德业成。",
            "温温气见春日暖，凛凛议论秋霜明。",
            "鲁公拜相谁当笔，弟草兄制光如日。",
            "一家盛事今古稀，千载独瞻门第屹。",
            "常时此瑞分为三，朝论鼎立何巉岩。",
            "乾坤清气有时合，合作星郎青似蓝。",
            "中秋五日玉宇澄，非烟非雾朝盈庭。",
            "天上麒麟千载出，人间蟾桂一年轻。",
            "规模局度尤精粹，望见咸知宰相器。",
            "全闽飞最一年余，丹凤啣书九天至。",
            "知公文字如南丰，爱公德器文昭同。",
            "愿公复取鲁公位，斡补造化通洪蒙。",
            "寿公满满称霞觥，勋业长看双鬓青。",
            "乞与芝兰分玉砌，高歌此颂清风生。"
        ],
        "notes": "",
        "id": "71bf653727289ee340901f2bd91a98bf"
    },
    {
        "author": "徐玑",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "薤叶秀且耸，兰香细而幽。"
        ],
        "notes": "",
        "id": "63b3213d9de4a426114387ab7063bd4d"
    }
]