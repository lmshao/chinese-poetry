[
    {
        "author": "徐暄",
        "dynasty": "宋",
        "type": "诗",
        "rhythmic": "",
        "title": "壬寅仲秋二十有五日哭东莱先生之墓  其一",
        "preface": "",
        "paragraphs": [
            "缺月疎星夜己阑，风凄露重逼人寒。",
            "邮亭破晓经行处，不似今朝酷鼻酸。"
        ],
        "notes": "",
        "id": "63e2ec2a1a03c5c6fb4f01ed918cbff0"
    },
    {
        "author": "徐暄",
        "dynasty": "宋",
        "type": "诗",
        "rhythmic": "",
        "title": "壬寅仲秋二十有五日哭东莱先生之墓  其二",
        "preface": "",
        "paragraphs": [
            "庚子秋中忆请违，先生温语扣还期。",
            "去年匍匐双溪路，迨似当年失母时。"
        ],
        "notes": "",
        "id": "c46878e81c24fcbb3213d71678c6c727"
    },
    {
        "author": "徐暄",
        "dynasty": "宋",
        "type": "诗",
        "rhythmic": "",
        "title": "壬寅仲秋二十有五日哭东莱先生之墓  其三",
        "preface": "",
        "paragraphs": [
            "先生墓木已成阴，霁月光风何处寻。",
            "只有遗言常烱烱，誓将白首契初心。"
        ],
        "notes": "",
        "id": "5cb45d6681568d2047cb24eb91f3db10"
    },
    {
        "author": "徐暄",
        "dynasty": "宋",
        "type": "诗",
        "rhythmic": "",
        "title": "壬寅仲秋二十有五日哭东莱先生之墓  其四",
        "preface": "",
        "paragraphs": [
            "四海瞻依一伟人，丘封嶪嶪木森森。",
            "仰天恸哭悲风起，举世中和孰嗣音。"
        ],
        "notes": "",
        "id": "8b808e16f9daceb391429cc6bf355794"
    }
]