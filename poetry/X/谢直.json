[
    {
        "author": "谢直",
        "dynasty": "宋",
        "type": "诗",
        "rhythmic": "",
        "title": "遣怀五首寄致道  其一",
        "preface": "",
        "paragraphs": [
            "贫者士之常，富亦我所欲。",
            "得常讵可厌，逐欲何由足。",
            "荒哉化蝶翁，微欤监河粟。",
            "人生命如线，日须不盈匊。",
            "俯仰天地间，何由谢羁束。"
        ],
        "notes": "",
        "id": "04c89a01501c2f47ae7f8a03a4b6ad1f"
    },
    {
        "author": "谢直",
        "dynasty": "宋",
        "type": "诗",
        "rhythmic": "",
        "title": "遣怀五首寄致道  其二",
        "preface": "",
        "paragraphs": [
            "时命各有遇，何言富与贫。",
            "有来疾雷电，决去微埃尘。",
            "坐令区区者，视此为鬼神。",
            "既有得失患，自忘情性真。",
            "所以首阳山，昔有饿死人。"
        ],
        "notes": "",
        "id": "72b4a311806db09317b28bc2cb211c07"
    },
    {
        "author": "谢直",
        "dynasty": "宋",
        "type": "诗",
        "rhythmic": "",
        "title": "遣怀五首寄致道  其三",
        "preface": "",
        "paragraphs": [
            "君子不谋食，士固食于人。",
            "饥饿自有责，何足烦吾神。",
            "拂几展我书，熟读困蹇屯。",
            "羲文与周孔，可鉴道屈信。",
            "叹叹眼中事，悠悠尘间身。"
        ],
        "notes": "",
        "id": "0bb5ac7b4aab1920047aaf694855fee9"
    },
    {
        "author": "谢直",
        "dynasty": "宋",
        "type": "诗",
        "rhythmic": "",
        "title": "遣怀五首寄致道  其四",
        "preface": "",
        "paragraphs": [
            "生当益于人，为道固不同。",
            "赐也乃结驷，回也乃屡空。",
            "忆昔年少壮，未知理穷通。",
            "收身百忧余，自置寂寞中。",
            "𫗴粥傥可继，当为七十翁。"
        ],
        "notes": "",
        "id": "964dca9ce96cdead6df850589b6b084b"
    },
    {
        "author": "谢直",
        "dynasty": "宋",
        "type": "诗",
        "rhythmic": "",
        "title": "遣怀五首寄致道  其五",
        "preface": "",
        "paragraphs": [
            "在昔营居巢，首尾三十年。",
            "高邻念羁旅，分我佳林泉。",
            "自从仓幕归，亦买半顷田。",
            "坐念颜太师，粥竭祇益煎。",
            "不如边孝先，昼眠腹便便。"
        ],
        "notes": "",
        "id": "e4885937c8c7b004f69f03ca063278c9"
    },
    {
        "author": "谢直",
        "dynasty": "宋",
        "type": "诗",
        "rhythmic": "",
        "title": "辰十月八日同希周扫松灵石晚步松下怆然有怀以数诗示儿姪辈邀希周同赋时阿同在新城他日当寄之  其一",
        "preface": "",
        "paragraphs": [
            "寒光转南陆，夕景上乔木。",
            "层柯荫修径，疏密散金绿。",
            "缅怀载酒人，萝蔓记遐躅。",
            "行行出林表，烟莽际童牧。",
            "时有种麦儿，挥鉏电翻覆。"
        ],
        "notes": "",
        "id": "22d17600100f6d1513d810591e21b26e"
    },
    {
        "author": "谢直",
        "dynasty": "宋",
        "type": "诗",
        "rhythmic": "",
        "title": "辰十月八日同希周扫松灵石晚步松下怆然有怀以数诗示儿姪辈邀希周同赋时阿同在新城他日当寄之  其二",
        "preface": "",
        "paragraphs": [
            "老树谁所栽，及兹上交盖。",
            "峥嵘仰巨樟，秀发怜稚桧。",
            "悠然搅心思，慨我百年外。",
            "我怀引以长，天色惨欲晦。",
            "投床闻夕钟，拥衾不成醉。"
        ],
        "notes": "",
        "id": "b1607d062a10b5f608ec7b0ec18b81f5"
    },
    {
        "author": "谢直",
        "dynasty": "宋",
        "type": "诗",
        "rhythmic": "",
        "title": "辰十月八日同希周扫松灵石晚步松下怆然有怀以数诗示儿姪辈邀希周同赋时阿同在新城他日当寄之  其三",
        "preface": "",
        "paragraphs": [
            "长怀邴曼容，远慕蘧伯玉。",
            "养志则安能，寡过亦所欲。",
            "邈哉误儒冠，坐使衣食促。",
            "籝书不论金，终身未易读。",
            "洒扫惭老僧，日食才一粥。"
        ],
        "notes": "",
        "id": "223363e87f567260e4f09abbefede144"
    },
    {
        "author": "谢直",
        "dynasty": "宋",
        "type": "诗",
        "rhythmic": "",
        "title": "辰十月八日同希周扫松灵石晚步松下怆然有怀以数诗示儿姪辈邀希周同赋时阿同在新城他日当寄之  其四",
        "preface": "",
        "paragraphs": [
            "先公为直言，蔡林古无书。",
            "家贫卖窗箔，编箨聚所余。",
            "取之写文字，琐细行虫蛆。",
            "遂令后奕世，衣冠出门闾。",
            "今为执政孙，学与不学欤。"
        ],
        "notes": "",
        "id": "d080466325ce974e59f6434fc7359a6f"
    },
    {
        "author": "谢直",
        "dynasty": "宋",
        "type": "诗",
        "rhythmic": "",
        "title": "辰十月八日同希周扫松灵石晚步松下怆然有怀以数诗示儿姪辈邀希周同赋时阿同在新城他日当寄之  其五",
        "preface": "",
        "paragraphs": [
            "小夫智解短，锥刀竞其身。",
            "养志与养体，孰为能事亲。",
            "堂堂父母躯，浩浩仁义贫。",
            "此贫不以道，此乐岂非真。",
            "我知我天分，人言葛天民。"
        ],
        "notes": "",
        "id": "42ac979031ef267529fa34544ef2c7f4"
    },
    {
        "author": "谢直",
        "dynasty": "宋",
        "type": "诗",
        "rhythmic": "",
        "title": "辰十月八日同希周扫松灵石晚步松下怆然有怀以数诗示儿姪辈邀希周同赋时阿同在新城他日当寄之  其六",
        "preface": "",
        "paragraphs": [
            "昔在井田日，一民本非四。",
            "农隙或工商，其秀乃称士。",
            "是知桑禾间，可以寄书史。",
            "时非长桀耦，时得伊傅事。",
            "卒岁优游哉，吾道甚简易。"
        ],
        "notes": "",
        "id": "8370ccae6babdb0388340bbf04090bb5"
    },
    {
        "author": "谢直",
        "dynasty": "宋",
        "type": "诗",
        "rhythmic": "",
        "title": "辰十月八日同希周扫松灵石晚步松下怆然有怀以数诗示儿姪辈邀希周同赋时阿同在新城他日当寄之  其七",
        "preface": "",
        "paragraphs": [
            "渊明真学者，余事聊为诗。",
            "我读命子篇，怆彼已焉辞。",
            "后来杜陵翁，自笑身长儿。",
            "我昔过庭日，教诲真严师。",
            "哀哀蓼莪泪，洒洒坟树枝。"
        ],
        "notes": "",
        "id": "1384926d2c42b419dfa31516618e978a"
    },
    {
        "author": "谢直",
        "dynasty": "宋",
        "type": "诗",
        "rhythmic": "",
        "title": "辰十月八日同希周扫松灵石晚步松下怆然有怀以数诗示儿姪辈邀希周同赋时阿同在新城他日当寄之  其八",
        "preface": "",
        "paragraphs": [
            "长怀际天渊，短怀在眉睫。",
            "吾门起典午，台徙今五叶。",
            "中原气象属，前辈风流接。",
            "柰何不竟书，而欲事作业。",
            "感此怀短长，赋诗写胸胁。"
        ],
        "notes": "",
        "id": "c5438f0aff8de4bb78684e000db0bb2d"
    },
    {
        "author": "谢直",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "上有皇天下后土，此身不患无归所。",
            "凭谁说与清河公，何苦为人作黄祖。"
        ],
        "notes": "",
        "id": "7c310106c4847848d3235359fa73df76"
    },
    {
        "author": "谢直",
        "dynasty": "宋",
        "type": "诗",
        "rhythmic": "",
        "title": "山居二首寄朝中故旧  其一",
        "preface": "",
        "paragraphs": [
            "苒苒年华渐向西，可能回脚下涂泥。",
            "静收营虑还书卷，少有工夫入菜畦。",
            "洁甚水蒲边白鸟，翩然风柳下黄鹂。",
            "犹嫌宿处闻鸡犬，更待移深过虎蹊。"
        ],
        "notes": "",
        "id": "3d6943b6a46c3cfe2f58e5bfa11c1dce"
    },
    {
        "author": "谢直",
        "dynasty": "宋",
        "type": "诗",
        "rhythmic": "",
        "title": "山居二首寄朝中故旧  其二",
        "preface": "",
        "paragraphs": [
            "造化涵洪靡不容，近分一谷著愚公。",
            "地因沙涨偏宜竹，山为岩多却碍松。",
            "夜静图书天晓睡，腊寒薪火暑天风。",
            "独惭道学工夫浅，却比先师不屡空。"
        ],
        "notes": "",
        "id": "30373fc092236e70bb218ca18b77d422"
    },
    {
        "author": "谢直",
        "dynasty": "宋",
        "type": "诗",
        "rhythmic": "",
        "title": "挽刘省庵",
        "preface": "",
        "paragraphs": [
            "敢谓曾同学，巍科尚累君。",
            "世须存我辈，天乃误斯文。",
            "乡国缘当尽，衣冠哭忍闻。",
            "何当车挽什，刻石累高坟。"
        ],
        "notes": "",
        "id": "e6f49fd4dd43d6591d8615220cddbe80"
    }
]