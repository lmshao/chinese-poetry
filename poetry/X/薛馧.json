[
    {
        "author": "薛馧",
        "dynasty": "唐",
        "type": "诗",
        "rhythmic": "",
        "title": "赠郑女郎",
        "preface": "",
        "paragraphs": [
            "艳阳灼灼河洛神，珠帘绣户青楼春。",
            "能弹箜篌弄纤指，愁杀门前少年子。",
            "笑开一面红粉妆，东园几树桃花死。",
            "朝理曲，暮理曲，独坐窗前一片玉。",
            "行也娇，坐也娇，见之令人魂魄销。",
            "堂前锦褥红地𬬻，绿沈香榼倾屠苏。",
            "解佩时时歇歌管，芙蓉帐里兰麝满。",
            "晚起罗衣香不断，灭烛每嫌秋夜短。"
        ],
        "notes": "",
        "id": "d5bf6849eaf63b9a829a6c1152b73308"
    },
    {
        "author": "薛馧",
        "dynasty": "唐",
        "type": "诗",
        "rhythmic": "",
        "title": "古意",
        "preface": "",
        "paragraphs": [
            "昨夜巫山中，失却阳台女。",
            "朝来香阁里，独伴楚王语。"
        ],
        "notes": "",
        "id": "fbb54112bc0bcb6e41044c50eb26b276"
    },
    {
        "author": "薛馧",
        "dynasty": "唐",
        "type": "诗",
        "rhythmic": "",
        "title": "赠故人",
        "preface": "",
        "paragraphs": [
            "昔别容如玉，今来鬓若丝。",
            "泪痕应共见，肠断阿谁知。"
        ],
        "notes": "",
        "id": "5bbdc093aff77d9ef7c9bb597ad86d29"
    },
    {
        "author": "薛馧",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "寂寞相思处，雕梁落燕泥。"
        ],
        "notes": "",
        "id": "c922e64e204084a2309dfb21a7377fa1"
    }
]