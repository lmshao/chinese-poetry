[
    {
        "author": "徐梦发",
        "dynasty": "宋",
        "type": "诗",
        "rhythmic": "",
        "title": "龟山祷雨",
        "preface": "",
        "paragraphs": [
            "久困焦熬里，持香谒二禅。",
            "会留一宿觉，了得寸心缘。",
            "鹤识小溪路，钟闻上界天。",
            "龙湫分勺水，法海遍三千。"
        ],
        "notes": "",
        "id": "8b4250e9973b24a754ee31200202ab86"
    },
    {
        "author": "徐梦发",
        "dynasty": "宋",
        "type": "诗",
        "rhythmic": "",
        "title": "支提禅寺",
        "preface": "",
        "paragraphs": [
            "来谒支提古道场，几年袍锦韵犹香。",
            "芙蓉梦里僧趺坐，薝卜林中佛放光。",
            "禅语了参一宿觉，尘缘顿悟半生忙。",
            "若分座下龙王水，免使春田待插秧。"
        ],
        "notes": "",
        "id": "bc33e4a306230cf91b28b7272f1c9543"
    },
    {
        "author": "徐梦发",
        "dynasty": "宋",
        "type": "诗",
        "rhythmic": "",
        "title": "凤山禅寺",
        "preface": "",
        "paragraphs": [
            "百役红尘吏，过门一解鞍。",
            "频来无事干，孤坐有山看。",
            "留月不掩户，招风长倚栏。",
            "马嘶催去路，吾道尚盘桓。"
        ],
        "notes": "",
        "id": "b4be3cc986ea54282c2ce9af1bccee3e"
    },
    {
        "author": "徐梦发",
        "dynasty": "宋",
        "type": "诗",
        "rhythmic": "",
        "title": "超览亭",
        "preface": "",
        "paragraphs": [
            "壬子岁二月，亭成始宴宾。",
            "扁题原用旧，轮奂喜更新。",
            "远眺江逾碧，静观山自春。",
            "亭边山更好，一洗簿书尘。"
        ],
        "notes": "",
        "id": "9e4347a61b8d25694fbb2e55b742110a"
    }
]