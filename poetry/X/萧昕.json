[
    {
        "author": "萧昕",
        "dynasty": "唐",
        "type": "诗",
        "rhythmic": "",
        "title": "洛出书",
        "preface": "",
        "paragraphs": [
            "海内昔凋瘵，天网斯浡潏。",
            "龟灵启圣图，龙马负书出。",
            "大哉明德盛，远矣彝伦秩。",
            "地敷作乂功，人免为鱼恤。",
            "既彰千国理，岂止百川溢。",
            "永赖至于今，畴庸未云毕。"
        ],
        "notes": "",
        "id": "0af7bd7974e1159ed518f52308302222"
    },
    {
        "author": "萧昕",
        "dynasty": "唐",
        "type": "诗",
        "rhythmic": "",
        "title": "临风舒锦",
        "preface": "",
        "paragraphs": [
            "丽锦疋云终，襜襜展向风。",
            "花开翻覆翠，色乱动摇红。",
            "缕散悠扬里，文回照灼中。",
            "低垂疑步障，吹起作晴虹。",
            "既与丘迟梦，深知卓氏功。",
            "还乡将制服，从此表亨通。"
        ],
        "notes": "",
        "id": "98dffdc1f2bdba75a2280ceec8a252da"
    },
    {
        "author": "萧昕",
        "dynasty": "唐",
        "type": "诗",
        "rhythmic": "",
        "title": "上林白鹿赋附歌",
        "preface": "",
        "paragraphs": [
            "德由庾兮群物凑，协嘉祥兮扰灵兽。",
            "感䜣合于天符，遂充塞于君囿。",
            "（见《文苑英华》卷八九）。"
        ],
        "notes": "",
        "id": "f26257f6be1a7d40020cbfa6d981a1f1"
    }
]