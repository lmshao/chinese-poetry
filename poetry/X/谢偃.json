[
    {
        "author": "谢偃",
        "dynasty": "唐",
        "type": "诗",
        "rhythmic": "",
        "title": "杂曲歌辞 踏歌词 一",
        "preface": "",
        "paragraphs": [
            "春景娇春台，新露泣新梅。",
            "春叶参差吐，新花重叠开。",
            "花影飞莺去，歌声度鸟来。",
            "倩看飘飖雪，何如舞袖回。"
        ],
        "notes": "",
        "id": "a62170faa7e86f66d7237a81264c37c0"
    },
    {
        "author": "谢偃",
        "dynasty": "唐",
        "type": "诗",
        "rhythmic": "",
        "title": "杂曲歌辞 踏歌词 二",
        "preface": "",
        "paragraphs": [
            "逶迤度香阁，顾步出兰闺。",
            "欲遶鸳鸯殿，先过桃李蹊。",
            "风带舒还卷，簪花举复低。",
            "欲问今宵乐，但听歌声齐。"
        ],
        "notes": "",
        "id": "343245bc99307c9755f12cc203da4cd8"
    },
    {
        "author": "谢偃",
        "dynasty": "唐",
        "type": "诗",
        "rhythmic": "",
        "title": "杂曲歌辞 踏歌词 三",
        "preface": "",
        "paragraphs": [
            "夜久星沉没，更深月影斜。",
            "裙轻才动佩，鬟薄不胜花。",
            "细风吹宝袜，轻露湿红纱。",
            "相看乐未已，兰灯照九华。"
        ],
        "notes": "",
        "id": "65dbbab217891f973a463d8aef5e32cc"
    },
    {
        "author": "谢偃",
        "dynasty": "唐",
        "type": "诗",
        "rhythmic": "",
        "title": "踏歌词三首 一",
        "preface": "",
        "paragraphs": [
            "春景娇春台，新露泣新梅。",
            "春叶参差吐，新花重叠开。",
            "花影飞莺去，歌声度鸟来。",
            "倩看飘飖雪，何如舞袖回。"
        ],
        "notes": "",
        "id": "a62170faa7e86f66d7237a81264c37c0"
    },
    {
        "author": "谢偃",
        "dynasty": "唐",
        "type": "诗",
        "rhythmic": "",
        "title": "踏歌词三首 二",
        "preface": "",
        "paragraphs": [
            "逶迤度香合，顾步出兰闺。",
            "欲绕鸳鸯殿，先过桃李蹊。",
            "风带舒还卷，簪花举复低。",
            "欲问今宵乐，但听歌声齐。"
        ],
        "notes": "",
        "id": "90f78f31ed48e409628035f4d66efa19"
    },
    {
        "author": "谢偃",
        "dynasty": "唐",
        "type": "诗",
        "rhythmic": "",
        "title": "踏歌词三首 三",
        "preface": "",
        "paragraphs": [
            "夜久星沉没，更深月影斜。",
            "裙轻才动珮，鬟薄不胜花。",
            "细风吹宝袂，轻露湿红纱。",
            "相看乐未已，兰灯照九华。"
        ],
        "notes": "",
        "id": "65dbbab217891f973a463d8aef5e32cc"
    },
    {
        "author": "谢偃",
        "dynasty": "唐",
        "type": "诗",
        "rhythmic": "",
        "title": "乐府新歌应教",
        "preface": "",
        "paragraphs": [
            "青楼绮阁已含春，凝妆艳粉复如神。",
            "细细轻裙全漏影，离离薄扇讵障尘。",
            "樽中酒色恒宜满，曲里歌声不厌新。",
            "紫燕欲飞先遶栋，黄莺始哢即娇人。",
            "撩乱垂丝昏柳陌，参差浓叶暗桑津。",
            "上客莫畏斜光晚，自有西园明月轮。"
        ],
        "notes": "",
        "id": "64d56d85886aa03a9a1e3451fa5b6d69"
    },
    {
        "author": "谢偃",
        "dynasty": "唐",
        "type": "诗",
        "rhythmic": "",
        "title": "杂言诗",
        "preface": "",
        "paragraphs": [
            "嘉辰令月欢无极，万岁千秋乐未央。",
            "（见《日本古典文学大系》七三册收日人藤原公任一○一八年左右纂《和汉朗咏集》卷下《祝》。",
            "）（按：题据川口久雄校注引架藏私注本。",
            "）。"
        ],
        "notes": "",
        "id": "408179b0a3c555a08c61a2d7971302f9"
    }
]