[
    {
        "author": "许开",
        "dynasty": "宋",
        "type": "诗",
        "rhythmic": "",
        "title": "含笑花",
        "preface": "",
        "paragraphs": [
            "献笑佳人绝可怜，姿姿靥辅巧承欢。",
            "一枝不用千金买，雨洗风吹却粲然。"
        ],
        "notes": "",
        "id": "0b9e75ace7a42f051b827f88bafdbf01"
    },
    {
        "author": "许开",
        "dynasty": "宋",
        "type": "诗",
        "rhythmic": "",
        "title": "水仙花",
        "preface": "",
        "paragraphs": [
            "定州红花瓷，块石艺灵苗。",
            "方苞茁水仙，厥名为玉霄。",
            "适从闽越来，绿绶拥翠条。",
            "十花冒其颠，一一振鹭翘。",
            "粉蕤间黄白，清香从风飘。",
            "回首天台山，更识胆瓶蕉。"
        ],
        "notes": "",
        "id": "6d42ccce0ca2caa3847ac503c915ed5c"
    },
    {
        "author": "许开",
        "dynasty": "宋",
        "type": "诗",
        "rhythmic": "",
        "title": "茉莉花",
        "preface": "",
        "paragraphs": [
            "火令行南国，彤云间丹霞。",
            "之子方热中，濯濯冰雪花。",
            "植根却月盘，趣驾七香车。"
        ],
        "notes": "",
        "id": "88649fcd3179ae06a1a87eb693fab6c8"
    },
    {
        "author": "许开",
        "dynasty": "宋",
        "type": "诗",
        "rhythmic": "",
        "title": "洞霄宫",
        "preface": "",
        "paragraphs": [
            "珠宫梁柱太平年，福地从知接洞天。",
            "曲槛一峰飞怪石，幽亭三峡迸流泉。",
            "骊龙睡重时方旱，白鹤归来客欲仙。",
            "殿上红云西日映，此身如在玉皇前。"
        ],
        "notes": "",
        "id": "188ae301bce6f380765717613aaf24d4"
    }
]