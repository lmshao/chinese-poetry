[
    {
        "author": "谢升俊",
        "dynasty": "宋",
        "type": "诗",
        "rhythmic": "",
        "title": "建炎丞相成国吕忠穆公退老堂  其一",
        "preface": "",
        "paragraphs": [
            "当年直奋渭滨渔，远业端为万世图。",
            "戡乱功犹存社稷，爱闲身已到江湖。",
            "竹间便好开三径，池外何妨架一区。",
            "从此标名为退老，时将杖屦许谁俱。"
        ],
        "notes": "",
        "id": "370d4a75f66ffdbf061e5050c6319a38"
    },
    {
        "author": "谢升俊",
        "dynasty": "宋",
        "type": "诗",
        "rhythmic": "",
        "title": "建炎丞相成国吕忠穆公退老堂  其二",
        "preface": "",
        "paragraphs": [
            "再造功成不自居，玉墀长见咏归欤。",
            "青山流水看无厌，燠馆凉台兴有余。",
            "天子时时思旧德，苍生日日傒新除。",
            "黑头便上锋车去，遥想槐庭席正虚。"
        ],
        "notes": "",
        "id": "ab52e288a95ca4da73fd5abe6edd3fc7"
    }
]