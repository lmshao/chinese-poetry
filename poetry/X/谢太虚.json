[
    {
        "author": "谢太虚",
        "dynasty": "唐",
        "type": "诗",
        "rhythmic": "",
        "title": "杪秋洞庭怀王道士",
        "preface": "",
        "paragraphs": [
            "漂泊日复日，洞庭今更秋。",
            "青桃亦何意，此夜催人愁。",
            "惆怅客中月，裴回江上楼。",
            "心知楚天远，目送沧波流。",
            "谢客久已灭，微言无处求。",
            "空余白云在，客兴随孤舟。",
            "千里杳难尽，一身常独游。",
            "故园复何许，江汉徒迟留。"
        ],
        "notes": "",
        "id": "ea505d7b7cec9fcd00efe491df343eaf"
    }
]