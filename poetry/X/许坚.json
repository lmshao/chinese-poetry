[
    {
        "author": "许坚",
        "dynasty": "唐",
        "type": "诗",
        "rhythmic": "",
        "title": "登游齐山",
        "preface": "",
        "paragraphs": [
            "星使南驰入楚重，此山偏得驻行踪。",
            "落花满地月华冷，寂寞旧山三四峰。"
        ],
        "notes": "",
        "id": "c67ecb642d1aaa1ffe83e3e8300bfd8b"
    },
    {
        "author": "许坚",
        "dynasty": "唐",
        "type": "诗",
        "rhythmic": "",
        "title": "游溧阳下山寺",
        "preface": "",
        "paragraphs": [
            "地枕吴溪与越峰，前朝恩锡灵泉额。",
            "竹林晴见雁塔高，石室曾栖几禅伯。",
            "荒碑字没秋苔深，古池香泛荷花白。",
            "客有经年说别林，落日啼猨情脉脉。"
        ],
        "notes": "",
        "id": "8703d214468c02c62fbc5e0a07cf8a01"
    },
    {
        "author": "许坚",
        "dynasty": "唐",
        "type": "诗",
        "rhythmic": "",
        "title": "题幽栖观",
        "preface": "",
        "paragraphs": [
            "仙翁上升去，丹井寄晴壑。",
            "山色接天台，湖光照寥廓。",
            "玉洞绝无人，老桧犹栖鹤。",
            "我欲掣青蛇，他时冲碧落。"
        ],
        "notes": "",
        "id": "73e4fc4d0017ffde6b0cb3a079da3f3d"
    },
    {
        "author": "许坚",
        "dynasty": "唐",
        "type": "诗",
        "rhythmic": "",
        "title": "上舍人徐铉",
        "preface": "",
        "paragraphs": [
            "几宵烟月锁楼台，欲寄侯门荐下才。",
            "满面尘埃人不识，谩随流水出山来。"
        ],
        "notes": "",
        "id": "e9f6bc618f1612c1de2326c7d0607a37"
    },
    {
        "author": "许坚",
        "dynasty": "唐",
        "type": "诗",
        "rhythmic": "",
        "title": "题茅山观",
        "preface": "",
        "paragraphs": [
            "常恨清风千载郁，洞天令得恣游遨。",
            "松楸古色玉坛静，鸾鹤不来青汉高。",
            "茅氏井寒丹已化，玄宗碑断梦仍劳。",
            "分明有个长生路，休向红尘叹二毛。"
        ],
        "notes": "",
        "id": "fb1c3cd53f699b18d646c002ca681510"
    },
    {
        "author": "许坚",
        "dynasty": "唐",
        "type": "诗",
        "rhythmic": "",
        "title": "游溧阳霞泉寺限白字",
        "preface": "",
        "paragraphs": [
            "近枕吴溪与越峰，前朝恩赐云泉额。",
            "竹林晴见鴈塔高，石室曾栖几禅伯。",
            "荒碑字没莓苔深，古池香泛荷花白。",
            "客有经年别故林，落日啼猨情脉脉。"
        ],
        "notes": "",
        "id": "bfb8fc7c21be148065ac95e357569a83"
    },
    {
        "author": "许坚",
        "dynasty": "唐",
        "type": "诗",
        "rhythmic": "",
        "title": "幽栖观",
        "preface": "",
        "paragraphs": [
            "仙翁上升去，丹井寄晴壑。",
            "山色接天台，湖光照寥廓。",
            "玉洞绝无人，老桧犹栖鹤。",
            "我欲掣青蛇，他时冲碧落。"
        ],
        "notes": "",
        "id": "73e4fc4d0017ffde6b0cb3a079da3f3d"
    },
    {
        "author": "许坚",
        "dynasty": "唐",
        "type": "诗",
        "rhythmic": "",
        "title": "题茅山观",
        "preface": "",
        "paragraphs": [
            "尝恨清风千载郁，洞天今得恣游遨。",
            "松楸一色古坛静，鸾鹤不来青汉高。",
            "茅氏井寒丹已化，玄宗碑断梦仍劳。",
            "分明有个长生路，休向红尘叹二毛。"
        ],
        "notes": "",
        "id": "1b33471094850b3ff179a0bd13317eb0"
    },
    {
        "author": "许坚",
        "dynasty": "唐",
        "type": "诗",
        "rhythmic": "",
        "title": "题扇",
        "preface": "",
        "paragraphs": [
            "哦吟但写胸中妙，饮酒能忘身后名。",
            "但愿长闲有诗酒，一溪风月共清明。"
        ],
        "notes": "",
        "id": "b58bbbeb6c5d52d477c04130b11139b2"
    },
    {
        "author": "许坚",
        "dynasty": "唐",
        "type": "诗",
        "rhythmic": "",
        "title": "上徐舍人铉",
        "preface": "",
        "paragraphs": [
            "几宵烟月锁楼台，欲寄侯门荐祢才。",
            "满面尘埃人不识，谩随流水出山来。"
        ],
        "notes": "",
        "id": "e9f6bc618f1612c1de2326c7d0607a37"
    },
    {
        "author": "许坚",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "道既学不得，仙从何处来？卧久似慵伸雪项，立迟犹未整霜衣。"
        ],
        "notes": "",
        "id": "4d02964aaafede48344328e3c85ce426"
    },
    {
        "author": "许坚",
        "dynasty": "唐",
        "type": "诗",
        "rhythmic": "",
        "title": "题失",
        "preface": "",
        "paragraphs": [
            "祇应天上路，不为下方开。",
            "道既学不得，仙从何处来。",
            "（〖1〗按此诗见宋郑文宝撰《江南余载》卷下，《知不足斋丛书》本。",
            "《全唐诗》卷七百五十七收许坚诗五首，又卷八百六十一仙卷亦收五首幷句，其中两句曰「道既学不得，仙从何处来」。",
            "即此诗之后两句，盖《全唐诗》缺其前半。",
            "〖2〗《江南余载》：许坚往来句曲庐阜之间，草装布囊，或卧于野，或和衣浴涧中，萧然不接人事，独笑独吟而已〖余畧〗。",
            "）。"
        ],
        "notes": "",
        "id": "9efc649d64958cc2d0d24172d201ace2"
    },
    {
        "author": "许坚",
        "dynasty": "唐",
        "type": "诗",
        "rhythmic": "",
        "title": "小桃源（一题《入黟吟》。《舆地纪胜》二十作李白诗）（未详其所自来，客游于黟，乐之，作诗云云，遂家焉。今桃源洞有许氏，盖其后裔云。或曰：坚即宣平，坚其名，宣平其字，未知是否。〖1〗）",
        "preface": "",
        "paragraphs": [
            "黟邑桃源小，烟霞百里宽。",
            "地多灵草木，人尚古衣冠。",
            "市向晡时散，山经夜后寒。",
            "吏闲民讼简，秋菊露漙漙。",
            "（康熙《徽州府志》十七《流寓传》。",
            "又见《黟县志》十六）（〖1〗此说误。",
            "《太平广记》卷二四引《续仙传》谓许宣平为景云中人，许坚则为南唐人，其间相隔二百余年。",
            "又本诗前已收李白名下，惟此多末二句。",
            "）。"
        ],
        "notes": "",
        "id": "cdd0c20413e7193323f018c6d180f3a8"
    },
    {
        "author": "许坚",
        "dynasty": "唐",
        "type": "诗",
        "rhythmic": "",
        "title": "戢兵山（旧名石鼓山，在黟县北十五里，高百仞，周十里，有石鼓、石人、石驴。相传石鼓鸣即驴鸣，人哭而长官不利。后凿其鼓破之，遂不复鸣。唐天宝六年改今名。）",
        "preface": "",
        "paragraphs": [
            "石鼓高悬蕴大音，白云峰顶始铺金。",
            "能来斯地鼓斯鼓，尽达曹溪圣祖心。"
        ],
        "notes": "",
        "id": "7448fb195fb075ed6a61c0b0abfe9aec"
    },
    {
        "author": "许坚",
        "dynasty": "唐",
        "type": "诗",
        "rhythmic": "",
        "title": "题胡氏华林书院（题拟）",
        "preface": "",
        "paragraphs": [
            "尽说灵踪好画图，幽奇高尚义群居。",
            "山林总是神仙隐，礼乐爰修周孔书。",
            "解驾十年惟壮士，担簦千里结名庐。",
            "功成霄汉非常事，对此那堪不我欺。",
            "（见宣统元年刊《甘竹胡氏十修族谱》，转引自《文学遗产》一九八四年第三期刊谢先模《宋人佚诗一束》。",
            "）。"
        ],
        "notes": "",
        "id": "c6bbf744d325eb489ed6a1bca710ba59"
    }
]