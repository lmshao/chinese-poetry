[
    {
        "author": "许彦先",
        "dynasty": "宋",
        "type": "诗",
        "rhythmic": "",
        "title": "药洲",
        "preface": "",
        "paragraphs": [
            "花药氛氲海上洲，水中云影带沙流。",
            "直应路与银潢接，槎客时来犯斗牛。"
        ],
        "notes": "",
        "id": "1caf872cfbfee598458679df805fa06a"
    },
    {
        "author": "许彦先",
        "dynasty": "宋",
        "type": "诗",
        "rhythmic": "",
        "title": "再游阳春通真岩",
        "preface": "",
        "paragraphs": [
            "壁倚干宁碣，龛笼大业僧。",
            "七年驰使路，两蹑石梯层。"
        ],
        "notes": "",
        "id": "94c918c47c8ce5cfe9ed686c559edd17"
    },
    {
        "author": "许彦先",
        "dynasty": "宋",
        "type": "诗",
        "rhythmic": "",
        "title": "游碧落洞二首  其一",
        "preface": "",
        "paragraphs": [
            "崖卷层霄阔，溪穿碧玉横。",
            "银河一派水，终日泻天声。"
        ],
        "notes": "",
        "id": "ef747fa2e598027e4cc8ca779b4e8e5b"
    },
    {
        "author": "许彦先",
        "dynasty": "宋",
        "type": "诗",
        "rhythmic": "",
        "title": "游碧落洞二首  其二",
        "preface": "",
        "paragraphs": [
            "玉峰刳不尽，满室碧琅玕。",
            "太始藏灵气，寥寥五月寒。"
        ],
        "notes": "",
        "id": "e5bc128cc1996e9a7674cdc79c6f60f9"
    },
    {
        "author": "许彦先",
        "dynasty": "宋",
        "type": "诗",
        "rhythmic": "",
        "title": "南山宣圣庙窃见太守黄公题名有作  其一",
        "preface": "",
        "paragraphs": [
            "千仞岩岩涌白云，不教紫翠落尘氛。",
            "长留雨后凭栏意，堆叠清光伴使君。"
        ],
        "notes": "",
        "id": "74bc22c6d9aafd24209eb479084323e6"
    },
    {
        "author": "许彦先",
        "dynasty": "宋",
        "type": "诗",
        "rhythmic": "",
        "title": "南山宣圣庙窃见太守黄公题名有作  其二",
        "preface": "",
        "paragraphs": [
            "数仞环分一径深，讲筵深处暮烟沈。",
            "金铃木舌新扬意，忠孝昭昭剌史心。"
        ],
        "notes": "",
        "id": "86294d103c51ebc21f69043b7d2bff30"
    },
    {
        "author": "许彦先",
        "dynasty": "宋",
        "type": "诗",
        "rhythmic": "",
        "title": "湖上十亭",
        "preface": "",
        "paragraphs": [
            "昔年曾看海阳图，巧状湖山恐见诬。",
            "今日登临真可爱，画图翻觉少工夫。"
        ],
        "notes": "",
        "id": "bf76956180f64f2277e5f179862f47d9"
    },
    {
        "author": "许彦先",
        "dynasty": "宋",
        "type": "诗",
        "rhythmic": "",
        "title": "题舜井断碑",
        "preface": "",
        "paragraphs": [
            "一千二百余年外，万古销磨不可寻。",
            "舜子井泉谁记古，随人闾巷祇如今。",
            "隶书字杂科虫体，氏爵名存乐石阴。",
            "登览时来醒醉眼，也胜他物在园林。"
        ],
        "notes": "",
        "id": "8e35eacd079e788b32d31a1f48679319"
    }
]