[
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "至日荷李常侍过郊居",
        "preface": "",
        "paragraphs": [
            "贱子守柴荆，谁人记姓名。",
            "风云千骑降，草木一阳生。",
            "礼异江河动，欢殊里巷惊。",
            "称觞容侍坐，看竹许同行。",
            "遇觉沧溟浅，恩疑太岳轻。",
            "尽搜天地物，无谕此时情。"
        ],
        "notes": "",
        "id": "7d80dbcb670e868c8c4dd873b3b80bda"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "日暮天无云",
        "preface": "",
        "paragraphs": [
            "杳杳复苍然，无云日暮天。",
            "象分青气外，景尽赤霄前。",
            "渐吐星河色，遥生水木烟。",
            "从容难附丽，顾步欲澄鲜。",
            "但见收三素，何能测上玄。",
            "应非暂呈瑞，不许出山川。"
        ],
        "notes": "",
        "id": "fd791c31044bbdf7569bc8a791a8a94e"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "新成小亭月夜",
        "preface": "",
        "paragraphs": [
            "已被月知处，斩新风到来。",
            "无人伴幽境，多取木兰栽。"
        ],
        "notes": "",
        "id": "5168cb3a4a3ec970ddf369a05b42234e"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "和窦中丞岁酒喜见小男两岁",
        "preface": "",
        "paragraphs": [
            "更添十岁应为相，岁酒从今把未休。",
            "闻得一毛添五色，眼看相逐凤池头。"
        ],
        "notes": "",
        "id": "b0b02756f6617758cf8d19d11e61d7ed"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "寒食",
        "preface": "",
        "paragraphs": [
            "东风泼火雨新休，舁尽春泥扫雪沟。",
            "走马犊车当御路，汉阳公主谢鸡毬。"
        ],
        "notes": "",
        "id": "8b5159555e90dc7d8cece8c50bc71644"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "送僧游山",
        "preface": "",
        "paragraphs": [
            "云身自在山山去，何处灵山不是归？日暮寒林投古寺，雪花飞满水田衣。"
        ],
        "notes": "",
        "id": "92db037018f77646fc526e573c5df9da"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "雪中荅僧书",
        "preface": "",
        "paragraphs": [
            "八行银字非常草，六出天花尽是梅。",
            "无所与陈童子别，雪中辛苦远山来。"
        ],
        "notes": "",
        "id": "361aeb6d44777726ea75081700981bcd"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "题逍遥楼伤故韦大夫",
        "preface": "",
        "paragraphs": [
            "利及生人无更为，落花流水旧城池。",
            "逍遥楼上雕龙字，便是羊公堕泪碑。"
        ],
        "notes": "",
        "id": "1e8241abf18013cc19545075151d18c0"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "戏赠费冠卿",
        "preface": "",
        "paragraphs": [
            "但恐红尘虚白首，宁论蹇逸分先后。",
            "莫占莺花笑寂寥，长安春色年年有。"
        ],
        "notes": "",
        "id": "f747885e3bf8e43d79e2cc1cc8ce9f60"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "与左兴宗湓城别",
        "preface": "",
        "paragraphs": [
            "江逢九派人将别，猨到三声月为秋。",
            "不知相见更何日，此夜少年堪白头。"
        ],
        "notes": "",
        "id": "7867f14f236a4f2db5db2dcc6331e28f"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "八月十五夜卧疾",
        "preface": "",
        "paragraphs": [
            "一年秪有今宵月，尽上江楼独病眠。",
            "寂寞竹窗闲不闭，夜深斜影到床前。"
        ],
        "notes": "",
        "id": "5c4eafb9472ffda4fdb3f5bf62d058a1"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "正月十五日",
        "preface": "",
        "paragraphs": [
            "汉家遗事今宵见，楚郭明灯几处张。",
            "深夜行歌声绝后，紫姑神下月苍苍。"
        ],
        "notes": "",
        "id": "a7f99cc3092e46f484023369787f9e56"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "曲池陪宴即事上窦中丞",
        "preface": "",
        "paragraphs": [
            "水自山阿绕坐来，珊瑚台上木绵开。",
            "欲知举目无情罚，一片花流酒一杯。"
        ],
        "notes": "",
        "id": "832afd857b7ab7d57a645b6b1ecda880"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "董监庙",
        "preface": "",
        "paragraphs": [
            "仁杰淫祠废欲无，枯枫老栎两三株。",
            "神乌惯得商人食，飞趂征帆过蠡湖。"
        ],
        "notes": "",
        "id": "b66caddfaee90c8db4f4eac91bcdaec2"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "赠侯山人",
        "preface": "",
        "paragraphs": [
            "一见清容惬素闻，有人传是紫阳君。",
            "来时玉女裁春服，翦破湘山几片云。"
        ],
        "notes": "",
        "id": "a3017d6175d1cd5d49df57f18967026f"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "送马判官赴安南",
        "preface": "",
        "paragraphs": [
            "故人交趾去从军，应笑狂生挥阵云。",
            "省得蔡州今日事，旧曾都护帐前闻。"
        ],
        "notes": "",
        "id": "0148b2ec7cc8d086f0f220067178bd4e"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "送准上人归石经院",
        "preface": "",
        "paragraphs": [
            "旃檀刻像今犹少，白石镌经古未曾。",
            "归去更寻翻译寺，前山应遇鴈门僧。"
        ],
        "notes": "",
        "id": "a9808c313e48f8c1c02a3c971db789b6"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "寒食野望",
        "preface": "",
        "paragraphs": [
            "拜扫无过骨肉亲，一年唯此两三辰。",
            "冢头莫种有花树，春色不关泉下人。"
        ],
        "notes": "",
        "id": "3ebeaa3166f97b4a6cd990f7642d3e54"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "祗役遇风谢湘中春色",
        "preface": "",
        "paragraphs": [
            "水生风熟布帆新，只见公程不见春。",
            "应被百花撩乱笑，比来天地一闲人。"
        ],
        "notes": "",
        "id": "f362f3d6e4dab14a36a2b0bcd3e16daf"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "湘江夜泛",
        "preface": "",
        "paragraphs": [
            "江流如箭月如弓，行尽三湘数夜中。",
            "无那子规知向蜀，一声声似怨春风。"
        ],
        "notes": "",
        "id": "c684bdc516b148ac14ef754a38ff80ef"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "蜀江水",
        "preface": "",
        "paragraphs": [
            "日夜朝宗来万里，共怜江水引蕃心。",
            "若论巴峡愁人处，猨比滩声是好音。"
        ],
        "notes": "",
        "id": "3b731dd8068eb8c9ee4fd1a6fa2471df"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "寄安南马中丞",
        "preface": "",
        "paragraphs": [
            "龙韬能致虎符分，万里霜台压瘴云。",
            "蕃客不须愁海路，波神今伏马将军。"
        ],
        "notes": "",
        "id": "84d0dd83826d7bfafe4f3abc58002eda"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "甘子堂陪宴上韦大夫",
        "preface": "",
        "paragraphs": [
            "武陵楼上春长早，甘子堂前花落迟。",
            "楚乐怪来声竞起，新歌尽是大夫词。"
        ],
        "notes": "",
        "id": "9cd39282352ac3f46486c2170efde5bc"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "青溪村居二首 一",
        "preface": "",
        "paragraphs": [
            "家占溪南千个竹，地临湖上一群山。",
            "渔船多在马长放，出处自由闲不闲。"
        ],
        "notes": "",
        "id": "af89952db3decc371ad21997af2cdb33"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "青溪村居二首 二",
        "preface": "",
        "paragraphs": [
            "深树黄[鹂]晓一声，林西江上月犹明。",
            "野人早起无他事，贪绕沙泉看笋生。"
        ],
        "notes": "",
        "id": "23bc4f8f59bc259796afec6484b7b654"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "奉和兴元郑相公早春送杨侍郎",
        "preface": "",
        "paragraphs": [
            "征鞍欲上醉还留，南浦春生百草头。",
            "丞相新裁别离曲，声声飞出旧梁州。"
        ],
        "notes": "",
        "id": "0bacdaf76b87b977934b79993e075092"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "送舍弟孺复往庐山",
        "preface": "",
        "paragraphs": [
            "能骑竹马辨西东，未省烟花暂不同。",
            "第一早归春欲尽，庐山好看过湖风。"
        ],
        "notes": "",
        "id": "6166592282bcc9609301ccb599c8d5b6"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "野别留少微上人",
        "preface": "",
        "paragraphs": [
            "若为相见还分散，翻觉浮云亦不闲。",
            "何处留师暂且住，家贫唯有坐中山。"
        ],
        "notes": "",
        "id": "85763b177e9bcb2cb99704626ea7422d"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "经古墓",
        "preface": "",
        "paragraphs": [
            "碑折松枯山火烧，夜台从闭不曾朝。",
            "那将逝者比流水，流水东流逢上潮。"
        ],
        "notes": "",
        "id": "cec0c29c855f50853393426c09963eaf"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "赠灵彻上人",
        "preface": "",
        "paragraphs": [
            "诗句能生世界春，僧家更有姓汤人。",
            "况闻暗忆前朝事，知是修行第几身。"
        ],
        "notes": "",
        "id": "5a321465f90c9d1ef287822043b957d6"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "春郊醉中赠章八元",
        "preface": "",
        "paragraphs": [
            "三月踏青能几日，百回添酒莫辞频。",
            "看君到卧杨花里，始觉春光为醉人。"
        ],
        "notes": "",
        "id": "1e882bb82a63e8fa7099110f9ff7f954"
    }
]