[
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "至日荷李常侍过郊居",
        "preface": "",
        "paragraphs": [
            "贱子守柴荆，谁人记姓名。",
            "风云千骑降，草木一阳生。",
            "礼异江河动，欢殊里巷惊。",
            "称觞容侍坐，看竹许同行。",
            "遇觉沧溟浅，恩疑太岳轻。",
            "尽搜天地物，无谕此时情。"
        ],
        "notes": "",
        "id": "7c05a39ca283d9365da6664db453c256"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "日暮天无云",
        "preface": "",
        "paragraphs": [
            "杳杳复苍然，无云日暮天。",
            "象分青气外，景尽赤霄前。",
            "渐吐星河色，遥生水木烟。",
            "从容难附丽，顾步欲澄鲜。",
            "但见收三素，何能测上玄。",
            "应非暂呈瑞，不许出山川。"
        ],
        "notes": "",
        "id": "6b1704320766a3d7795207e43ad48a7e"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "新成小亭月夜",
        "preface": "",
        "paragraphs": [
            "已被月知处，斩新风到来。",
            "无人伴幽境，多取木兰栽。"
        ],
        "notes": "",
        "id": "3ea3f483da99d5183f7fbb2f8fb69084"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "和窦中丞岁酒喜见小男两岁",
        "preface": "",
        "paragraphs": [
            "更添十岁应为相，岁酒从今把未休。",
            "闻得一毛添五色，眼看相逐凤池头。"
        ],
        "notes": "",
        "id": "b23f2fadbc19f6c0949f4e6f27a06114"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "寒食",
        "preface": "",
        "paragraphs": [
            "东风泼火雨新休，舁尽春泥扫雪沟。",
            "走马犊车当御路，汉阳公主谢鸡毬。"
        ],
        "notes": "",
        "id": "59af7af690060322281d72271d27aa9f"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "送僧游山",
        "preface": "",
        "paragraphs": [
            "云身自在山山去，何处灵山不是归？日暮寒林投古寺，雪花飞满水田衣。"
        ],
        "notes": "",
        "id": "634d918355dfd141853d711c6952063f"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "雪中荅僧书",
        "preface": "",
        "paragraphs": [
            "八行银字非常草，六出天花尽是梅。",
            "无所与陈童子别，雪中辛苦远山来。"
        ],
        "notes": "",
        "id": "57744f2002883c5f1bf9439c24f33a3d"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "题逍遥楼伤故韦大夫",
        "preface": "",
        "paragraphs": [
            "利及生人无更为，落花流水旧城池。",
            "逍遥楼上雕龙字，便是羊公堕泪碑。"
        ],
        "notes": "",
        "id": "44af86329cabd0158b001a15fd129f56"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "戏赠费冠卿",
        "preface": "",
        "paragraphs": [
            "但恐红尘虚白首，宁论蹇逸分先后。",
            "莫占莺花笑寂寥，长安春色年年有。"
        ],
        "notes": "",
        "id": "3b73abd48869884f9d5c6289c2cbef5e"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "与左兴宗湓城别",
        "preface": "",
        "paragraphs": [
            "江逢九派人将别，猨到三声月为秋。",
            "不知相见更何日，此夜少年堪白头。"
        ],
        "notes": "",
        "id": "f63d49118b080b3af1dc090f7f60c658"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "八月十五夜卧疾",
        "preface": "",
        "paragraphs": [
            "一年秪有今宵月，尽上江楼独病眠。",
            "寂寞竹窗闲不闭，夜深斜影到床前。"
        ],
        "notes": "",
        "id": "8c0eb1e7fe48c7a783cdefa4c4e76d3f"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "正月十五日",
        "preface": "",
        "paragraphs": [
            "汉家遗事今宵见，楚郭明灯几处张。",
            "深夜行歌声绝后，紫姑神下月苍苍。"
        ],
        "notes": "",
        "id": "dc0494dd007e73e61fd83555a9090b87"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "曲池陪宴即事上窦中丞",
        "preface": "",
        "paragraphs": [
            "水自山阿绕坐来，珊瑚台上木绵开。",
            "欲知举目无情罚，一片花流酒一杯。"
        ],
        "notes": "",
        "id": "17b5433b3f749454c4f1810036bc28aa"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "董监庙",
        "preface": "",
        "paragraphs": [
            "仁杰淫祠废欲无，枯枫老栎两三株。",
            "神乌惯得商人食，飞趂征帆过蠡湖。"
        ],
        "notes": "",
        "id": "0270bfffccbf5858e65e0e61aebcd483"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "赠侯山人",
        "preface": "",
        "paragraphs": [
            "一见清容惬素闻，有人传是紫阳君。",
            "来时玉女裁春服，翦破湘山几片云。"
        ],
        "notes": "",
        "id": "cbcab70e9323ff8ae69dd0c1b95caaff"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "送马判官赴安南",
        "preface": "",
        "paragraphs": [
            "故人交趾去从军，应笑狂生挥阵云。",
            "省得蔡州今日事，旧曾都护帐前闻。"
        ],
        "notes": "",
        "id": "e24740eba504f630c2858e569fc495dc"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "送准上人归石经院",
        "preface": "",
        "paragraphs": [
            "旃檀刻像今犹少，白石镌经古未曾。",
            "归去更寻翻译寺，前山应遇鴈门僧。"
        ],
        "notes": "",
        "id": "46db34e5b0df7176bbf1dc3670acb795"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "寒食野望",
        "preface": "",
        "paragraphs": [
            "拜扫无过骨肉亲，一年唯此两三辰。",
            "冢头莫种有花树，春色不关泉下人。"
        ],
        "notes": "",
        "id": "bf92591802a8b698386245c6714fc871"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "祗役遇风谢湘中春色",
        "preface": "",
        "paragraphs": [
            "水生风熟布帆新，只见公程不见春。",
            "应被百花撩乱笑，比来天地一闲人。"
        ],
        "notes": "",
        "id": "4635352861e22f5f65428885f7df5a8b"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "湘江夜泛",
        "preface": "",
        "paragraphs": [
            "江流如箭月如弓，行尽三湘数夜中。",
            "无那子规知向蜀，一声声似怨春风。"
        ],
        "notes": "",
        "id": "cebc78cb3dd8b32b77163f044632631c"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "蜀江水",
        "preface": "",
        "paragraphs": [
            "日夜朝宗来万里，共怜江水引蕃心。",
            "若论巴峡愁人处，猨比滩声是好音。"
        ],
        "notes": "",
        "id": "cb266bf7d727ee0e46fcc10d1ea4b8fd"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "寄安南马中丞",
        "preface": "",
        "paragraphs": [
            "龙韬能致虎符分，万里霜台压瘴云。",
            "蕃客不须愁海路，波神今伏马将军。"
        ],
        "notes": "",
        "id": "8804f8b21110a2886666af37f5c47f4e"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "甘子堂陪宴上韦大夫",
        "preface": "",
        "paragraphs": [
            "武陵楼上春长早，甘子堂前花落迟。",
            "楚乐怪来声竞起，新歌尽是大夫词。"
        ],
        "notes": "",
        "id": "4e99be9cf1a43a2516c39328b5a511aa"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "青溪村居二首 一",
        "preface": "",
        "paragraphs": [
            "家占溪南千个竹，地临湖上一群山。",
            "渔船多在马长放，出处自由闲不闲。"
        ],
        "notes": "",
        "id": "c66a46b4eed43ce72c8db0f82daf2972"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "青溪村居二首 二",
        "preface": "",
        "paragraphs": [
            "深树黄[鹂]晓一声，林西江上月犹明。",
            "野人早起无他事，贪绕沙泉看笋生。"
        ],
        "notes": "",
        "id": "dd0b1b4e469b989da3152662ba888718"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "奉和兴元郑相公早春送杨侍郎",
        "preface": "",
        "paragraphs": [
            "征鞍欲上醉还留，南浦春生百草头。",
            "丞相新裁别离曲，声声飞出旧梁州。"
        ],
        "notes": "",
        "id": "55c866a6b5210fa74779b5f9ee31126f"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "送舍弟孺复往庐山",
        "preface": "",
        "paragraphs": [
            "能骑竹马辨西东，未省烟花暂不同。",
            "第一早归春欲尽，庐山好看过湖风。"
        ],
        "notes": "",
        "id": "b9cc7aa171eeee45300f3a51edb634ad"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "野别留少微上人",
        "preface": "",
        "paragraphs": [
            "若为相见还分散，翻觉浮云亦不闲。",
            "何处留师暂且住，家贫唯有坐中山。"
        ],
        "notes": "",
        "id": "a7157be22ff6c09b28dce773341dcce5"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "经古墓",
        "preface": "",
        "paragraphs": [
            "碑折松枯山火烧，夜台从闭不曾朝。",
            "那将逝者比流水，流水东流逢上潮。"
        ],
        "notes": "",
        "id": "5be6b5f5134e104b5c33fb52a3250c6b"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "赠灵彻上人",
        "preface": "",
        "paragraphs": [
            "诗句能生世界春，僧家更有姓汤人。",
            "况闻暗忆前朝事，知是修行第几身。"
        ],
        "notes": "",
        "id": "5a15e7c05c6d3102d4f4f93922cc2ff1"
    },
    {
        "author": "熊孺登",
        "dynasty": "唐",
        "type": "诗",
        "rhythmic": "",
        "title": "春郊醉中赠章八元",
        "preface": "",
        "paragraphs": [
            "三月踏青能几日，百回添酒莫辞频。",
            "看君到卧杨花里，始觉春光为醉人。"
        ],
        "notes": "",
        "id": "72a32a01b33152f6ee5172be9c3f274a"
    }
]