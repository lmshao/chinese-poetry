[
    {
        "author": "萧燧",
        "dynasty": "宋",
        "type": "诗",
        "rhythmic": "",
        "title": "高宗皇帝挽词  其一",
        "preface": "",
        "paragraphs": [
            "拨乱中兴事，艰难创业同。",
            "好生天地德，立极帝王功。",
            "与子基图永，居尊福禄崇。",
            "一朝违大养，凄怆栎阳宫。"
        ],
        "notes": "",
        "id": "6331340c25f6ef9dbbc7a1919f2fd27a"
    },
    {
        "author": "萧燧",
        "dynasty": "宋",
        "type": "诗",
        "rhythmic": "",
        "title": "高宗皇帝挽词  其二",
        "preface": "",
        "paragraphs": [
            "画翣排仙仗，龙輴去莫攀。",
            "衣冠藏汉庙，弓剑閟桥山。",
            "宇宙精神惨，臣民涕泗潸。",
            "尧阶蓂荚在，无复望慈颜。"
        ],
        "notes": "",
        "id": "21af67668474485c530a52d4055459e7"
    }
]