[
    {
        "author": "熊克",
        "dynasty": "宋",
        "type": "诗",
        "rhythmic": "",
        "title": "劝农十首  其一",
        "preface": "",
        "paragraphs": [
            "雪渍冰濡土脉肥，趁时举趾莫教违。",
            "荷蓑早合冲烟去，负耒迟须带月归。"
        ],
        "notes": "",
        "id": "4414daef3d62c8e5e0b98fac26334642"
    },
    {
        "author": "熊克",
        "dynasty": "宋",
        "type": "诗",
        "rhythmic": "",
        "title": "劝农十首  其二",
        "preface": "",
        "paragraphs": [
            "低田傍海仰依山，雨即横流旱即干。",
            "时决时潴能自力，转成沃壤不为难。"
        ],
        "notes": "",
        "id": "60a5cd4b7c54c52b60586f9accf1ff84"
    },
    {
        "author": "熊克",
        "dynasty": "宋",
        "type": "诗",
        "rhythmic": "",
        "title": "劝农十首  其三",
        "preface": "",
        "paragraphs": [
            "百昌萌动戴芒芽，小廪先储种自嘉。",
            "天暖地腴当亟播，好蠲甲谷润田家。"
        ],
        "notes": "",
        "id": "fb84c7127f80c5b10e42f1502ded4e92"
    },
    {
        "author": "熊克",
        "dynasty": "宋",
        "type": "诗",
        "rhythmic": "",
        "title": "劝农十首  其四",
        "preface": "",
        "paragraphs": [
            "凡农主客两相依，以富资贫政所宜。",
            "要彼力耕吾有望，借粮借种莫迟迟。"
        ],
        "notes": "",
        "id": "22e2b037683ca2478fa6253377459db8"
    },
    {
        "author": "熊克",
        "dynasty": "宋",
        "type": "诗",
        "rhythmic": "",
        "title": "劝农十首  其五",
        "preface": "",
        "paragraphs": [
            "己田自种乐为农，不肯勤耕奉主翁。",
            "劝汝回心毋见错，秋成获利两家同。"
        ],
        "notes": "",
        "id": "77f2d62412b1fcd84e177eb3d337a4fd"
    },
    {
        "author": "熊克",
        "dynasty": "宋",
        "type": "诗",
        "rhythmic": "",
        "title": "劝农十首  其六",
        "preface": "",
        "paragraphs": [
            "黄岩出谷半丹邱，使指新疏万壑流。",
            "筑堰未妨齐著力，旱天随取灌高畴。"
        ],
        "notes": "",
        "id": "10a9b57be73545fe24c8933338ccb4e3"
    },
    {
        "author": "熊克",
        "dynasty": "宋",
        "type": "诗",
        "rhythmic": "",
        "title": "劝农十首  其七",
        "preface": "",
        "paragraphs": [
            "午村茅舍起炊烟，夫带儿耕馁在田。",
            "赤饭黄羹须妇馌，往来莫惮走东阡。"
        ],
        "notes": "",
        "id": "7e2e00559b2798a5ed785977808aa912"
    },
    {
        "author": "熊克",
        "dynasty": "宋",
        "type": "诗",
        "rhythmic": "",
        "title": "劝农十首  其八",
        "preface": "",
        "paragraphs": [
            "蚕月农须雨及时，三眠才起食嫌迟。",
            "采桑风雨无辞苦，指日缫成白雪丝。"
        ],
        "notes": "",
        "id": "0d525ad45d5a3fd9d3fb66db8c6d56a8"
    },
    {
        "author": "熊克",
        "dynasty": "宋",
        "type": "诗",
        "rhythmic": "",
        "title": "劝农十首  其九",
        "preface": "",
        "paragraphs": [
            "腊时得雪喜重重，春到而今雨又通。",
            "麦自十分堪指拟，更当力穑顺年丰。"
        ],
        "notes": "",
        "id": "9789dae68b0510e976ab3377574ac584"
    },
    {
        "author": "熊克",
        "dynasty": "宋",
        "type": "诗",
        "rhythmic": "",
        "title": "劝农十首  其一○",
        "preface": "",
        "paragraphs": [
            "唆伊争讼真伊贼，劝你休和是你师。",
            "纵使胜来耕已废，得便宜处失便宜。"
        ],
        "notes": "",
        "id": "d676eb69c6e2c7c8005d554ccce7ef9f"
    },
    {
        "author": "熊克",
        "dynasty": "宋",
        "type": "诗",
        "rhythmic": "",
        "title": "寿芮秘书三首  其一",
        "preface": "",
        "paragraphs": [
            "帝调玉烛召春还，仙袂同时度九关。",
            "万品欲沾何处得，东风今起道家山。"
        ],
        "notes": "",
        "id": "0d87829f84ef5c1acd575989e156a04d"
    },
    {
        "author": "熊克",
        "dynasty": "宋",
        "type": "诗",
        "rhythmic": "",
        "title": "寿芮秘书三首  其二",
        "preface": "",
        "paragraphs": [
            "归来未对小延英，便向蓬莱作主人。",
            "要督仙宫讐玉籍，却收众妙入经纶。"
        ],
        "notes": "",
        "id": "7407494aee4feca2620dc6aff0d337c0"
    },
    {
        "author": "熊克",
        "dynasty": "宋",
        "type": "诗",
        "rhythmic": "",
        "title": "寿芮秘书三首  其三",
        "preface": "",
        "paragraphs": [
            "册府都无未见书，毫端万斛泻明珠。",
            "若为池上星辰履，谩与瀛洲作画图。"
        ],
        "notes": "",
        "id": "2fbffacda9ba9c255c2dcd91d54eaf1b"
    },
    {
        "author": "熊克",
        "dynasty": "宋",
        "type": "诗",
        "rhythmic": "",
        "title": "韩魏公读书堂",
        "preface": "",
        "paragraphs": [
            "去郡五里安国寺，断蓬荒𦰏成丘墟。",
            "郡人不置瓜李嫌，公亦甘与泉石居。",
            "想憎俗事败人意，独愿打火勤三余。",
            "今人不出如处女，陋室屋暗百不如。",
            "闻君读书胡乃尔，政恐心地忘芟锄。",
            "前辈浑厚应有此，难弟难兄俱可书。"
        ],
        "notes": "",
        "id": "a36febfc9c18df9ccae13ba5101e3871"
    },
    {
        "author": "熊克",
        "dynasty": "宋",
        "type": "诗",
        "rhythmic": "",
        "title": "访艮斋先生讲学之所",
        "preface": "",
        "paragraphs": [
            "克斋从学艮斋地，溪友幸从诗友游。",
            "泉响如闻读书韵，山容犹带济时忧。",
            "呜呼道在人何在，籍甚名留迹不留。",
            "欲揖高风宁复得，归欤□□□抔□。"
        ],
        "notes": "",
        "id": "bf8a02992d68118af71fc14c3278bbf0"
    },
    {
        "author": "熊克",
        "dynasty": "宋",
        "type": "诗",
        "rhythmic": "",
        "title": "葛仙山",
        "preface": "",
        "paragraphs": [
            "秋风吹我衣，秋水洗我心。",
            "乘风直上葛仙顶，仙家楼阁烟霞深。",
            "蓬莱何曾弱水隔，兜率有天才咫尺。",
            "等闲拍手倚阑干，惊起蛟龙移窟泽。",
            "试剑石老苍苔封，洗药池在丹砂红。",
            "老仙骑鹤去未还，投崖何处寻遗踪。",
            "霏霏蒙蒙天欲霜，神州万里何茫茫。",
            "昆明水浅劫灰冷，几见东海成田桑。",
            "洞箫吹断月满堂，梦中恍惚侍玉皇。",
            "觉来两袖携天香，是非忧乐俱两忘。",
            "骖骐麟，翳凤凰，得与尔，高翱翔。",
            "仙翁一笑白云上，赠我长房青竹杖。",
            "明朝去向葛溪滨，莫遣风雷惊世人。"
        ],
        "notes": "",
        "id": "b9c5165d88ac567688930a6ac5df77d6"
    }
]