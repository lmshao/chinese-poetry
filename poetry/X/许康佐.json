[
    {
        "author": "许康佐",
        "dynasty": "唐",
        "type": "诗",
        "rhythmic": "",
        "title": "日暮碧云合",
        "preface": "",
        "paragraphs": [
            "日际愁阴生，天涯暮云碧。",
            "重重不辨盖，沈沈乍如积。",
            "林色黯疑暝，隟光俄已夕。",
            "出岫且从龙，萦空宁触石。",
            "余辉澹瑶草，浮影凝绮席。",
            "时景讵能留，几思轻尺璧。"
        ],
        "notes": "",
        "id": "45707379da2900f09441e8b7016b2dd1"
    },
    {
        "author": "许康佐",
        "dynasty": "唐",
        "type": "诗",
        "rhythmic": "",
        "title": "白云起封中",
        "preface": "",
        "paragraphs": [
            "英英白云起，呈瑞出封中。",
            "表圣宁依地，逢时岂待风。",
            "浮辉弥皎洁，流影更冲融。",
            "自叶尧天美，谁言汉日同。",
            "泥金光乍掩，检玉气俄通。",
            "犹愿非烟瑞，亭亭不散空。"
        ],
        "notes": "",
        "id": "a2fcf4b08e0748cf8bbd70dfedd4df26"
    }
]