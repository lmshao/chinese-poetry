[
    {
        "author": "燮元圃",
        "dynasty": "宋",
        "type": "诗",
        "rhythmic": "",
        "title": "杨梅洲别墅",
        "preface": "",
        "paragraphs": [
            "枯桑败叶集寒鸦，篱落芙蓉晚见花。",
            "有客归来新作主，钓鱼湾处是生涯。"
        ],
        "notes": "",
        "id": "c23c579223f13d2b6df53a5ae4e41f91"
    },
    {
        "author": "燮元圃",
        "dynasty": "宋",
        "type": "诗",
        "rhythmic": "",
        "title": "过锦湾望岳亭",
        "preface": "",
        "paragraphs": [
            "十载重来一凭栏，光阴不改旧江山。",
            "亭高下瞰龙藏室，天远遥瞻虎拜班。",
            "耕钓每怀生处乐，驰驱未许老来闲。",
            "雄风入座披襟好，静看渔舟上锦湾。"
        ],
        "notes": "",
        "id": "0390dca8bb1261e97fa5ad83ace76453"
    }
]