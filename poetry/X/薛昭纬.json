[
    {
        "author": "薛昭纬",
        "dynasty": "唐",
        "type": "诗",
        "rhythmic": "",
        "title": "华州牓寄诸门生",
        "preface": "",
        "paragraphs": [
            "时君过听委平衡，粉署华灯到晓明。",
            "开卷固难窥浩汗，执衡空欲慕公平。",
            "机云笔舌临文健，沈宋章篇发咏清。",
            "自笑观光辉。"
        ],
        "notes": "",
        "id": "b9465b821e6e29a930a8ddf985e95154"
    },
    {
        "author": "薛昭纬",
        "dynasty": "唐",
        "type": "诗",
        "rhythmic": "",
        "title": "谢银工",
        "preface": "",
        "paragraphs": [
            "一楪毡根数十皴，盘中犹更有红鳞。",
            "早知文字多辛苦，悔不当初学冶银。"
        ],
        "notes": "",
        "id": "f5c4bccbf5044d8fca44b9c6d806add2"
    }
]