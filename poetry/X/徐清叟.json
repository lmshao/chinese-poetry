[
    {
        "author": "徐清叟",
        "dynasty": "宋",
        "type": "诗",
        "rhythmic": "",
        "title": "题会江驿",
        "preface": "",
        "paragraphs": [
            "高阁盈千尺，征人借一栖。",
            "水连天上下，山会浙东西。",
            "炊甑荣枯幻，浮云出处齐。",
            "感时心欲醉，风雨更凄迷。"
        ],
        "notes": "",
        "id": "1d96f9f0dc507054084f85688593067c"
    },
    {
        "author": "徐清叟",
        "dynasty": "宋",
        "type": "诗",
        "rhythmic": "",
        "title": "和高庙浄明院梅岩御制韵二首  其一",
        "preface": "",
        "paragraphs": [
            "千年奎画照苍霞，酬唱官梅竹外斜。",
            "恭想皇灵天阙上，归疆犹惜洛阳花。"
        ],
        "notes": "",
        "id": "2254d1a356ce00d56980006afd3ae2ad"
    },
    {
        "author": "徐清叟",
        "dynasty": "宋",
        "type": "诗",
        "rhythmic": "",
        "title": "和高庙浄明院梅岩御制韵二首  其二",
        "preface": "",
        "paragraphs": [
            "偶因祀事访丹霞，寺古山深石径斜。",
            "冲冻细寻梅信息，枝头喜见状元花。"
        ],
        "notes": "",
        "id": "7dcebf789de7e397a1ea0b28adce865a"
    },
    {
        "author": "徐清叟",
        "dynasty": "宋",
        "type": "诗",
        "rhythmic": "",
        "title": "赠建宁妓唐玉",
        "preface": "",
        "paragraphs": [
            "上国新行巧样花，一枝聊插鬓云斜。",
            "娇羞未肯从郎意，故把芳容半面遮。"
        ],
        "notes": "",
        "id": "e9a5fb813906c20427d29c375819dc6a"
    },
    {
        "author": "徐清叟",
        "dynasty": "宋",
        "type": "诗",
        "rhythmic": "",
        "title": "癸丑十月二日上天竺寺祈晴",
        "preface": "",
        "paragraphs": [
            "金泥滑滑溅雕鞍，虔走禋祠谒宰官。",
            "积雨水添湖面阔，久阴云护岭头寒。",
            "妨收是处田家苦，开霁何时后土干。",
            "现出日光须佛力，少令忧国寸心宽。"
        ],
        "notes": "",
        "id": "13a2b5f2e6e0b1aedaa68ac9a1c32109"
    },
    {
        "author": "徐清叟",
        "dynasty": "宋",
        "type": "诗",
        "rhythmic": "",
        "title": "寄贾平章",
        "preface": "",
        "paragraphs": [
            "扑面京尘鬓影华，杜鹃声底客思家。",
            "久陪宰相堂中食，五拜夫人庙里花。",
            "和气薰蒸由地主，孤根容易发天葩。",
            "双壶走迸悭琼报，聊寄头纲六餠茶。"
        ],
        "notes": "",
        "id": "6b0f13711baa8381561b4ea036dadf7d"
    },
    {
        "author": "徐清叟",
        "dynasty": "宋",
        "type": "诗",
        "rhythmic": "",
        "title": "赠常庵江羽士",
        "preface": "",
        "paragraphs": [
            "九曲溪头活计，三生石上精魂。",
            "沓沓闲云何处，空山明月啼猿。"
        ],
        "notes": "",
        "id": "a73cfe2629ae47748a91712c90383c67"
    }
]