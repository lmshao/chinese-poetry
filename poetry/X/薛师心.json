[
    {
        "author": "薛师心",
        "dynasty": "宋",
        "type": "诗",
        "rhythmic": "",
        "title": "泗上歌",
        "preface": "",
        "paragraphs": [
            "北风萧骚兮吹逝波，英雄一去兮岁月多，路草青青兮游人过。"
        ],
        "notes": "",
        "id": "f00ac5d829476a4de7bc1a547f52b441"
    },
    {
        "author": "薛师心",
        "dynasty": "宋",
        "type": "诗",
        "rhythmic": "",
        "title": "黄天荡阻风",
        "preface": "",
        "paragraphs": [
            "野泊几人愁，浮踪果是沤。",
            "轻舠同一羽，高浪即三秋。",
            "欹枕江声震，开篷雨脚收。",
            "风波身漫涉，何处有安流。"
        ],
        "notes": "",
        "id": "dd76cd7021d495a3f39ecc4b88af9aba"
    },
    {
        "author": "薛师心",
        "dynasty": "宋",
        "type": "诗",
        "rhythmic": "",
        "title": "石头城遇卢明府丈",
        "preface": "",
        "paragraphs": [
            "浮生踪迹似浮云，把酒论交对夕曛。",
            "十载师门称畏友，一朝吏事诵神君。",
            "口中高论人间少，名下宏词海内闻。",
            "此会正当春色好，莫教邂逅手轻分。"
        ],
        "notes": "",
        "id": "08a2722332ec70bd667857cf05cd60f9"
    }
]