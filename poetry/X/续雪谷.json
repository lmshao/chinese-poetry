[
    {
        "author": "续雪谷",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "眼媚双波溜，腰柔一搦纤。",
            "问伊何事放珠帘。",
            "笑道篆香销尽、要重添。",
            "数日宽金钏，梳云拂翠奁。",
            "梅妆依旧落虚檐。",
            "题起一春心事、两眉尖。"
        ],
        "notes": "",
        "id": "1ff17d39c64f99d4c3e1bd5eaea5b0dc"
    },
    {
        "author": "续雪谷",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "砌红慵扫，问东风、应念西园廖落。",
            "帘卷垂阳莺啭巧，才见还因飞却。",
            "拈指光阴，关心节序，总在秋千索。",
            "翻翻双蝶，傍人争趁行乐。",
            "曾记步月归来，秦筝弹遍，共倚阑干角。",
            "别后池亭谁斗草，多少芳游担阁。",
            "世事升沈，人生聚散，俯仰空如昨。",
            "馀香犹在，绣帏清晓寒薄。"
        ],
        "notes": "",
        "id": "3909b6f3d37f83e0a55aa15855d5b4e6"
    },
    {
        "author": "续雪谷",
        "dynasty": "宋",
        "type": "词",
        "rhythmic": "长相思",
        "title": "",
        "preface": "",
        "paragraphs": [
            "心悠悠。",
            "恨悠悠。",
            "谁剪青山两点愁。",
            "笙寒燕子楼。",
            "晓星稀。",
            "暮云飞。",
            "织就回文不下楼。",
            "花飞人未归。"
        ],
        "notes": "",
        "id": "cd5d8eb9c17edc31cabba0e83b5971a5"
    }
]