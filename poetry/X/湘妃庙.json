[
    {
        "author": "湘妃庙",
        "dynasty": "唐",
        "type": "诗",
        "rhythmic": "",
        "title": "与崔渥冥会杂诗 一",
        "preface": "",
        "paragraphs": [
            "万里同心别九重，定知涉历此相逢。",
            "谁人翻向群峰路，不得苍梧徇玉容。"
        ],
        "notes": "",
        "id": "8894be49f2e9477c95a602dfcd40cfcf"
    },
    {
        "author": "湘妃庙",
        "dynasty": "唐",
        "type": "诗",
        "rhythmic": "",
        "title": "与崔渥冥会杂诗 二",
        "preface": "",
        "paragraphs": [
            "春鸟交交引思浓，岂期尘迹拜仙宫。",
            "鸾歌凤舞飘珠翠，疑是阳台一梦中。"
        ],
        "notes": "",
        "id": "c02306880c1957a37a52ad35ddc7fe7e"
    },
    {
        "author": "湘妃庙",
        "dynasty": "唐",
        "type": "诗",
        "rhythmic": "",
        "title": "与崔渥冥会杂诗 三",
        "preface": "",
        "paragraphs": [
            "鸾舆昔日出蒲关，一去苍梧更不还。",
            "若是不留千古恨，湘江何事竹犹斑。"
        ],
        "notes": "",
        "id": "a54a4e9f232af8707d02ae121c7af561"
    },
    {
        "author": "湘妃庙",
        "dynasty": "唐",
        "type": "诗",
        "rhythmic": "",
        "title": "与崔渥冥会杂诗 四",
        "preface": "",
        "paragraphs": [
            "愁闻黄鸟夜关关，沩汭春来有梦还。",
            "遗美代移刊勒绝，唯闻留得泪痕斑。"
        ],
        "notes": "",
        "id": "9e2b33b0ed253caf00cef482b30bcf53"
    },
    {
        "author": "湘妃庙",
        "dynasty": "唐",
        "type": "诗",
        "rhythmic": "",
        "title": "与崔渥冥会杂诗 五",
        "preface": "",
        "paragraphs": [
            "方承恩宠醉金杯，岂为干戈骤到来。",
            "亡国破家皆有恨，捧心无语泪苏台。"
        ],
        "notes": "",
        "id": "f9b7dd19edd40d9f6525dc7b6299f13d"
    },
    {
        "author": "湘妃庙",
        "dynasty": "唐",
        "type": "诗",
        "rhythmic": "",
        "title": "与崔渥冥会杂诗 六",
        "preface": "",
        "paragraphs": [
            "桃花流水两堪伤，洞口烟波月渐长。",
            "莫道仙家无别恨，至今垂泪忆刘郎。"
        ],
        "notes": "",
        "id": "d632b0e9a6258cf6a8e83fa0bc256972"
    },
    {
        "author": "湘妃庙",
        "dynasty": "唐",
        "type": "诗",
        "rhythmic": "",
        "title": "与崔渥冥会杂诗 七",
        "preface": "",
        "paragraphs": [
            "泾阳平野草初春，遥望家乡泪滴频。",
            "当此不知多少恨，至今空忆在灵姻。"
        ],
        "notes": "",
        "id": "7f384bc9b0eda2d4015f99e6a75d8d42"
    },
    {
        "author": "湘妃庙",
        "dynasty": "唐",
        "type": "诗",
        "rhythmic": "",
        "title": "与崔渥冥会杂诗 八",
        "preface": "",
        "paragraphs": [
            "目断魂销正惘然，九疑山际路漫漫。",
            "何人知得心中恨，空有湘江竹万竿。"
        ],
        "notes": "",
        "id": "997b8d21c04cf5fb1121527d9edac648"
    },
    {
        "author": "湘妃庙",
        "dynasty": "唐",
        "type": "诗",
        "rhythmic": "",
        "title": "与崔渥冥会杂诗 九",
        "preface": "",
        "paragraphs": [
            "常说仙家事不同，偶陪花月此宵中。",
            "锦屏银烛皆堪恨，惆怅纱窗向晓风。"
        ],
        "notes": "",
        "id": "f0778771339e90ca47a4426517f3bf0a"
    },
    {
        "author": "湘妃庙",
        "dynasty": "唐",
        "type": "诗",
        "rhythmic": "",
        "title": "又湘妃诗四首 一",
        "preface": "",
        "paragraphs": [
            "渺渺三湘万里程，泪篁幽石助芳贞。",
            "孤云目断苍梧野，不得攀龙到玉京。"
        ],
        "notes": "",
        "id": "85fe3db37d6a9d7e46aea66768520b81"
    },
    {
        "author": "湘妃庙",
        "dynasty": "唐",
        "type": "诗",
        "rhythmic": "",
        "title": "又湘妃诗四首 二",
        "preface": "",
        "paragraphs": [
            "碧杜红蘅缥渺香，冰丝弹月弄清凉。",
            "峰峦一一俱相似，九处堪疑九断肠。"
        ],
        "notes": "",
        "id": "4c34e350e128091da1d3341f4f435c36"
    },
    {
        "author": "湘妃庙",
        "dynasty": "唐",
        "type": "诗",
        "rhythmic": "",
        "title": "又湘妃诗四首 三",
        "preface": "",
        "paragraphs": [
            "玉辇金根去不回，湘川秋晚楚弦哀。",
            "自从泣尽江蓠血，夜夜愁风怨雨来。"
        ],
        "notes": "",
        "id": "ef89912782cf6cf5caaf311c630772b2"
    },
    {
        "author": "湘妃庙",
        "dynasty": "唐",
        "type": "诗",
        "rhythmic": "",
        "title": "又湘妃诗四首 四",
        "preface": "",
        "paragraphs": [
            "少将风月怨平湖，见尽扶桑水到枯。",
            "相约杏花坛上去，画阑红子鬬摴蒲。"
        ],
        "notes": "",
        "id": "847b41165438fc3a8805b9055dc49aff"
    }
]