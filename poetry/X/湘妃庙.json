[
    {
        "author": "湘妃庙",
        "dynasty": "唐",
        "type": "诗",
        "rhythmic": "",
        "title": "与崔渥冥会杂诗 一",
        "preface": "",
        "paragraphs": [
            "万里同心别九重，定知涉历此相逢。",
            "谁人翻向群峰路，不得苍梧徇玉容。"
        ],
        "notes": "",
        "id": "65fd904ca8c172ec66694ef4eba59bff"
    },
    {
        "author": "湘妃庙",
        "dynasty": "唐",
        "type": "诗",
        "rhythmic": "",
        "title": "与崔渥冥会杂诗 二",
        "preface": "",
        "paragraphs": [
            "春鸟交交引思浓，岂期尘迹拜仙宫。",
            "鸾歌凤舞飘珠翠，疑是阳台一梦中。"
        ],
        "notes": "",
        "id": "3581b0ee754c13f08535f39193661e39"
    },
    {
        "author": "湘妃庙",
        "dynasty": "唐",
        "type": "诗",
        "rhythmic": "",
        "title": "与崔渥冥会杂诗 三",
        "preface": "",
        "paragraphs": [
            "鸾舆昔日出蒲关，一去苍梧更不还。",
            "若是不留千古恨，湘江何事竹犹斑。"
        ],
        "notes": "",
        "id": "c81d426f5f2a4e2c4e6b196c52af0101"
    },
    {
        "author": "湘妃庙",
        "dynasty": "唐",
        "type": "诗",
        "rhythmic": "",
        "title": "与崔渥冥会杂诗 四",
        "preface": "",
        "paragraphs": [
            "愁闻黄鸟夜关关，沩汭春来有梦还。",
            "遗美代移刊勒绝，唯闻留得泪痕斑。"
        ],
        "notes": "",
        "id": "458186a1123c38746e77e10a10e21d2d"
    },
    {
        "author": "湘妃庙",
        "dynasty": "唐",
        "type": "诗",
        "rhythmic": "",
        "title": "与崔渥冥会杂诗 五",
        "preface": "",
        "paragraphs": [
            "方承恩宠醉金杯，岂为干戈骤到来。",
            "亡国破家皆有恨，捧心无语泪苏台。"
        ],
        "notes": "",
        "id": "565f4b39e4253d2c61e5fb84ebe2d32e"
    },
    {
        "author": "湘妃庙",
        "dynasty": "唐",
        "type": "诗",
        "rhythmic": "",
        "title": "与崔渥冥会杂诗 六",
        "preface": "",
        "paragraphs": [
            "桃花流水两堪伤，洞口烟波月渐长。",
            "莫道仙家无别恨，至今垂泪忆刘郎。"
        ],
        "notes": "",
        "id": "27a98bcbc816c38c6d441c2b05c230f5"
    },
    {
        "author": "湘妃庙",
        "dynasty": "唐",
        "type": "诗",
        "rhythmic": "",
        "title": "与崔渥冥会杂诗 七",
        "preface": "",
        "paragraphs": [
            "泾阳平野草初春，遥望家乡泪滴频。",
            "当此不知多少恨，至今空忆在灵姻。"
        ],
        "notes": "",
        "id": "b3ba7e8460674953793c71ab0c805705"
    },
    {
        "author": "湘妃庙",
        "dynasty": "唐",
        "type": "诗",
        "rhythmic": "",
        "title": "与崔渥冥会杂诗 八",
        "preface": "",
        "paragraphs": [
            "目断魂销正惘然，九疑山际路漫漫。",
            "何人知得心中恨，空有湘江竹万竿。"
        ],
        "notes": "",
        "id": "91cebbd6c7c36e7cd378974c063a348c"
    },
    {
        "author": "湘妃庙",
        "dynasty": "唐",
        "type": "诗",
        "rhythmic": "",
        "title": "与崔渥冥会杂诗 九",
        "preface": "",
        "paragraphs": [
            "常说仙家事不同，偶陪花月此宵中。",
            "锦屏银烛皆堪恨，惆怅纱窗向晓风。"
        ],
        "notes": "",
        "id": "79907a81e89d090748f110e5d93f392d"
    },
    {
        "author": "湘妃庙",
        "dynasty": "唐",
        "type": "诗",
        "rhythmic": "",
        "title": "又湘妃诗四首 一",
        "preface": "",
        "paragraphs": [
            "渺渺三湘万里程，泪篁幽石助芳贞。",
            "孤云目断苍梧野，不得攀龙到玉京。"
        ],
        "notes": "",
        "id": "4dd265d93c17b3166f801413f71af8b6"
    },
    {
        "author": "湘妃庙",
        "dynasty": "唐",
        "type": "诗",
        "rhythmic": "",
        "title": "又湘妃诗四首 二",
        "preface": "",
        "paragraphs": [
            "碧杜红蘅缥渺香，冰丝弹月弄清凉。",
            "峰峦一一俱相似，九处堪疑九断肠。"
        ],
        "notes": "",
        "id": "839fd2d2b6232533fec16663d3156018"
    },
    {
        "author": "湘妃庙",
        "dynasty": "唐",
        "type": "诗",
        "rhythmic": "",
        "title": "又湘妃诗四首 三",
        "preface": "",
        "paragraphs": [
            "玉辇金根去不回，湘川秋晚楚弦哀。",
            "自从泣尽江蓠血，夜夜愁风怨雨来。"
        ],
        "notes": "",
        "id": "091b4edf3dd5d7ea97cc664e7a99ba92"
    },
    {
        "author": "湘妃庙",
        "dynasty": "唐",
        "type": "诗",
        "rhythmic": "",
        "title": "又湘妃诗四首 四",
        "preface": "",
        "paragraphs": [
            "少将风月怨平湖，见尽扶桑水到枯。",
            "相约杏花坛上去，画阑红子鬬摴蒲。"
        ],
        "notes": "",
        "id": "f44475001fb25a4173c7397521998ebd"
    }
]