[
    {
        "author": "徐元弼",
        "dynasty": "唐",
        "type": "诗",
        "rhythmic": "",
        "title": "太常寺观舞圣寿乐",
        "preface": "",
        "paragraphs": [
            "舞字传新庆，人文迈旧章。",
            "冲融和气洽，悠远圣功长。",
            "盛德流无外，时时乐未央。",
            "日华增顾眄，风物助低昂。",
            "翥凤方齐首，高鸿忽继行。",
            "云门与兹曲，同是奉陶唐。",
            "（《文苑英华》卷一八四）（按：《全唐诗》卷七八一误以作者为徐元鼎，无事迹，今改正重录。",
            "）。"
        ],
        "notes": "",
        "id": "c70a15ce5b1138ed3970fade2297ab75"
    }
]