[
    {
        "author": "徐逸",
        "dynasty": "宋",
        "type": "诗",
        "rhythmic": "",
        "title": "昼眠治平寺",
        "preface": "",
        "paragraphs": [
            "频年游览不暂寘，野艇往来无水程。",
            "雨休最好是鸥浴，风静更清闻鹤声。",
            "酒家新熟欠前账，僧榻借眠余宿酲。",
            "崧高泰华未挂眼，鬓影萧飒难为情。"
        ],
        "notes": "",
        "id": "a199510aae490fbac18ae09af9a8e93a"
    },
    {
        "author": "徐逸",
        "dynasty": "宋",
        "type": "诗",
        "rhythmic": "",
        "title": "梅花",
        "preface": "",
        "paragraphs": [
            "咸平处士风流远，招得梅花枝上魂。",
            "疏影暗香如昨日，不知人世几黄昏。"
        ],
        "notes": "",
        "id": "59be6e453070c0cb275b6edc9c99e246"
    },
    {
        "author": "徐逸",
        "dynasty": "宋",
        "type": "诗",
        "rhythmic": "",
        "title": "蒿",
        "preface": "",
        "paragraphs": [
            "驼峰彘脔蹯取熊，百金不满筯下供。",
            "朱门人物多伟岸，一字不识神氏蒙。",
            "深林蒿荠最强项，不肯失身羔酒胸。"
        ],
        "notes": "",
        "id": "38cbdb053cd66ae17ebac7a21426c18d"
    },
    {
        "author": "徐逸",
        "dynasty": "宋",
        "type": "诗",
        "rhythmic": "",
        "title": "村居",
        "preface": "",
        "paragraphs": [
            "酸甜半熟山头果，红白争开屋角花。",
            "柴户不关春睡足，太平多在野人家。"
        ],
        "notes": "",
        "id": "a3201b77eb9c5119ec8c27cf67ea8f82"
    },
    {
        "author": "徐逸",
        "dynasty": "宋",
        "type": "诗",
        "rhythmic": "",
        "title": "偶题",
        "preface": "",
        "paragraphs": [
            "病身鬰屋等惊蛇，埃𡏖何堪举手遮。",
            "四海知心是明月，一生结客得梅花。",
            "风摇酒浪红鳞小，香暖歌云翠葆斜。",
            "休问画桥西去路，要凭消遣旧生涯。"
        ],
        "notes": "",
        "id": "11f9a4cd6463284dae386c02f121e673"
    },
    {
        "author": "徐逸",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "谁与深春共憔悴，隔江一树紫桐花。"
        ],
        "notes": "",
        "id": "120135a235bbfa4c2d316a4acd4f82dd"
    },
    {
        "author": "徐逸",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "风韶雨秀。",
            "春已平分后。",
            "陡顿故人疏把酒。",
            "闲恁画阑搔首。",
            "争须携手踏青。",
            "人生几度清明。",
            "待得燕慵莺懒，杨花点点浮萍。"
        ],
        "notes": "",
        "id": "7f6e3b57a7902b5756e501e0d0b076da"
    }
]