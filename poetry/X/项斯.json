[
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "寄石桥僧",
        "preface": "",
        "paragraphs": [
            "逢师入山日，道在石桥边。",
            "别后何人见，秋来几处禅。",
            "溪中云隔寺，夜半雪添泉。",
            "生有天台约，知无却出缘。"
        ],
        "notes": "",
        "id": "1e898773ffcd458e58069309610352b2"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "送欧阳衮归闽中",
        "preface": "",
        "paragraphs": [
            "秦城几年住，犹著故乡衣。",
            "失意时相识，成名后独归。",
            "海秋蛮树黑，岭夜瘴禽飞。",
            "为学心难满，知君更掩扉。"
        ],
        "notes": "",
        "id": "48092b515a96dcced042ecc510d58371"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "古观",
        "preface": "",
        "paragraphs": [
            "置观碑已折，看松年不分。",
            "洞中谁识药，门外日添坟。",
            "放去龟随水，呼来鹿怕薰。",
            "坛边见灰火，几烧祭星文。"
        ],
        "notes": "",
        "id": "aa4494e7d6f6c81e335fac9f4c147c7a"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "题令狐处士谿居",
        "preface": "",
        "paragraphs": [
            "白发已过半，无心离此溪。",
            "病尝山药徧，贫起草堂低。",
            "为月窗从破，因诗壁重泥。",
            "近来常夜坐，寂莫与僧齐。"
        ],
        "notes": "",
        "id": "feb9d32e6ac4fddb4f8cff72ec00398c"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "送僧归南岳",
        "preface": "",
        "paragraphs": [
            "心知衡岳路，不怕去人稀。",
            "船里谁鸣磬，沙头自曝衣。",
            "有家从小别，是寺即言归。",
            "料得逢春住，当禅云满扉。"
        ],
        "notes": "",
        "id": "6931485d7f28f8402fa3febe41b56c7e"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "宁州春思",
        "preface": "",
        "paragraphs": [
            "失意离城早，边城任见花。",
            "初为断酒客，旧识卖书家。",
            "寒寺稀无雪，春风亦有沙。",
            "思归频入梦，即路不言赊。"
        ],
        "notes": "",
        "id": "477828ff13bb84e8ea039884093dea3f"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "山友赠藓花冠",
        "preface": "",
        "paragraphs": [
            "尘污出华发，慙君青藓冠。",
            "此身闲未得，终日戴应难。",
            "好就松阴挂，宜当枕石看。",
            "会须寻道士，簪去绕霜坛。"
        ],
        "notes": "",
        "id": "67467d2c09f4ddc233c692e1397623c3"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "蛮家",
        "preface": "",
        "paragraphs": [
            "领得卖珠钱，还归铜柱边。",
            "看儿调小象，打鼓试新船。",
            "醉后眠神树，耕时语瘴烟。",
            "不逢寒便老，相问莫知年。"
        ],
        "notes": "",
        "id": "82f0c679995b7bdf5ce2dd513dd28057"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "早春题湖上顾氏新居二首 一",
        "preface": "",
        "paragraphs": [
            "近得水云看，门长侵早开。",
            "到时微有雪，行处又无苔。",
            "劝酒客初醉，留茶僧未来。",
            "每逢晴暖日，唯见乞花栽。"
        ],
        "notes": "",
        "id": "5e8ad215c50be8e89c24da34cc1bfe67"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "早春题湖上顾氏新居二首 二",
        "preface": "",
        "paragraphs": [
            "门不当官道，行人到亦稀。",
            "故从餐后出，方至夜深归。",
            "开箧拣书卷，扫床移褐衣。",
            "几时同买宅，相近有柴扉。"
        ],
        "notes": "",
        "id": "c67760b58ff40ce3f42d96bfd4cbfba5"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "苍梧云气",
        "preface": "",
        "paragraphs": [
            "何年化作愁，漠漠便难收。",
            "数点山能远，平铺水不流。",
            "湿连湘竹暮，浓盖舜坟秋。",
            "亦有思归客，看来尽白头。"
        ],
        "notes": "",
        "id": "e649d32815dc646e5fd774339b03a775"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "晚春花",
        "preface": "",
        "paragraphs": [
            "阴洞日光薄，花开不及时。",
            "当春无半树，经烧足空枝。",
            "疎与香风会，细将泉影移。",
            "此中人到少，开尽几人知。"
        ],
        "notes": "",
        "id": "7670b2b4e0a60df5cdc1d6c387b577bb"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "宿胡氏溪亭",
        "preface": "",
        "paragraphs": [
            "独住水声里，有亭无热时。",
            "客来因月宿，床势向山移。",
            "鹤睡松枝定，萤归葛叶垂。",
            "寂寥犹欠伴，谁为报僧知。"
        ],
        "notes": "",
        "id": "7bcc6faae9fdaded8f368729034835b2"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "送华阴隐者",
        "preface": "",
        "paragraphs": [
            "往往到城市，得非征药钱。",
            "世人空识面，弟子莫知年。",
            "自说能医死，相期更学仙。",
            "近来移住处，毛女旧峰前。"
        ],
        "notes": "",
        "id": "3b77d7c77ad70f1b4e43d79ec5184852"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "落第后寄江南亲友",
        "preface": "",
        "paragraphs": [
            "古巷槐阴合，愁多昼掩扉。",
            "独存过江马，强拂看花衣。",
            "送客心先醉，寻僧夜不归。",
            "龙钟易惆怅，莫遣寄书稀。"
        ],
        "notes": "",
        "id": "d3b79dbb7335c743a1f7123ab52f87ab"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "欲别",
        "preface": "",
        "paragraphs": [
            "花时人欲别，每日醉樱桃。",
            "买酒金钱尽，弹筝玉指劳。",
            "归期无岁月，客路有风涛。",
            "锦缎裁衣赠，麒麟落剪刀。"
        ],
        "notes": "",
        "id": "d0e32ef6fd2173df6040c15943ca96e8"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "留别张水部籍",
        "preface": "",
        "paragraphs": [
            "省中重拜别，兼领寄人书。",
            "已念此行远，不应相问疎。",
            "子城西并宅，御水北同渠。",
            "要取春前到，乘闲候起居。"
        ],
        "notes": "",
        "id": "10ab77e82b8c85b37d99645aecc141c7"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "小古镜",
        "preface": "",
        "paragraphs": [
            "字已无人识，唯应记铸年。",
            "见来深似水，携去重于钱。",
            "鸾翅巢空月，菱花徧小天。",
            "宫中照黄帝，曾得化为仙。"
        ],
        "notes": "",
        "id": "a06426be46f2aa52a897751becba4baa"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "题太白山隐者",
        "preface": "",
        "paragraphs": [
            "高居在幽岭，人得见时稀。",
            "写箓扃虚白，寻僧到翠微。",
            "扫坛星下宿，收药雨中归。",
            "从服小还后，自疑身解飞。"
        ],
        "notes": "",
        "id": "1f93f12c38651067612b68c3a86715d6"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "病中怀王展先辈在天台",
        "preface": "",
        "paragraphs": [
            "枕上用心静，唯应改旧诗。",
            "强行休去早，暂卧起还迟。",
            "因说来归处，却愁初病时。",
            "赤城山下寺，无计得相随。"
        ],
        "notes": "",
        "id": "0cb4e89d341fd220b6247020131c1296"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "鲤鱼",
        "preface": "",
        "paragraphs": [
            "似龙鳞又足，只是欠登门。",
            "月里腮犹湿，泥中目未昏。",
            "乞锄防蚁穴，望水写金盆。",
            "他日能为雨，公田报此恩。"
        ],
        "notes": "",
        "id": "62647b7d00639a26037784e0ce3977c8"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "子规",
        "preface": "",
        "paragraphs": [
            "游魂自相叫，宁复记前身。",
            "飞过人家月，声连客路春。",
            "梦边催晓急，愁外送风频。",
            "自有沾花血，相和泪滴新。"
        ],
        "notes": "",
        "id": "9aa4761494d51cdafa73db8d2e8f0886"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "边州客舍",
        "preface": "",
        "paragraphs": [
            "开门不成出，麦色徧前坡。",
            "自小诗名在，如今白发多。",
            "经年无越信，终日厌蕃歌。",
            "近寺居僧少，春来亦嬾过。"
        ],
        "notes": "",
        "id": "d40e1d411ebcaf36c577af0c27c19786"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "赠道者",
        "preface": "",
        "paragraphs": [
            "晏来知养气，度日语时稀。",
            "到处留丹井，终寒不絮衣。",
            "病乡多惠药，鬼俗有符威。",
            "自说身轻健，今年数梦飞。"
        ],
        "notes": "",
        "id": "72dae1c2d91c39a7ca449b0326c9f2bf"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "边游",
        "preface": "",
        "paragraphs": [
            "古镇门前去，长安路在东。",
            "天寒明堠火，日晚裂旗风。",
            "塞馆皆无事，儒装亦有弓。",
            "防秋故乡卒，暂喜语音同。"
        ],
        "notes": "",
        "id": "cfb49a0c39163aed10831f1df864e0b1"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "夜泊淮阴",
        "preface": "",
        "paragraphs": [
            "夜入楚家烟，烟中人未眠。",
            "望来淮岸尽，坐到酒楼前。",
            "灯影半临水，筝声多在船。",
            "乘流向东去，别此易经年。"
        ],
        "notes": "",
        "id": "2528760dad1a5c530ffd354bf0daf842"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "远水",
        "preface": "",
        "paragraphs": [
            "渺渺浸天色，一边生晚光。",
            "阔浮萍思远，寒入鴈愁长。",
            "北极连平地，东流即故乡。",
            "扁舟来宿处，髣髴似潇湘。"
        ],
        "notes": "",
        "id": "090b42f08f13261886f6c3052a440226"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "黄州暮愁",
        "preface": "",
        "paragraphs": [
            "凌澌冲泪眼，重叠自西来。",
            "即夜寒应合，非春暖不开。",
            "岂无登陆计，宜弃济川材。",
            "愿寄浮天外，高风万里回。"
        ],
        "notes": "",
        "id": "bba1de4acc86af62f2fc8859dfc77bcf"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "晓发昭应",
        "preface": "",
        "paragraphs": [
            "行人见雪愁，初作帝乡游。",
            "旅店开偏早，乡帆去未收。",
            "灯残催卷席，手冷怕梳头。",
            "是物寒无色，汤泉正自流。"
        ],
        "notes": "",
        "id": "ea04eec09c51978793bbb2d746b9ccc6"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "赠金州姚合使君",
        "preface": "",
        "paragraphs": [
            "为郎名更重，领郡是蹉跎。",
            "官壁题诗尽，衙庭看鹤多。",
            "城池连草堑，篱落带椒坡。",
            "未觉旗旛贵，闲行触处过。"
        ],
        "notes": "",
        "id": "4c4ddfdd2a09bd439f7fcc858fa0113d"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "送殷中丞游边",
        "preface": "",
        "paragraphs": [
            "话别无长夜，灯前闻曙鵶。",
            "已行难避雪，何处合逢花？",
            "野寺门多闭，羌楼酒不赊。",
            "还须见边将，谁拟静尘沙。"
        ],
        "notes": "",
        "id": "8406808a40c4a886c983a8b01f279dbd"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "寄坐夏僧",
        "preface": "",
        "paragraphs": [
            "坐夏日偏长，知师在律堂。",
            "多因束带热，更忆剃头凉。",
            "苔色侵经架，松阴到簟床。",
            "还应炼诗句，借卧石池傍。"
        ],
        "notes": "",
        "id": "c0defa3d7ea02265c253208735d1c6c0"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "寄卢式",
        "preface": "",
        "paragraphs": [
            "到处久南望，未知何日回。",
            "寄书频到海，得梦忽闻雷。",
            "岭日当秋暗，蛮花近腊开。",
            "白身居瘴疠，谁不惜君才。"
        ],
        "notes": "",
        "id": "27d76a8a2d70c71eac7c5b95747c15b0"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "日东病僧",
        "preface": "",
        "paragraphs": [
            "云水绝归路，来时风送船。",
            "不言身后事，犹坐病中禅。",
            "深壁藏灯影，空窗出艾烟。",
            "已无乡土信，起塔寺门前。"
        ],
        "notes": "",
        "id": "f2361542ccae90d09434077ee03ee05b"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "泛溪",
        "preface": "",
        "paragraphs": [
            "溪船泛渺弥，渐觉灭炎辉。",
            "动水花连影，逢人鸟背飞。",
            "深犹见白石，凉好换生衣。",
            "未得多诗句，终须隔宿归。"
        ],
        "notes": "",
        "id": "08775c348df139df5c96ed01065f41bd"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "送顾少府",
        "preface": "",
        "paragraphs": [
            "作尉年犹少，无辞去路赊。",
            "渔舟县前泊，山吏日高衙。",
            "幽景临谿寺，秋蝉织杼家。",
            "行程须过越，先醉镜湖花。"
        ],
        "notes": "",
        "id": "a563df04a7c476cc5d99cb96c32c9e04"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "咸阳别李处士",
        "preface": "",
        "paragraphs": [
            "古道自迢迢，咸阳离别桥。",
            "越人闻水处，秦树带霜朝。",
            "驻马言难尽，分程望易遥。",
            "秋前未相见，此意转萧条。"
        ],
        "notes": "",
        "id": "ec62dcb640af55b82fd205ea36fda565"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "寄流人",
        "preface": "",
        "paragraphs": [
            "毒草不曾枯，长添客健无。",
            "雾开蛮市合，船散海城孤。",
            "象迹频藏齿，龙涎远蔽珠。",
            "家人秦地老，泣对日南图。"
        ],
        "notes": "",
        "id": "2d4e334b9baa1bbd7b74c3031d235a7e"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "华顶道者",
        "preface": "",
        "paragraphs": [
            "仙人掌中住，生有上天期。",
            "已废烧丹处，犹多种杏时。",
            "养龙于浅水，寄鹤在高枝。",
            "得道复无事，相逢尽日棋。"
        ],
        "notes": "",
        "id": "c0e7415acb78a71596f91a1417255ead"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "酬从叔听夜泉见寄",
        "preface": "",
        "paragraphs": [
            "梦罢更开户，寒泉声隔云。",
            "共谁寻最远，独自坐偏闻。",
            "岩际和风滴，溪中泛月分。",
            "岂知当此夜，流念到江𣸣。"
        ],
        "notes": "",
        "id": "2d666df7f508e2dcffd62d47065f0163"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "和李用夫栽小松",
        "preface": "",
        "paragraphs": [
            "移来未换叶，已胜在空山。",
            "静对心标直，遥吟境助闲。",
            "影侵残雪际，声透小窗间。",
            "即耸凌空干，翛翛岂易攀。"
        ],
        "notes": "",
        "id": "08728df79d875d29d7fa0c2f7b4ebf77"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "哭南流人",
        "preface": "",
        "paragraphs": [
            "遥见南来使，江头哭问君。",
            "临终时有雪，旅葬处无云。",
            "官库空收劒，蛮僧共起坟。",
            "知名人尚少，谁为录遗文。"
        ],
        "notes": "",
        "id": "49572c8a3fc7eec68e71f1319207d61d"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "经李白墓",
        "preface": "",
        "paragraphs": [
            "夜郎归未老，醉死此江边。",
            "葬阙官家礼，诗残乐府篇。",
            "游魂应到蜀，小碣岂旌贤。",
            "身没犹何罪，遗坟野火燃。"
        ],
        "notes": "",
        "id": "c821c853e2e9b9283952fb030309b8ee"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "春夜樊川竹亭陪诸同年䜩",
        "preface": "",
        "paragraphs": [
            "相知皆是旧，每恨独游频。",
            "幸此同芳夕，宁辞倒醉身。",
            "灯光遥映烛，萼粉暗飘茵。",
            "明月分归骑，重来更几春。"
        ],
        "notes": "",
        "id": "80a135f4d1bc57ae82e41311d7bc99ea"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "灵山巡未徧，不作住持心。",
            "逢寺暂投宿，是山皆独寻。",
            "有时过静界，在处想空林。",
            "从小即行脚，出家来至今。"
        ],
        "notes": "",
        "id": "b89b1d4d132c4996b73b2706cb2b6359"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "送苏处士归西山",
        "preface": "",
        "paragraphs": [
            "南游何所为，一箧又空归。",
            "守道安清世，无心换白衣。",
            "深林蝉噪暮，绝顶客来稀。",
            "早晚重相见，论持更及微。"
        ],
        "notes": "",
        "id": "62ffe6cd81c871a24c22c40da8d6e0d3"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "游烂柯山",
        "preface": "",
        "paragraphs": [
            "步步出尘氛，溪山别是春。",
            "坛边时过鹤，碁处寂无人。",
            "访古碑多缺，探幽路不真。",
            "翻疑归去晚，清世累移晨。"
        ],
        "notes": "",
        "id": "0319c00130b7852e3ab769674522c044"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "送友人之永嘉",
        "preface": "",
        "paragraphs": [
            "长贫知不易，去计拟何逃。",
            "相对人愁别，经过几处劳。",
            "城连沙岫远，山断夏云高。",
            "犹想成诗处，秋灯半照涛。"
        ],
        "notes": "",
        "id": "7888fadccb92fc6a99c4af075765ed7c"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "巴中逢故人",
        "preface": "",
        "paragraphs": [
            "劳思空积岁，偶会更无由。",
            "以分难相舍，将行且暂留。",
            "路歧何处极，江峡半猨愁。",
            "到此分南北，离怀岂易收。"
        ],
        "notes": "",
        "id": "bb30c1a3495c59e8bd0e1075e2c9c495"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "送归江州友人初下第",
        "preface": "",
        "paragraphs": [
            "名高不俟召，收采献君门。",
            "偶屈应缘数，他人尽为冤。",
            "新春城外路，旧隐水边村。",
            "归去无劳久，知君更待论。"
        ],
        "notes": "",
        "id": "e7e6a2ddbac1cb42eff88ef3ef85144f"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "舜城怀古",
        "preface": "",
        "paragraphs": [
            "禅禹逊尧聪，巍巍盛此中。",
            "四隅咸启圣，万古赖成功。",
            "道德去弥远，山河势不穷。",
            "停车一再拜，帝业即今同。"
        ],
        "notes": "",
        "id": "4a1f214bf21580b37c077b883f0ffce4"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "送刘道士之成都严真观",
        "preface": "",
        "paragraphs": [
            "严君名不朽，道出二经中。",
            "归去精诚恳，还应梦寐通。",
            "池台镜定月，松桧雨余风。",
            "想对灵玄忆，人间恋若空。"
        ],
        "notes": "",
        "id": "06e73023039a507a6660746323a25cb1"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "汉南遇友人",
        "preface": "",
        "paragraphs": [
            "此身西复东，何计此相逢。",
            "梦尽吴越水，恨深襄汉钟。",
            "积云开去路，曙雪叠前峰。",
            "谁即知非旧，怜君忽见容。"
        ],
        "notes": "",
        "id": "f258af01213906ac0ae5558518bdc14a"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "游头陀寺上方",
        "preface": "",
        "paragraphs": [
            "高步陟崔嵬，吟闲路惜回。",
            "寺知何代有，僧见梵天来。",
            "暮霭连沙积，余霞徧槛开。",
            "更期招静者，长啸上南台。"
        ],
        "notes": "",
        "id": "079b12684b6ad7c435519870cd1956ab"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "送友人游河东",
        "preface": "",
        "paragraphs": [
            "停车晓烛前，一语几潸然。",
            "路去干戈日，乡遥饥馑年。",
            "湖波晴见鴈，槐驿晚无蝉。",
            "莫纵经时住，东南书信偏。"
        ],
        "notes": "",
        "id": "17b36e2e8661f8ae00673a61d4e1f60a"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "中秋夜怀",
        "preface": "",
        "paragraphs": [
            "趋驰早晚休，一岁又残秋。",
            "若只如今日，何难至白头。",
            "沧波归处远，旅食尚边愁。",
            "赖见前贤说，穷通不自由。"
        ],
        "notes": "",
        "id": "7e6ddfaada4e8c86e42546ff4cc8bbfc"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "寄富春孙路处士",
        "preface": "",
        "paragraphs": [
            "平生醉与吟，谁是见君心。",
            "上国一归去，沧江闲至今。",
            "钟繁秋寺近，峰阔晚涛深。",
            "疎放长如此，何人长得寻。"
        ],
        "notes": "",
        "id": "ed51c9fd8332d84211f9df03b194e5e1"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "送客归新罗",
        "preface": "",
        "paragraphs": [
            "君家沧海外，一别见何因。",
            "风土虽知教，程途自致贫。",
            "浸天波色晚，横笛鸟行春。",
            "明发千樯下，应无更远人。"
        ],
        "notes": "",
        "id": "e74449f7dfe718a4f7255e5b971e948d"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "杭州江亭留题登眺",
        "preface": "",
        "paragraphs": [
            "处处日驰销，凭轩夕似朝。",
            "渔翁闲鼓櫂，沙鸟戏迎潮。",
            "树间津亭密，城连坞寺遥。",
            "因谁报隐者，向此得耕樵。"
        ],
        "notes": "",
        "id": "a4cef416ebdb60aaacbae7ea99061507"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "荆州夜与友亲相遇",
        "preface": "",
        "paragraphs": [
            "山海两分歧，停舟偶似期。",
            "别来何限意，相见却无辞。",
            "坐永神凝梦，愁繁鬓欲丝。",
            "趋名易迟晚，此去莫经时。"
        ],
        "notes": "",
        "id": "773bbf7897236a585d8a48ff27dfd04f"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "送友人游边",
        "preface": "",
        "paragraphs": [
            "方春到帝京，有恋有愁幷。",
            "万里江海思，半年沙塞程。",
            "绿阴斜向驿，残照远侵城。",
            "自可资新课，还期振盛名。"
        ],
        "notes": "",
        "id": "7ac224d526ab45ed8b749daee727c0fa"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "题赠宣州亢拾遗",
        "preface": "",
        "paragraphs": [
            "传骑一何催，山门昼未开。",
            "高人终避世，圣主不遗才。",
            "坐次欹临水，门中独举杯。",
            "谁为旦夕侣，深寺数僧来。"
        ],
        "notes": "",
        "id": "7ace864ec8a1a998d574b3791356032a"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "姚氏池亭",
        "preface": "",
        "paragraphs": [
            "池馆饶嘉致，幽人惬所闲。",
            "筿风能动浪，岸树不遮山。",
            "啸槛鱼惊后，眠窗鹤语间。",
            "何须说庐阜，深处更跻攀。"
        ],
        "notes": "",
        "id": "e47566663eb76bd1e4f189b1eef176f1"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "送友人之江南",
        "preface": "",
        "paragraphs": [
            "东南路苦辛，去路见无因。",
            "万里此相送，故交谁更亲。",
            "日浮汀草绿，烟霁海山春。",
            "握手无别赠，为予书札频。"
        ],
        "notes": "",
        "id": "5f5516daaabbac7dc87049c631643f29"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "彭蠡湖春望",
        "preface": "",
        "paragraphs": [
            "湖亭东极望，远棹不须回。",
            "遍草新湖落，连天众鴈来。",
            "芦洲残照尽，云障积烟开。",
            "更想鸱夷子，扁舟安在哉。"
        ],
        "notes": "",
        "id": "ab530854735de28b6fc858c6a50ee6be"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "闻友人会裴明府县楼",
        "preface": "",
        "paragraphs": [
            "闲阁雨吹尘，陶家揖上宾。",
            "湖山万叠翠，门树一行春。",
            "景遍归簷燕，歌喧已醉身。",
            "登临兴不足，喜有数来因。"
        ],
        "notes": "",
        "id": "867e5e28a1e16ad2948e25b67ef185f5"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "归家山行",
        "preface": "",
        "paragraphs": [
            "献赋才何拙，经时不耻归。",
            "能知此意是，甘取众人非。",
            "遍陇耕无圃，缘溪钓有矶。",
            "此怀难自遣，期在振儒衣。"
        ],
        "notes": "",
        "id": "a473a825823dd4a5585478c67d37ef45"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "长安书怀呈知己",
        "preface": "",
        "paragraphs": [
            "江湖归不易，京邑计长贫。",
            "独夜有知己，论心无故人。",
            "一灯愁里梦，九陌病中春。",
            "为问清平日，无门致出身。"
        ],
        "notes": "",
        "id": "905b5319613821ab5caa00ad8cbf8b82"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "闻蝉",
        "preface": "",
        "paragraphs": [
            "动叶复惊神，声声断续匀。",
            "坐来同听者，俱是未归人。",
            "一櫂三湘浪，单车二蜀尘。",
            "伤秋各有日，千可念因循。"
        ],
        "notes": "",
        "id": "9e0b6ebfc66d0d207b47cb585a37af68"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "李处土道院南楼",
        "preface": "",
        "paragraphs": [
            "霜晚复秋残，楼明近远山。",
            "满壶邀我醉，一榻为僧闲。",
            "树簇孤汀眇，帆欹积浪间。",
            "从容更南望，殊欲外人寰。"
        ],
        "notes": "",
        "id": "c25aaca24ce42dd2d4d9483ddea3315f"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "送顾非熊及第归茅山",
        "preface": "",
        "paragraphs": [
            "吟诗三十载，成此一名难。",
            "自有恩门入，全无帝里欢。",
            "湖光愁里碧，岩景梦中寒。",
            "到后松杉月，何人共晓看。"
        ],
        "notes": "",
        "id": "86c80240cda4af083a4065bce1932cd0"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "春日题李中丞樊川别墅",
        "preface": "",
        "paragraphs": [
            "心知受恩地，到此亦裴回。",
            "上路移时立，中轩隔宿来。",
            "川光通沼沚，寺影带楼台。",
            "无限成蹊树，花多向客开。"
        ],
        "notes": "",
        "id": "be60832e6f920b552a865e50336b1bfe"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "龙州与韩将军夜会",
        "preface": "",
        "paragraphs": [
            "庭绿草纤纤，边州白露沾。",
            "别歌缘劒起，客泪是愁添。",
            "见月鹊啼树，避风云满帘。",
            "将军尽尊酒，楼上赋星占。"
        ],
        "notes": "",
        "id": "d320adcf727cea7ac947d055bf652f5a"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "途中逢友人",
        "preface": "",
        "paragraphs": [
            "长大有南北，山川各所之。",
            "相逢孤馆夜，共忆少年时。",
            "烂醉百花酒，狂题几首诗。",
            "来朝又分袂，后会鬓应丝。"
        ],
        "notes": "",
        "id": "88ae50275b2fa5ee45556965379eb11c"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "送友人下第归襄阳",
        "preface": "",
        "paragraphs": [
            "失意已春残，归愁与别难。",
            "山分关路细，江遶夜城寒。",
            "草色连晴坂，鼍声离晓滩。",
            "差池是秋赋，何以暂怀安。"
        ],
        "notes": "",
        "id": "7d4c1db776054ef5e4640d8d500acd44"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "宿山寺",
        "preface": "",
        "paragraphs": [
            "栗叶重重复翠微，黄昏溪上语人稀。",
            "月明古寺客初到，风度闲门僧未归。",
            "山果经霜多自落，水萤穿竹不停飞。",
            "中宵能得几时睡，又被钟声催著衣。"
        ],
        "notes": "",
        "id": "0b9e4ae3dd5a4479dcbbb0e6083aba2f"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "病鹤",
        "preface": "",
        "paragraphs": [
            "青云有意力犹微，岂料低回得所依。",
            "幸念翅因风雨困，岂教身陷稻粱肥。",
            "曾游碧落宁无侣，见有清池不忍飞。",
            "纵使他年引仙驾，主人恩在亦应归。"
        ],
        "notes": "",
        "id": "0ca91f002a485586cc559d3539b150e1"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "梦仙",
        "preface": "",
        "paragraphs": [
            "昨宵魂梦到仙津，得见蓬山不死人。",
            "云叶许裁成野服，玉浆教吃润愁身。",
            "红楼近月宜寒水，绿杏摇风占古春。",
            "次第引看行未徧，浮光牵入世间尘。"
        ],
        "notes": "",
        "id": "b826f847bc9cc1ff02b704a39ea66c0b"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "古扇",
        "preface": "",
        "paragraphs": [
            "昨日裁成夺夏威，忽逢秋节便相违。",
            "寒尘妬尽秦王女，凉殿恩随汉主妃。",
            "似月旧临红粉面，有风休动麝香衣。",
            "千年萧瑟关人事，莫语当时掩泪归。"
        ],
        "notes": "",
        "id": "98c544f051c719c80161c603f40bd816"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "泾州听张处士弹琴",
        "preface": "",
        "paragraphs": [
            "边州独夜正思乡，君又弹琴在客堂。",
            "髣髴不离灯影外，似闻流水到潇湘。"
        ],
        "notes": "",
        "id": "65cadd1c2fee99145fa0326ff9ed1e93"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "赠别",
        "preface": "",
        "paragraphs": [
            "鱼在深泉鸟在云，从来只得影相亲。",
            "他时纵有逢君处，应作人间白发身。"
        ],
        "notes": "",
        "id": "9f396952164f4e0d9547f5ea71bf7de1"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "对鲙",
        "preface": "",
        "paragraphs": [
            "行到鲈鱼乡里时，鲙盘如雪怕风吹。",
            "犹怜醉里江南路，马上垂鞭学钓时。"
        ],
        "notes": "",
        "id": "99c5d450563f8225d6c58c92364c49fd"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "忆朝阳峰前居",
        "preface": "",
        "paragraphs": [
            "每忆闲眠处，朝阳最上峰。",
            "溪僧来自远，林路出无踪。",
            "败褐黏苔徧，新题出石重。",
            "霞光侵曙发，岚翠近秋浓。",
            "健羡机能破，安危道不逢。",
            "雪残猨到阁，庭午鹤离松。",
            "此地虚为别，人间久未容。",
            "何时无一事，却去养疎慵。"
        ],
        "notes": "",
        "id": "f40c19db635ec192c7fa68c977a1bc23"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "暮上瞿唐峡",
        "preface": "",
        "paragraphs": [
            "自古艰难地，孤舟旦暮程。",
            "独愁空托命，省已是轻生。",
            "有树皆相倚，无岩不倒倾。",
            "蛟螭波数怒，鬼怪火潜明。",
            "履道知无负，离心自要惊。",
            "何年面骨肉，细话苦辛行。"
        ],
        "notes": "",
        "id": "96476d017636bddb9eeee8d33722851f"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "和李中丞醉中期王征君月夜同游浐水旧居",
        "preface": "",
        "paragraphs": [
            "醉后情俱远，难忘素浐间。",
            "照花深处月，当户旧时山。",
            "事想同清话，欢期一破颜。",
            "风流还爱竹，此夜尚思闲。"
        ],
        "notes": "",
        "id": "0f36f1f0347cb4edc3d4f37645444101"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "浊水求珠",
        "preface": "",
        "paragraphs": [
            "灵魄自沉浮，从来任浊流。",
            "愿从深处得，不向暗中投。",
            "圆月时堪惜，沧波路可求。",
            "沙寻龙窟远，泥访蚌津幽。",
            "是宝终知贵，唯恩且用酬。",
            "如能在公掌，的不负明眸。"
        ],
        "notes": "",
        "id": "5ba8c5a2415e8c283e89d86fcaaff75e"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "江村夜泊",
        "preface": "",
        "paragraphs": [
            "日落江路黑，前村人语稀。",
            "几家深树里，一火夜渔归。"
        ],
        "notes": "",
        "id": "3338e92a326bd1dea94053eb4902ee43"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "落第后归觐喜逢僧再阳",
        "preface": "",
        "paragraphs": [
            "相逢须强笑，人世别离频。",
            "去晓长侵月，归乡动隔春。",
            "见僧心暂静，从俗事多屯。",
            "宇宙诗名小，山河客路新。",
            "翠桐犹入爨，青镜未辞尘。",
            "逸足常思骥，随群且退鳞。",
            "宴乖红杏寺，愁在绿杨津。",
            "羞病难为药，开眉嬾顾人。"
        ],
        "notes": "",
        "id": "30da80b48665a2a879aadfaa36e4b7a6"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "送越僧元瑞",
        "preface": "",
        "paragraphs": [
            "静中无伴侣，今亦独随缘。",
            "昨夜离空室，焚香净去船。"
        ],
        "notes": "",
        "id": "8e8469f5c1a57a739ff1ee7958adaef7"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "旧宫人",
        "preface": "",
        "paragraphs": [
            "自出先皇玉殿中，衣裳不更染深红。",
            "宫钗折尽垂空鬓，内扇穿多减半风。",
            "桃熟亦曾君手赐，酒阑犹候妾歌终。",
            "如今还向城边住，御水东流意不通。"
        ],
        "notes": "",
        "id": "e4d7a82f63406bc12b9dda6093a7c490"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "梦游仙",
        "preface": "",
        "paragraphs": [
            "梦游飞上天家楼，珠箔当风挂玉钩。",
            "鹦鹉隔帘呼再拜，水仙移镜嬾梳头。",
            "丹霞不是人间晓，碧树仍逢岫外秋。",
            "将谓便长于此地，鸡声入耳所堪愁。"
        ],
        "notes": "",
        "id": "98f6a4d2dbd26a2109b2772235661aae"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "送宫人入道",
        "preface": "",
        "paragraphs": [
            "愿随仙女董双成，王母前头作伴行。",
            "初戴玉冠多悮拜，欲辞金殿别称名。",
            "将敲碧落新斋磬，却进昭阳旧赐筝。",
            "旦暮焚香绕坛上，步虚犹作按歌声。"
        ],
        "notes": "",
        "id": "c2cc0175d213c274a05818b3ca4187d4"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "长安退将",
        "preface": "",
        "paragraphs": [
            "塞外冲沙损眼明，归来养病住秦京。",
            "上高楼阁看星坐，著白衣裳把劒行。",
            "常说老身思鬬将，最悲无力制蕃营。",
            "翠眉红脸和回鹘，惆怅中原不用兵。"
        ],
        "notes": "",
        "id": "686af899acd2937d18d11d2a6e43e6de"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "遥装夜",
        "preface": "",
        "paragraphs": [
            "卷席贫抛壁下床，且铺他处对灯光。",
            "欲行千里从今夜，犹惜残春发故乡。",
            "蚊蚋已生团扇急，衣裳未了剪刀忙。",
            "谁知更有芙蓉浦，南去令人愁思长。"
        ],
        "notes": "",
        "id": "6714f8299759ec3113da09f83f3850c3"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "送苗七求职",
        "preface": "",
        "paragraphs": [
            "相逢未得三回笑，风送离情入剪刀。",
            "客路最能销日月，梦魂空自畏波涛。",
            "独眠秋夜琴声急，未拜军城劒色高。",
            "去去缘多山与海，鹤身宁肯为飞劳。"
        ],
        "notes": "",
        "id": "4e6c38f043e5b873aa0573784ae08a4d"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "山行",
        "preface": "",
        "paragraphs": [
            "青枥林深亦有人，一渠流水数家分。",
            "山当日午回峰影，草带泥痕过鹿群。",
            "蒸茗气从茅舍出，缲丝声隔竹篱闻。",
            "行逢卖药归来客，不惜相随入岛云。"
        ],
        "notes": "",
        "id": "9cbfe1050a34695b5785f06b5212e09c"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "题永忻寺影堂",
        "preface": "",
        "paragraphs": [
            "不遇修寺日，无钱入影堂。",
            "故来空礼拜，临去重添香。",
            "僧得名难近，灯传火已长。",
            "发心依止后，借住有邻房。"
        ],
        "notes": "",
        "id": "f388d5a7b171e3c87d7e52d29b4d7fe3"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "献令狐相公时相公郊坛行事回",
        "preface": "",
        "paragraphs": [
            "鹗在卿云冰在壶，代天才业本𬣙谟。",
            "荣同伊陟传朱户，秀比王商入画图。",
            "昨夜星辰回劒履，前年风月满江湖。",
            "不知机务时多暇，还许诗家属和无。"
        ],
        "notes": "",
        "id": "748e2d9aac36637490dae7a6ba7ccf2a"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "佳人背江坐，眉际列烟树。",
            "马蹄没青莎，船迹成空波。",
            "春风吹两意，何意更相值。",
            "更望会稽何处是，沙连竹箭白鹇群。"
        ],
        "notes": "",
        "id": "87c18e476ab7ce67fca7eff61374e201"
    },
    {
        "author": "项斯",
        "dynasty": "唐",
        "type": "诗",
        "rhythmic": "",
        "title": "寄剡谿友",
        "preface": "",
        "paragraphs": [
            "歇马亭西酒一巵，半年闲事亦堪悲。",
            "船横镜水人眠后，蓼暗松江雁下时。",
            "山晚迥寻萧寺宿，雪寒谁与戴家期。",
            "夜来忽觉秋风急，应有鲈鱼触钓丝。",
            "（见宋高似孙《剡录》卷六）。"
        ],
        "notes": "",
        "id": "18f214aa02e418923c79167778df2f14"
    }
]