[
    {
        "author": "谢采",
        "dynasty": "宋",
        "type": "诗",
        "rhythmic": "",
        "title": "题韩干马",
        "preface": "",
        "paragraphs": [
            "圉人唐衣冠，天闲畜神骏。",
            "虽非金日䃅，不忝张景顺。",
            "饱食无嫌身贱卑，时其渴燥张饮之。",
            "长年牧养瘠者肥，龙鬐凤臆夸权奇。",
            "韩干仙翁挥翰手，毫端幻出渴乌首。",
            "气不凋丧骨肉匀，艺精端继王裴后。",
            "遥想腾骧析木津，衔勒难拘自在身。",
            "斗水底用求他人，渌波沄沄易水春。"
        ],
        "notes": "",
        "id": "92e4232c0721dafa84e251172bf2ae0e"
    }
]