[
    {
        "author": "赵顺孙",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "母在堂前为父忧，特令儿子谒公侯。",
            "大人若肯行方便，一点春风在笔头。"
        ],
        "notes": "",
        "id": "f3acfa3e94f1c17eee372672627fd041"
    },
    {
        "author": "赵顺孙",
        "dynasty": "宋",
        "type": "诗",
        "rhythmic": "",
        "title": "小松",
        "preface": "",
        "paragraphs": [
            "小小青松未透栏，枝枝叶叶傲霜寒。",
            "如今正好低头看，异日冲霄仰望难。"
        ],
        "notes": "",
        "id": "eb3ad69c4c1ab8f70f1e07b9c1ac7182"
    },
    {
        "author": "赵顺孙",
        "dynasty": "宋",
        "type": "诗",
        "rhythmic": "",
        "title": "建回吟",
        "preface": "",
        "paragraphs": [
            "烽火年来报虏尘，每回回首即长颦。",
            "明眸皓齿今何在，异服殊音不可亲。",
            "几树好花闲白昼，数株残柳不胜春。",
            "狂风落尽深红色，水远山长愁杀人。"
        ],
        "notes": "",
        "id": "bbc776ceea01233bb2b0a041b251eafb"
    },
    {
        "author": "赵顺孙",
        "dynasty": "宋",
        "type": "诗",
        "rhythmic": "",
        "title": "染疾吟",
        "preface": "",
        "paragraphs": [
            "百年世事不胜悲，大厦原非一木支。",
            "慷慨西风泪横臆，此心唯有老天知。"
        ],
        "notes": "",
        "id": "8245f9592add5f33a42120b0ce2afd57"
    },
    {
        "author": "赵顺孙",
        "dynasty": "宋",
        "type": "诗",
        "rhythmic": "",
        "title": "伤景吟",
        "preface": "",
        "paragraphs": [
            "门前不改旧山河，莲渚愁红荡碧波。",
            "坠叶飘花难再复，浮云流水竟如何。",
            "鱼龙寂寞秋江冷，鸿雁不来风雨多。",
            "穷巷悄然车马绝，磬声深戛出烟霞。"
        ],
        "notes": "",
        "id": "ab013a1a5dd202e4ac38777c2ab80884"
    },
    {
        "author": "赵顺孙",
        "dynasty": "宋",
        "type": "诗",
        "rhythmic": "",
        "title": "病笃吟",
        "preface": "",
        "paragraphs": [
            "不见人烟空见花，烟笼寒水月笼沙。",
            "人生自古谁无死，莫怨东风当自嗟。"
        ],
        "notes": "",
        "id": "d1c50139a6e7f51bea19d43e55e9e4d3"
    },
    {
        "author": "赵顺孙",
        "dynasty": "宋",
        "type": "诗",
        "rhythmic": "",
        "title": "感情吟",
        "preface": "",
        "paragraphs": [
            "豪杰消磨叹五陵，发冲乌帽气填膺。",
            "眼前不是无豪杰，身后何须论废兴。",
            "当道有蛇魂己断，渡江无马谶难凭。",
            "可怜一片中原地，虎啸龙腾几战争。"
        ],
        "notes": "",
        "id": "c3afea2cbe548253c7f31f9550095145"
    }
]