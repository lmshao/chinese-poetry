[
    {
        "author": "张汝勤",
        "dynasty": "宋",
        "type": "诗",
        "rhythmic": "",
        "title": "答蒋解元芸",
        "preface": "",
        "paragraphs": [
            "翛然风月一闲身，健在何妨白发明。",
            "径竹操如人不老，涧芹香与水俱清。",
            "传家老砚孙携去，落笔新诗僧带行。",
            "那得胡床两相对，青灯影里听秋声。"
        ],
        "notes": "",
        "id": "bd88a3938b67786bafee7299c09da419"
    },
    {
        "author": "张汝勤",
        "dynasty": "宋",
        "type": "诗",
        "rhythmic": "",
        "title": "寄徐秋涧  其一",
        "preface": "",
        "paragraphs": [
            "年来触事绝尘想，夜梦有时缘故人。",
            "何日秋风归兴动，桂花香里著吟身。"
        ],
        "notes": "",
        "id": "182ed6c94cf68959f7e655cbf7ff858d"
    },
    {
        "author": "张汝勤",
        "dynasty": "宋",
        "type": "诗",
        "rhythmic": "",
        "title": "寄徐秋涧  其二",
        "preface": "",
        "paragraphs": [
            "怀人渺渺数重山，风月将秋入梦寒。",
            "疑有清风生羽翼，去随明月倚栏干。"
        ],
        "notes": "",
        "id": "89e6ce384a83258e718038155bf23af2"
    },
    {
        "author": "张汝勤",
        "dynasty": "宋",
        "type": "诗",
        "rhythmic": "",
        "title": "怀缪竹林",
        "preface": "",
        "paragraphs": [
            "东风日日恼吟魂，相与论心客在门。",
            "雨洗花光红透骨，风摇野烧翠留痕。",
            "荣枯过眼归春梦，醒醉从人付酒尊。",
            "输与先生专一壑，闲来得看竹生孙。"
        ],
        "notes": "",
        "id": "ec9da5eac7dc32ba3ad158c39084cedf"
    },
    {
        "author": "张汝勤",
        "dynasty": "宋",
        "type": "诗",
        "rhythmic": "",
        "title": "戏徐观空",
        "preface": "",
        "paragraphs": [
            "学诗如学禅，所贵在观妙。",
            "肺肝剧雕镂，乃自凿其窍。",
            "冥心游象外，何物可供眺。",
            "空山散云雾，仰避日初照。",
            "旷观宇宙间，璀璨同晖曜。",
            "但以此理参，而自足诗料。",
            "持以问观空，无言但一笑。"
        ],
        "notes": "",
        "id": "aa0805fcca114b9dabe31a08bfd806be"
    }
]