[
    {
        "author": "郑伯玉",
        "dynasty": "宋",
        "type": "诗",
        "rhythmic": "",
        "title": "清明林下",
        "preface": "",
        "paragraphs": [
            "游丝百尺飞到地，野蝶寻春有狂意。",
            "一番轻雨洗梨花，啼出玉真无限泪。",
            "老夫不入少年场，直向南轩亭午睡。",
            "觉来历省梦中事，却忆邯郸枕中记。"
        ],
        "notes": "",
        "id": "d8494089178355071e49347fb9735eec"
    },
    {
        "author": "郑伯玉",
        "dynasty": "宋",
        "type": "诗",
        "rhythmic": "",
        "title": "和王太傅游国清塘",
        "preface": "",
        "paragraphs": [
            "寒日一观眺，四天云色稀。",
            "水风迎棹起，沙鹜背人飞。",
            "玉缕鲈新脍，金膏蟹正肥。",
            "斜阳促归旆，那得恋渔矶。"
        ],
        "notes": "",
        "id": "f513fef2f91651780d09041bc319a0c4"
    },
    {
        "author": "郑伯玉",
        "dynasty": "宋",
        "type": "诗",
        "rhythmic": "",
        "title": "远亭",
        "preface": "",
        "paragraphs": [
            "亭势孤高映小池，盘盘一道出林霏。",
            "平诛岩腹草茅尽，直望海门烟火微。",
            "树石满前供胜赏，溪山无处隠清晖。",
            "宣城丽句人争诵，珍重阳春和者稀。"
        ],
        "notes": "",
        "id": "2594ee905070dd937b9367dbe59a699a"
    },
    {
        "author": "郑伯玉",
        "dynasty": "宋",
        "type": "诗",
        "rhythmic": "",
        "title": "绿野亭  其一",
        "preface": "",
        "paragraphs": [
            "二月池边景色好，天与人意相怡融。",
            "鹅毛絮轻飏晴日，鸭头波暖摇青空。",
            "幽鸟间关变新哢，高花乱旋飞斜红。",
            "樽前忽尔感时节，酌酒醉倒酬东风。"
        ],
        "notes": "",
        "id": "be8a6da3c968a0ca1243a57f93d0b45f"
    },
    {
        "author": "郑伯玉",
        "dynasty": "宋",
        "type": "诗",
        "rhythmic": "",
        "title": "绿野亭  其二",
        "preface": "",
        "paragraphs": [
            "雨过黄梅夏将半，园亭清洒如山家。",
            "白鸟窥鱼立闲暇，红蜓弄水飞交加。",
            "垣衣重重长旧晕，萱草节节含新花。",
            "薤叶簟凉一就枕，起来日抱西山斜。"
        ],
        "notes": "",
        "id": "3d457831baea24597b3ecddd173d7210"
    },
    {
        "author": "郑伯玉",
        "dynasty": "宋",
        "type": "诗",
        "rhythmic": "",
        "title": "绿野亭  其三",
        "preface": "",
        "paragraphs": [
            "吾爱高秋亭上望，水风凉澹惬幽情。",
            "山形左右互拱揖，海气旦暮多阴晴。",
            "西畴农歌罢亚熟，北埭渔唱沧浪清。",
            "人生得酒且自适，何必身后立空名。"
        ],
        "notes": "",
        "id": "48b02dc5da9097cb7eaecf018ef9ceff"
    },
    {
        "author": "郑伯玉",
        "dynasty": "宋",
        "type": "诗",
        "rhythmic": "",
        "title": "绿野亭  其四",
        "preface": "",
        "paragraphs": [
            "路出烟村俗驾少，江天落莫憎寒威。",
            "依依壶峤草树变，蔼蔼海门烟火微。",
            "日脚下时一雁度，风头起处双鸦归。",
            "却拥残炉拨灰坐，冷煖世途空险巇。"
        ],
        "notes": "",
        "id": "7c1529166599b074724cbbe5d3345871"
    },
    {
        "author": "郑伯玉",
        "dynasty": "宋",
        "type": "诗",
        "rhythmic": "",
        "title": "和夏日国清塘泛舟",
        "preface": "",
        "paragraphs": [
            "三篙摇漾彩帆轻，胜赏宁辞远郡城。",
            "水满人如天上坐，波澄舟在镜中行。",
            "都无暑气侵衣袖，时有荷香入酒觥。",
            "野老岸前争拥看，知公威霁不喧惊。"
        ],
        "notes": "",
        "id": "3f23d61a64f25e5e81d4600e3dfe8054"
    },
    {
        "author": "郑伯玉",
        "dynasty": "宋",
        "type": "诗",
        "rhythmic": "",
        "title": "宿僧寺",
        "preface": "",
        "paragraphs": [
            "亭宇无尘落叶天，西风一榻称高眠。",
            "夜深更爱松间月，破碎清光落枕前。"
        ],
        "notes": "",
        "id": "fa7298603146de2803b4091224b631e6"
    }
]