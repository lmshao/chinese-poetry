[
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "杂诗",
        "preface": "",
        "paragraphs": [
            "笙簧世所贵，正调多溺沉。",
            "有人怀古心，临风理瑶琴。",
            "一弹秋月高，忽觉开尘襟。",
            "或疑涧泉声，忽作鸾凤吟。",
            "得意自怡悦，子期难再寻。",
            "铜壶一枝梅，尽可为知音。"
        ],
        "notes": "",
        "id": "8c2681660028caf00431f3762267dfb5"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "苦寒二首  其一",
        "preface": "",
        "paragraphs": [
            "北风吹枯桑，污注如语汝。",
            "牎虗夜少寐，展转莫宁处。",
            "衾裯冷如鐡，凛凛不可御。",
            "家居犹畏寒，何况远行旅。"
        ],
        "notes": "",
        "id": "2afca3df5cf57f300fa978d49d73cec0"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "苦寒二首  其二",
        "preface": "",
        "paragraphs": [
            "白雪农家瑞，亦使天下寒。",
            "陋巷无饥民，此瑞古所难。",
            "上方播春仁，发粟赒饥飡。",
            "一饱生欢心，万户各获安。"
        ],
        "notes": "",
        "id": "c6645c3b5dd34b6d401b4caaae7bef10"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "海棠",
        "preface": "",
        "paragraphs": [
            "杨妃睡未足，西子粧太华。",
            "余妖媚东君，化为枝上花。",
            "娇羞沁红玉，袅娜揉春霞。",
            "少陵恐添愁，不欲诗句夸。"
        ],
        "notes": "",
        "id": "bad3916fe1c638ef98520dcd4b6e1543"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "题夏训武珪画牛",
        "preface": "",
        "paragraphs": [
            "枯木立数茎，断岸走千尺。",
            "旁有牧牛儿，放牛倚拳石。",
            "牛闲芳草间，儿倦眠跼蹐。",
            "画手笔入神，淡墨夺真迹。",
            "凭谁唤儿醒，落日归路僻。",
            "觉来横短笛，吹断远山碧。"
        ],
        "notes": "",
        "id": "5fe30ba11dc451cfce0324c18433a8a0"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "游葛岭玛瑙寺瞻孤山尊者像",
        "preface": "",
        "paragraphs": [
            "柳风吹兰衿，藓晕识芒履。",
            "寻幽古招提，偶识尊者墓。",
            "断碣眠苍云，慈容惨香雾。",
            "孤山岂无诗，未若壁间句。"
        ],
        "notes": "",
        "id": "da984275a85bbd5a5bd8b7ce5ab671fa"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "虚谷",
        "preface": "",
        "paragraphs": [
            "虚室既生白，空谷亦传声。",
            "山翁抱高标，借为虚谷名。",
            "中有如带水，流出心源清。",
            "我欲从之游，临风濯尘缨。"
        ],
        "notes": "",
        "id": "8c1d0f734585702af0c5294eaa91929a"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "柯山制墨胡处士求隶字",
        "preface": "",
        "paragraphs": [
            "有客落魄游京都，形服差类山泽臞。",
            "袖携一纸故友书，来求古隶铭墨模。",
            "我方临池且自娱，触拨雅兴生江湖。",
            "坐扣墨法果不诬，出示数餠泥金濡。",
            "质模温润凝龙酥，麝气酷烈清透肤。",
            "浣濯研沼尘滓无，磨动淳漆生金壶。",
            "吴牋半幅翻雪腴，碧云掩冉生兔须。",
            "豪家有钱贮金珠，谁肯淡好如吾徒。",
            "自怜我为贫所拘，倾嚢尽易令无余。",
            "临行束担付獠奴，就索诗句荣归途。",
            "天下具眼不可污，芳名岂借人言沽。"
        ],
        "notes": "",
        "id": "f34d474451033c4727bb2fe5ceceab46"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "试宣毫",
        "preface": "",
        "paragraphs": [
            "中山瑞兽久不出，天下笔工徒负名。",
            "近闻宛陵获数辈，束䌸管制差专精。",
            "携入京师求鉴赏，一见不以他毫轻。",
            "呼童涤砚淬瑿玉，催我纸上云烟生。"
        ],
        "notes": "",
        "id": "c4699eb84d514fa88d25e4feefd23925"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "买剑",
        "preface": "",
        "paragraphs": [
            "袖携一剑三尺铦，试与豪士论丑妍。",
            "锋铓闪烁走冰雪，靶鞘激烈拏风烟。",
            "断蛟截犀挺灵怪，照人切玉光牵聨。",
            "昔时欧冶不再岀，纯钩磐郢名空传。",
            "越王苟不遇薛烛，万户骏马谁肯捐。",
            "物虽有价瑶无价，瑶逢识者逾精鲜。",
            "主人得之亦自壮，十袭珍秘轻万钱。",
            "何当佩服却戎羌，会令沙漠无戈鋋。"
        ],
        "notes": "",
        "id": "e20cf61fdc3765355cd6c4a2045a8b46"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "辛丑长至",
        "preface": "",
        "paragraphs": [
            "物意通人事，阳生一脉天。",
            "梅虽搀腊破，柳已得春先。",
            "袜颂趋时献，台云取巧传。",
            "所须惟饱耳，延颈看丰年。"
        ],
        "notes": "",
        "id": "b988ba4798f009b106a707055dfc5697"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "寄任居士",
        "preface": "",
        "paragraphs": [
            "师默修禅观，龙升虎自闲。",
            "眼开俱是道，心定亦无山。",
            "瘿木床三尺，蓬茅屋半间。",
            "錬成真积力，策景到瑶关。"
        ],
        "notes": "",
        "id": "98fddee5716f989263bc1e990bdf6ab1"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "为徐叔刚赋达斋",
        "preface": "",
        "paragraphs": [
            "男儿劲正气，期欲展经纶。",
            "场屋求程艺，山林多隠人。",
            "学优宜必仕，道在不妨贫。",
            "快举摩霄翮，聮翩立要津。"
        ],
        "notes": "",
        "id": "e47d4e8d9c3c641728712da0967b838e"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "题莲峰集后",
        "preface": "",
        "paragraphs": [
            "夺得莲峰秀，英名馥迩遐。",
            "文章腾气燄，句律炼聱牙。",
            "一梗江湖客，三朝忠义家。",
            "欲评清绝处，雪月照梅花。"
        ],
        "notes": "",
        "id": "636f63735facc428e62d700be5dd86cf"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "纸阁",
        "preface": "",
        "paragraphs": [
            "纸阁新装褫，青氊喜尚存。",
            "翠圆垂彩络，红朶粲陶盆。",
            "藏密寒无著，融真体自温。",
            "夜深谁晤语，花缀短檠昏。"
        ],
        "notes": "",
        "id": "8a9b00c333ec23ca01d1eadeeeb114ff"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "游蒋山",
        "preface": "",
        "paragraphs": [
            "家世帝王州，钟山耻未游。",
            "卷书趍幕府，散步入林丘。",
            "泉湃悬崖丑，云闲古树愁。",
            "草堂今在否，更欲展诗眸。"
        ],
        "notes": "",
        "id": "e34257ae6313f556dd1c6cbd39197bb0"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "简耕月",
        "preface": "",
        "paragraphs": [
            "一犂将暝色，月下自耕耘。",
            "为适能吟趣，非干力穑勤。",
            "草芟心地阔，苗揠世情分。",
            "莘野如膺诏，新诗就献君。"
        ],
        "notes": "",
        "id": "68931d69dac4db6ffedc016aca714fee"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "辛丑长至后九日其夕大风",
        "preface": "",
        "paragraphs": [
            "朝家祷琼瑞，天忽赐雄风。",
            "静听耳轰皷，冻眠身屈弓。",
            "把茅吹卷后，矮柱兀揺中。",
            "拶晓怪威息，太阳升海东。"
        ],
        "notes": "",
        "id": "63f0eece346edab6a87f6c81b2abc167"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "过西兴渡",
        "preface": "",
        "paragraphs": [
            "久不到西陵，重来扣便𦫃。",
            "眼吞沧海碧，帆卷越山青。",
            "路远人烟盛，官清风浪停。",
            "片时登岸口，小立望云亭。"
        ],
        "notes": "",
        "id": "fbbea95fa4ca7622d5c352ee5e1b739b"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "题浄众壶隐",
        "preface": "",
        "paragraphs": [
            "古院无僧住，含情更惘然。",
            "绿苔欺破阁，白鸟没飞烟。",
            "壶隐迟迟日，筒分细细泉。",
            "栏干聊小凭，取次缀诗篇。"
        ],
        "notes": "",
        "id": "e06dc7f0c0e90ef010bf37ad4408f57a"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "骑马",
        "preface": "",
        "paragraphs": [
            "陌上骑骢马，朱缨耀日丹。",
            "袖欺鞭竹瘦，靴入𩍐金寒。",
            "毳帽兜貂鼠，茸裘织雁团。",
            "戎装吾亦可，初不碍儒冠。"
        ],
        "notes": "",
        "id": "5caba9a55aceecd31af9051b22fdbb08"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "题友人深居",
        "preface": "",
        "paragraphs": [
            "闲中有真乐，深隐向林峦。",
            "𠜴竹招山色，栽梅结岁寒。",
            "事因贫后少，心到老来安。",
            "拾芥取青紫，野人犹畏难。"
        ],
        "notes": "",
        "id": "43dd2f284d36085d8467381c7c0a7dc2"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "观集芳园",
        "preface": "",
        "paragraphs": [
            "千步入修廊，犹闻碧雾香。",
            "风翻宫襭紫，菊染御枹黄。",
            "亭宇丹青老，笙歌岁月长。",
            "上皇临幸少，书圃自翺翔。"
        ],
        "notes": "",
        "id": "88c827881bd9fc7863c13eb6e96ce6ac"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "谒和靖祠",
        "preface": "",
        "paragraphs": [
            "先生遗隐迹，年古路荒凉。",
            "鹤唤诗魂去，梅留姓字香。",
            "孤山应似旧，荐菊谩流芳。",
            "翻作西湖梦，骚人为断肠。"
        ],
        "notes": "",
        "id": "079701ddb8324dc1453bf66e5f367c0e"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "题心远别墅",
        "preface": "",
        "paragraphs": [
            "闻说藏修所，凭山更接溪。",
            "百花搀序发，万竹剪云齐。",
            "地胜尘无染，廛居俗正迷。",
            "二王诗绝唱，何用我留题。"
        ],
        "notes": "",
        "id": "6d9ba932bd98433c02cba923a5800568"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "舟离和州别史君",
        "preface": "",
        "paragraphs": [
            "眷客留连久，分携各惘情。",
            "𫇛摇江水碧，城凸晓烟明。",
            "衣薄寒先觉，心平浪不惊。",
            "钟山青在睫，归兴逐云生。"
        ],
        "notes": "",
        "id": "f237c5e61dfe9ccca54e4969c575429c"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "谦斋席间赠苔矶",
        "preface": "",
        "paragraphs": [
            "因合谦斋饮，新编得细哦。",
            "髯掀天地阔，足历水云多。",
            "才敏逢青眼，家成隐翠萝。",
            "近闻诗债盛，老退欲停戈。"
        ],
        "notes": "",
        "id": "3d6e15905c2a813996940a78c6c492d8"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "访刘山人隐居",
        "preface": "",
        "paragraphs": [
            "步入山回处，茅櫩隐士家。",
            "远峰奔渇骥，曲径袅修蛇。",
            "纯翠千茎竹，交红一架花。",
            "客来费清供，汲水自煎茶。"
        ],
        "notes": "",
        "id": "9f23ad350b91575426c380f8aae0f3b5"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "春晚郊行有怀",
        "preface": "",
        "paragraphs": [
            "行春车马渐无多，闲步郊原玩物华。",
            "已角未腴阴径笋，似香非韵别篱花。",
            "子规饶舌空催客，蛱蝶贪游不恋家。",
            "常记湖邉同咏赏，归鞍扶醉月笼纱。"
        ],
        "notes": "",
        "id": "53a700305770b56271e52859881af802"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "冬至",
        "preface": "",
        "paragraphs": [
            "冷笑书云上鲁台，乖祥俱向眼中猜。",
            "阴逢剥处自阳复，否到极时须泰来。",
            "霜剪草茸寒欲断，日烘梅粉暖全开。",
            "吾侬唤作寻常事，坐看儿童拜节回。"
        ],
        "notes": "",
        "id": "5370b1fae408438ddec719c34cd9f115"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "学吟",
        "preface": "",
        "paragraphs": [
            "骚豪矢口便成诗，全异推敲炼句迟。",
            "一字下平揺不动，数聨生就稳难移。",
            "池塘春草英灵处，水月梅花颕悟时。",
            "我亦学吟功未进，每将此理扣心师。"
        ],
        "notes": "",
        "id": "39a4162eb2cc7f9bf15d2df4c051e081"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "题六和塔秀江亭",
        "preface": "",
        "paragraphs": [
            "秀江亭上驻吟怀，苔藓轩窗四面开。",
            "潮怒挟风吹海立，橹声揺月下天来。",
            "浮沤世事等出没，泛梗羁人几去回。",
            "待写篇诗纪游迹，路迢不奈马频催。"
        ],
        "notes": "",
        "id": "99296d01381b7bb32c8143674c144b3f"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "雪窗自西陵以新诗竝水仙见惠",
        "preface": "",
        "paragraphs": [
            "洛浦风流几隔年，江南重见色依然。",
            "根从埜卉同分品，香与梅花可并肩。",
            "葩白中黄饶蕴藉，腊梅春暖肆芳妍。",
            "殷勤并挟新诗送，领略丰姿夜不眠。"
        ],
        "notes": "",
        "id": "4113facc7aa8b019992ae7eba9567852"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "饯友人赴靖州通道尉",
        "preface": "",
        "paragraphs": [
            "竹风荷气约朱明，路入渠阳暑尚清。",
            "马耳萧萧悬堕月，鸡声喔喔勉修程。",
            "何拘梅政夸年少，即泛莲漪赞老成。",
            "莫把西湖浪吟笔，楚山空阔更关情。"
        ],
        "notes": "",
        "id": "568f0b5c766ffcad2b39df4f09a85197"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "题友人自方家峪迁居北山栖霞岭",
        "preface": "",
        "paragraphs": [
            "素喜华居逼禁𬮱，北山何事又移文。",
            "来依岳麓千章翠，闲却南屏一片云。",
            "招月咏梅君自乐，煮泉瀹茗客同分。",
            "未随燕雀伸忱贺，先剪溪藤述寸芹。"
        ],
        "notes": "",
        "id": "58901a819edf4928bfa876c0d0696e8b"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "游洞霄栖真洞",
        "preface": "",
        "paragraphs": [
            "笋舆揺兀到山前，就宿栖真古洞天。",
            "老木倚风清鹤唳，湿云拖雨护龙眠。",
            "尘凡夐岀几千仞，足迹经由已半仙。",
            "到此岂容闲咏笔，重来知复是何年。"
        ],
        "notes": "",
        "id": "bfab0571332f77c9c8f456632d55a4d6"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "题可山梅花岩",
        "preface": "",
        "paragraphs": [
            "高人深欲买山居，常办栽梅养鹤图。",
            "喜有名园邻水月，不妨清梦忆江湖。",
            "羲之坦腹应相爱，和靖掀髯足自娱。",
            "旦夕杖藜须践约，锦囊先束付奚奴。"
        ],
        "notes": "",
        "id": "0efee23fd57d821ce0b28d0c4d3cb261"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "题童宰盘隐",
        "preface": "",
        "paragraphs": [
            "才了花阴入要涂，暂时归去友樵渔。",
            "远山数笔意不尽，流水一泓清有余。",
            "我辈爱吟怀退步，谁人得计肯闲居。",
            "古梅树下三间屋，深掩柴门静读书。"
        ],
        "notes": "",
        "id": "f154324c02a0c66859fb79dfd33e087b"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "归畊",
        "preface": "",
        "paragraphs": [
            "纡青拖紫信天缘，才说归畊自乐然。",
            "二顷良田供活计，一鉏风雨饱丰年。",
            "妻条桑叶催蚕起，儿脱莎衣傍犊眠。",
            "不是此心甘隐退，为贪农隙理残编。"
        ],
        "notes": "",
        "id": "8dabfe9efc5197739241bc010d89d777"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "援藤",
        "preface": "",
        "paragraphs": [
            "援藤穿藓扣云扉，清足高标显翠楣。",
            "风月任随时事改，江山不被世情移。",
            "虽无白酒留君醉，却有青编可自怡。",
            "朱紫纷纷徒说贵，隐居真乐几曾知。"
        ],
        "notes": "",
        "id": "6e9db23f5f90f6985eacffbea251f67e"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "桂",
        "preface": "",
        "paragraphs": [
            "痴儿緫向月中求，不信人间賸有秋。",
            "万点尽垂金粟颗，一枝宜上玉搔头。",
            "清香已压龙涎倒，堕蕚宜将蚁醑浮。",
            "吟得诗成对花举，不须招客费赓酬。"
        ],
        "notes": "",
        "id": "80cc6362a33187e61fb3319e167f65b7"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "简任新恩",
        "preface": "",
        "paragraphs": [
            "自别梧姿二十年，情亲何暇雁传笺。",
            "深疑楚泽蟠胸次，不放吴霜点鬓邉。",
            "我忆花间听乐府，君嗟柳下度吟鞭。",
            "于今又遂啣杯乐，湖海相逄岂偶然。"
        ],
        "notes": "",
        "id": "3fd1533a36836b6c3895c0c2aa00c1e9"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "寄武冈宰宋雪岩",
        "preface": "",
        "paragraphs": [
            "柳下分携须影苍，好风吹梦过都梁。",
            "诸蛮帖化花阴静，一骑飞尘荐墨香。",
            "书就几曾逢驿使，公余应不冷奚囊。",
            "云情鹤态元如旧，应倚株梅忆锦乡。"
        ],
        "notes": "",
        "id": "08bb61ec63b7d8dd5b35697f913b0c88"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "谢朱高邮惠湛卢诗集",
        "preface": "",
        "paragraphs": [
            "门掩飞花欲曙时，起来忽接湛卢诗。",
            "清新尽夺冰霜气，婉丽浑无脂腻辞。",
            "题品江山今已了，登庸廊庙不宜迟。",
            "高沙父老休专惠，宣室今兴夜半思。"
        ],
        "notes": "",
        "id": "680f2c65293ed2b4a789aed94b3cf145"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "寒月郊居",
        "preface": "",
        "paragraphs": [
            "心远郊居闲亦胜，砖炉纸阁类僧房。",
            "倦抽乐府翻吴韵，独对骚经味楚羌。",
            "句到夺将袍锦赤，功成消得带金黄。",
            "相逢毎惜芝兰种，犹在潇潇水竹傍。"
        ],
        "notes": "",
        "id": "4d24558a510af29ed6b3e4590a119370"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "再游玉泉观金鱼",
        "preface": "",
        "paragraphs": [
            "曾见金鳞已十年，重来鬐鬛尚凄然。",
            "忍从𫚥蠏常为侣，好作蛟龙飞上天。",
            "古木耸云尊梵宇，灵源疏滴润农阡。",
            "商霖已得真贤佐，旱暵何劳吁玉泉。"
        ],
        "notes": "",
        "id": "b4ffdc13ab76398293ea14da6b946680"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "谢友人惠笔",
        "preface": "",
        "paragraphs": [
            "翰墨场中浪得名，近来研席愧尘侵。",
            "紫怀心素锋铓健，红束腰身管套深。",
            "珍重故交分数种，胜于埜老获千金。",
            "便当拂茧晴窗下，賸写新诗倩鹤吟。"
        ],
        "notes": "",
        "id": "c3c2ae948cbbbcd89a41b629b9ee489b"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "湖上次韵",
        "preface": "",
        "paragraphs": [
            "湖邉旧好即潘杨，惜不同舟舣岸傍。",
            "竹叶肯陪三揖醉，荷花分受一襟凉。",
            "雪壶色浄冰心爽，金缕歌停玉骨香。",
            "客散楼台收晚照，独看西子学吴妆。"
        ],
        "notes": "",
        "id": "98fd31dd21ba313c4d52b7462a8dfa88"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "宿洞霄虚白房",
        "preface": "",
        "paragraphs": [
            "列岫宗奇观，藤萝结翠门。",
            "隔岩龙唤雨，云走半牎昏。"
        ],
        "notes": "",
        "id": "2667aa09599fbc3c29ce8617ee2296f3"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "怀玉山人过越江",
        "preface": "",
        "paragraphs": [
            "玉石纷纷叹混淆，君今怀璞在吟袍。",
            "快帆闻指西陵去，识眼相逄价自高。"
        ],
        "notes": "",
        "id": "8bbf1b2b0ac1372ddeff2875ad783f8e"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "秋千  其一",
        "preface": "",
        "paragraphs": [
            "吾今两鬓已成丝，毎毎逢春独自悲。",
            "最恨秋千无力上，风流不比少年时。"
        ],
        "notes": "",
        "id": "ea39d4fb314000cf2772923b58f8ce68"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "秋千  其二",
        "preface": "",
        "paragraphs": [
            "彩索高悬锦柱头，女郎花下竞风流。",
            "垂杨影里曾窥见，飞起娇红一点愁。"
        ],
        "notes": "",
        "id": "0cbd8563499ce3d163d886bd0aad9f71"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "赋竹宫羽人芸谷",
        "preface": "",
        "paragraphs": [
            "昔年摘叶更寻枝，踏遍山巅与水涯。",
            "今日华阳亲荐得，玉苗仙草映灵芝。"
        ],
        "notes": "",
        "id": "c69aed3132d12a8d8c27daaa83cac604"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "观王氏山亭旧基",
        "preface": "",
        "paragraphs": [
            "山亭碍月不容留，拆去危基立故丘。",
            "落日倚笻舒望眼，片帆钩破一江秋。"
        ],
        "notes": "",
        "id": "7d84df8b130a3843214a2d90ce2c5bce"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "书向耐轩",
        "preface": "",
        "paragraphs": [
            "芗林一谱传清白，以耐名轩更出奇。",
            "修竹护牎梅夹路，岁寒消息独君知。"
        ],
        "notes": "",
        "id": "c4ae3e4a8606a30779a2af3517566931"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "翠微亭",
        "preface": "",
        "paragraphs": [
            "万木轮囷卧岁寒，一声啼鸟应空山。",
            "兴来小立危栏畔，身在碧云霄汉间。"
        ],
        "notes": "",
        "id": "4678321188b184f0afc5708accb2cff2"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "知果寺参寥泉",
        "preface": "",
        "paragraphs": [
            "破屋伶俜断碣横，剥苔仿佛见题名。",
            "自从人去西湖后，一掬寒泉便不清。"
        ],
        "notes": "",
        "id": "72074cbf4a012b96d3d5e69f0b64c79c"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "鸥鹭世界",
        "preface": "",
        "paragraphs": [
            "闲飞芦苇疑成序，独立菰蒲似不群。",
            "愁思无邉烟水阔，画家诗境合平分。"
        ],
        "notes": "",
        "id": "4485757823a4f6cab8d36d7f6a2d3db4"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "谢瑜首座寄黄龙茶",
        "preface": "",
        "paragraphs": [
            "寄我黄龙茗一圭，旋烹竹雪试新奇。",
            "地炉火软汤初沸，先约梅花小赋诗。"
        ],
        "notes": "",
        "id": "a59af72c77e4fcb5fec8475f2085b247"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "窗底",
        "preface": "",
        "paragraphs": [
            "日炙虗窗暖欲春，窗前椒蕾破梅英。",
            "朦胧困眼看书倦，蓦听蜂儿扑纸声。"
        ],
        "notes": "",
        "id": "f927dabbf5b2524c22eb2719c0089553"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "岩桂",
        "preface": "",
        "paragraphs": [
            "天街清晓似香林，压担秋花塞市心。",
            "緫被时人低价得，苇帘茅屋尽黄金。"
        ],
        "notes": "",
        "id": "8fe8ae79340af4b2fbb39473d0740984"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "题问坐主梅隐",
        "preface": "",
        "paragraphs": [
            "万点春风吐白云，孤芳绕屋占云根。",
            "幽闲中得幽闲处，暗水流香紧闭门。"
        ],
        "notes": "",
        "id": "be2b72e9cb1d0ca4ef391853589dfa78"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "竹所",
        "preface": "",
        "paragraphs": [
            "数干当櫩眼便青，翠阴千畆况为邻。",
            "休贪冷地闲风月，好作清朝劲节人。"
        ],
        "notes": "",
        "id": "b38937877bbcede816ba3c1f418dc2cf"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "书云萍录  其一",
        "preface": "",
        "paragraphs": [
            "聚若浮萍散若云，江湖姓氏搃相闻。",
            "何烦爵里重铺叙，只倩梅花举似君。"
        ],
        "notes": "",
        "id": "35ff2906427900a20db0c44b2da53c9c"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "书云萍录  其二",
        "preface": "",
        "paragraphs": [
            "杰阁峥嵘据柳湾，段侯江令梦魂间。",
            "我来不问兴亡事，傲立薫风看蒋山。"
        ],
        "notes": "",
        "id": "4c5353555bd2dd38fec9960d452eefb9"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "试翁寿乡贡余墨",
        "preface": "",
        "paragraphs": [
            "万杵炼麋揺夜月，一圭分剂割晴云。",
            "雪腴半展陶泓浄，改罢新诗写赠君。"
        ],
        "notes": "",
        "id": "b5b8d18f102c839935a7dd3c44317632"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "赠制墨羽人葛太玉",
        "preface": "",
        "paragraphs": [
            "回公胶法不轻传，太玉知机合伴仙。",
            "安得翠云蜚象管，书邀风月上蛮牋。"
        ],
        "notes": "",
        "id": "b9dc86aa62c78b308ffd16527db69f8e"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "寄简崇禧司徒高士",
        "preface": "",
        "paragraphs": [
            "袖惹天香隐故庐，一山猿鹤伴清虗。",
            "有人来叩神仙诀，就剪晴云问起居。"
        ],
        "notes": "",
        "id": "e56a235e40866b05be72a77ed2fa406f"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "花飞",
        "preface": "",
        "paragraphs": [
            "花飞梁苑春消后，月落秦楼夜断时。",
            "一点不如归去恨，阿谁说与杜鹃知。"
        ],
        "notes": "",
        "id": "6b4f4ff9adee4bb887635817f28bf17e"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "简赵真休",
        "preface": "",
        "paragraphs": [
            "曾向诗坛夺锦袍，至今湖海诵风骚。",
            "何如放下浑无事，句不惊人意更高。"
        ],
        "notes": "",
        "id": "593c53bfb1ef9d4dbbafba61896aacb2"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "缴回友人转示诗卷",
        "preface": "",
        "paragraphs": [
            "拾得骊珠不秘藏，来寻识眼共平章。",
            "临风一盼留书架，夜夜豪光射竹房。"
        ],
        "notes": "",
        "id": "353d3144b1afecec476015f06c3e391b"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "赠梁弥仙",
        "preface": "",
        "paragraphs": [
            "笑侧华阳一幅巾，碧眸苍鬓貌如春。",
            "罗浮洞里通勾曲，疑怪相逢似故人。"
        ],
        "notes": "",
        "id": "23393971d194d9f3f5a2c6b0f2b416cc"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "雪窗惠海棠",
        "preface": "",
        "paragraphs": [
            "驱奴分送海棠花，袅娜枝头剪碎霞。",
            "插向铜壶当爱惜，且留春色在吾家。"
        ],
        "notes": "",
        "id": "5c400682724755ed757d77429d573e46"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "题适安隐居",
        "preface": "",
        "paragraphs": [
            "萝蔓纫岩竹翳闾，天然幻出隐人居。",
            "客来欲问山中趣，挂壁丝桐插架书。"
        ],
        "notes": "",
        "id": "2b528f62887cea59d508c98a0a285547"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "试童岩野墨",
        "preface": "",
        "paragraphs": [
            "杵麋烘麝様新翻，蟾玉轻磨漆未干。",
            "合走春风供化笔，肯随清誉到诗坛。"
        ],
        "notes": "",
        "id": "136e7c9a927eac384750d261eec9533b"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "书和靖故居",
        "preface": "",
        "paragraphs": [
            "童鹤饥癯古屋低，孤山犹忆数聨诗。",
            "先生更有清高处，未必梅花尽得知。"
        ],
        "notes": "",
        "id": "9f3b396b19332054c439a1bcd1bf8001"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "小池",
        "preface": "",
        "paragraphs": [
            "恰恰方池款竹斋，风揺窗扇掩还开。",
            "无端半夜疏荷雨，更带秋声入梦来。"
        ],
        "notes": "",
        "id": "bd8eb1059ad2419aea40ad19f870d758"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "题村居  其一",
        "preface": "",
        "paragraphs": [
            "村居何识见时节，春去春来自一年。",
            "谁与儿童话寒食，也将杨柳插门前。"
        ],
        "notes": "",
        "id": "96189a750207abab45b06825fa0e3afc"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "题村居  其二",
        "preface": "",
        "paragraphs": [
            "数舍茅茨簇水涯，傍簷一树早梅花。",
            "年丰便觉村居好，竹里新添卖酒家。"
        ],
        "notes": "",
        "id": "3e583920021d8d701969cd2631568214"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "马塍",
        "preface": "",
        "paragraphs": [
            "水拍田塍路半斜，悄无人迹过农家。",
            "春风自谓专桃李，也有工夫到菜花。"
        ],
        "notes": "",
        "id": "0977169b9553719e25c46adf7a8484fd"
    },
    {
        "author": "张炜",
        "dynasty": "宋",
        "type": "诗",
        "rhythmic": "",
        "title": "荐菊泉",
        "preface": "",
        "paragraphs": [
            "近来湖上风光改，古迹三贤亦就迁。",
            "独有菊泉能定力，岁寒坚守此山前。"
        ],
        "notes": "",
        "id": "02d5240c15a12655e14934eabd02c91e"
    }
]