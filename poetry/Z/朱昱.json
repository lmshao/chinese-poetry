[
    {
        "author": "朱昱",
        "dynasty": "宋",
        "type": "诗",
        "rhythmic": "",
        "title": "示江子我",
        "preface": "",
        "paragraphs": [
            "蝇营狗苟祇贻羞，万事何能著意求。",
            "自此闭门从所好，不妨高枕得无忧。",
            "经年不濯子春足，半月才梳叔夜头。",
            "此味肯教儿辈觉，诵书声里卧黄䌷。"
        ],
        "notes": "",
        "id": "0643280f71b66ff249600961a42a71ca"
    },
    {
        "author": "朱昱",
        "dynasty": "宋",
        "type": "诗",
        "rhythmic": "",
        "title": "示罗教授楚知监",
        "preface": "",
        "paragraphs": [
            "半世交游无远信，一时宾客有新知。",
            "泮宫官冷宜谈妙，圜府钱流不废诗。",
            "封水占山为久客，合樽促席及佳时。",
            "盆山突兀清泉满，中有三江万里思。"
        ],
        "notes": "",
        "id": "dd50760dd52c853e867952ed9fbe37ad"
    },
    {
        "author": "朱昱",
        "dynasty": "宋",
        "type": "诗",
        "rhythmic": "",
        "title": "示张子昭",
        "preface": "",
        "paragraphs": [
            "西日未收东雨来，南轩相对北窗开。",
            "茫茫移穴蚁旋磨，扰扰出簷蚊聚雷。",
            "三宿定成桑下恋，一篇聊向雨中催。",
            "忘形頼有张公子，信手围棋到夜回。"
        ],
        "notes": "",
        "id": "ec10ec96975383b58aafcd8ac0c0d1a2"
    },
    {
        "author": "朱昱",
        "dynasty": "宋",
        "type": "诗",
        "rhythmic": "",
        "title": "中秋示潘子贱",
        "preface": "",
        "paragraphs": [
            "云彻通明殿，风涵白玉楼。",
            "幽人当此夜，满意作中秋。",
            "念念何曾问，尘尘自不收。",
            "覊怀忽冰释，天地一虚舟。"
        ],
        "notes": "",
        "id": "8e1fd620cdf9b4532e8216e87c4acd8d"
    },
    {
        "author": "朱昱",
        "dynasty": "宋",
        "type": "诗",
        "rhythmic": "",
        "title": "竞秀阁二首  其一",
        "preface": "",
        "paragraphs": [
            "辋川遥展右丞图，盘谷中藏李愿居。",
            "龙睡潭深飞客棹，凤鸣枝老结吾庐。",
            "但令蜡屐去前齿，安用鸱夷托后车。",
            "西望子陵三十里，烟云来往问何如。"
        ],
        "notes": "",
        "id": "bd6d0beb12199f99e52ade03abcd2b0f"
    },
    {
        "author": "朱昱",
        "dynasty": "宋",
        "type": "诗",
        "rhythmic": "",
        "title": "竞秀阁二首  其二",
        "preface": "",
        "paragraphs": [
            "客槎飞过小金山，画栋参差杳霭间。",
            "隠踏鼇头归月府，侧骑龙背出尘寰。",
            "秋生弱水烟霞冷，春至蓬壶日月闲。",
            "遥望严陵钓鱼处，十分全似落星湾。"
        ],
        "notes": "",
        "id": "6bc2ad22d4e9c9f48d442316469e042b"
    }
]