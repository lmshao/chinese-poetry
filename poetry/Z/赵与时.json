[
    {
        "author": "赵与时",
        "dynasty": "宋",
        "type": "诗",
        "rhythmic": "",
        "title": "诗二首  其一",
        "preface": "",
        "paragraphs": [
            "达人澄此心，肯为万法起。",
            "眼看声色尘，不直一杯水。"
        ],
        "notes": "",
        "id": "4f3efbcf47da5d3e8ce412a573b1cef5"
    },
    {
        "author": "赵与时",
        "dynasty": "宋",
        "type": "诗",
        "rhythmic": "",
        "title": "诗二首  其二",
        "preface": "",
        "paragraphs": [
            "粲粲香秔雪不如，新菘况复满杯盂。",
            "侯门肉食纷纷是，有此清奇风味无。"
        ],
        "notes": "",
        "id": "1dd5cd27744e44efaa68dc3df22179d1"
    },
    {
        "author": "赵与时",
        "dynasty": "宋",
        "type": "诗",
        "rhythmic": "",
        "title": "题张也愚草书中庸",
        "preface": "",
        "paragraphs": [
            "学就右军家数字，笔成东鲁圣人书。",
            "鸾翔凤翥三千许，鹤发鸡皮七十余。",
            "从昔晋碑那写此，近来燕说正纷如。",
            "平生嗜好同羊枣，展玩吟哦又起予。"
        ],
        "notes": "",
        "id": "54e6ab54e6ecad0c011723069bde06d5"
    },
    {
        "author": "赵与时",
        "dynasty": "宋",
        "type": "诗",
        "rhythmic": "",
        "title": "大涤洞天留题",
        "preface": "",
        "paragraphs": [
            "悬知凡骨本难仙，谁遣来登大涤天。",
            "篝火既容闚洞穴，抚栏又得听岩泉。"
        ],
        "notes": "",
        "id": "f82c4ba705a6034c9ecb4ff233073435"
    },
    {
        "author": "赵与时",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "花似于人曾识面，鸟如对客自呼名。"
        ],
        "notes": "",
        "id": "3407ea968684cb8d57bf96407178296b"
    },
    {
        "author": "赵与时",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "寒雁挟风过古木，春鸠带雨集荒园。"
        ],
        "notes": "",
        "id": "04155851626629a2c0fe829aef5b815a"
    }
]