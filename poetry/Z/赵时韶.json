[
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "枯树",
        "preface": "",
        "paragraphs": [
            "斧斤不死老苍虬，未肯甘心只么休。",
            "尚有阿婆三五态，背时涂抹趁风流。"
        ],
        "notes": "",
        "id": "081bde7cd42122a9b7749dffed98fc5b"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "芭蕉",
        "preface": "",
        "paragraphs": [
            "摇摇如扇叶，风颤午窗阴。",
            "素不生枝节，人皆见赤心。"
        ],
        "notes": "",
        "id": "87b81dad85a3907eac5b6ed603ace6fa"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "吟梅",
        "preface": "",
        "paragraphs": [
            "安得梅开向四时，骚人日日可吟诗。",
            "年来万事心都懒，只有吟梅兴未衰。"
        ],
        "notes": "",
        "id": "34e4816d670c877e4ce58167398ab025"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "落梅",
        "preface": "",
        "paragraphs": [
            "鹿胎点点上轻裘，脑片飘飘入宝篝。",
            "更向佳人粧额看，梅花到底也风流。"
        ],
        "notes": "",
        "id": "cb63f0e25dcfdb568d438352795128e3"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "竹夫人",
        "preface": "",
        "paragraphs": [
            "玉骨冰肌夏月凉，更无人妬得专房。",
            "醉翁爱作身边伴，只恐西风又隔床。"
        ],
        "notes": "",
        "id": "24a78468f81ef3b6e23e8aedc50d1b3c"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "永阳道中",
        "preface": "",
        "paragraphs": [
            "十年前此地，书剑记曾来。",
            "士说红鹰瓜，农夸白芋魁。",
            "溪浑鱼放子，林动雉惊媒。",
            "评品全人少，山坡独有梅。"
        ],
        "notes": "",
        "id": "fdcfd73ee43216b05e7f2dcf801688b5"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "古杭道中",
        "preface": "",
        "paragraphs": [
            "离家才是两三程，便觉征衣缀软尘。",
            "湖海相逢迂阔好，江山不厌往来频。",
            "溪鱼有孕羹偏美，村酒无灰味却真。",
            "纡辔小儿莫相笑，柴桑终不负头巾。"
        ],
        "notes": "",
        "id": "8472c33997b5e48b3c861650fdd32a3c"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "林下",
        "preface": "",
        "paragraphs": [
            "山前山后雪漫漫，输与田夫野老看。",
            "驿路自知荆棘甚，一枝远赠故人难。"
        ],
        "notes": "",
        "id": "df2354db3f1d45c0c39eb4e9cc17967a"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "浮山用平叔韵",
        "preface": "",
        "paragraphs": [
            "抖擞襟尘访梵宫，入门物色补陀踪。",
            "松虽未老曾留鹤，山不在高堪卧龙。",
            "案上楞岩寻旧跋，枕边纸被认新缝。",
            "客题不要纱笼壁，遮莫轻敲饭后钟。"
        ],
        "notes": "",
        "id": "a14199906f94230379715ad38778b13c"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "浮来山",
        "preface": "",
        "paragraphs": [
            "秦鬼驱卯沙，聚结无苍翠。",
            "谁云海上移，能与潮浮至。",
            "洞嘘蛟鼍腥，庙画风雷异。",
            "云母今有无，庶为仙药饵。"
        ],
        "notes": "",
        "id": "cd3edc45926f858c6fcaebf31829869e"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "縠波",
        "preface": "",
        "paragraphs": [
            "鲛人机轴巧，织出水晶宫。",
            "澣濯有新雨，卷舒无定风。",
            "晴岚轻染绿，斜日半浇红。",
            "渔父无端甚，轻舠截个中。"
        ],
        "notes": "",
        "id": "61ed782a9e7ad610372350591507b0f3"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "云峰",
        "preface": "",
        "paragraphs": [
            "淡似衡山雾已开，浓如雨意黯阳台。",
            "黄昏天际迷归鸟，错认林梢不下来。"
        ],
        "notes": "",
        "id": "21b3835e3f1669b0d649942ffbdb8b80"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "日梅",
        "preface": "",
        "paragraphs": [
            "红日移阴上粉墙，烘干花底夜来霜。",
            "不须水月黄昏景，疏影风前午更香。"
        ],
        "notes": "",
        "id": "a224eb5b020915c6dd601c690abb1bb2"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "寻梅",
        "preface": "",
        "paragraphs": [
            "春在溪桥第几家，槎牙老树竹篱遮。",
            "再三辨认枝头雪，万一无香恐未花。"
        ],
        "notes": "",
        "id": "079a92cd2aa0f8cb4911622fd27fccc6"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "恋梅",
        "preface": "",
        "paragraphs": [
            "月下敲推夜未央，青鞋冷透不知霜。",
            "儿童促我且眠去，画在床屏亦有香。"
        ],
        "notes": "",
        "id": "40f169330eb857549e8b1a2c8e9062b5"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "爱梅",
        "preface": "",
        "paragraphs": [
            "独自敲推到夜深，情知未称惜花心。",
            "玉儿已死云英嫁，谁唱梅词伴我吟。"
        ],
        "notes": "",
        "id": "d48c19564435e317e6c9b5c518be5487"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "梦梅",
        "preface": "",
        "paragraphs": [
            "梦醒春风笑一场，揽衣推枕起思量。",
            "草塘梦句有何好，梦到梅花字字香。"
        ],
        "notes": "",
        "id": "a886d67b8ea6a64bee87db0c75ac3980"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "梅癖",
        "preface": "",
        "paragraphs": [
            "几度溪桥恋影香，冲风冒雨也思量。",
            "尽教人笑成梅癖，死不将诗到海棠。"
        ],
        "notes": "",
        "id": "2523bcbe945979be32db2055874a5acb"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "梅债",
        "preface": "",
        "paragraphs": [
            "拟把吟篇倚阁休，见梅时复上心头。",
            "家贫幸免抨{攴}苦，诗债还添一段愁。"
        ],
        "notes": "",
        "id": "3d1254dd2e7fdc5c87b017e1baeee06c"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "山园小梅得疏影横斜水清浅暗香浮动月黄昏十四诗  其一",
        "preface": "",
        "paragraphs": [
            "寂寞篱边野水涯，三花雨蘂带春来。",
            "且图冷淡为生活，不傍门庭閙热开。"
        ],
        "notes": "",
        "id": "256620605cb730dd05b622e58a715c9e"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "山园小梅得疏影横斜水清浅暗香浮动月黄昏十四诗  其二",
        "preface": "",
        "paragraphs": [
            "为有清癯骨相寒，月明时候正相关。",
            "本来面貌无尘俗，更向冰池自照看。"
        ],
        "notes": "",
        "id": "054dcf1dea6e2b990cc731975e012696"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "山园小梅得疏影横斜水清浅暗香浮动月黄昏十四诗  其三",
        "preface": "",
        "paragraphs": [
            "山前抹出连云树，窗外拖来带月枝。",
            "数点塞鸿相伴好，一声羌笛不须吹。"
        ],
        "notes": "",
        "id": "67655c2dec6c28440231d30c5a6df64c"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "山园小梅得疏影横斜水清浅暗香浮动月黄昏十四诗  其四",
        "preface": "",
        "paragraphs": [
            "一枝倚竹偏宜雪，半树歌簷转怕风。",
            "客意不平花又拗，和愁挂在夕阳中。"
        ],
        "notes": "",
        "id": "684cf4f933529bfe3ff1590350f76e6a"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "山园小梅得疏影横斜水清浅暗香浮动月黄昏十四诗  其五",
        "preface": "",
        "paragraphs": [
            "春在枝头有浅深，疏疏冷冷小溪阴。",
            "好风一阵香如洗，明月三更影不沉。"
        ],
        "notes": "",
        "id": "a5220368256c7cdfdad5ebc0ad2bdce2"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "山园小梅得疏影横斜水清浅暗香浮动月黄昏十四诗  其六",
        "preface": "",
        "paragraphs": [
            "繁华朽腐休相溷，冷淡幽闲大逼真。",
            "断得世间烟火气，前身恐是首阳人。"
        ],
        "notes": "",
        "id": "36cab1145d106cdf1167d437725f9938"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "山园小梅得疏影横斜水清浅暗香浮动月黄昏十四诗  其七",
        "preface": "",
        "paragraphs": [
            "精神淡伫霜犹薄，肤貌参差雪未温。",
            "试向南枝看春色，夜来才着两三分。"
        ],
        "notes": "",
        "id": "a18d01b52d808c2b468d10a03f083f2c"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "山园小梅得疏影横斜水清浅暗香浮动月黄昏十四诗  其八",
        "preface": "",
        "paragraphs": [
            "万籁沉沉境寂寥，寻香不见过溪头。",
            "小奚摸索枝头笑，谁把明珠蓦地投。"
        ],
        "notes": "",
        "id": "c7c866505f12e96be68d865b8a7c390f"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "山园小梅得疏影横斜水清浅暗香浮动月黄昏十四诗  其九",
        "preface": "",
        "paragraphs": [
            "气味风标见似人，群芳合让作先生。",
            "尽烧龙脑三千斛，不抵花心一点清。"
        ],
        "notes": "",
        "id": "d3b890af6acaf8c31f955f6dce96cde4"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "山园小梅得疏影横斜水清浅暗香浮动月黄昏十四诗  其一〇",
        "preface": "",
        "paragraphs": [
            "小桥飘泊淡生涯，曾送清香入酒杯。",
            "疏影不随流水去，夜深和月过溪来。"
        ],
        "notes": "",
        "id": "3bff89ff459d83279cbc6abc87555d2b"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "山园小梅得疏影横斜水清浅暗香浮动月黄昏十四诗  其一一",
        "preface": "",
        "paragraphs": [
            "一夜霜风吃紧吹，晓惊飞鸟蹴花枝。",
            "谁知窗外纷纷意，正是山阴雪下时。"
        ],
        "notes": "",
        "id": "ae23e11d4965d0deebff4ff3904c2793"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "山园小梅得疏影横斜水清浅暗香浮动月黄昏十四诗  其一二",
        "preface": "",
        "paragraphs": [
            "花下朦胧作桂看，细评香影一般般。",
            "唤醒二十年前梦，依旧身游在广寒。"
        ],
        "notes": "",
        "id": "5a59cfb5bcb072be42cea97e628ded50"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "山园小梅得疏影横斜水清浅暗香浮动月黄昏十四诗  其一三",
        "preface": "",
        "paragraphs": [
            "前山日落已栖鸦，老树槎牙竹半遮。",
            "沙岸寒雪迷晚眺，祇疑金色界中花。"
        ],
        "notes": "",
        "id": "aee1af604f6cead3dd52c71db3f28019"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "山园小梅得疏影横斜水清浅暗香浮动月黄昏十四诗  其一四",
        "preface": "",
        "paragraphs": [
            "风雨潇潇日又曛，因香认得半溪云。",
            "平生不作朦胧事，立待明时折赠君。"
        ],
        "notes": "",
        "id": "77b09c94eda741fb437b4c0c61b5fd79"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "问梅",
        "preface": "",
        "paragraphs": [
            "溪南千树雪纷纷，桥北才开一两分。",
            "汝是山林高洁者，如何到此也寒温。"
        ],
        "notes": "",
        "id": "07f5841c1f465210f51ac830da60ab93"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "梅答",
        "preface": "",
        "paragraphs": [
            "向背稀稠各自宜，荣枯开谢且随时。",
            "春风最是无凭据，到底真心不属伊。"
        ],
        "notes": "",
        "id": "e927a6077cd166547ae2ea4f8525bcaa"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "折梅",
        "preface": "",
        "paragraphs": [
            "行到颓墙与断桥，试和明月拗枝头。",
            "江南多少闲儿女，带着梅花便带愁。"
        ],
        "notes": "",
        "id": "d9c69c4ea23037d51657e386ad8f69fd"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "叹梅",
        "preface": "",
        "paragraphs": [
            "梅花千古长如许，堪叹十年人事非。",
            "记得大平楼上醉，一枝和月插头归。"
        ],
        "notes": "",
        "id": "40bdd12c56a1fe137f0d7b0c3db1ef3f"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "感梅",
        "preface": "",
        "paragraphs": [
            "清清白白天然态，皎皎翘翘玉立身。",
            "雪虐霜饕千万变，此花到底是全人。"
        ],
        "notes": "",
        "id": "216ffa32a6b38ecb8008be56b7ff2e83"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "扫苔有感",
        "preface": "",
        "paragraphs": [
            "阶前叠叠碧成团，微雨新来洗几番。",
            "猛省呼童都扫却，怕人地上作钱看。"
        ],
        "notes": "",
        "id": "1909f39644dbc10a63c984983c04022f"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "布谷",
        "preface": "",
        "paragraphs": [
            "社前社后雨纷纷，山北山南处处闻。",
            "田父不知墙壁字，此声便是劝农文。"
        ],
        "notes": "",
        "id": "0931e3b1f2311be5756067f0a6ce7f16"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "燕",
        "preface": "",
        "paragraphs": [
            "穷簷稳稳好巢成，莫向朱门附丽人。",
            "青杏屋梁虽好看，笙歌未必可安身。"
        ],
        "notes": "",
        "id": "e869ddded7f3a8302515f8c8ea0c577f"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "雁和彦山韵",
        "preface": "",
        "paragraphs": [
            "叫月声声到枕儿，稻粱虽饱岂能肥。",
            "夜深且傍潇湘宿，明日晴空万里飞。"
        ],
        "notes": "",
        "id": "210f6fe7902ce095a9948c9ee2a87e81"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "蜂",
        "preface": "",
        "paragraphs": [
            "蜜成只觧供樽俎，蜡就徒能照绮罗。",
            "堪叹汝生无受用，钻钻刺刺欲如何。"
        ],
        "notes": "",
        "id": "d5d22db88da00ba27d2e8738a1c54b4f"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "蚊雷",
        "preface": "",
        "paragraphs": [
            "朝来伏地悄无声，入夜轰轰屋底鸣。",
            "堪笑不能惊蛰户，空将胡蝶梦魂惊。"
        ],
        "notes": "",
        "id": "06a8819573d7a0ab31bcb295ef7a41cb"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "木鱼用韵",
        "preface": "",
        "paragraphs": [
            "香积厨边想像中，俨然摇鬣出吴松。",
            "不随红蓼滩头钓，常逐阇梨饭后钟。",
            "尘土几年成涸鲋，风波平地欲成龙。",
            "若教占作维祥梦，忧国书生亦愿丰。"
        ],
        "notes": "",
        "id": "681f62a938446ea03a00548144b8c53c"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "闻杜鹃",
        "preface": "",
        "paragraphs": [
            "雨过山山翠欲流，杜鹃要好莫啼休。",
            "锦城宫殿多烟草，枉与春风作对头。"
        ],
        "notes": "",
        "id": "2ecc2b8bf944b8f169677ed4479c9b6d"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "祈雨感应琴斋簷溜忽得双鱼",
        "preface": "",
        "paragraphs": [
            "簷流非沼亦非池，跃出双鱼亦自奇。",
            "不是悬于庭上落，便因生出釜中来。",
            "听琴莫笑音非古，叶梦须知稔可期。",
            "谩说佩金佳谶在，陶腰似觉未消伊。"
        ],
        "notes": "",
        "id": "a2217c67a048641884b9e69de1c696cd"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "庚辰春疥西峰壁  其一",
        "preface": "",
        "paragraphs": [
            "三五年时折桂来，也曾班底戴花回。",
            "而今四十还流落，却被人呼老秀才。"
        ],
        "notes": "",
        "id": "856481b8f27f19497a14ee41b5ca954a"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "庚辰春疥西峰壁  其二",
        "preface": "",
        "paragraphs": [
            "山中亦有薇堪采，海上那无节可持。",
            "野老不知人事改，相逢犹话旧年时。"
        ],
        "notes": "",
        "id": "43bd9b05f986d9c27651cb1bc0931e2d"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "夜窗",
        "preface": "",
        "paragraphs": [
            "候虫鸣砌冷萧萧，半点残灯伴寂寥。",
            "桐叶軃秋黄不彻，那堪小雨学芭蕉。"
        ],
        "notes": "",
        "id": "9e9cd259d1148d2120a437abc13c6571"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "贽管竹楼  其一",
        "preface": "",
        "paragraphs": [
            "天生贤佐福闽州，衮舄荧煌尚黑头。",
            "司马公留民可活，管夷吾在世何忧。",
            "东南人物几华屋，今古乾坤一竹楼。",
            "三万卷书三尺剑，男儿事业要伊周。"
        ],
        "notes": "",
        "id": "77c17ca7978f7595769a5aad4df93f0c"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "贽管竹楼  其二",
        "preface": "",
        "paragraphs": [
            "我公自是活神明，皦日当空鬼魅惊。",
            "参辈虽多萧相少，跖徒自浊伯夷清。",
            "吴儿久借乾坤造，闽囝重逢父母生。",
            "賸说谦尊能下士，青门还念种瓜平。"
        ],
        "notes": "",
        "id": "093d7d6ea0cebb338fa54ae9209668d1"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "闲居书怀",
        "preface": "",
        "paragraphs": [
            "簷溜垂垂筯未收，一年乐事负春游。",
            "新添华发羞开镜，贪看青山懒下楼。",
            "天地至今多罔象，功名到底总蚍蜉。",
            "祇因知得清闲好，事大如山付醉休。"
        ],
        "notes": "",
        "id": "0f930b48005147f68f00a0979ecfd7cc"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "闲居感怀和屏山韵",
        "preface": "",
        "paragraphs": [
            "还我山林且买邻，荆榛不碍自由身。",
            "梅兄竹弟相依旧，李婢桃奴一任新。",
            "湖海到今无剑客，江山如作老诗人。",
            "不知尚父缘何事，白首投竿起渭滨。"
        ],
        "notes": "",
        "id": "b9a1667ad3e3c7090fcc34deb5166505"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "占尽风情向小园",
        "preface": "",
        "paragraphs": [
            "月下相逢当丽人，嫣然体态皎然身。",
            "谁知一角闲田地，包括乾坤不尽春。"
        ],
        "notes": "",
        "id": "4440348370d16ff19fb9695f1c9fb172"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "不须檀板与金樽",
        "preface": "",
        "paragraphs": [
            "醒来拍手倚雕栏，啜茗哦诗子细看。",
            "纵有浅斟低唱者，个中清意不相干。"
        ],
        "notes": "",
        "id": "875ee9ff89ddad27173d4ac8b7d4bd1a"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "霜禽欲下先偷眼",
        "preface": "",
        "paragraphs": [
            "翠羽啁嘈逐晓风，海仙时遣探芳丛。",
            "徘徊睥睨知何意，怕干时人挟弹弓。"
        ],
        "notes": "",
        "id": "8983e249959200ebd6060c947f082bb3"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "粉蝶如知合断魂",
        "preface": "",
        "paragraphs": [
            "一自英台魄化时，生来长是宿芳菲。",
            "伤心只欠含章梦，不得枝头作雪飞。"
        ],
        "notes": "",
        "id": "f9996e696070d7c0d7485cd2343028b1"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "余出留远曾先生门墙因侍留耕先生座间出示有怀楼居仓使救荒之诗僭越用韵",
        "preface": "",
        "paragraphs": [
            "乾坤秀气孕三奇，勋叶人间有口碑。",
            "台近棠阴遗泽在，楼辉秋萼起人思。",
            "后先玉季金昆政，多少丹山碧水诗。",
            "世事荡来尚胶轕，頼君一手理纷丝。"
        ],
        "notes": "",
        "id": "5de44056e5adbd7f9c03eaff3887851f"
    },
    {
        "author": "赵时韶",
        "dynasty": "宋",
        "type": "诗",
        "rhythmic": "",
        "title": "文中子",
        "preface": "",
        "paragraphs": [
            "一脉斯文系大儒，干戈满地独诗书。",
            "南风有操无人识，身在汾亭心在虞。"
        ],
        "notes": "",
        "id": "3790aee6c996c83971ea16fbcc0d980a"
    }
]