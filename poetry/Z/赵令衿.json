[
    {
        "author": "赵令衿",
        "dynasty": "宋",
        "type": "诗",
        "rhythmic": "",
        "title": "李伯纪丞相挽诗  其一",
        "preface": "",
        "paragraphs": [
            "道大终为累，功高反被疑。",
            "恨无长日月，宝此大蓍龟。",
            "鼓咽空山暮，风酸落木悲。",
            "吊丧哀不及，頼有哭公诗。"
        ],
        "notes": "",
        "id": "0b7bedef6e9d7670ba41efd5075327c6"
    },
    {
        "author": "赵令衿",
        "dynasty": "宋",
        "type": "诗",
        "rhythmic": "",
        "title": "李伯纪丞相挽诗  其二",
        "preface": "",
        "paragraphs": [
            "相位期三入，人心望一新。",
            "名称高世表，器识自天真。",
            "孰谓仁人寿，空怜吾道贫。",
            "彼苍如有意，应百赎其身。"
        ],
        "notes": "",
        "id": "552990f23288f7cd06f2bf4a78ac864c"
    },
    {
        "author": "赵令衿",
        "dynasty": "宋",
        "type": "诗",
        "rhythmic": "",
        "title": "李伯纪丞相挽诗  其三",
        "preface": "",
        "paragraphs": [
            "气量吞云梦，风流冠习池。",
            "致君虽素定，济众未全厘。",
            "傒望金瓯诏，俄摧玉树枝。",
            "天心殊莫晓，神物失扶持。"
        ],
        "notes": "",
        "id": "15d69e8b470631846ca8780c89911bad"
    },
    {
        "author": "赵令衿",
        "dynasty": "宋",
        "type": "诗",
        "rhythmic": "",
        "title": "李伯纪丞相挽诗  其四",
        "preface": "",
        "paragraphs": [
            "鲸路心犹望，龙门迹已荒。",
            "楼成上霄汉，书拟奏明光。",
            "贱子无贤誉，先生独荐扬。",
            "凛然生气在，谁谓哲人亡。"
        ],
        "notes": "",
        "id": "fa20ecee8b1f131691536e67aada62b3"
    },
    {
        "author": "赵令衿",
        "dynasty": "宋",
        "type": "诗",
        "rhythmic": "",
        "title": "泉南花木",
        "preface": "",
        "paragraphs": [
            "偶然游宦刺桐城，两见南薰荔子生。",
            "欲别北楼还小立，留题云榭岂无情。"
        ],
        "notes": "",
        "id": "30a77c4c0f4b086454459e88cbf9b18e"
    },
    {
        "author": "赵令衿",
        "dynasty": "宋",
        "type": "诗",
        "rhythmic": "",
        "title": "赠鹅湖上人",
        "preface": "",
        "paragraphs": [
            "三年四度到鹅湖，山水娱人道不孤。",
            "最是可人快心目，晓风残月弄菰蒲。"
        ],
        "notes": "",
        "id": "9c0e93fee74ca949756f1cd34f0d4f63"
    }
]