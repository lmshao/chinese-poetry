[
    {
        "author": "周氏",
        "dynasty": "宋",
        "type": "诗",
        "rhythmic": "",
        "title": "赠陈梦和",
        "preface": "",
        "paragraphs": [
            "梦和残月到楼西，月过楼西梦已迷。",
            "唤起一声肠断处，落花枝上鹧鸪啼。"
        ],
        "notes": "",
        "id": "1a0d1fd31defee8405875caa65be3525"
    },
    {
        "author": "周氏",
        "dynasty": "宋",
        "type": "诗",
        "rhythmic": "",
        "title": "春晴",
        "preface": "",
        "paragraphs": [
            "瞥然飞过谁家燕，蓦地香来甚处花。",
            "深院日长无个事，一瓶春水自煎茶。"
        ],
        "notes": "",
        "id": "10d13f86db46f14a7108078bc93a35c4"
    },
    {
        "author": "周氏",
        "dynasty": "宋",
        "type": "词",
        "rhythmic": "瑞鹤仙",
        "title": "",
        "preface": "",
        "paragraphs": [
            "画楼帘卷翠。",
            "正柳约东风，摇荡春霁。",
            "缃桃雨才洗。",
            "似妆临宝镜。",
            "脂凝铅水。",
            "云偏髻子。",
            "坠钗梁、羞看燕垒。",
            "最堪怜，锦绣香中，早有片红飘砌。",
            "闲记。",
            "琴弹古调，曲按清商，旧年时事。",
            "屏山画里。",
            "江南信，梦中寄。",
            "感春浓怀抱，午酲初解，浅酌依然又醉。",
            "傍阑干、犹怯馀寒，倦和袖倚。"
        ],
        "notes": "",
        "id": "d8fbc6dc901634a8f2dac4ad14f4e8eb"
    }
]