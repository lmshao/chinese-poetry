[
    {
        "author": "郑昌龄",
        "dynasty": "宋",
        "type": "诗",
        "rhythmic": "",
        "title": "寄李忠定公",
        "preface": "",
        "paragraphs": [
            "雅望三朝第一流，端如砥柱屹清秋。",
            "爱君炯炯无他志，许国堂堂不自谋。",
            "梦绕苍龙新阙角，凉生黄鹤旧楼头。",
            "中兴真主须真相，未雪双銮耻未休。"
        ],
        "notes": "",
        "id": "4d8226a88367a9f4c82ec920209c4379"
    },
    {
        "author": "郑昌龄",
        "dynasty": "宋",
        "type": "诗",
        "rhythmic": "",
        "title": "挽李忠定公",
        "preface": "",
        "paragraphs": [
            "炎图第一相萧公，王谢风流愧下风。",
            "力正君臣先伪楚，不将金帛问和戎。",
            "输忠自昔忘夷险，注意如今见始终。",
            "驻马佳城天莫问，寒空惨淡没孤鸿。"
        ],
        "notes": "",
        "id": "caba52b1ad9b3b6c9acbf73d511c0dc4"
    },
    {
        "author": "郑昌龄",
        "dynasty": "宋",
        "type": "诗",
        "rhythmic": "",
        "title": "谢秦桧",
        "preface": "",
        "paragraphs": [
            "先生傲睨醉觞旁，不觉滂沱入醉乡。",
            "来诗恐是醉中语，使我大笑讥荒唐。"
        ],
        "notes": "",
        "id": "ce5407140d8f5cfffdf931b831226392"
    },
    {
        "author": "郑昌龄",
        "dynasty": "宋",
        "type": "诗",
        "rhythmic": "",
        "title": "题说法台",
        "preface": "",
        "paragraphs": [
            "四十高峰绕法台，峰峰嶙峋玉莲开。",
            "岚光拥翠猿啼遍，松盖移阴鹤唳回。",
            "贝叶乍翻钟磬暝，金沙犹伏地炉灰。",
            "天冠隐处多奇绝，时见弥空花雨来。"
        ],
        "notes": "",
        "id": "ec1f61eb17f3390ee7b139579f06e0e2"
    }
]