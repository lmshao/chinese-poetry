[
    {
        "author": "赵希𩇕",
        "dynasty": "宋",
        "type": "诗",
        "rhythmic": "",
        "title": "绝句",
        "preface": "",
        "paragraphs": [
            "手执黄庭上石台，竹阴扫月徧苍苔。",
            "欲从此处即仙去，玉立清风待鹤来。"
        ],
        "notes": "",
        "id": "75488c7402f9a294ddb0ce66fc84a17f"
    },
    {
        "author": "赵希𩇕",
        "dynasty": "宋",
        "type": "诗",
        "rhythmic": "",
        "title": "绝命偈",
        "preface": "",
        "paragraphs": [
            "六十二年皮袋，放下了无罣碍。",
            "青天明月一轮，万古逍遥自在。"
        ],
        "notes": "",
        "id": "4664d89740c16893ce20b73beef3b80c"
    },
    {
        "author": "赵希𩇕",
        "dynasty": "宋",
        "type": "诗",
        "rhythmic": "",
        "title": "游瑞象寺和杜梦麟韵",
        "preface": "",
        "paragraphs": [
            "招提深僻好山重，湿翠阴森一径松。",
            "夜静鹤归清梦绕，日高僧起碧云封。",
            "晴分贝叶翻余照，雨送钟声度远峰。",
            "竹舍因逢三昧语，鸟啼花满万缘空。"
        ],
        "notes": "",
        "id": "b5004cd81aa61f2cb4323183736ccb64"
    }
]