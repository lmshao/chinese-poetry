[
    {
        "author": "张唐民",
        "dynasty": "宋",
        "type": "诗",
        "rhythmic": "",
        "title": "送程给事知越州二首  其一",
        "preface": "",
        "paragraphs": [
            "琐闼修文极禁清，蓬莱宫阙拥旄行。",
            "舳舻所至笙歌闹，里闬重来道路荣。",
            "举世几人居我地，全吴无限读书生。",
            "受恩老吏攀辕切，满肚埃尘诗不成。"
        ],
        "notes": "",
        "id": "720f5a9a079402ab437cfecbd255e4a4"
    },
    {
        "author": "张唐民",
        "dynasty": "宋",
        "type": "诗",
        "rhythmic": "",
        "title": "送程给事知越州二首  其二",
        "preface": "",
        "paragraphs": [
            "夕郎贤撰固清崇，公若居之受未充。",
            "节似冰霜文似锦，才如风雨气如虹。",
            "仙舟菡萏香来枕，铃阁江山秀入空。",
            "薄俗莫轻量用舍，吾民时自有穷通。"
        ],
        "notes": "",
        "id": "9dc761a2f6927c37ee081b8607a8cb83"
    },
    {
        "author": "张唐民",
        "dynasty": "宋",
        "type": "诗",
        "rhythmic": "",
        "title": "题扪参阁",
        "preface": "",
        "paragraphs": [
            "讼简民淳羡小州，两衙才退似归休。",
            "一怀山果三胜酒，暮掩青峰即下楼。"
        ],
        "notes": "",
        "id": "d5a45162a2f34e168184a8706558f14f"
    },
    {
        "author": "张唐民",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "阴风碧里鳞鳞瓦，落日红中缕缕烟。",
            "无讼正如高隠地，隆冬方似早春天。",
            "州民富庶风光好，谁信常忧满二年。"
        ],
        "notes": "",
        "id": "52fd9ff21f2d6edf3701935d4440fa69"
    }
]