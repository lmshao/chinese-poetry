[
    {
        "author": "赵必蒸",
        "dynasty": "宋",
        "type": "诗",
        "rhythmic": "",
        "title": "为子姪入宗学赋二首志喜  其一",
        "preface": "",
        "paragraphs": [
            "月露才华锦绣章，麟经家学独夸长。",
            "笑谈鏖战联三捷，此是男儿立志强。"
        ],
        "notes": "",
        "id": "af14185ffeb23dffe6cbf2afa0f509ed"
    },
    {
        "author": "赵必蒸",
        "dynasty": "宋",
        "type": "诗",
        "rhythmic": "",
        "title": "为子姪入宗学赋二首志喜  其二",
        "preface": "",
        "paragraphs": [
            "采芹今已入宫墙，不负平生志气昂。",
            "更拟来科应特奏，光荣宗室姓名香。"
        ],
        "notes": "",
        "id": "08c2c328a61c2f1972d667632e339b47"
    },
    {
        "author": "赵必蒸",
        "dynasty": "宋",
        "type": "诗",
        "rhythmic": "",
        "title": "答贺文杏堂韵",
        "preface": "",
        "paragraphs": [
            "文杏堂开华渡西，九天雨露正来肥。",
            "漫夸奕叶光先宅，却羡新裁出故知。",
            "千载暖回唐苑树，一时春足谢家枝。",
            "欲将俚语依金玉，把盏共论觉醉迟。"
        ],
        "notes": "",
        "id": "770edf3b68ea4956d9d151c92809573c"
    },
    {
        "author": "赵必蒸",
        "dynasty": "宋",
        "type": "诗",
        "rhythmic": "",
        "title": "星渚赵侍郎霞城枉驾",
        "preface": "",
        "paragraphs": [
            "高情潇洒出风尘，华毂传呼下士频。",
            "独愧迂疎无别技，鸿飞冥冥任吾真。"
        ],
        "notes": "",
        "id": "b1cebedb24361b77cc581aba42760114"
    },
    {
        "author": "赵必蒸",
        "dynasty": "宋",
        "type": "诗",
        "rhythmic": "",
        "title": "答资政赵庸斋",
        "preface": "",
        "paragraphs": [
            "樗栎惭非梁栋材，自甘落拓困尘埃。",
            "明公终日垂青眼，皓首穷年志欲灰。"
        ],
        "notes": "",
        "id": "be82e692e132adcff7a15f6d0d83d74c"
    },
    {
        "author": "赵必蒸",
        "dynasty": "宋",
        "type": "诗",
        "rhythmic": "",
        "title": "忆业师刘夫子",
        "preface": "",
        "paragraphs": [
            "严风砭肌骨，怵然起遐思。",
            "哲人已久萎，谁可作圣仪。",
            "吾虞刘夫子，曰维百世师。",
            "秉直疾邪佞，是非无所私。",
            "依归良有在，出处各以时。",
            "遭时复不偶，竟尔相睽违。",
            "四顾寂似阗，中心重凄其。"
        ],
        "notes": "",
        "id": "b3651455806370eab2fb8208fa41feb8"
    }
]