[
    {
        "author": "张衮",
        "dynasty": "唐",
        "type": "诗",
        "rhythmic": "",
        "title": "梁郊祀乐章 庆肃",
        "preface": "",
        "paragraphs": [
            "笾豆簠簋，黍稷非馨。",
            "懿兹彝器，厥德惟明。",
            "金石匏革，以和以平。",
            "由此无疆，期乎永宁。"
        ],
        "notes": "",
        "id": "2eca965e2f509127693ee576b056312b"
    },
    {
        "author": "张衮",
        "dynasty": "唐",
        "type": "诗",
        "rhythmic": "",
        "title": "梁郊祀乐章 庆熙",
        "preface": "",
        "paragraphs": [
            "哲后躬享，旨酒斯陈。",
            "王恭无斁，严祀惟寅。",
            "皇祖以配，大孝以振。",
            "宜锡景福，永休下民。"
        ],
        "notes": "",
        "id": "c728413065140b99fd3e90cda614fdd2"
    },
    {
        "author": "张衮",
        "dynasty": "唐",
        "type": "诗",
        "rhythmic": "",
        "title": "梁郊祀乐章 庆隆",
        "preface": "",
        "paragraphs": [
            "恭祀上帝，于国之阳。",
            "爵醴是荷，鸿基永昌。"
        ],
        "notes": "",
        "id": "2ffcbcea5f1b69994c69c94d1eb6fad9"
    },
    {
        "author": "张衮",
        "dynasty": "唐",
        "type": "诗",
        "rhythmic": "",
        "title": "梁郊祀乐章 庆融",
        "preface": "",
        "paragraphs": [
            "导和气兮袭氤氲，宣皇使兮彰圣神。",
            "服遐裔兮敷质文，格苗扈兮息烟尘。"
        ],
        "notes": "",
        "id": "d9718eb6c8c26c9ef55801439a8814cf"
    },
    {
        "author": "张衮",
        "dynasty": "唐",
        "type": "诗",
        "rhythmic": "",
        "title": "梁郊祀乐章 庆休",
        "preface": "",
        "paragraphs": [
            "大业来四夷，仁风和万国。",
            "白日体无私，皇天辅有德。",
            "七旬罪已服，六旬师方克。",
            "伟哉帝道隆，终始常作则。"
        ],
        "notes": "",
        "id": "6b7e6e55b32fbae609a0946c08286ce7"
    },
    {
        "author": "张衮",
        "dynasty": "唐",
        "type": "诗",
        "rhythmic": "",
        "title": "梁郊祀乐章 庆和",
        "preface": "",
        "paragraphs": [
            "烟燎升，礼容彻。",
            "诚感达，人神悦。",
            "灵贶彰，圣情结。",
            "玉座寂，金罏歇。"
        ],
        "notes": "",
        "id": "2e7872d0309ac61a2b2bbb1b72c22024"
    }
]