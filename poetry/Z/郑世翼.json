[
    {
        "author": "郑世翼",
        "dynasty": "唐",
        "type": "诗",
        "rhythmic": "",
        "title": "过严君平古井",
        "preface": "",
        "paragraphs": [
            "严平本高尚，远蹈古人风。",
            "卖卜成都市，流名大汉中。",
            "旧井改人世，寒泉久不通。",
            "多年既罢汲，无禽乃遂空。",
            "如何属秋气，唯见落双桐。"
        ],
        "notes": "",
        "id": "82760bc95dd78580093d69ca5c84caa2"
    },
    {
        "author": "郑世翼",
        "dynasty": "唐",
        "type": "诗",
        "rhythmic": "",
        "title": "登北邙还望京洛",
        "preface": "",
        "paragraphs": [
            "步登北邙坂，踟蹰聊写望。",
            "宛洛盛皇居，规模穷大壮。",
            "三河分设险，两崤资巨防。",
            "飞观紫烟中，层台碧云上。",
            "青槐夹驰道，迢迢修且旷。",
            "左右多第宅，参差居将相。",
            "清晨谒帝返，车马相追访。",
            "胥徒各异流，文物纷殊状。",
            "嚣尘暗天起，箫管从风飏。",
            "伊余孤且直，生平独沦丧。",
            "山幽有桂丛，何为坐惆怅。"
        ],
        "notes": "",
        "id": "30da08c107b343a1d6361fd3d0304be9"
    },
    {
        "author": "郑世翼",
        "dynasty": "唐",
        "type": "诗",
        "rhythmic": "",
        "title": "巫山高",
        "preface": "",
        "paragraphs": [
            "巫山凌太清，岧嶤类削成。",
            "霏霏暮雨合，霭霭朝云生。",
            "危峰入鸟道，深谷写猨声。",
            "别有幽栖客，淹留攀桂情。"
        ],
        "notes": "",
        "id": "d835963f80343957cf87a083507c64ea"
    },
    {
        "author": "郑世翼",
        "dynasty": "唐",
        "type": "诗",
        "rhythmic": "",
        "title": "看新婚",
        "preface": "",
        "paragraphs": [
            "初筓梦桃李，新妆应摽梅。",
            "疑逐朝云去，翻随暮雨来。",
            "杂珮含风响，丛花隔扇开。",
            "姮娥对此夕，何用久裴回。"
        ],
        "notes": "",
        "id": "0ccd36b942e6f32ff5d1aeb6dc0ecab2"
    },
    {
        "author": "郑世翼",
        "dynasty": "唐",
        "type": "诗",
        "rhythmic": "",
        "title": "见佳人负钱出路",
        "preface": "",
        "paragraphs": [
            "独负千金价，应从买笑来。",
            "秖持难发口，经为几人开。"
        ],
        "notes": "",
        "id": "69068dc820af9b235ff9b8cb3e6352c4"
    }
]