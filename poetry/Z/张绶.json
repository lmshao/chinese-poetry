[
    {
        "author": "张绶",
        "dynasty": "宋",
        "type": "诗",
        "rhythmic": "",
        "title": "钓台",
        "preface": "",
        "paragraphs": [
            "范蠡功成始遁逃，渊明五斗便辞劳。",
            "先生二事俱无一，名与青山万古高。"
        ],
        "notes": "",
        "id": "8092067e6241c6a5c9776e4c835c42cc"
    },
    {
        "author": "张绶",
        "dynasty": "宋",
        "type": "诗",
        "rhythmic": "",
        "title": "题奣岩",
        "preface": "",
        "paragraphs": [
            "岩口呀然向日开，小桥飞入势萦回。",
            "幽深自可逃烦暑，况有寒泉石下来。"
        ],
        "notes": "",
        "id": "70b1ff4021baaf9ac64c18369e2402ae"
    },
    {
        "author": "张绶",
        "dynasty": "宋",
        "type": "诗",
        "rhythmic": "",
        "title": "泻洪亭",
        "preface": "",
        "paragraphs": [
            "潺潺石磴泻红泉，路蹑丹梯入紫烟。",
            "岩有高人无问处，庵罗双树碧参天。"
        ],
        "notes": "",
        "id": "63affa7d7e3d215199debe6f91a39ba2"
    },
    {
        "author": "张绶",
        "dynasty": "宋",
        "type": "诗",
        "rhythmic": "",
        "title": "游层岩",
        "preface": "",
        "paragraphs": [
            "群峰耸回环，一径上萦曲。",
            "顾瞻得层岩，庨豁凿山腹。",
            "片云雨雹飞，勺水蛟龙缩。",
            "惟昔乘兴游，颇叹归鞍促。",
            "念方困簿领，敢不勤栉沐。",
            "四时各有趣，一赏岂能足。",
            "朅来俯二纪，经行徧四渎。",
            "每怀佳山水，澜僻聚燕蝠。",
            "高才兹南来，胜赏欣所欲。",
            "披寻到幽秘，徘徊或信宿。",
            "忘归须众同，寓意乃余独。",
            "泉声惬幽听，翠色明远目。",
            "夕鸟归且鸣，牧牛骇而触。",
            "此行固有得，何用论祸福。",
            "应同丁家兴，肯效穷涂哭。",
            "堂下食张仪，绨袍哀范叔。",
            "大任或感发，一饭奚省录。",
            "邮筒奉佳篇，兀坐聊踯躅。",
            "勉率继高韵，愿同刊涧澳。"
        ],
        "notes": "",
        "id": "41efd384d86e9dfa810ad1733f007aeb"
    },
    {
        "author": "张绶",
        "dynasty": "宋",
        "type": "诗",
        "rhythmic": "",
        "title": "昌国寺来景堂",
        "preface": "",
        "paragraphs": [
            "青山曲转抱寒溪，重磴跻攀鸟道危。",
            "石灶未烹鸿渐茗，云亭先纪长卿诗。",
            "千峰列坐生词笔，万象当空落酒巵。",
            "更约清宵共来宿，琵琶亭上月明时。"
        ],
        "notes": "",
        "id": "7acc200eb48ed2a2b1593a6bf7c8feca"
    },
    {
        "author": "张绶",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "江山清绝冠吴头。"
        ],
        "notes": "",
        "id": "fa4d43b75bffe25cfc7e0f507006e169"
    }
]