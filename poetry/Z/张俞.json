[
    {
        "author": "张俞",
        "dynasty": "宋",
        "type": "诗",
        "rhythmic": "",
        "title": "游骊山  其一",
        "preface": "",
        "paragraphs": [
            "金玉楼台插碧空，笙歌递响入天风。",
            "当时国色并春色，尽在君王顾盼中。"
        ],
        "notes": "",
        "id": "7ab3b4cf7931c1231e8128c38409046f"
    },
    {
        "author": "张俞",
        "dynasty": "宋",
        "type": "诗",
        "rhythmic": "",
        "title": "游骊山  其二",
        "preface": "",
        "paragraphs": [
            "玉帝楼前锁碧霞，终年培养牡丹芽。",
            "不防野鹿逾坦入，衔出宫中第一花。"
        ],
        "notes": "",
        "id": "099d57153332bed2bf6e116c3fe7874d"
    },
    {
        "author": "张俞",
        "dynasty": "宋",
        "type": "诗",
        "rhythmic": "",
        "title": "题温汤驿  其一",
        "preface": "",
        "paragraphs": [
            "梦魂飞入瑶台路，九霞宫里曾相遇。",
            "壶天好景自愁人，春水泛花何处去。"
        ],
        "notes": "",
        "id": "42ffc2442558dc164c43df194add35e4"
    },
    {
        "author": "张俞",
        "dynasty": "宋",
        "type": "诗",
        "rhythmic": "",
        "title": "题温汤驿  其二",
        "preface": "",
        "paragraphs": [
            "昨夜过温汤，梦与杨妃浴。",
            "敢将豫让炭，却对卞和玉。"
        ],
        "notes": "",
        "id": "bd41bdf3eaa0081703fae44426ce9c54"
    },
    {
        "author": "张俞",
        "dynasty": "宋",
        "type": "诗",
        "rhythmic": "",
        "title": "题温汤驿  其三",
        "preface": "",
        "paragraphs": [
            "同欢一宵间，平生万事足。",
            "想得唐明皇，畅哉畅哉福。"
        ],
        "notes": "",
        "id": "60e29c8deda0f3269bd4bca4bea29ba8"
    },
    {
        "author": "张俞",
        "dynasty": "宋",
        "type": "诗",
        "rhythmic": "",
        "title": "题汉州妓项帊罗",
        "preface": "",
        "paragraphs": [
            "蜀国佳人号细腰，东台御史惜妖娆。",
            "从今唤作杨台柳，舞尽春风万万条。"
        ],
        "notes": "",
        "id": "e2dde5dbe94ab63c1411daeb82b663d2"
    },
    {
        "author": "张俞",
        "dynasty": "宋",
        "type": "诗",
        "rhythmic": "",
        "title": "楚中作",
        "preface": "",
        "paragraphs": [
            "渺渺洞庭野，萧萧黄鹤楼。",
            "水通云梦浦，人渡沔阳舟。",
            "广泽侵吴壤，孤城接郢丘。",
            "山分三楚断，溪入九江流。",
            "寂寞休兵月，纷纭战国秋。",
            "吴生来赤壁，魏武定荆州。",
            "六代凭形势，群雄死寇讐。",
            "凄凉帝子宅，浩荡祢衡洲。",
            "万里浮云暮，千年故国愁。",
            "武昌宫不见，麋鹿自群游。"
        ],
        "notes": "",
        "id": "d109208a818b7e47fddc370cd09a7d4a"
    },
    {
        "author": "张俞",
        "dynasty": "宋",
        "type": "诗",
        "rhythmic": "",
        "title": "蚕妇",
        "preface": "",
        "paragraphs": [
            "昨日到城廓，归来泪满巾。",
            "徧身罗绮者，不是养蚕人。"
        ],
        "notes": "",
        "id": "69cbed65160967c35cdac5b581a1a42c"
    },
    {
        "author": "张俞",
        "dynasty": "宋",
        "type": "诗",
        "rhythmic": "",
        "title": "郴州道",
        "preface": "",
        "paragraphs": [
            "南土殊风气，冬林叶尽丹。",
            "越天无雁度，楚泽有龙蟠。"
        ],
        "notes": "",
        "id": "455ac0c15c6b3cf03a9fba4e7bb7c61f"
    },
    {
        "author": "张俞",
        "dynasty": "宋",
        "type": "诗",
        "rhythmic": "",
        "title": "白云楼",
        "preface": "",
        "paragraphs": [
            "城上新开百尺楼，白云人伴白云留。",
            "山川半倚三吴胜，江汉常吞七泽流。"
        ],
        "notes": "",
        "id": "cc776377bc196484854c4e7112bc10bd"
    },
    {
        "author": "张俞",
        "dynasty": "宋",
        "type": "诗",
        "rhythmic": "",
        "title": "车湖",
        "preface": "",
        "paragraphs": [
            "忆昔车公居此地，遗墟缭绕临清渊。",
            "惜哉断石文尚在，野老不识投波澜。"
        ],
        "notes": "",
        "id": "e6d13ca570a51d0cd8bf94bfe0af9283"
    },
    {
        "author": "张俞",
        "dynasty": "宋",
        "type": "诗",
        "rhythmic": "",
        "title": "广州",
        "preface": "",
        "paragraphs": [
            "越地春生草，春城瞰渺茫。",
            "朔风惊瘴海，雾雨破南荒。",
            "巨舶通蕃国，孤云远帝乡。"
        ],
        "notes": "",
        "id": "a6b208c4f3456261d7de032b47436e54"
    },
    {
        "author": "张俞",
        "dynasty": "宋",
        "type": "诗",
        "rhythmic": "",
        "title": "嘉州",
        "preface": "",
        "paragraphs": [
            "城分二江急，树入九峰开。",
            "地隔犍牂绕，人从楚蜀来。"
        ],
        "notes": "",
        "id": "6aca270e1d9268fc8ff316074a64c924"
    },
    {
        "author": "张俞",
        "dynasty": "宋",
        "type": "诗",
        "rhythmic": "",
        "title": "丈人观",
        "preface": "",
        "paragraphs": [
            "精气腾井络，下临群岳尊。",
            "元真戴天坐，执印朝轩辕。"
        ],
        "notes": "",
        "id": "8972ea870d5596531bea1d5d341408be"
    },
    {
        "author": "张俞",
        "dynasty": "宋",
        "type": "诗",
        "rhythmic": "",
        "title": "除日万州临江亭",
        "preface": "",
        "paragraphs": [
            "南浦逢除日，天涯有去舟。",
            "蛮城和雨闭，峡水带春流。"
        ],
        "notes": "",
        "id": "fa1cbb9308fcd1fe617d8bff6a40ad36"
    },
    {
        "author": "张俞",
        "dynasty": "宋",
        "type": "诗",
        "rhythmic": "",
        "title": "岑公岩",
        "preface": "",
        "paragraphs": [
            "池光复涵澈，万象皆镜入。",
            "亭观出浮云，彤彤映邦域。",
            "左右浮屠宫，岿然争嶪岌。",
            "孰云南浦陋，今始逢藻饰。"
        ],
        "notes": "",
        "id": "ff39079c9f221f46639c800a0b7bfb06"
    },
    {
        "author": "张俞",
        "dynasty": "宋",
        "type": "诗",
        "rhythmic": "",
        "title": "韩信坛",
        "preface": "",
        "paragraphs": [
            "汉用亡臣策，登坛授钺时。",
            "须知数仞土，曾立太平基。"
        ],
        "notes": "",
        "id": "5734e806ce1d7dfaee959e848dc82c6c"
    },
    {
        "author": "张俞",
        "dynasty": "宋",
        "type": "诗",
        "rhythmic": "",
        "title": "博望侯墓",
        "preface": "",
        "paragraphs": [
            "九译使车通，君王悦战锋。",
            "争残四夷国，只在一枝筇。"
        ],
        "notes": "",
        "id": "e458381dacb1871c0925d40b37eb18ac"
    },
    {
        "author": "张俞",
        "dynasty": "宋",
        "type": "诗",
        "rhythmic": "",
        "title": "题隠真谷",
        "preface": "",
        "paragraphs": [
            "绵绵褒斜路，窈窈郑真谷。",
            "斯人已千载，高谊犹在目。"
        ],
        "notes": "",
        "id": "c9421a10638135190db217c1b17c2325"
    },
    {
        "author": "张俞",
        "dynasty": "宋",
        "type": "诗",
        "rhythmic": "",
        "title": "除夜宿黄沙馆书怀",
        "preface": "",
        "paragraphs": [
            "穷年抚剑独无眠，世路危疑倦往还。",
            "夜半无人残月白，狐鸣枭啸满空山。"
        ],
        "notes": "",
        "id": "ba8487016dda9b8d8e28be0a0b75861f"
    },
    {
        "author": "张俞",
        "dynasty": "宋",
        "type": "诗",
        "rhythmic": "",
        "title": "岁穷雨夜独卧山斋",
        "preface": "",
        "paragraphs": [
            "岁晏云深谁与游，嵓房终夜雨如秋。",
            "不知海上三山梦，何似人间万户侯。"
        ],
        "notes": "",
        "id": "9247f14c8a51d95b8f4c6f4c2f1589fe"
    },
    {
        "author": "张俞",
        "dynasty": "宋",
        "type": "诗",
        "rhythmic": "",
        "title": "朱槿花二首  其一",
        "preface": "",
        "paragraphs": [
            "风雨无人弄晚芳，野桥千树鬭红房。",
            "朝荣暮落成何事，可笑纷华不久长。"
        ],
        "notes": "",
        "id": "69ed1ec1f9ddca1a25cbc4a7ecec58b0"
    },
    {
        "author": "张俞",
        "dynasty": "宋",
        "type": "诗",
        "rhythmic": "",
        "title": "朱槿花二首  其二",
        "preface": "",
        "paragraphs": [
            "朝菌一年迷晦朔，灵蓂千岁换春秋。",
            "如何槿艳无终日，独倚栏干为尔羞。"
        ],
        "notes": "",
        "id": "35f09884b453c5e7255859a0bd4e2579"
    },
    {
        "author": "张俞",
        "dynasty": "宋",
        "type": "诗",
        "rhythmic": "",
        "title": "翠微寺",
        "preface": "",
        "paragraphs": [
            "翠微寺本翠微宫，楼阁亭台数十重。",
            "天子不来僧又死，樵夫时倒一株松。"
        ],
        "notes": "",
        "id": "e8db90f0d1b40cd2c371ac3e35a2f950"
    },
    {
        "author": "张俞",
        "dynasty": "宋",
        "type": "诗",
        "rhythmic": "",
        "title": "陪孙之翰太傅登成都楼",
        "preface": "",
        "paragraphs": [
            "龊龊古之人，伤心广陵废。",
            "遂弦芜城歌，半夜一挥涕。",
            "蕙纨随草衰，藻黼归尘翳。",
            "魂石敛邱封，歌堂从水逝。",
            "薰光杳沈灭，吞恨徒千岁。",
            "我怀吴蜀国，祸乱若符契。",
            "目览台城墟，心感君王世。",
            "干戈日驰逐，狼虎争吞噬。",
            "山河实天堑，城阙巍地肺。",
            "霸力不久炎，倏忽如焚薙。",
            "空余万雉城，岌倚寒云际。",
            "麋鹿玩苹阴，狐狸栖棘卫。",
            "江汉含呜咽，岷峨抱迢递。",
            "荒村烟花遥，落日寒风厉。",
            "因知市朝人，自古悲兴替。"
        ],
        "notes": "",
        "id": "d3494401ac36ef1b1a96b8446cc18a30"
    },
    {
        "author": "张俞",
        "dynasty": "宋",
        "type": "诗",
        "rhythmic": "",
        "title": "谒白帝庙",
        "preface": "",
        "paragraphs": [
            "孤山扞江口，上有白帝祠。",
            "横视天下险，万流皆俯窥。",
            "古殿锁神物，悲风出阴帷。",
            "天昏瓦栋折，狐鼠亦生威。",
            "优巫日鼓舞，鬼怪生奔驰。",
            "雷霆卷蛟窟，雹火烧松枝。",
            "入户精魄动，有如阴兵随。",
            "吁哉汉盗乱，海内遂崩离。",
            "赤龙始潜跃，逐鹿过秦时。",
            "公孙奋神剑，定蜀图安危。",
            "陇坻开北户，荆门启东陲。",
            "长驱百万众，日鬭天下师。",
            "群豪插羽翼，与汉争雄雌。",
            "两帝不并立，兴亡良可悲。",
            "天运虽有在，圣贤岂无为。",
            "昭皇揽英杰，袭轨奄重基。",
            "风云共浩荡，千古余寒碑。",
            "威神竟不没，万里震南夷。"
        ],
        "notes": "",
        "id": "b01f40f57471e1deaa7ba1bf73f6c11c"
    },
    {
        "author": "张俞",
        "dynasty": "宋",
        "type": "诗",
        "rhythmic": "",
        "title": "邛州青霞嶂",
        "preface": "",
        "paragraphs": [
            "雾山琼合自云川，户有清溪种玉田。",
            "万本桃花不知处，几人曾得问秦年。"
        ],
        "notes": "",
        "id": "1e3e0b7a72f960d45dd57771e2e4ca8f"
    },
    {
        "author": "张俞",
        "dynasty": "宋",
        "type": "诗",
        "rhythmic": "",
        "title": "邛州青霞嶂 题西山临江亭",
        "preface": "",
        "paragraphs": [
            "南北逢除日，天涯有去舟。",
            "蛮城和雨闭，峡水带春流。",
            "不负新年感，惟多故国愁。",
            "宁无贺新酒，徒此事羁囚。"
        ],
        "notes": "",
        "id": "0ed9d333dfeae52a12f449bbc3f7801d"
    },
    {
        "author": "张俞",
        "dynasty": "宋",
        "type": "诗",
        "rhythmic": "",
        "title": "游灵岩",
        "preface": "",
        "paragraphs": [
            "玉文山后灵岩寺，四百年来选佛场。",
            "满地白云关不住，石泉流出落花香。"
        ],
        "notes": "",
        "id": "44152e5e8e47f9f109abe06970726c13"
    },
    {
        "author": "张俞",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "高光如有嗣，吴魏岂胜诛。"
        ],
        "notes": "",
        "id": "6813d0aa63949adb4f8aff3fa6363819"
    },
    {
        "author": "张俞",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "可胜亡国恨，犹有爱山心。"
        ],
        "notes": "",
        "id": "40d2b31fa50942240275882b9f71fe81"
    },
    {
        "author": "张俞",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "万顷碧波看不尽，一拳孤岫望中明。"
        ],
        "notes": "",
        "id": "a7fea996552b87b1da23f7b4b8a772a3"
    },
    {
        "author": "张俞",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "千年黄鹤无消息，满自空寒万里秋。"
        ],
        "notes": "",
        "id": "3c29a14d6163c35cac2d8da23ad45db5"
    },
    {
        "author": "张俞",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "与谁天末分青髻，长向人间画翠哦。"
        ],
        "notes": "",
        "id": "207a21ee075e737ed3d77d8b77f89b96"
    },
    {
        "author": "张俞",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "真人自有龙𫏋术，可笑长生事战争。"
        ],
        "notes": "",
        "id": "dc13b07a88de523ccfecb7289b335ff8"
    },
    {
        "author": "张俞",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "欲作外臣谁是友，白云孤鹤在岩扉。"
        ],
        "notes": "",
        "id": "15b140c3fb6286c71f5a0541dc18837a"
    },
    {
        "author": "张俞",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "昔乃荆棘荒，今为蕙兰袭。"
        ],
        "notes": "",
        "id": "635158008c7e5fbbb672de26f783f1e0"
    },
    {
        "author": "张俞",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "康乐有情遥寄想，青谿句在十三峰。"
        ],
        "notes": "",
        "id": "26203477f49d0efa19bb3e8a0d2a2d2e"
    },
    {
        "author": "张俞",
        "dynasty": "宋",
        "type": "诗",
        "rhythmic": "",
        "title": "句  其一〇",
        "preface": "",
        "paragraphs": [
            "生涯自笑惟诗在，旋种芭蕉听雨声。"
        ],
        "notes": "",
        "id": "161e7fb54073cb66c98d03ae647ba009"
    },
    {
        "author": "张俞",
        "dynasty": "宋",
        "type": "诗",
        "rhythmic": "",
        "title": "句  其一一",
        "preface": "",
        "paragraphs": [
            "独得万古意。"
        ],
        "notes": "",
        "id": "48ef7e5de8b0781100685680b75880e7"
    }
]