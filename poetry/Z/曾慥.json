[
    {
        "author": "曾慥",
        "dynasty": "宋",
        "type": "诗",
        "rhythmic": "",
        "title": "沔鄂",
        "preface": "",
        "paragraphs": [
            "渺渺阳台去，茫茫鹦鹉洲。",
            "干戈迷大别，烟雨瞑南楼。"
        ],
        "notes": "",
        "id": "bc759ab17dd2de041058e39664da4cb3"
    },
    {
        "author": "曾慥",
        "dynasty": "宋",
        "type": "诗",
        "rhythmic": "",
        "title": "白帝城",
        "preface": "",
        "paragraphs": [
            "白帝城头路，逶迤一径遥。",
            "高堂临峡口，暴水没山腰。",
            "隔岸鱼施网，横江铁贯桥。",
            "神妃翻覆手，愿赐雨连宵。"
        ],
        "notes": "",
        "id": "33d6a7424949fcaf1dbbf4b18456523e"
    },
    {
        "author": "曾慥",
        "dynasty": "宋",
        "type": "诗",
        "rhythmic": "",
        "title": "巫山",
        "preface": "",
        "paragraphs": [
            "巫山不可见，翠岫几重重。",
            "云外藏三岛，江头认九峰。",
            "淡烟迷暝色，疏雨浥秋容。",
            "目断凝贞路，松风传暮钟。"
        ],
        "notes": "",
        "id": "d206fe6dd53228f7ed04b829075f841a"
    },
    {
        "author": "曾慥",
        "dynasty": "宋",
        "type": "诗",
        "rhythmic": "",
        "title": "到夔州",
        "preface": "",
        "paragraphs": [
            "众水归三峡，悠悠万古情。",
            "白盐无路到，赤甲罕人行。",
            "西瀼泉尤胜，东屯谷有名。",
            "丰年公事少，饱暖荷恩荣。"
        ],
        "notes": "",
        "id": "1f7e96ecb8c27a8b25c00f51759bcc78"
    },
    {
        "author": "曾慥",
        "dynasty": "宋",
        "type": "诗",
        "rhythmic": "",
        "title": "题苏养直词翰巨轴",
        "preface": "",
        "paragraphs": [
            "元祐文章绝代无，为盟主者眉山苏。",
            "旧闻宗匠为诗匠，今见东湖说后湖。",
            "寂寞香山老居士，浩荡烟波古钓徒。",
            "澜翻翰墨惊人眼，一段清冰在玉壶。"
        ],
        "notes": "",
        "id": "34c9fc1c31c44cf5935e4fb4646ffb08"
    },
    {
        "author": "曾慥",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "云连三峡苍茫外，人在千峰紫翠间。"
        ],
        "notes": "",
        "id": "1da4b18abd27750e2ea89327d8fe93fb"
    },
    {
        "author": "曾慥",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "秋风三度发孤妍，扑面幽香十里传。"
        ],
        "notes": "",
        "id": "06a1d3e786a9065d8d7653b3a899b8dd"
    },
    {
        "author": "曾慥",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "子后寅前东向坐，冥心琢齿鸣鼍。",
            "托天回顾眼光摩。",
            "张弓仍踏弩，升降辘轳多。",
            "三度朝元九度转，背摩双摆扳弩。",
            "虎龙交际咽元和。",
            "浴身挑甲罢，便可蹑烟萝。"
        ],
        "notes": "",
        "id": "7b75481199da6cb1816e222137731cbf"
    },
    {
        "author": "曾慥",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "绣衣直指，问凌风一笑，翩然何许。",
            "诏出层霄持汉节，千里秋风淮浦。",
            "鉴远江山，竹西歌吹，曾被腥膻污。",
            "须君椽笔，为渠一洗尘土。",
            "休厌共倒金荷，翠眉重为唱，渭城朝雨。",
            "看即扬鞭归骑稳，还指郁葱深处。",
            "宝带兼金，华鞯新绣，直上云霄去。",
            "回头莫忘，玉霄今夜风露。"
        ],
        "notes": "",
        "id": "5b21388b51a1a1e1a2443d4624f43383"
    },
    {
        "author": "曾慥",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "绿华居处渺云深。",
            "不受一尘侵。",
            "细看宜州新句，平生才是知音。",
            "凌波一去，平山梦断，谁是关心。",
            "惟有青天碧海，知渠夜夜孤衾。"
        ],
        "notes": "",
        "id": "50fc47232c1e9217fd17d196012348bc"
    },
    {
        "author": "曾慥",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "幽芳独秀在山林。",
            "不怕晓寒侵。",
            "应笑钱塘苏小，语娇终带吴音。",
            "乘槎归去，云涛万顷，谁是知心。",
            "写向生绡屏上，萧然伴我寒衾。"
        ],
        "notes": "",
        "id": "ba928f990b5a0b98e468f58c1c062172"
    },
    {
        "author": "曾慥",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "去年看月诗成，援毫曾寄鄞江守。",
            "流传乐府，惭非宾客，竹枝杨柳。",
            "今岁江楼，载勤歌扇，青蛾应奏。",
            "况铃斋初驻，凉生燕寝，有香雾凝清昼。",
            "遥想十洲三岛，对冰轮、寒光依旧。",
            "主人来自，清都碧落，天香满袖。",
            "寄语嫦娥，剩留清照，时为公寿。",
            "恐明光诏下，翩然归去，试为霖手。"
        ],
        "notes": "",
        "id": "aa5a781ca02c080355cf78f3aa7fded9"
    },
    {
        "author": "曾慥",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "无数春山展画屏。",
            "无穷烟柳照溪明。",
            "花枝缺处小舟横。",
            "紫禁正须红药句，清江莫与白鸥盟。",
            "主人元自是仙卿。"
        ],
        "notes": "",
        "id": "c077ed66dbea84f25926000ac336ecec"
    },
    {
        "author": "曾慥",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "别样清芬扑鼻来。",
            "秋香过后却追回。",
            "博山轻雾锁崔嵬。",
            "珍重芗林三昧手，不教一日不花开。",
            "暗中错认是江梅。"
        ],
        "notes": "",
        "id": "ba104c71bfe3c0f688a7bb7d7fddc11c"
    },
    {
        "author": "曾慥",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "九月传杯，要携佳客栖霞去。",
            "满城风雨。",
            "记得潘郎句。",
            "紫菊红萸，何意留侬住。",
            "愁如许。",
            "暮烟一缕。",
            "正在归时路。"
        ],
        "notes": "",
        "id": "f724c4ca7f75956b41f7d07c9ff3d3cc"
    },
    {
        "author": "曾慥",
        "dynasty": "宋",
        "type": "词",
        "rhythmic": "调笑・调笑令",
        "title": "",
        "preface": "",
        "paragraphs": [
            "酒美。",
            "直无比。",
            "小瓮新醅浮玉蚁。",
            "空传乌氏并程氏。",
            "不数云安曲米。",
            "十花更互来相对。",
            "常伴先生沈醉。"
        ],
        "notes": "",
        "id": "f52ebf19ac74643cb4d93617b8828121"
    },
    {
        "author": "曾慥",
        "dynasty": "宋",
        "type": "词",
        "rhythmic": "调笑・调笑令",
        "title": "",
        "preface": "",
        "paragraphs": [
            "花好。",
            "被花恼。",
            "庭下嫣然如巧笑。",
            "曾教健步移根到。",
            "各是一般奇妙。",
            "赏心乐事知多少。",
            "乱插繁华晴昊。"
        ],
        "notes": "",
        "id": "13f1c03cb89071980d90fb322bc4bdb4"
    },
    {
        "author": "曾慥",
        "dynasty": "宋",
        "type": "词",
        "rhythmic": "调笑・调笑令",
        "title": "",
        "preface": "",
        "paragraphs": [
            "玉友。",
            "平生旧。",
            "相与忘形偏耐久。",
            "醉乡径到无何有。",
            "莫问区区升斗。",
            "人生一笑难开口。",
            "为报速宜相就。"
        ],
        "notes": "",
        "id": "a5bbd7fb6a9bb1d8e24b0cd2d8e9860d"
    },
    {
        "author": "曾慥",
        "dynasty": "宋",
        "type": "词",
        "rhythmic": "调笑・调笑令",
        "title": "",
        "preface": "",
        "paragraphs": [
            "净友。",
            "如妆就。",
            "折得清香来满手。",
            "一溪湛湛无尘垢。",
            "白羽轻摇晴昼。",
            "远公保社今何有。",
            "怅望东林搔首。"
        ],
        "notes": "",
        "id": "520d9b5cea6f10e0ad08105de3374769"
    },
    {
        "author": "曾慥",
        "dynasty": "宋",
        "type": "词",
        "rhythmic": "调笑・调笑令",
        "title": "",
        "preface": "",
        "paragraphs": [
            "清友。",
            "群芳右。",
            "万缟纷披兹独秀。",
            "天寒月薄黄昏后。",
            "缟袂亭亭招手。",
            "故山千树连云岫。",
            "借问如今安否。"
        ],
        "notes": "",
        "id": "8a61407073a2637d49f55fc8034dc3dc"
    },
    {
        "author": "曾慥",
        "dynasty": "宋",
        "type": "词",
        "rhythmic": "调笑令",
        "title": "",
        "preface": "",
        "paragraphs": [
            "佳友。",
            "金英辏。",
            "陶令篱边常宿留。",
            "秋风一夜摧枯朽。",
            "独艳重阳时候。",
            "剩收芳蕊浮卮酒。",
            "荐酒先生眉寿。"
        ],
        "notes": "",
        "id": "3c1295f02a1b71ef57017c5759bd7ff4"
    }
]