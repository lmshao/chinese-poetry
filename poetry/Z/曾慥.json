[
    {
        "author": "曾慥",
        "dynasty": "宋",
        "type": "诗",
        "rhythmic": "",
        "title": "沔鄂",
        "preface": "",
        "paragraphs": [
            "渺渺阳台去，茫茫鹦鹉洲。",
            "干戈迷大别，烟雨瞑南楼。"
        ],
        "notes": "",
        "id": "4b3c632a4125e9e73145f270d8206986"
    },
    {
        "author": "曾慥",
        "dynasty": "宋",
        "type": "诗",
        "rhythmic": "",
        "title": "白帝城",
        "preface": "",
        "paragraphs": [
            "白帝城头路，逶迤一径遥。",
            "高堂临峡口，暴水没山腰。",
            "隔岸鱼施网，横江铁贯桥。",
            "神妃翻覆手，愿赐雨连宵。"
        ],
        "notes": "",
        "id": "a3a419aa8aed5a3cb01c920a599ec4c9"
    },
    {
        "author": "曾慥",
        "dynasty": "宋",
        "type": "诗",
        "rhythmic": "",
        "title": "巫山",
        "preface": "",
        "paragraphs": [
            "巫山不可见，翠岫几重重。",
            "云外藏三岛，江头认九峰。",
            "淡烟迷暝色，疏雨浥秋容。",
            "目断凝贞路，松风传暮钟。"
        ],
        "notes": "",
        "id": "bb98eaabf1f582656424988add4593ff"
    },
    {
        "author": "曾慥",
        "dynasty": "宋",
        "type": "诗",
        "rhythmic": "",
        "title": "到夔州",
        "preface": "",
        "paragraphs": [
            "众水归三峡，悠悠万古情。",
            "白盐无路到，赤甲罕人行。",
            "西瀼泉尤胜，东屯谷有名。",
            "丰年公事少，饱暖荷恩荣。"
        ],
        "notes": "",
        "id": "f33e9e71c7ba225a43cb99e20a118a5a"
    },
    {
        "author": "曾慥",
        "dynasty": "宋",
        "type": "诗",
        "rhythmic": "",
        "title": "题苏养直词翰巨轴",
        "preface": "",
        "paragraphs": [
            "元祐文章绝代无，为盟主者眉山苏。",
            "旧闻宗匠为诗匠，今见东湖说后湖。",
            "寂寞香山老居士，浩荡烟波古钓徒。",
            "澜翻翰墨惊人眼，一段清冰在玉壶。"
        ],
        "notes": "",
        "id": "c35e09dfa9cf8ab02ca5a544425b3676"
    },
    {
        "author": "曾慥",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "云连三峡苍茫外，人在千峰紫翠间。"
        ],
        "notes": "",
        "id": "7d8d4b2e774048fd69a02005695edfe0"
    },
    {
        "author": "曾慥",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "秋风三度发孤妍，扑面幽香十里传。"
        ],
        "notes": "",
        "id": "e6bba0dc9ab5294b04c04f3b9d5af6ab"
    }
]