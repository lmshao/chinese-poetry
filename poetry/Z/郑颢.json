[
    {
        "author": "郑颢",
        "dynasty": "唐",
        "type": "诗",
        "rhythmic": "",
        "title": "续梦中十韵",
        "preface": "",
        "paragraphs": [
            "间岁流虹节，归轩出禁扃。",
            "奔波陶畏景，萧洒梦殊庭。",
            "境象非曾到，崇严昔未经。",
            "日斜乌敛翼，风动鹤飘翎。",
            "异苑人争集，凉台笔不停。",
            "石门雾露白，玉殿莓苔青。",
            "若匪灾先兆，何缘思入冥。",
            "御炉虚仗马，华盖负云亭。",
            "白日成千古，金縢閟九龄。",
            "小臣哀绝笔，湖上泣青萍。"
        ],
        "notes": "",
        "id": "cc049646b7649b855690f44b168963b4"
    },
    {
        "author": "郑颢",
        "dynasty": "唐",
        "type": "诗",
        "rhythmic": "",
        "title": "扬州送人",
        "preface": "",
        "paragraphs": [
            "桂檝木兰舟，枫江竹箭流。",
            "故人从此去，望远不胜愁。",
            "落日低帆影，归风引櫂讴。",
            "思君折杨柳，泪尽武昌楼。"
        ],
        "notes": "",
        "id": "c85bbc7291caffcab6cb79c2e4f944c0"
    },
    {
        "author": "郑颢",
        "dynasty": "唐",
        "type": "诗",
        "rhythmic": "",
        "title": "置酒",
        "preface": "",
        "paragraphs": [
            "酒熟人须饮，春还鬓已秋。",
            "愿逢千日醉，得逭百年愁。",
            "卒卒周姬旦，栖栖鲁孔丘。",
            "平生能几日，不及且遨游。"
        ],
        "notes": "",
        "id": "52849386acbd719279410f2754492d70"
    }
]