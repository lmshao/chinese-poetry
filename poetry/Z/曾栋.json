[
    {
        "author": "曾栋",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "落日蒸红山欲烧。",
            "短筇行药过山腰。",
            "松声隐隐晚来潮。",
            "矮树依严无败叶，梅花当路少全梢。",
            "水村时有短长桥。"
        ],
        "notes": "",
        "id": "2c6fc3e2813c27e8f70124d1eab9c3a9"
    },
    {
        "author": "曾栋",
        "dynasty": "宋",
        "type": "词",
        "rhythmic": "过秦楼",
        "title": "",
        "preface": "",
        "paragraphs": [
            "曙色开晴，轻飔敷暖，日影才经檐角。",
            "倦来芳径，且倚阑干，独地新愁粘著。",
            "长日如年，可堪恨雨丝丝，梦云漠漠。",
            "见鸣禽递响，乳莺梳翅，痴愁方觉。",
            "凝望处，初绿呈新，陈柯拆旧，忘了一春归却。",
            "不伤花老，只怕花开，解使朱颜销铄。",
            "宝扇轻摇，乱抛花片教飞，迎风低掠。",
            "忍重携素手，骤觉一分瘦落。"
        ],
        "notes": "",
        "id": "1ba942a6993da2144f541cd6ac9b900f"
    }
]