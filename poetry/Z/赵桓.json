[
    {
        "author": "赵桓",
        "dynasty": "宋",
        "type": "词",
        "rhythmic": "眼儿媚",
        "title": "",
        "preface": "",
        "paragraphs": [
            "宸传三百旧京华。",
            "仁孝自名家。",
            "一旦奸邪，倾天拆地，忍听琵琶。",
            "如今在外多萧索，迤逦近胡沙。",
            "家邦万里，伶仃父子，向晓霜花。"
        ],
        "notes": "",
        "id": "b96ceea5550ab4576304f7c8207f7ced"
    },
    {
        "author": "赵桓",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "塞雁嗈嗈南去，高飞难寄音书。",
            "只应宗社已丘墟。",
            "愿有真人为主。",
            "岭外云藏晓日，眼前路忆平芜。",
            "寒沙风紧泪盈裾。",
            "难望燕山归路。"
        ],
        "notes": "",
        "id": "92b1cf397b375d75c18f1e0dbd279769"
    },
    {
        "author": "赵桓",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "历代恢文偃武，四方晏粲无虞。",
            "奸臣招致北匈奴。",
            "边境年年侵侮。",
            "一旦金汤失守，万邦不救銮舆。",
            "我今父子在穹庐。",
            "壮士忠臣何处。"
        ],
        "notes": "",
        "id": "a3fee5f88bd96d32c8be3c27a70f4673"
    }
]