[
    {
        "author": "曾从龙",
        "dynasty": "宋",
        "type": "诗",
        "rhythmic": "",
        "title": "题衢州顺溪馆",
        "preface": "",
        "paragraphs": [
            "红照西沉暂解鞍，偶然假馆岂求安。",
            "新丰独酌谁为侣，坐对窗前竹一竿。"
        ],
        "notes": "",
        "id": "096d5228a40fea0dd90b2cfa2e4d1100"
    },
    {
        "author": "曾从龙",
        "dynasty": "宋",
        "type": "诗",
        "rhythmic": "",
        "title": "题清水寺",
        "preface": "",
        "paragraphs": [
            "壁立峥嵘万仞峰，骑鲸俄蜕葛陂筇。",
            "空流诗句传千古，今在蓬莱第几重。",
            "岩上胜游成幻梦，壁间遗迹暗尘容。",
            "山僧好把纱笼护，莫学阇黎饭后钟。"
        ],
        "notes": "",
        "id": "3d601e1d18567660217cbf66b4adbb51"
    }
]