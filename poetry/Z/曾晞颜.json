[
    {
        "author": "曾晞颜",
        "dynasty": "宋",
        "type": "诗",
        "rhythmic": "",
        "title": "重游临武秀岩  其一",
        "preface": "",
        "paragraphs": [
            "琼楼玉宇落荒村，鸡犬无声到洞门。",
            "采凤久藏丹穴羽，青莲倒续华峰根。",
            "笑谈疑歪风宫商应，剜刻浑无斧凿痕。",
            "莫讶空中能卓立，亭亭一柱拄乾坤。"
        ],
        "notes": "",
        "id": "d67f70ba1cb22e827fbf000575b83da0"
    },
    {
        "author": "曾晞颜",
        "dynasty": "宋",
        "type": "诗",
        "rhythmic": "",
        "title": "重游临武秀岩  其二",
        "preface": "",
        "paragraphs": [
            "十番春事付风埃，屐齿参经识苍苔。",
            "野鸟避人犹巧语，山花向日尽迟开。",
            "奇峰自是平地起，活水不知何处来。",
            "天若便教羁馽脱，宁须海上觅蓬莱。"
        ],
        "notes": "",
        "id": "0a1fc27f816301411ea28b7aa40f0989"
    },
    {
        "author": "曾晞颜",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "富贵人间有。",
            "就如今，秤量阴德，还公最厚。",
            "一郡鹘崙全似旧，春满霜畴稻亩。",
            "近帐外、干将夜吼。",
            "直指禾川弄霆雷，从山阴、鹿健那能走。",
            "都算计，怎担负。",
            "单车曲曲穿岩窦。",
            "向迷途、分明一呼，散渠回首。",
            "夹路香花迎拜了，见说家家举酒。",
            "道公是、再生父母。",
            "活一口还添一岁，这一回、活几千千口。",
            "只此事，是公寿。"
        ],
        "notes": "",
        "id": "ed95aab2a2e6644696bac6dd9c2659ab"
    }
]