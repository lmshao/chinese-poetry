[
    {
        "author": "曾晞颜",
        "dynasty": "宋",
        "type": "诗",
        "rhythmic": "",
        "title": "重游临武秀岩  其一",
        "preface": "",
        "paragraphs": [
            "琼楼玉宇落荒村，鸡犬无声到洞门。",
            "采凤久藏丹穴羽，青莲倒续华峰根。",
            "笑谈疑歪风宫商应，剜刻浑无斧凿痕。",
            "莫讶空中能卓立，亭亭一柱拄乾坤。"
        ],
        "notes": "",
        "id": "87b01d432d448c601d0c6d69498e9aa3"
    },
    {
        "author": "曾晞颜",
        "dynasty": "宋",
        "type": "诗",
        "rhythmic": "",
        "title": "重游临武秀岩  其二",
        "preface": "",
        "paragraphs": [
            "十番春事付风埃，屐齿参经识苍苔。",
            "野鸟避人犹巧语，山花向日尽迟开。",
            "奇峰自是平地起，活水不知何处来。",
            "天若便教羁馽脱，宁须海上觅蓬莱。"
        ],
        "notes": "",
        "id": "16c224a12cb538319d3b929bdc86a457"
    }
]