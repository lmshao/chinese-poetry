[
    {
        "author": "赵佥判",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "老人星照螺川，丽谯瑞霭笼晴昼。",
            "使君初度，满城和气，欢声盈口。",
            "篱菊浮金，茱萸泛紫，重阳时候。",
            "算年年长是，节前八日，先满□、为公寿。",
            "一代文章山斗。",
            "拥朱幡、暂劳分守。",
            "崇墉万堞，浮梁千丈，此恩难朽。",
            "襦裤方谣，丝纶已下，即登班首。",
            "看明年今日，开筵凤池，赐黄封酒。"
        ],
        "notes": "",
        "id": "0bf1cfdcedf3c6a00cb471a768407e64"
    }
]