[
    {
        "author": "郑士懿",
        "dynasty": "宋",
        "type": "诗",
        "rhythmic": "",
        "title": "卧羊山",
        "preface": "",
        "paragraphs": [
            "见羊疑是已叱石，见石翻疑未叱羊。",
            "非石非羊何所见，这些意思难商量。"
        ],
        "notes": "",
        "id": "5429f40af2a74ac53a8841a683da4e59"
    },
    {
        "author": "郑士懿",
        "dynasty": "宋",
        "type": "诗",
        "rhythmic": "",
        "title": "和徐梦发题超览亭",
        "preface": "",
        "paragraphs": [
            "几年江海客，复此预筵宾。",
            "地胜山川别，天晴草树新。",
            "高歌千佛骇，一笑万家春。",
            "珍重梁间扁，时时为扫尘。"
        ],
        "notes": "",
        "id": "8c0a42947c0abf443305a4bbcd3f227f"
    }
]