[
    {
        "author": "赵汝唫",
        "dynasty": "宋",
        "type": "诗",
        "rhythmic": "",
        "title": "别朱子大苏名叟",
        "preface": "",
        "paragraphs": [
            "薄宦尘埃易满襟，问盟犹喜盍朋簪。",
            "只今风月一杯酒，他日云山千里心。",
            "杨柳阴疎秋馆静，芙蓉香冷暮江深。",
            "潮回一信西兴渡，为寄相思别后吟。"
        ],
        "notes": "",
        "id": "540d191403ca5d6e774ec1de54903df0"
    },
    {
        "author": "赵汝唫",
        "dynasty": "宋",
        "type": "诗",
        "rhythmic": "",
        "title": "送梅窗兄",
        "preface": "",
        "paragraphs": [
            "离歌休再叠，我亦不堪闻。",
            "山接诗愁去，云随别袂分。",
            "官闲宁问禄，命薄谩能文。",
            "怅望梅边屋，花开更忆君。"
        ],
        "notes": "",
        "id": "986ae80b33787eec865bd4b5b6b05357"
    },
    {
        "author": "赵汝唫",
        "dynasty": "宋",
        "type": "诗",
        "rhythmic": "",
        "title": "栖真洞",
        "preface": "",
        "paragraphs": [
            "幅巾洒松露，双袖抖衣尘。",
            "可耐人间暑，来寻洞里春。",
            "座分云骨冷，屐隠甃纹新。",
            "鹤近清尊舞，如留欲去宾。"
        ],
        "notes": "",
        "id": "23dff2e4d456100af32eaa3bd3e8a316"
    },
    {
        "author": "赵汝唫",
        "dynasty": "宋",
        "type": "诗",
        "rhythmic": "",
        "title": "游洞霄  其一",
        "preface": "",
        "paragraphs": [
            "细雨吹凉客袂分，青灯梦短苦思君。",
            "洞仙应快登临眼，尽向山边扫白云。"
        ],
        "notes": "",
        "id": "589209ccbfd083dc26a6bde742560783"
    },
    {
        "author": "赵汝唫",
        "dynasty": "宋",
        "type": "诗",
        "rhythmic": "",
        "title": "游洞霄  其二",
        "preface": "",
        "paragraphs": [
            "九锁扃仙窟，栖真隔茂林。",
            "地灵泉石秘，岩古薜萝侵。",
            "屐践东山胜，樽倾北海深。",
            "主人娱客兴，唤起玉龙吟。"
        ],
        "notes": "",
        "id": "37bd7f9f56ee5665e58c7560ed271d86"
    },
    {
        "author": "赵汝唫",
        "dynasty": "宋",
        "type": "诗",
        "rhythmic": "",
        "title": "游洞霄  其三",
        "preface": "",
        "paragraphs": [
            "昨日始骑馿，今朝共跨鱼。",
            "一官尘坎𡒄，三迳木扶疎。",
            "童返还知白，身轻继寝虚。",
            "道传传便得，元乏枕中书。"
        ],
        "notes": "",
        "id": "8ba17201cd9d49f737f0a1794a4b7c76"
    },
    {
        "author": "赵汝唫",
        "dynasty": "宋",
        "type": "诗",
        "rhythmic": "",
        "title": "山",
        "preface": "",
        "paragraphs": [
            "茅屋初寒夜，衾裯整未成。",
            "烹泉沙鼎快，读易纸窗明。",
            "菊上霜偏力，梅边日最清。",
            "孤吟谁与和，落叶上阶鸣。"
        ],
        "notes": "",
        "id": "30369be1375d8d6f69fd9de1129192ed"
    },
    {
        "author": "赵汝唫",
        "dynasty": "宋",
        "type": "诗",
        "rhythmic": "",
        "title": "朝山",
        "preface": "",
        "paragraphs": [
            "犬入五云音信绝，凤楼凝碧悄无声。",
            "焚香古洞步虚夜，露湿松花空月明。"
        ],
        "notes": "",
        "id": "f34fcf14ec9e438dcf32a13170d4bf00"
    },
    {
        "author": "赵汝唫",
        "dynasty": "宋",
        "type": "诗",
        "rhythmic": "",
        "title": "居苦",
        "preface": "",
        "paragraphs": [
            "去郭近一里，结茅才数间。",
            "红尘飞不到，幽事颇相关。",
            "凿石分流水，移松补断山。",
            "栖禽忙似我，日落未知还。"
        ],
        "notes": "",
        "id": "9e1c3bb7956e4afc8186813b7f890848"
    },
    {
        "author": "赵汝唫",
        "dynasty": "宋",
        "type": "诗",
        "rhythmic": "",
        "title": "存目",
        "preface": "",
        "paragraphs": [
            "诗题：离越首句：东关寒水深。"
        ],
        "notes": "",
        "id": "aadeadaf8d5e7cac597e15f9a509d89c"
    }
]