[
    {
        "author": "赵师侠",
        "dynasty": "宋",
        "type": "诗",
        "rhythmic": "",
        "title": "梅花",
        "preface": "",
        "paragraphs": [
            "南山有佳人，迥立未可亲。",
            "而况得道者，其间梅子真。"
        ],
        "notes": "",
        "id": "c8041668763ef4fbfc3c35aa092f5526"
    },
    {
        "author": "赵师侠",
        "dynasty": "宋",
        "type": "诗",
        "rhythmic": "",
        "title": "游阳华岩  其一",
        "preface": "",
        "paragraphs": [
            "出郭曾无十里赊，僊岩迎日号阳华。",
            "云藏奥穾岚光润，信美元郎咏可家。"
        ],
        "notes": "",
        "id": "a6854b688820999b6b2ceda5e7638921"
    },
    {
        "author": "赵师侠",
        "dynasty": "宋",
        "type": "诗",
        "rhythmic": "",
        "title": "游阳华岩  其二",
        "preface": "",
        "paragraphs": [
            "石罅空明石色鲜，霞舒乳滴巧雕镌。",
            "萦回栈道泉湍响，疑是僊家小有天。"
        ],
        "notes": "",
        "id": "dd4b75f20311a6813d2f1080757458fb"
    },
    {
        "author": "赵师侠",
        "dynasty": "宋",
        "type": "词",
        "rhythmic": "一翦梅",
        "title": "",
        "preface": "",
        "paragraphs": [
            "暖日烘梅冷未苏。",
            "脱叶随风，独见枯株。",
            "先春占早又何如。",
            "玉点枝头，犹自萧疏。",
            "江北江南景不殊。",
            "雪里花清，月下香浮。",
            "他年调鼎费工夫。",
            "且与藏春，处士西湖。"
        ],
        "notes": "",
        "id": "e67710a4a1e7c82c622acd576abcef71"
    },
    {
        "author": "赵师侠",
        "dynasty": "宋",
        "type": "词",
        "rhythmic": "一翦梅",
        "title": "",
        "preface": "",
        "paragraphs": [
            "雪里盈盈玉破花。",
            "遐想风流，压尽京华。",
            "点酥团粉任敧斜。",
            "独露春妍谁似他。",
            "有酒何须稚子赊。",
            "访戴归来，倚棹溪涯。",
            "人生得意定谈夸。",
            "除却西湖，不计谁家。"
        ],
        "notes": "",
        "id": "9782290a9b8224001299a5c84b094336"
    },
    {
        "author": "赵师侠",
        "dynasty": "宋",
        "type": "词",
        "rhythmic": "万年欢",
        "title": "",
        "preface": "",
        "paragraphs": [
            "电绕神枢，华渚流虹，诞弥良用佳辰。",
            "万宇讴歌归舞，宝历增新。",
            "四七年间盛事，皇威畅、边鄙无尘。",
            "仁恩被，华夏咸安，太平极治欢声。",
            "重华道隆德茂，亘古今希有，揖逊重闻。",
            "圣子三宫欢聚，两世慈亲。",
            "幸际千秋圣旦，沾镐宴、普率惟均。",
            "封人祝，亿万斯年，寿皇尊并高真。"
        ],
        "notes": "",
        "id": "2b1474a251c1405cf204359b1c79cb59"
    },
    {
        "author": "赵师侠",
        "dynasty": "宋",
        "type": "词",
        "rhythmic": "东坡引",
        "title": "",
        "preface": "",
        "paragraphs": [
            "杯行情意密。",
            "今宵是何夕。",
            "行人此别真堪惜。",
            "愁肠空闷郁。",
            "明朝去也，回首相忆。",
            "要留恋、如何得。",
            "无端骤雨飘何急。",
            "人来心上滴。",
            "人来心上滴。"
        ],
        "notes": "",
        "id": "5c21c98c90ed5dc56b6cc13f28bd4010"
    },
    {
        "author": "赵师侠",
        "dynasty": "宋",
        "type": "词",
        "rhythmic": "东坡引",
        "title": "",
        "preface": "",
        "paragraphs": [
            "飞花红不聚。",
            "都因夜来雨。",
            "枝头冷落情如许。",
            "东风谁是主。",
            "看看满地，堆却香絮。",
            "但目断、章台路。",
            "残英剩蕊留春住。",
            "春归何处去。",
            "春归何处去。"
        ],
        "notes": "",
        "id": "a9be108dbad40f0d812024b2eadd9e48"
    },
    {
        "author": "赵师侠",
        "dynasty": "宋",
        "type": "词",
        "rhythmic": "东坡引",
        "title": "",
        "preface": "",
        "paragraphs": [
            "相看情未足。",
            "离觞已催促。",
            "停歌欲语眉先蹙。",
            "何期归太速。",
            "如今去也，无计追逐。",
            "怎忍听、阳关曲。",
            "扁舟后夜滩头宿。",
            "愁随烟树簇。",
            "愁随烟树簇。"
        ],
        "notes": "",
        "id": "980f768722b6dfa03a0a64a454106ac6"
    },
    {
        "author": "赵师侠",
        "dynasty": "宋",
        "type": "词",
        "rhythmic": "伊州三台",
        "title": "",
        "preface": "",
        "paragraphs": [
            "桂华移自云岩。",
            "更被灵砂染丹。",
            "清露湿酡颜。",
            "醉乘风、下临世间。",
            "素娥襟韵萧闲。",
            "不与群芳并看。",
            "蔌蔌绛绡单。",
            "觉身轻、梦回广寒。"
        ],
        "notes": "",
        "id": "565b4584ef0df02dd12f0f39e7756572"
    },
    {
        "author": "赵师侠",
        "dynasty": "宋",
        "type": "词",
        "rhythmic": "促拍满路花",
        "title": "",
        "preface": "",
        "paragraphs": [
            "连枝蟠古木，瑞阴映晴空。",
            "桃江江上景，古今同。",
            "忙中取静，心地尽从容。",
            "扫尽荆榛蔽，结屋诛茅，道人一段家风。",
            "任乌飞兔走匆匆。",
            "世事亦何穷。",
            "官闲民不扰，更年丰。",
            "箪瓢云水，时与话西东。",
            "真乐谁能识，兀坐忘言，浩然天地之中。"
        ],
        "notes": "",
        "id": "c18cce5b39b9e2dfc3f6d806545cb9c1"
    },
    {
        "author": "赵师侠",
        "dynasty": "宋",
        "type": "词",
        "rhythmic": "促拍满路花",
        "title": "",
        "preface": "",
        "paragraphs": [
            "栽花春烂漫，叠石翠巑岏。",
            "小亭相对倚，数峰寒。",
            "主人寻胜，接竹引清泉。",
            "凿破苍苔地，一掬泓澄，六花疑是深渊。",
            "向闲中、百虑け然。",
            "情事寄鸣弦。",
            "炉香陪茗碗，可望言。",
            "喷珠溅雪，历历听潺湲。",
            "尘世知何计，不老朱颜，静看日月跳丸。"
        ],
        "notes": "",
        "id": "f7962e1f9c51f9bb8d9d4d8cb185d241"
    },
    {
        "author": "赵师侠",
        "dynasty": "宋",
        "type": "词",
        "rhythmic": "关河令・清商怨",
        "title": "",
        "preface": "",
        "paragraphs": [
            "江头伊轧动柔橹。",
            "渐楚天欲暮。",
            "浩荡轻鸥，波间自容与。",
            "岸蓼汀苹无绪。",
            "更满目、潇疏江树。",
            "此意何穷，凭谁图画取。"
        ],
        "notes": "",
        "id": "2e467e9c2c7bea3f8575d8f700187b15"
    },
    {
        "author": "赵师侠",
        "dynasty": "宋",
        "type": "词",
        "rhythmic": "关河令・清商怨",
        "title": "",
        "preface": "",
        "paragraphs": [
            "亭皋霜重飞叶满。",
            "听西风断雁。",
            "闲凭危阑，斜阳红欲敛。",
            "行人归期太晚。",
            "误仿佛、征帆几点。",
            "水远连天，愁云遮望眼。"
        ],
        "notes": "",
        "id": "7d5fe665895c6ac0b7db9c07b7b0bd70"
    },
    {
        "author": "赵师侠",
        "dynasty": "宋",
        "type": "词",
        "rhythmic": "凤凰阁",
        "title": "",
        "preface": "",
        "paragraphs": [
            "正薰风初扇，雨细梅黄暑溽。",
            "并摇双桨去程速。",
            "那更黄流浩淼，白浪如屋。",
            "动归思、离愁万斛。",
            "平生奇观，颇快江山寓目。",
            "日斜云定晚风熟。",
            "白鹭飞来，点破一川明绿。",
            "展十幅、潇湘画轴。"
        ],
        "notes": "",
        "id": "6d5bac5296fb7beea80f57d679cf1850"
    },
    {
        "author": "赵师侠",
        "dynasty": "宋",
        "type": "词",
        "rhythmic": "南乡子",
        "title": "",
        "preface": "",
        "paragraphs": [
            "元夜景尤殊。",
            "万斛金莲照九衢。",
            "锤拍豉汤都卖得，争如。",
            "甘露杯中万颗珠。",
            "应是著功夫。",
            "脑麝浓薰费小厨。",
            "不比七夕黄蜡做，知无。",
            "要底圆儿糖上浮。"
        ],
        "notes": "",
        "id": "82800179fd76f6f52478dd734813761c"
    },
    {
        "author": "赵师侠",
        "dynasty": "宋",
        "type": "词",
        "rhythmic": "南柯子・南歌子",
        "title": "",
        "preface": "",
        "paragraphs": [
            "木落千山瘦，风微一水澄。",
            "清霜暖日快归程。",
            "唤渡沙头、款款话离情。",
            "傍岸渔舟集，横空雁字轻。",
            "凭阑凝望眼增明。",
            "一片潇湘、真个画难成。"
        ],
        "notes": "",
        "id": "ae3a52448c7ba635b457461c99f9eef3"
    },
    {
        "author": "赵师侠",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "云敛料寒轻，雨涨春波渺。",
            "旅枕无堪梦易惊，啼鴂声催晓。",
            "尚忆故园花，红紫为容好。",
            "世路崎岖长短亭，来往何时了。"
        ],
        "notes": "",
        "id": "c44ef6c64f0b0bff355a1f7a9dc5e10b"
    },
    {
        "author": "赵师侠",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "绿暗柳藏烟，红淡花经雨。",
            "更著如花似玉人，艳态娇波注。",
            "纤手捧瑶卮，缓遏歌云缕。",
            "只恐莺花不解留，还逐东风去。"
        ],
        "notes": "",
        "id": "a0ddecc6383576e6bb6e42a1e1d05480"
    },
    {
        "author": "赵师侠",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "娇艳醉杨妃，轻袅怜飞燕。",
            "人在昭阳睡足时，初试妆深浅。",
            "一段锦新裁，万里来何远。",
            "高烛休教照夜寒，媚脸融春艳。"
        ],
        "notes": "",
        "id": "c1206b464fe57dfbaab843e5dd7dfef1"
    },
    {
        "author": "赵师侠",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "杨柳褪金丝，艳杏摇红影。",
            "欲雨还晴二月天，春色浑无定。",
            "晓梦不堪惊，午昼新来永。",
            "一掬归心万叠愁，空惹长亭恨。"
        ],
        "notes": "",
        "id": "61cc18899682ee9314fe1e43629a408a"
    },
    {
        "author": "赵师侠",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "晴日敛春泥，陌上东风软。",
            "料峭寒禁花柳闲，枉恨春工浅。",
            "绿涨一江深，黛泼千山远。",
            "目断平芜无际愁，数尽征鸿点。"
        ],
        "notes": "",
        "id": "ef45d49fe4b33783820f5a28ac16f7e4"
    },
    {
        "author": "赵师侠",
        "dynasty": "宋",
        "type": "词",
        "rhythmic": "厅前柳",
        "title": "",
        "preface": "",
        "paragraphs": [
            "景清佳。",
            "正倦客，凝秋思。",
            "浩无涯。",
            "递十里香芬馥，桂初华。",
            "向碧叶。",
            "露芳葩。",
            "为粟粒、鹅儿情淡薄，倩西风染就丹砂。",
            "不比黄金雨，灿馀霞。",
            "送幽梦，到仙家。"
        ],
        "notes": "",
        "id": "ce7381bf027301a107df7c8a1a1a57dd"
    },
    {
        "author": "赵师侠",
        "dynasty": "宋",
        "type": "词",
        "rhythmic": "厅前柳",
        "title": "",
        "preface": "",
        "paragraphs": [
            "晚秋天。",
            "过暮雨，云容敛，月澄鲜。",
            "正风露凄清处，砌蛩喧。",
            "更黄蝶。",
            "舞翩翩。",
            "念故里、千山云水隔，被名缰利锁萦牵。",
            "莫作悲秋意，对尊前。",
            "且同乐。",
            "太平年。"
        ],
        "notes": "",
        "id": "25e87c9848537f931f1bc93d33a2bbb3"
    },
    {
        "author": "赵师侠",
        "dynasty": "宋",
        "type": "词",
        "rhythmic": "双头莲令",
        "title": "",
        "preface": "",
        "paragraphs": [
            "太平和气兆嘉祥。",
            "草木总成双。",
            "红苞翠盖出横塘。",
            "两两斗芬芳。",
            "干摇碧玉并青房。",
            "仙髻拥新妆。",
            "连枝不解引鸾皇。",
            "留取映鸳鸯。"
        ],
        "notes": "",
        "id": "91507380d4047764a00afdb271f50aa2"
    },
    {
        "author": "赵师侠",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "云度鹊成桥，青翼已传消息。",
            "彩仗蕊宫初下，应人问佳夕。",
            "龙烟缥渺散妆楼，香雾拥瑶席。",
            "准拟洞房披扇，看仙家春色。"
        ],
        "notes": "",
        "id": "218cc5af86da83ba78d1a979ddf68793"
    },
    {
        "author": "赵师侠",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "红杏已香残，唯有海棠堪惜。",
            "天气著花如酒，醉娇红无力。",
            "娉娉袅袅倚东风，柔媚忍轻摘。",
            "凭仗暮寒要住，赛锦川春色。"
        ],
        "notes": "",
        "id": "53639059ac6e1aa6c8e7eac2cee8a5c4"
    },
    {
        "author": "赵师侠",
        "dynasty": "宋",
        "type": "词",
        "rhythmic": "小重山",
        "title": "",
        "preface": "",
        "paragraphs": [
            "乐岁农家喜夜春。",
            "朝来收宿雾，快新晴。",
            "云移日转午风轻。",
            "香罗薄，喧暖困游人。",
            "积水满春塍。",
            "绿波翻郁郁，露秧针。",
            "幸无离绪苦牵情。",
            "烟林外，时听杜鹃声。"
        ],
        "notes": "",
        "id": "179e8a859de0ad74027232fa8866a3c8"
    },
    {
        "author": "赵师侠",
        "dynasty": "宋",
        "type": "词",
        "rhythmic": "少年游",
        "title": "",
        "preface": "",
        "paragraphs": [
            "冰霜凝冻腊残时。",
            "暖律渐推移。",
            "彩胜罗幡，土牛春杖，和气与春回。",
            "花心柳眼知时节，微露向阳枝。",
            "喜入新春，称心百事，如意想都宜。"
        ],
        "notes": "",
        "id": "a5114140214f7d979a37f22e0f321bce"
    },
    {
        "author": "赵师侠",
        "dynasty": "宋",
        "type": "词",
        "rhythmic": "少年游",
        "title": "",
        "preface": "",
        "paragraphs": [
            "玉壶冰结暮天寒。",
            "朔吹绕阑干。",
            "雪破梢头，香传花外，春信入江南。",
            "巡檐索笑情无限，一点已微酸。",
            "待得黄垂，冥冥烟雨，绿树袅金丸。"
        ],
        "notes": "",
        "id": "636abf8491bf7fdaea73e4a4a5c364af"
    },
    {
        "author": "赵师侠",
        "dynasty": "宋",
        "type": "词",
        "rhythmic": "忆秦娥",
        "title": "",
        "preface": "",
        "paragraphs": [
            "伤离索。",
            "不堪凉月穿珠箔。",
            "穿珠箔。",
            "料应别后，粉销琼削。",
            "无聊倚遍西楼角。",
            "枝头几误惊飞鹊。",
            "惊飞鹊。",
            "先来憔悴，更逢摇落。"
        ],
        "notes": "",
        "id": "5dfdfdf18f113a09930509164edb6211"
    },
    {
        "author": "赵师侠",
        "dynasty": "宋",
        "type": "词",
        "rhythmic": "扑蝴蝶",
        "title": "",
        "preface": "",
        "paragraphs": [
            "清和时候，薰风来小院。",
            "琅玕脱箨，方塘荷翠飐。",
            "柳丝轻度流莺，画栋低飞乳燕。",
            "园林绿阴初遍。",
            "景何限。",
            "轻纱细葛，纶巾和羽扇。",
            "披襟散发，心清尘不染。",
            "一杯洗涤无馀，万事消磨去远。",
            "浮名薄利休羡。"
        ],
        "notes": "",
        "id": "076c2dac37721c864e489316d4aea58b"
    },
    {
        "author": "赵师侠",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "眉间黄色喜何如。",
            "花县拜恩初。",
            "五品荣颁命服，十行祗奉天书。",
            "萱堂绣阁，均封大邑，盛事同居。",
            "此日银章朱绂，行看玉带金鱼。"
        ],
        "notes": "",
        "id": "276903093eaf7cf0b7b1a113c04cde25"
    },
    {
        "author": "赵师侠",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "开随律琯度芳辰。",
            "鲜艳见天真。",
            "不比浮花浪蕊，天教月月常新。",
            "蔷薇颜色，玫瑰态度，宝相精神。",
            "休数岁时月季，仙家栏槛长春。"
        ],
        "notes": "",
        "id": "509a7e6559249788b5736ed6cf52cc63"
    },
    {
        "author": "赵师侠",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "乱山春过雪成堆。",
            "七里递香回。",
            "蕊簇玲珑金粟，花装碎屑玫瑰。",
            "兰衰梅谢，桃粗李俗，谁与追随。",
            "清绝殿春仙侣，清风吹破荼䕷。"
        ],
        "notes": "",
        "id": "7e1a4c6db1cee75f20cb4ff985f3aac9"
    },
    {
        "author": "赵师侠",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "西风著意送归船。",
            "家近总欣然。",
            "去日梅开烂漫，归时秋满山川。",
            "京华倦客，难堪羁思，历尽秋边。",
            "寄语姮娥休笑，月圆人亦团圆。"
        ],
        "notes": "",
        "id": "4a23748beda345df503b98401097c436"
    },
    {
        "author": "赵师侠",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "疏疏帘幕映娉婷。",
            "初试晓妆新。",
            "玉腕云边缓转，修蛾波上微颦。",
            "铅华淡薄，轻匀桃脸，深注樱唇。",
            "还似舞鸾窥沼，无情空恼行人。"
        ],
        "notes": "",
        "id": "f9df96e33f545838192b7707737a3dfb"
    },
    {
        "author": "赵师侠",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "斜阳留照有馀红。",
            "烟霭淡冥濛。",
            "麦陇青摇一望，前山翠失双峰。",
            "高台徙倚，松飘逸韵，梅减冰容。",
            "俯视尘寰如掌，翩然我欲乘风。"
        ],
        "notes": "",
        "id": "21d2ea08ccd54bbe74623cf818532100"
    },
    {
        "author": "赵师侠",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "浓碧抟枝，柔黄衬紫，独殿春风。",
            "菡萏轻盈，甘瓜馥郁，叶萼相重。",
            "人生一笑难同。",
            "更馀韵、都藏笑中。",
            "日助清芬，酒添风味，须与从容。"
        ],
        "notes": "",
        "id": "1b3218b34c0320e873bfc6db025aa1ff"
    },
    {
        "author": "赵师侠",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "水满方塘。",
            "菰蒲深处，戏浴鸳鸯。",
            "灿锦舒霞，红幢绿盖，时递幽香。",
            "天弓摇挂孤光。",
            "映烟树、云间渺茫。",
            "散发披襟，都忘身世，真在仙乡。"
        ],
        "notes": "",
        "id": "f5632deb597aa6d2f1e90b07fd5fb9fa"
    },
    {
        "author": "赵师侠",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "暑怀烦郁。",
            "危栏徙倚，凝情独立。",
            "榕叶连阴，横罔接秀，壶峰凝碧。",
            "海山云树微茫，更无数、归帆暮集。",
            "却忆潇湘，孤村烟渚，晚风斜日。"
        ],
        "notes": "",
        "id": "a5cf5fef7c80087e20ac86ab8223d929"
    },
    {
        "author": "赵师侠",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "矫首遐观。",
            "崇台徙倚，心目俱宽。",
            "一水萦蓝，群峰耸翠，天接高寒。",
            "平生江北江南。",
            "总未识、闽中好山。",
            "雨暗前汀，云生衣袂，身倦跻攀。"
        ],
        "notes": "",
        "id": "2fa03ee5dbcafa9ff5d44961b04eaa46"
    },
    {
        "author": "赵师侠",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "人间春足。",
            "一番红紫，水流风逐。",
            "戏蝶初闲，轻摇粉翅，高低飞扑。",
            "雨昏烟暝增明，似积雪、枝间映绿。",
            "后土琼芳，蓬莱仙伴，蕊粉香粟。"
        ],
        "notes": "",
        "id": "879caa912cc7b649b9a4a7c04addebbf"
    },
    {
        "author": "赵师侠",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "烟敛云收。",
            "夕阳斜照，暮色迟留。",
            "天接波光，水涵山影，都在扁舟。",
            "虚名白尽人头。",
            "问来往、何时是休。",
            "潮落潮生，吴山越岭，依旧临流。"
        ],
        "notes": "",
        "id": "a35d8133bd580c0dd1efff3563187e8c"
    },
    {
        "author": "赵师侠",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "料峭馀寒。",
            "元宵欲过，灯火阑珊。",
            "宿酒难醒，新愁未解，摇兀吟鞍。",
            "深林百舌关关。",
            "更雨洗、桃红未乾。",
            "野烧痕青，荒陂水满，春事何堪。"
        ],
        "notes": "",
        "id": "37bd8c7919a6229c6f60deb2e5c6b4a2"
    },
    {
        "author": "赵师侠",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "漠漠轻阴。",
            "养花天气，乍暗还明。",
            "曲径风微，蜂迷红片，蝶趁游人。",
            "平芜极目青青。",
            "谩怅望、谁招断魂。",
            "柳外愁闻，莺雏唤友，鸠妇呼晴。"
        ],
        "notes": "",
        "id": "ed58c0a57e2738ccb63b0236dd78ac2b"
    },
    {
        "author": "赵师侠",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "红紫凋零。",
            "化工特地，剪玉裁琼。",
            "碧叶丛芳，檀心点素，香雪团英。",
            "柔风唤起娉婷。",
            "似无力、斜敧翠屏。",
            "细细吹香，盈盈浥露，花里倾城。"
        ],
        "notes": "",
        "id": "de05ccfd74c4927e7559383607d27b68"
    },
    {
        "author": "赵师侠",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "节物推移。",
            "青阳景变，玉琯灰飞。",
            "彩仗泥牛，星球雪柳，争报春回。",
            "丝金缕玉幡儿。",
            "更斜袅、东风应时。",
            "宜入新春，人随春好，春与人宜。"
        ],
        "notes": "",
        "id": "af12b40edef2e8c11622b15d47b890f9"
    },
    {
        "author": "赵师侠",
        "dynasty": "宋",
        "type": "词",
        "rhythmic": "武陵春",
        "title": "",
        "preface": "",
        "paragraphs": [
            "乍雨笼晴云不定，芳草绿纤柔。",
            "燕语莺啼小院幽。",
            "春色二分休。",
            "试凭危栏凝远目，山与水光浮。",
            "滚滚闲愁逐水流。",
            "流不尽、许多愁。"
        ],
        "notes": "",
        "id": "0ae2218722431369bd6deaae1a808f43"
    },
    {
        "author": "赵师侠",
        "dynasty": "宋",
        "type": "词",
        "rhythmic": "武陵春",
        "title": "",
        "preface": "",
        "paragraphs": [
            "一阵晓风花信早，先到小桃枝。",
            "冉冉红云映翠微。",
            "开宴忆瑶池。",
            "零乱分飞贪结子，芳径自成蹊。",
            "消得刘郎去路迷。",
            "肠断武陵溪。"
        ],
        "notes": "",
        "id": "798ae87bd05345ff7609d1c708fafc2b"
    },
    {
        "author": "赵师侠",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "台星明翼轸，和气满潇湘。",
            "长淮胜处地灵，应产股肱良。",
            "共仰三朝元老，要识一时英杰，人物自堂堂。",
            "直气薄霄汉，德望耸岩廊。",
            "拥貔貅，森棨戟，镇藩方。",
            "折冲樽俎，春融花柳侑壶觞。",
            "两世麟符玉节，九郡恩风惠雨，仁者寿宜长。",
            "凤诏来丹阙，绣衮觐明光。"
        ],
        "notes": "",
        "id": "02d84a0a762a30cc4958bb3fda513206"
    },
    {
        "author": "赵师侠",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "世态万纷变，人事一何忙。",
            "胸中素韬奇蕴，匣剑岂能藏。",
            "不向燕然纪绩，便与渔樵争席，摆脱是非乡。",
            "要地时难得，间处日偏长。",
            "志横秋，谋夺众，谩轩昂。",
            "蝇头蜗角微利，争较一毫芒。",
            "幸有乔木修竹，随分粗衣粝食，何必计冠裳。",
            "我已乐箫散，谁与共平章。"
        ],
        "notes": "",
        "id": "8a2a847986ca710741d2bcf3b6682bd3"
    },
    {
        "author": "赵师侠",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "心景雨无著，情物岂能移。",
            "超然远览失笑，名利苦纷驰。",
            "一品官资荣显，百万金珠豪富，空自喜家肥。",
            "会得个中理，川泳与云飞。",
            "静中乐，闲中趣，自舒迟。",
            "心如止水，无风无自更生漪。",
            "已是都忘人我，一任吾身醒醉，有酒引连卮。",
            "万法无差别，融解即同归。"
        ],
        "notes": "",
        "id": "e6276eb16b78f05d3e9593c4b1714181"
    },
    {
        "author": "赵师侠",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "人生如寄耳，世态逐时移。",
            "浮名薄利能几，方寸漫交驰。",
            "粗足生涯随分，到眼风光可乐，终不羡轻肥。",
            "有志但长叹，无路且卑飞。",
            "恨年华，何去速，又来迟。",
            "绿荫浓映池沼，縠浪皱风漪。",
            "啭午莺声睍睆，滚地杨花飘荡，爱景惜芳卮。",
            "此意谁能解，一笑任春归。"
        ],
        "notes": "",
        "id": "e3105f5f21a5174bfcc4afed7f87d37d"
    },
    {
        "author": "赵师侠",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "江流清浅外，山色有无中。",
            "平田坡岸回曲，一目望难穷。",
            "波面轻鸥容与，沙际野航横渡，不信画图工。",
            "路入神仙宅，翠锁梵王宫。",
            "俯晴郊，增胜概，气横空。",
            "云林城市层列，知有几重重。",
            "更上危亭高几，徙倚栏干虚敞，象纬逼璇穹。",
            "要尽无边景，烟雨看空濛。"
        ],
        "notes": "",
        "id": "0c0b75fc295d7ae6a90398dfc3cb2662"
    },
    {
        "author": "赵师侠",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "韶华能几许，节物叹推移。",
            "群花兢芳争艳，无奈隙驹驰。",
            "红紫随风何处，唯有抟枝新绿，暗逐雨摧肥。",
            "乔木莺初啭，深院燕交飞。",
            "渐清和，微扇暑，日迟迟。",
            "新荷泛水摇漾，萍藻弄晴漪。",
            "百岁光阴难挽，一笑欢娱易失，莫惜酒盈卮。",
            "无计留连住，还是送春归。"
        ],
        "notes": "",
        "id": "6f1500a285004346c35e2b24b14c3fd5"
    },
    {
        "author": "赵师侠",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "江亭送行客，肠断木兰舟。",
            "水高风快，满木烟树织成愁。",
            "咿轧数声柔橹，拍塞一怀离恨，指顾隔汀洲。",
            "独立苍茫外，欲去强迟留。",
            "海山长，云水阔，思难收。",
            "小亭深院歌笑，不忍记同游。",
            "唯有当时明月，千里有情还共，后会尚悠悠。",
            "此恨无重数，和泪付东流。"
        ],
        "notes": "",
        "id": "1548947beaa56e7a00e2b7ad4b348f5e"
    },
    {
        "author": "赵师侠",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "金鼎调元手，玉殿涣恩华。",
            "宣威蜀道，曾见千骑拥高牙。",
            "凭仗元枢筹略，宽我宸旒西顾，惠泽被幽遐。",
            "为忆江城好，南浦艗仙槎。",
            "格天心，膺帝眷，极褒嘉。",
            "琳宫香火缘在，远近玉皇家。",
            "霖雨久思贤佐，看即声传丹禁，唤仗听宣麻。",
            "衮绣公归去，宰路筑堤沙。"
        ],
        "notes": "",
        "id": "54e3bb5e826a289b70e3daeef38c5041"
    },
    {
        "author": "赵师侠",
        "dynasty": "宋",
        "type": "词",
        "rhythmic": "永遇乐",
        "title": "",
        "preface": "",
        "paragraphs": [
            "日丽风暄，暗催春去，春尚留恋。",
            "香褪花梢，苔侵柳径，密幄清阴展。",
            "海棠零乱，梨花淡伫，初听闹空莺燕。",
            "有轻盈、妍姿靓态，缓步阆风仙苑。",
            "绿丛红萼，芳鲜柔媚，约略试妆深浅。",
            "细叶来禽，长梢戏蝶，簇簇枝头见。",
            "酡颜鬒发，春愁无力，困倚画屏娇软。",
            "只应怕、风欺雨横，落红万点。"
        ],
        "notes": "",
        "id": "74e8d4676bc0988ee8c39fe986b4d91a"
    },
    {
        "author": "赵师侠",
        "dynasty": "宋",
        "type": "词",
        "rhythmic": "永遇乐",
        "title": "",
        "preface": "",
        "paragraphs": [
            "秋满衡皋，淡云笼月，晚来风劲。",
            "一抹残霞，数声过雁，远是黄昏近。",
            "凭高临远，倚楼凝睇，多少断愁幽兴。",
            "听渔村、鸣榔隐隐，别浦暮烟收暝。",
            "湘妃起舞，芳栏纫佩，约略乱峰云鬓。",
            "景物悲凉，楚天澄淡，过尽归帆影。",
            "斜阳低处，远山重叠，萧树乱鸦成阵。",
            "空无言，栏干凭暖，闷怀似困。"
        ],
        "notes": "",
        "id": "2584266da9d20da7b2b9518e8a001a73"
    },
    {
        "author": "赵师侠",
        "dynasty": "宋",
        "type": "词",
        "rhythmic": "永遇乐",
        "title": "",
        "preface": "",
        "paragraphs": [
            "金昊行秋，季商回律，天气佳处。",
            "瑞应皇家，祥开圣旦，宝历绵基祚。",
            "瑶池人祝，钧天乐奏，湛露宴均寰宇。",
            "万花覆、千官尽醉，盛事顿超今古。",
            "中兴天统，四三传序，揖逊自归明主。",
            "黄屋非心，萝图有永，远付当今主。",
            "希夷高蹈，寿康长保，五世祖孙欢聚。",
            "尊之至，千秋令节，万年圣父。"
        ],
        "notes": "",
        "id": "b5217f11a871886c77d065245f6be1ec"
    },
    {
        "author": "赵师侠",
        "dynasty": "宋",
        "type": "词",
        "rhythmic": "汉宫春",
        "title": "",
        "preface": "",
        "paragraphs": [
            "丹诏天飞，见皇家愿治，侧席英才。",
            "鸿儒抱负素蕴，壮志兴怀。",
            "文场战胜，便从此、脱迹蒿莱。",
            "人共羡，鹿鸣劝驾，还因计吏偕来。",
            "先春占早争开。",
            "是人间第一，唯有江梅。",
            "莆中旧传盛事，六亚三魁。",
            "桃花浪暖，更平地、听一声雷。",
            "蓝绶袅，芦鞭骏马，长安走遍天街。"
        ],
        "notes": "",
        "id": "84d03fba0781d5a695c1a336bee19d56"
    },
    {
        "author": "赵师侠",
        "dynasty": "宋",
        "type": "词",
        "rhythmic": "江南好・忆江南",
        "title": "",
        "preface": "",
        "paragraphs": [
            "天共水，水远与天连。",
            "天净水平寒月漾，水光月色两相兼。",
            "月映水中天。",
            "人与景，人景古难全。",
            "景若佳时心自快，心远乐处景应妍。",
            "休与俗人言。"
        ],
        "notes": "",
        "id": "5650edaa6f4d4de1945864746aee3316"
    },
    {
        "author": "赵师侠",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "羊角飘尘，金乌烁石，雨凉念秋。",
            "有虚堂临水，披襟散发，纱幮雾卷，湘潭波浮。",
            "远列云峰，近参荷气，卧看文书琴枕头。",
            "蝉声寂，向庄周梦里，栩栩无谋。",
            "茶瓯。",
            "醒困堪求。",
            "粗饱饭安居可以休。",
            "算け闲静胜，吾能自乐，荣华纷扰，人谩多愁。",
            "习懒非痴，觉迷是病，一力那能胜九牛。",
            "俱休问，且追寻觞咏，知友从游。"
        ],
        "notes": "",
        "id": "ade7ffc7f5eac4b5cb44d90932240131"
    },
    {
        "author": "赵师侠",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "雨接梅霖，风怯槐暑，麦天已秋。",
            "正榴燃红炬，枝头色艳，荷翻绿盖，池面香浮。",
            "心景俱清，身名何有，且向忙中早转头。",
            "尘劳事，枉朝思夕计，细虑深谋。",
            "悠悠。",
            "不复徼求。",
            "但安分、随缘休便休。",
            "纵官居极品，徒为美玩，家称钜富，未免闲愁。",
            "遇酒开颜，逢欢乐意，有似木人骑土牛。",
            "从他笑，看一朝解悟，八极遨游。"
        ],
        "notes": "",
        "id": "a0400939adc0e237afff3d8b86d8f200"
    },
    {
        "author": "赵师侠",
        "dynasty": "宋",
        "type": "词",
        "rhythmic": "洞仙歌",
        "title": "",
        "preface": "",
        "paragraphs": [
            "元宵三五。",
            "正好嬉游去。",
            "梅柳蛾蝉斗济楚。",
            "换鞋儿、添头面，只等黄昏，恰恨有、些子无情风雨。",
            "心忙腹热，没顿浑身处。",
            "急把灯台炙艾炷。",
            "做匙婆、许葱油，麦灰画葫芦，更漏转，越㬠不停不住。",
            "待归去、尤自意迟疑，但无语空将，眼儿厮觑。"
        ],
        "notes": "",
        "id": "3a2a8114168286721af1cbe8be289ff0"
    },
    {
        "author": "赵师侠",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "本是孤根傲雪霜。",
            "肌肤不肯涴铅黄。",
            "要随尘世浅匀妆。",
            "似杏著花尤灿灿，比梅成实自双双。",
            "青枝巧缀碧鸳鸯。"
        ],
        "notes": "",
        "id": "dcb1bc66e39864108ae2769fd33eb452"
    },
    {
        "author": "赵师侠",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "雪絮飘池点绿漪。",
            "舞风游漾燕交飞。",
            "阴阴庭院日迟迟。",
            "一缕水沈香散后，半瓯新茗味回时。",
            "け闲万事总忘机。"
        ],
        "notes": "",
        "id": "2b8c68ed1ed079d2e08afd7a339c9f70"
    },
    {
        "author": "赵师侠",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "不比阳关去路赊。",
            "使君行即返京华。",
            "清江江上是吾家。",
            "聚散有时思夜雨，留连无计劝流霞。",
            "红愁绿惨一川花。"
        ],
        "notes": "",
        "id": "0a39192e1630644aa04e6434686c913e"
    },
    {
        "author": "赵师侠",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "松雪纷纷落冻泥。",
            "栖禽犹困傍枝低。",
            "茅檐冰柱玉鞭垂。",
            "流水溅溅春意动，群山灿灿晓光迷。",
            "朔风寒日度云迟。"
        ],
        "notes": "",
        "id": "3e8dd3a87575c44d1d0c2f1b11a94644"
    },
    {
        "author": "赵师侠",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "落日沈沈堕翠微。",
            "断云轻逐晚风归。",
            "西山南浦画屏围。",
            "一目波光明欲溜，雨眉山色翠长低。",
            "须知人与景相宜。"
        ],
        "notes": "",
        "id": "f609a9bea8cad43bb6b5b11385fe8a8f"
    },
    {
        "author": "赵师侠",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "日丽风和春昼长。",
            "杏花枝上正芬芳。",
            "无情社雨亦何狂。",
            "一洗娇红啼嫩脸，半开新绿映残妆。",
            "画梁空有燕泥香。"
        ],
        "notes": "",
        "id": "e53909298379a6c08884098fe768c091"
    },
    {
        "author": "赵师侠",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "摇曳万丝风。",
            "轻染烟浓。",
            "鹅黄初褪绿茸茸。",
            "雨洗云娇春向晚，雪絮空濛。",
            "车马灞桥中。",
            "别绪匆匆。",
            "只知攀折怨西东。",
            "不道晓风残月岸，离恨无穷。"
        ],
        "notes": "",
        "id": "5a8a4b8caf76934cf4f95233068fe01a"
    },
    {
        "author": "赵师侠",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "桃萼正芳菲。",
            "初占春时。",
            "蒸霞灿锦望中迷。",
            "斜出繁枝临曲沼，鸾鉴妆迟。",
            "蜂蝶镇相依。",
            "天气融怡。",
            "空教追忆武陵溪。",
            "片片漫随流水去，风暖烟霏。"
        ],
        "notes": "",
        "id": "5064d08f3908621f16ce1cfce1419159"
    },
    {
        "author": "赵师侠",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "绛萼衬轻红。",
            "缀簇玲珑。",
            "夭桃繁李一时同。",
            "独向枝头春意闹，娇倚东风。",
            "飞片入帘栊。",
            "粉淡香浓。",
            "凤箫声断月明中。",
            "只恐明朝风雨恶，燕嘴泥融。"
        ],
        "notes": "",
        "id": "6af0b545b04a08351c104c6489d4bb2d"
    },
    {
        "author": "赵师侠",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "纤秾娇小。",
            "也解争春早。",
            "占得中央颜色好。",
            "装点枝枝新巧。",
            "东皇初到江城。",
            "殷勤先去迎春。",
            "乞与黄金腰带，压持红紫纷纷。"
        ],
        "notes": "",
        "id": "cadaa1075d7f08dadd103a3489f544ea"
    },
    {
        "author": "赵师侠",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "一宵风雨。",
            "春与人俱去。",
            "春解再来花作主。",
            "只有行人无据。",
            "殷勤满酌离觞。",
            "阳关唱起愁肠。",
            "苦恨无情杜宇，声声叫断斜阳。"
        ],
        "notes": "",
        "id": "9c5d6378bcb2d8f3ef5f92f4c6bd52d8"
    },
    {
        "author": "赵师侠",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "无风轻燕。",
            "缭绕深深院。",
            "昼永人闲帘不卷。",
            "时听莺簧巧啭。",
            "清和天气阴阴。",
            "南风初奏薰琴。",
            "唤起午窗新梦，愁添一掬归心。"
        ],
        "notes": "",
        "id": "4b69f5565b71232d89da56725c4a4f3d"
    },
    {
        "author": "赵师侠",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "去去春光，留不住、情怀索莫。",
            "那堪是、日长人困，雨馀寒薄。",
            "叶底青青梅胜豆，枝头颗颗花留萼。",
            "叹流年、空有惜春心，凭春酌。",
            "歌共酒，谁酬酢。",
            "非与是，忘今昨。",
            "且随时随分，强欢寻乐。",
            "世事燕鸿南北去，人生乌兔东西落。",
            "问故园、不负送春期，明年约。"
        ],
        "notes": "",
        "id": "727c3f797bcc486a301fc0dd8c3aea32"
    },
    {
        "author": "赵师侠",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "凉入三湘，秋气爽、江澄沙白。",
            "人欲去、离愁暗暗，莫留行色。",
            "盍在中朝陪鹓鹭，暂来南楚分风月。",
            "与元枢、鹗荐共扶摇，朝天阙。",
            "皇华使，和戎策。",
            "西府赞，中兴业。",
            "有缁衣同美，武公勋烈。",
            "樯燕已知添别意，骊驹谁为歌新阕。",
            "恨此情、如月过中秋，圆还缺。"
        ],
        "notes": "",
        "id": "f8f82c932a06d22fa9fe83d4396de866"
    },
    {
        "author": "赵师侠",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "露冷天高，秋气爽、千林叶落。",
            "惊初见、小桃枝上，盛开红萼。",
            "浅淡胭脂经雨洗，剪裁玛瑙如云薄。",
            "问素商、何事斗春工，施丹艧。",
            "芙蓉苑，颜如灼。",
            "曾暗与，花王约。",
            "要乘秋名字，并传京洛。",
            "回首瑶池高宴处，桂花香里骖高鹤。",
            "但莫教、容易逐西风，轻飘却。"
        ],
        "notes": "",
        "id": "84a095f5a7b4150b86c8bb7a3c73191e"
    },
    {
        "author": "赵师侠",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "烟浪连天，寒尚峭、空濛细雨。",
            "春去也、红销芳径，绿肥江树。",
            "山色云笼迷远近，滩声水满望艰阻。",
            "挂片帆、掠岸晚风轻，停烟渚。",
            "浮世事，皆如许。",
            "名利役，惊时序。",
            "叹清明寒食，小舟为旅。",
            "露宿风餐安所赋，石泉榴火知何处。",
            "动归心、犹赖翠烟中，无杜宇。"
        ],
        "notes": "",
        "id": "0700c0b1150c6ce51825098c18a58fcc"
    },
    {
        "author": "赵师侠",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "渺渺春江，迷望眼、蒲萄涨绿。",
            "春过也、萧疏庭户，寂寥心目。",
            "念远不禁啼鴂闹，愁多易遣修蛾蹙。",
            "向小窗、时把彩笺看，翻新曲。",
            "晴昼永，便新浴。",
            "相思泪，不成哭。",
            "空无言憔悴，暗销肌玉。",
            "目断碧云无信息，试凭青翼飞南北。",
            "听掀帘、疑是故人来，风敲竹。"
        ],
        "notes": "",
        "id": "67d5e6f438cc2444f00e42497c6f45e1"
    },
    {
        "author": "赵师侠",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "袅袅娉娉，可人尤赛娘风韵。",
            "花娇玉润。",
            "一捻春期近。",
            "占路藏机，已向棋中进。",
            "俱休问。",
            "酒旗花阵。",
            "早晚争先胜。"
        ],
        "notes": "",
        "id": "5c555450c561abe32b67ac3a3ebde119"
    },
    {
        "author": "赵师侠",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "漠漠春阴，褪花时候馀寒峭。",
            "数声啼鸟。",
            "唤起帘栊晓。",
            "云鬓慵梳，淡拂春山小。",
            "情多少。",
            "乱萦愁抱。",
            "风里垂杨袅。"
        ],
        "notes": "",
        "id": "d7d29797ab23de57d963580f99df4340"
    },
    {
        "author": "赵师侠",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "日暖风喧，殿春琼蕊依台榭。",
            "雪堆花架。",
            "不用丹青写。",
            "莹彻精神，映月唯宜夜。",
            "幪香帕。",
            "倩风扶下。",
            "碎玉残妆卸。"
        ],
        "notes": "",
        "id": "0cab28c495f24e1e734a54e2b1fd2a20"
    },
    {
        "author": "赵师侠",
        "dynasty": "宋",
        "type": "词",
        "rhythmic": "生查子",
        "title": "",
        "preface": "",
        "paragraphs": [
            "庭虚任雀喧，院静无人到。",
            "回首十年非，赖得知几早。",
            "心随香篆销，意与梅花好。",
            "万事转头空，一笑吾身老。"
        ],
        "notes": "",
        "id": "df2dbe668becce418fdadee9ac2c36c6"
    },
    {
        "author": "赵师侠",
        "dynasty": "宋",
        "type": "词",
        "rhythmic": "生查子",
        "title": "",
        "preface": "",
        "paragraphs": [
            "春光不肯留，风雨催将去。",
            "红逐故园尘，绿满江南树。",
            "阴晴寒食天，寂寞西郊路。",
            "芳草织新愁，怅望人何处。"
        ],
        "notes": "",
        "id": "c00968879f6e043464e09712a7d28e9d"
    },
    {
        "author": "赵师侠",
        "dynasty": "宋",
        "type": "词",
        "rhythmic": "生查子",
        "title": "",
        "preface": "",
        "paragraphs": [
            "迟迟春昼长，冉冉东风软。",
            "寒食乍晴天，红紫芳菲遍。",
            "前峰积翠横，新涨挼蓝远。",
            "向晚淡烟迷，一段屏山展。"
        ],
        "notes": "",
        "id": "412cf61bada9de1dd2e63f1a9183c5e9"
    },
    {
        "author": "赵师侠",
        "dynasty": "宋",
        "type": "词",
        "rhythmic": "生查子",
        "title": "",
        "preface": "",
        "paragraphs": [
            "千山拥翠屏，一水萦罗带。",
            "雨过水痕添，云散山容在。",
            "亭高景最幽，天回风尤快。",
            "啼鸟一声闲，唤起情无奈。"
        ],
        "notes": "",
        "id": "6c34b6e69f9503673b466be9edcb56c9"
    },
    {
        "author": "赵师侠",
        "dynasty": "宋",
        "type": "词",
        "rhythmic": "生查子",
        "title": "",
        "preface": "",
        "paragraphs": [
            "梅从陇首传，柳向邮亭折。",
            "鸳瓦晓霜浓，掠面凝寒色。",
            "相逢意便亲，欲去如何说。",
            "我亦是行人，更与行人别。"
        ],
        "notes": "",
        "id": "d7575836c40c46423d4f7a719d60c871"
    },
    {
        "author": "赵师侠",
        "dynasty": "宋",
        "type": "词",
        "rhythmic": "画堂春",
        "title": "",
        "preface": "",
        "paragraphs": [
            "西真仙子宴瑶池。",
            "素裳琼艳冰肌。",
            "瑞笼香雾扑铢衣。",
            "凤翥鸾飞。",
            "玉骨解凌风露，铅华不涴凝脂。",
            "戍楼羌管正孤吹。",
            "月淡烟低。"
        ],
        "notes": "",
        "id": "f3238515d819d489366bb3072e5cb012"
    },
    {
        "author": "赵师侠",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "水风叶底波光浅。",
            "亭亭翠叶红妆面。",
            "六月下塘春。",
            "平铺云锦屏。",
            "露凉轻点缀。",
            "绿映珍珠袂。",
            "浑似太真妃。",
            "倚阑娇困时。"
        ],
        "notes": "",
        "id": "e16b3795aba4f5266509818e3c94a825"
    },
    {
        "author": "赵师侠",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "东皇不受人间俗。",
            "为嫌花柳纷红绿。",
            "特地閟春和。",
            "连延雨雪多。",
            "梅梢封玉蕊。",
            "春半开犹未。",
            "还恐怨韶华。",
            "吹绵作柳花。"
        ],
        "notes": "",
        "id": "2f8424ccf56a818c6772dbeb9c07fcc1"
    },
    {
        "author": "赵师侠",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "西风又老潇湘树。",
            "翩翩黄叶辞枝去。",
            "斜日淡云笼。",
            "溪山烟霭中。",
            "危阑闲独倚。",
            "縠浪连天际。",
            "残角起江城。",
            "书空征雁横。"
        ],
        "notes": "",
        "id": "edbf355eabc91db29618edf39a9c0e67"
    },
    {
        "author": "赵师侠",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "故人话别情难已。",
            "故人此别何时会。",
            "江上驻危亭。",
            "离怀牵故情。",
            "悠悠东去水。",
            "簇簇渔村市。",
            "应记合江滨。",
            "潇湘别故人。"
        ],
        "notes": "",
        "id": "3a0190a71ac934cdc68f9cb358e24338"
    },
    {
        "author": "赵师侠",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "行舟荡漾鸣双桨。",
            "江流为我添新涨。",
            "指顾隔汀洲。",
            "人归心尚留。",
            "阳关三叠举。",
            "怨柳离情苦。",
            "何似莫来休。",
            "不来无许愁。"
        ],
        "notes": "",
        "id": "6aa1dfa8dd1455b9993a512e120ece99"
    },
    {
        "author": "赵师侠",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "霜风落木千山远。",
            "护霜云散晴曦暖。",
            "潇洒小旗亭。",
            "山花照眼明。",
            "粉妆匀未了。",
            "一捻春风小。",
            "把酒恨匆匆。",
            "深情妩媚中。"
        ],
        "notes": "",
        "id": "832ef7a40bc0a73595bac07fad102b05"
    },
    {
        "author": "赵师侠",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "多情可是怜高节。",
            "濡毫幻出真清绝。",
            "雨叶共风枝。",
            "天寒人倚时。",
            "萧萧襟韵胜。",
            "堪与梅兄并。",
            "不用翠成林。",
            "坡仙曾赏音。"
        ],
        "notes": "",
        "id": "87f81ce72057b4070077c3697af94d4f"
    },
    {
        "author": "赵师侠",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "琼英为惜轻飞去。",
            "可人妙笔移缣素。",
            "潇洒向南枝。",
            "永无开谢时。",
            "闺房难并秀。",
            "自是春风手。",
            "何必问逃禅。",
            "人间水墨仙。"
        ],
        "notes": "",
        "id": "9aaaf7793ecb05877d566930f191c976"
    },
    {
        "author": "赵师侠",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "小春爱日融融暖。",
            "危亭望处晴岚满。",
            "江静绿回环。",
            "横陈无际山。",
            "清霜欺远树。",
            "黄叶风扶去。",
            "试探岭头梅。",
            "点红开未开。"
        ],
        "notes": "",
        "id": "b0107f43cc9d3a9c61c071a0baad0e8b"
    },
    {
        "author": "赵师侠",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "故人心尚如天远。",
            "故心人更何由见。",
            "肠断楚江头。",
            "泪和江水流。",
            "江流空滚滚。",
            "泪尽情无尽。",
            "不怨薄情人。",
            "人情逐处新。"
        ],
        "notes": "",
        "id": "e1a5d42fb707ddf8101999c6d4893daf"
    },
    {
        "author": "赵师侠",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "晚风断送归帆急。",
            "重城回首天连碧。",
            "犹有小楼情。",
            "西山如旧青。",
            "故园今渐近。",
            "应卜灯花信。",
            "一喜一牵萦。",
            "平分两处心。"
        ],
        "notes": "",
        "id": "0245f93c268896bf1952fa9745245dec"
    },
    {
        "author": "赵师侠",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "娇花媚柳新妆靓。",
            "裙边微露双鸳并。",
            "笑靥最多情。",
            "春从两脸生。",
            "香罗萦皓腕。",
            "翠袖笼歌扇。",
            "馀韵遏云低。",
            "梁尘簌簌飞。"
        ],
        "notes": "",
        "id": "7f77c5081c48329f6bc00071f243be77"
    },
    {
        "author": "赵师侠",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "扁舟又向萧滩去。",
            "危墙却系江头树。",
            "风送雨声来。",
            "凉生真快哉。",
            "电光云际掣。",
            "白浪天相接。",
            "不用怯风波。",
            "风波平地多。"
        ],
        "notes": "",
        "id": "25c66d7c52a6ecf4edf8556c8dc9eef1"
    },
    {
        "author": "赵师侠",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "解语花枝娇朵朵，不为伤春，爱把眉峰锁。宜笑精神偏一个，微涡媚靥樱桃破。",
            "先自腰肢常袅娜，更被新来，酒饮频过火。茶饭不忺犹自可，脸儿瘦得些娘大。"
        ],
        "notes": "",
        "id": "ee313ab9ed1c2163ab3432bee57b716d"
    },
    {
        "author": "赵师侠",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "春入园林新雨过，次第芳菲，惹起情无那。蜀锦青红初剪破，枝头点点胭脂颗。",
            "柳带随风金袅娜，隐映馀霞，灿灿红云堕。高烛夜寒光照坐，只□沈醉谁扶我。"
        ],
        "notes": "",
        "id": "44175c51a46797ce97e16e71e56efc9a"
    },
    {
        "author": "赵师侠",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "夜雨鸣檐声录蔌，薄酒浇愁，不那更筹促。感旧伤今难举目，无聊独剪西窗烛。",
            "弹指光阴如电速，富贵功名，本自无心逐。粝食粗衣随分足，此身安健他何欲。"
        ],
        "notes": "",
        "id": "8353361241ccc09b890c1939686dd272"
    },
    {
        "author": "赵师侠",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "剪水凌虚飞雪片，认得清香，雪树深深见。傅粉凝酥明玉艳，含章檐下春风面。",
            "照影溪桥情不浅，羌管声中，叠恨传幽怨。陇首人归芳信断，万重云水江南远。"
        ],
        "notes": "",
        "id": "da9c7838c20f30d2b5827e6431264747"
    },
    {
        "author": "赵师侠",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "百叠霜罗香蕊细，袅袅垂铃，缀簇黄金碎。独占九秋风露里，芳心不与群英比。",
            "采采东篱今古意，秀色堪餐，更惹兰膏腻。不用南山横紫翠，悠然消得因花醉。"
        ],
        "notes": "",
        "id": "5f83385f4bace3dc5bb5aa7c5c8e28bd"
    },
    {
        "author": "赵师侠",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "剪剪西风催碧树，乱菊残荷，节物惊秋暮。绿叶红苞迎晓露，锦屏绣幄围芳圃。",
            "尘世鸾骖那肯驻，尚忆层城，仙苑飞琼侣。能共牡丹争几许，惜花对景聊为主。"
        ],
        "notes": "",
        "id": "add08726b2cbb393b28a3033bb0e4954"
    },
    {
        "author": "赵师侠",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "春到园林能几许，昨夜疏疏，过却催花雨。暖日晴岚原上路，雕鞍暂系芳菲树。",
            "仙洞同游皆胜侣，翻忆年时，醉里曾寻句。要与龙江春作主，翩然又趁东风去。"
        ],
        "notes": "",
        "id": "abb4fcc426db5e25d1913a4ed605ab3b"
    },
    {
        "author": "赵师侠",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "柳眼窥春春渐吐，又是东风，摇曳黄金树。宜入新春闻好语，一犁处处催耕雨。",
            "未有花须金缕缕，醉梦悠扬，似蝶翩跹舞。一枕仙游何处去，觉来依旧江南住。"
        ],
        "notes": "",
        "id": "c953c47ba65a3985b734d27bd90557bd"
    },
    {
        "author": "赵师侠",
        "dynasty": "宋",
        "type": "词",
        "rhythmic": "行香子",
        "title": "",
        "preface": "",
        "paragraphs": [
            "春日迟迟。",
            "春景熙熙。",
            "渐郊原、芳草萋萋。",
            "夭桃灼灼，杨柳依依。",
            "见燕喃喃，蜂簇簇，蝶飞飞。",
            "闲庭寂寂，曲沼漪漪。",
            "更秋千、红索垂垂。",
            "游人队队，乐意嬉嬉。",
            "尽醉醺醺，歌缓缓，语低低。"
        ],
        "notes": "",
        "id": "358b64146ab26ace310b464a5b146503"
    },
    {
        "author": "赵师侠",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "淼淼澄清波面，依依紫翠山光。",
            "危栏徙倚对斜阳。",
            "山影波流荡漾。",
            "世事一番醒醉，人生几度炎凉。",
            "高情收拾付觥觞。",
            "何止羲皇人上。"
        ],
        "notes": "",
        "id": "bf2b5bcfe5703e19af9d41c10f058399"
    },
    {
        "author": "赵师侠",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "笳鼓旌旗改色，弓刀铠甲增明。",
            "攒花簇队马蹄轻。",
            "禀听元戎号令。",
            "羊祐轻裘临阵，亚夫细柳屯营。",
            "观瞻已耸定王城。",
            "飞虎威名日振。"
        ],
        "notes": "",
        "id": "96d3a3ca799b858f151f2fb0b689717e"
    },
    {
        "author": "赵师侠",
        "dynasty": "宋",
        "type": "词",
        "rhythmic": "诉衷情",
        "title": "",
        "preface": "",
        "paragraphs": [
            "威灵千里护封圻。",
            "十万户归依。",
            "白湖宫殿云耸，香火尽虔祈。",
            "倾寿酒，诵声诗。",
            "谅遥知。",
            "民康俗阜，雨润风滋，功与天齐。"
        ],
        "notes": "",
        "id": "281f7afb18dcfd1987d211db17296c36"
    },
    {
        "author": "赵师侠",
        "dynasty": "宋",
        "type": "词",
        "rhythmic": "诉衷情",
        "title": "",
        "preface": "",
        "paragraphs": [
            "茫茫云海浩无边。",
            "天与谁相连。",
            "舳舻万里来往，有祷必安全。",
            "专掌握，雨晹权。",
            "属丰年。",
            "琼卮玉醴，飨此精诚，福庆绵绵。"
        ],
        "notes": "",
        "id": "f68ede1c575bcf09e3e3a4dd9d1b9b98"
    },
    {
        "author": "赵师侠",
        "dynasty": "宋",
        "type": "词",
        "rhythmic": "诉衷情",
        "title": "",
        "preface": "",
        "paragraphs": [
            "神功圣德妙难量。",
            "灵应著莆阳。",
            "湄洲自昔仙境，宛在水中央。",
            "孚惠爱，备祈禳。",
            "降嘉祥。",
            "云车风马，肸蚃来歆，桂酒椒浆。"
        ],
        "notes": "",
        "id": "22933fe1a652421b1ad026ef5b89ff59"
    },
    {
        "author": "赵师侠",
        "dynasty": "宋",
        "type": "词",
        "rhythmic": "诉衷情",
        "title": "",
        "preface": "",
        "paragraphs": [
            "清和时候雨初晴。",
            "密树翠阴成。",
            "新篁嫩摇碧玉，芳径绿苔深。",
            "雏燕语，乳莺声。",
            "暑风轻。",
            "帘旌微动，沈篆烟消，午枕馀清。"
        ],
        "notes": "",
        "id": "50e2a835e0e6d3205427dff50741229c"
    },
    {
        "author": "赵师侠",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "风雨半，春锁绿杨深院。",
            "幕浪不翻香穗卷，轻寒闲便面。",
            "归兴新来不浅，勾引闲愁撩乱。",
            "一枕春酲谁与管，晓莺惊梦断。"
        ],
        "notes": "",
        "id": "8187e9aca62a2fb5282f2a49c61dc3cc"
    },
    {
        "author": "赵师侠",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "花夜雨，渺渺绿波南浦。",
            "擘絮晴云山外吐，凝情谁共语。",
            "十二玉梯空伫，闲却琐窗朱户。",
            "久客念归归未许，寸心愁万缕。"
        ],
        "notes": "",
        "id": "54405829dae0e361bfc73dc3030bfe6d"
    },
    {
        "author": "赵师侠",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "风策策，山迥暮烟横白。",
            "淅沥穿林翻败叶，羁怀愁倦客。",
            "问宿荒村山驿，谁识离情脉脉。",
            "雁足无书孤夜色，音尘千里隔。"
        ],
        "notes": "",
        "id": "6b73022da5441de2630c23ba8be49e3e"
    },
    {
        "author": "赵师侠",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "风雨急，红紫又还狼藉。",
            "嫩绿团枝苔径湿，帘开双燕入。",
            "院静昼闲人寂，一缕水沈烟直。",
            "心事有谁能会得，阶前芳草碧。"
        ],
        "notes": "",
        "id": "226fd734345423f1fdb42a63f1f09adf"
    },
    {
        "author": "赵师侠",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "沙畔路，记得旧时行处。",
            "蔼蔼疏烟迷远树，野航横不渡。",
            "竹里疏花梅吐，照眼一川鸥鹭。",
            "家在清江江上住，水流愁不去。"
        ],
        "notes": "",
        "id": "3b87a74f00b9e1a7481a910f54e99c8c"
    },
    {
        "author": "赵师侠",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "江水绿，江山数峰如簇。",
            "唤渡小舟来岸北，笋舆行太速。",
            "素艳窗纱笼玉，埠负看花心目。",
            "今夜知他何处宿，断魂沙路曲。"
        ],
        "notes": "",
        "id": "7624b98bf476d67bc5ba31509183fa27"
    },
    {
        "author": "赵师侠",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "风和雨，又送一番春去。",
            "春去不知何处住，惜春无觅处。",
            "柳老空抟香絮，莺娇乍迁芳树。",
            "回念故园如旧否，不堪闻杜宇。"
        ],
        "notes": "",
        "id": "cc9827ed11c4d0308e6e0be3df79fb04"
    },
    {
        "author": "赵师侠",
        "dynasty": "宋",
        "type": "词",
        "rhythmic": "贺圣朝",
        "title": "",
        "preface": "",
        "paragraphs": [
            "千林脱落群芳息。",
            "有一枝先白。",
            "孤标疏影压花丛，更清香堪惜。",
            "吟情无尽，赏音未已，早纷纷藉藉。",
            "想贪结子去调羹，任叫云横笛。"
        ],
        "notes": "",
        "id": "cade62048e4d2524754ebef8148dcbdc"
    },
    {
        "author": "赵师侠",
        "dynasty": "宋",
        "type": "词",
        "rhythmic": "踏莎行",
        "title": "",
        "preface": "",
        "paragraphs": [
            "万事随缘，一身须正。",
            "功名富贵皆前定。",
            "多图广计要争强，如何人力将天胜。",
            "枉费机谋，徒劳奔竞。",
            "到头毕竟由他命。",
            "安时处顺得心闲，饥餐困寝亏贤甚。"
        ],
        "notes": "",
        "id": "309fc9ae41dbba8f03806d29bd6373cd"
    },
    {
        "author": "赵师侠",
        "dynasty": "宋",
        "type": "词",
        "rhythmic": "踏莎行",
        "title": "",
        "preface": "",
        "paragraphs": [
            "白云开残，红云吹尽。",
            "园林新绿迷芳径。",
            "榆钱不解青春，随风乱点苍苔晕。",
            "紫燕飞忙，黄鹂声嫩。",
            "日长烟暖游蜂困。",
            "凭高念远思无穷，那堪宿酒厌厌病。"
        ],
        "notes": "",
        "id": "4f1e6a77e65e0b7614961202a984fe32"
    },
    {
        "author": "赵师侠",
        "dynasty": "宋",
        "type": "词",
        "rhythmic": "酹江月・念奴娇",
        "title": "",
        "preface": "",
        "paragraphs": [
            "韶华婉娩，正和风迟日，喧妍清昼。",
            "紫燕黄鹂争巧语，催老芬芳花柳。",
            "灼灼花王，盈盈娇艳，独殿春光后。",
            "鹤翎初拆，露沾香沁珠溜。",
            "遥想京洛风流，姚黄魏紫，间绿如铺纤。",
            "小盖低回雕栏曲，车马纷驰圆囿。",
            "天雨曼珠，玉盘金束，占得声名久。",
            "留连朝暮，赏心不压芳酒。"
        ],
        "notes": "",
        "id": "d13f0b89a025c9d7dad605c76b142855"
    },
    {
        "author": "赵师侠",
        "dynasty": "宋",
        "type": "词",
        "rhythmic": "酹江月・念奴娇",
        "title": "",
        "preface": "",
        "paragraphs": [
            "平生奇观，爱登高临远，寻幽选胜。",
            "欲上层巅穷望眼，一半崎岖危径。",
            "万瓦鳞鳞，四山簇簇，咫尺疏林映。",
            "山川城郭，恍然多少清兴。",
            "残照斜敛馀红，横陈平远，一抹轻烟暝。",
            "何处飞来双白鹭，点破遥空澄莹。",
            "鹤岭云平，龙江波渺，不羡潇湘咏。",
            "襟怀舒旷，曲栏倚了远凭。"
        ],
        "notes": "",
        "id": "c3d931900b2998d062e5a30228c300cd"
    },
    {
        "author": "赵师侠",
        "dynasty": "宋",
        "type": "词",
        "rhythmic": "酹江月・念奴娇",
        "title": "",
        "preface": "",
        "paragraphs": [
            "化工何意，向天涯海峤，有花清绝。",
            "缟袂绿裳无俗韵，不畏炎荒烦热。",
            "玉骨无尘，冰姿有艳，雅淡天然别。",
            "真香冶态，未饶红紫春色。",
            "底事□落江南，水仙兄弟，端自难优劣。",
            "瘴雨蛮烟魂梦远，宁识溪桥霜雪。",
            "薝卜同芳，素馨为伴，百和清芬热。",
            "凄然风热，夜凉香泛明月。"
        ],
        "notes": "",
        "id": "199938ab833296c3f08b9fee73139b4c"
    },
    {
        "author": "赵师侠",
        "dynasty": "宋",
        "type": "词",
        "rhythmic": "酹江月・念奴娇",
        "title": "",
        "preface": "",
        "paragraphs": [
            "晓风清暑，映湖光如练，山光如染。",
            "十里荷花香满路，飞盖斜敧妆面。",
            "一叶扁舟，数声柔橹，陡觉红尘远。",
            "六桥三塔，恍然图画中见。",
            "因念当日三贤，两山佳处，应也经行遍。",
            "琢月吟风无限句，景物随人俱显。",
            "贺监风流，玄真清致，我亦情非浅。",
            "渔蓑投老，利名何用深羡。"
        ],
        "notes": "",
        "id": "6c08c4c5479019ee5406319a15cb10e4"
    },
    {
        "author": "赵师侠",
        "dynasty": "宋",
        "type": "词",
        "rhythmic": "酹江月・念奴娇",
        "title": "",
        "preface": "",
        "paragraphs": [
            "斜风疏雨，正无聊情绪，天涯寒食。",
            "烟重云娇春烂漫，却得轻寒邀勒。",
            "柳褪鹅黄，池添鸭绿，桃杏浑狼藉。",
            "乱山深处，尚留些子春色。",
            "海燕未便归来，踏青斗草，谁与同寻觅。",
            "杜宇多情芳树里，只管声声历历。",
            "似劝行人，不如闻早，作个归消息。",
            "休教肠断，梦魂空费思忆。"
        ],
        "notes": "",
        "id": "89c8548bfaa68f797200a3b2ffc449c9"
    },
    {
        "author": "赵师侠",
        "dynasty": "宋",
        "type": "词",
        "rhythmic": "酹江月・念奴娇",
        "title": "",
        "preface": "",
        "paragraphs": [
            "飘流踪迹，趁春来、还趁春光归去。",
            "九十韶华能几许，著意留他不住。",
            "趱柳催花，催红长翠，多少风和雨。",
            "蜂闲蝶怨，尽凭枝上莺语。",
            "归棹去去难留，桃花浪暖，绿涨迷津浦。",
            "回首重城天样远，人在重城深处。",
            "惜别愁分，凝暗有泪，总寄阳关句。",
            "不堪肠断，恨随江水东注。"
        ],
        "notes": "",
        "id": "c650216a9c513b19b740e9b414af01c1"
    },
    {
        "author": "赵师侠",
        "dynasty": "宋",
        "type": "词",
        "rhythmic": "酹江月・念奴娇",
        "title": "",
        "preface": "",
        "paragraphs": [
            "枕山平远。",
            "记当年小阁，牙床曾展。",
            "围幅高深春昼永，寂寂重帘不卷。",
            "棹檥西湖，人归南陌，酒晕红生脸。",
            "困来无那，玉肌小倚娇软。",
            "堪恨身在天涯，曲屏环枕，此意何由见。",
            "想像高唐无梦到，独拥闲衾展转。",
            "物是人非，山长水阔，触处思量遍。",
            "愁遮不断，夜阑依旧斜掩。"
        ],
        "notes": "",
        "id": "9ef90b5bc72f05776b6d8ecda976d029"
    },
    {
        "author": "赵师侠",
        "dynasty": "宋",
        "type": "词",
        "rhythmic": "醉桃源・阮郎归",
        "title": "",
        "preface": "",
        "paragraphs": [
            "杜鹃花发映山红。",
            "韶光觉正浓。",
            "水流红紫各西东。",
            "绿肥春已空。",
            "闲戏蝶，懒游蜂。",
            "破除花影重。",
            "问春何事不从容。",
            "忧愁风雨中。"
        ],
        "notes": "",
        "id": "ff0057e58b34d7694c05d27c88daef93"
    },
    {
        "author": "赵师侠",
        "dynasty": "宋",
        "type": "词",
        "rhythmic": "醉桃源・阮郎归",
        "title": "",
        "preface": "",
        "paragraphs": [
            "纤枝延蔓走青虬。",
            "风清体更柔。",
            "故绕檀蕊著花稠。",
            "疏疏如缀旒。",
            "琼作靥，玉成裘。",
            "玫瑰应辈流。",
            "惜香愁怕罥搔头。",
            "宁随□事休。"
        ],
        "notes": "",
        "id": "867f448c4510fb1103429676eefedd00"
    },
    {
        "author": "赵师侠",
        "dynasty": "宋",
        "type": "词",
        "rhythmic": "醉桃源・阮郎归",
        "title": "",
        "preface": "",
        "paragraphs": [
            "微云扫尽碧虚宽。",
            "月华光影寒。",
            "山河表里鉴中看。",
            "沈沈清夜阑。",
            "风细细，露漙漙。",
            "神游八极间。",
            "九宵回首望尘寰。",
            "悠然醉梦还。"
        ],
        "notes": "",
        "id": "1ab90e29f3e49b927c4aeb00c3e0f216"
    },
    {
        "author": "赵师侠",
        "dynasty": "宋",
        "type": "词",
        "rhythmic": "醉蓬莱",
        "title": "",
        "preface": "",
        "paragraphs": [
            "正金风零露，玉宇生凉，晚秋天气。",
            "华渚流虹，应生商佳瑞。",
            "电绕神枢，庆绵宗社，御宝图宸极。",
            "脱屣尘凡，游心澹泊，逍遥物外。",
            "圣子神孙，祖皇文母，上接三宫，下通五世。",
            "至盛难名，亘古今无比。",
            "诞节重明，燕乐和气，动普天均被。",
            "寿祝南山，尊倾北海，臣邻欢醉。"
        ],
        "notes": "",
        "id": "2fb5e319f17c2a0e0048ef1991d2dab0"
    },
    {
        "author": "赵师侠",
        "dynasty": "宋",
        "type": "词",
        "rhythmic": "采桑子",
        "title": "",
        "preface": "",
        "paragraphs": [
            "梅花谢后樱花绽，浅浅匀红。",
            "试手天工。",
            "百卉千葩一信通。",
            "馀寒未许开舒妥，怨雨愁风。",
            "结子筠笼。",
            "万颗匀圆讶许同。"
        ],
        "notes": "",
        "id": "726cf68e3bdf4e5bfb380ecbc8ecdfbf"
    },
    {
        "author": "赵师侠",
        "dynasty": "宋",
        "type": "词",
        "rhythmic": "采桑子",
        "title": "",
        "preface": "",
        "paragraphs": [
            "连朝雨骤驱春去，瓦注盆倾。",
            "不记初春。",
            "润柳催花忒有情。",
            "春光解有重来日，宁耐休争。",
            "待得秋深。",
            "听你无聊点滴声。"
        ],
        "notes": "",
        "id": "2da9b29f1ca0b6ef5beb71c47e1f9c05"
    },
    {
        "author": "赵师侠",
        "dynasty": "宋",
        "type": "词",
        "rhythmic": "霜天晓角",
        "title": "",
        "preface": "",
        "paragraphs": [
            "舣舟砂碛。",
            "秋净波澄碧。",
            "极目青山横远，悬崖断、拥苍壁。",
            "傍岩渔艇集。",
            "渡头人物立。",
            "八景潇湘真画，云笼日、晚风急。"
        ],
        "notes": "",
        "id": "6cb9033c35ddf868ed7fab6ee3f35f35"
    },
    {
        "author": "赵师侠",
        "dynasty": "宋",
        "type": "词",
        "rhythmic": "霜天晓角",
        "title": "",
        "preface": "",
        "paragraphs": [
            "雨馀风劲。",
            "雾重千山暝。",
            "茅舍寒林相映。",
            "分明是、图画景。",
            "去程何日定。",
            "天远长安近。",
            "唤起新愁无尽。",
            "全没个、故园信。"
        ],
        "notes": "",
        "id": "772d931173b52055a0863dd7dc3d751f"
    },
    {
        "author": "赵师侠",
        "dynasty": "宋",
        "type": "词",
        "rhythmic": "风入松",
        "title": "",
        "preface": "",
        "paragraphs": [
            "溪山佳处是湘中。",
            "今古言同。",
            "平林远岫浑如画，更渔村、返照斜红。",
            "两岸荻风策策，一江秋水溶溶。",
            "苍涯石壁景尤雄。",
            "人自西东。",
            "利名汩没黄尘里，又那知、清胜无穷。",
            "何日轻舠蓑笠，持竿独钓西风。"
        ],
        "notes": "",
        "id": "2020b9d10bee2ccac7cb94cdc1ecb229"
    },
    {
        "author": "赵师侠",
        "dynasty": "宋",
        "type": "词",
        "rhythmic": "鹊桥仙",
        "title": "",
        "preface": "",
        "paragraphs": [
            "明河风细，鹊桥云淡，秋入庭梧先坠。",
            "摩孩罗荷叶伞儿轻，总排列、双双对对。",
            "花瓜应节、蛛丝卜巧，望月穿针楼外。",
            "不知谁见女牛忙，谩多少、人间欢会。"
        ],
        "notes": "",
        "id": "f390d2d5b54672d387105ad5a0ce1bfd"
    },
    {
        "author": "赵师侠",
        "dynasty": "宋",
        "type": "词",
        "rhythmic": "鹊桥仙",
        "title": "",
        "preface": "",
        "paragraphs": [
            "春光已暮，花残叶密，更值无情风雨。",
            "斜阳芳树翠烟中，又听得、声声杜宇。",
            "血流无用，离魂空断，只挠凄凉为旅。",
            "在家谁道不如归，你何似、随风归去。"
        ],
        "notes": "",
        "id": "ab934c5d48fe50444dd7d83d3750e59d"
    },
    {
        "author": "赵师侠",
        "dynasty": "宋",
        "type": "词",
        "rhythmic": "鹊桥仙",
        "title": "",
        "preface": "",
        "paragraphs": [
            "同云幕幕，狂风浩浩，激就六花飞下。",
            "山川满目白模糊，更茅舍、溪桥潇洒。",
            "玉田银界，瑶林琼树，光映乾坤不夜。",
            "行人不为旅人忙，怎解识、天然图画。"
        ],
        "notes": "",
        "id": "38a084ec7828bf39d782097251a45aa6"
    },
    {
        "author": "赵师侠",
        "dynasty": "宋",
        "type": "词",
        "rhythmic": "鹊桥仙",
        "title": "",
        "preface": "",
        "paragraphs": [
            "风波平地，尘埃扑面，总是争名竞利。",
            "悟时不必苦贪图，但言任、流行坎止。",
            "忽来忽去，何荣何辱，天也知人深意。",
            "一帆风送过桐江，喜跳出、琉璃井里。"
        ],
        "notes": "",
        "id": "aeb500abde9213723912c3aeab75cf51"
    },
    {
        "author": "赵师侠",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "爆竹声中岁又除。",
            "顿回和气满寰区。",
            "春风解绿江南树，不与人间染白须。",
            "残蜡烛，旧桃符。",
            "宁辞末后饮屠苏。",
            "归与幸有园林胜，次第花开可自娱。"
        ],
        "notes": "",
        "id": "0ac7ba6b458b69fccef7607859a72bbd"
    },
    {
        "author": "赵师侠",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "妙曲清声压楚城。",
            "蕙心兰态见柔情。",
            "凌波隐称金莲步，蘸甲从教玉笋斟。",
            "歌缓缓，笑吟吟。",
            "向人真处可怜生。",
            "仙源幸有藏春处，何事乘风逐世尘。"
        ],
        "notes": "",
        "id": "04c1b42df7871c89273a73fe049d92e1"
    },
    {
        "author": "赵师侠",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "风定江流似镜平。",
            "斜阳天外挂微明。",
            "云归远岫千山暝，雾映疏林一抹横。",
            "渔火细，钓丝轻。",
            "黄尘扑扑谩争荣。",
            "何时了却人间事，泛宅浮家过此生。"
        ],
        "notes": "",
        "id": "4673d8453367f875d132f5192cfe49c7"
    },
    {
        "author": "赵师侠",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "一叶惊秋风露清。",
            "砌蛩初听傍窗声。",
            "人逢役鹊飞乌夜，桥渡牵牛织女星。",
            "银汉淡，暮云轻。",
            "新蟾斜挂一钩明。",
            "人间天上佳期处，凉意还从过雨生。"
        ],
        "notes": "",
        "id": "193b5bae22baf77b1e8d3d23dfe35b4d"
    },
    {
        "author": "赵师侠",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "榕叶阴阴未著霜。",
            "浅寒犹试夹衣裳。",
            "雾浓烟重遥山暗。",
            "云淡天低去水长。",
            "风渐沥，景凄凉。",
            "乱鸦声里又斜阳。",
            "孤帆落处惊鸥鹭，飞映书空雁字行。"
        ],
        "notes": "",
        "id": "f8915b790a20998ffe3a162fec7b35a8"
    },
    {
        "author": "赵师侠",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "玉带红花供奉班。",
            "裹头新样总宜男。",
            "闹装鞍辔青骢马，帖体衣裳紫窄衫。",
            "云鬓重，黛眉弯。",
            "内家妆束冠江南。",
            "轻裘缓带风流帅，锦绣丛花拥骑远。"
        ],
        "notes": "",
        "id": "7f2c8de3d7bc1ab75b2364ccc22c46a6"
    },
    {
        "author": "赵师侠",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "烟霭空濛江上春。",
            "夕阳芳草渡头情。",
            "飞红已逐东风远，嫩绿还因夜雨深。",
            "情脉脉，思沈沈。",
            "卷帘愁与暮云平。",
            "栏干倚遍东西曲，杜宇一声肠断人。"
        ],
        "notes": "",
        "id": "2b01284d3a1d04e198e0adb4a52ad3e8"
    }
]