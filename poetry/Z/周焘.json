[
    {
        "author": "周焘",
        "dynasty": "宋",
        "type": "诗",
        "rhythmic": "",
        "title": "游天竺观激水",
        "preface": "",
        "paragraphs": [
            "拳石耆婆色两青，竹龙驱水转山鸣。",
            "夜深不见跳珠碎，疑是簷间滴雨声。"
        ],
        "notes": "",
        "id": "cbdc300dbaa42157381228fc10ce3d70"
    },
    {
        "author": "周焘",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "东山蜡屐坏车轮，小草青知山外香。",
            "园柳鸣禽唤幽梦，惠连诗句更何人。"
        ],
        "notes": "",
        "id": "2c434d0baad9730a1a79b011b843af6a"
    },
    {
        "author": "周焘",
        "dynasty": "宋",
        "type": "诗",
        "rhythmic": "",
        "title": "题罗汉院小阁",
        "preface": "",
        "paragraphs": [
            "匹马招提晚憩鞍，前村箫鼓饯余寒。",
            "谁知小阁栏干曲，却得梅花正面看。"
        ],
        "notes": "",
        "id": "d4d25571f0f4517ec9cfe0b6ffa67ffc"
    },
    {
        "author": "周焘",
        "dynasty": "宋",
        "type": "诗",
        "rhythmic": "",
        "title": "再宿次前韵",
        "preface": "",
        "paragraphs": [
            "重来端复解征鞍，清夜溪风六月寒。",
            "欲写经行二年事，平林须入画图看。"
        ],
        "notes": "",
        "id": "c5db388298fe47fea6b38f8b60064ba3"
    },
    {
        "author": "周焘",
        "dynasty": "宋",
        "type": "诗",
        "rhythmic": "",
        "title": "和吴拭暑雪轩",
        "preface": "",
        "paragraphs": [
            "崇台穷石照，气味乐偷闲。",
            "南陆朱明驭，西阑白雪山。",
            "茶瓯回舌本，麈尾落谈间。",
            "欲缀风烟句，弥高不可攀。"
        ],
        "notes": "",
        "id": "bf613a26365e8ade2cfc9623fb66d7f9"
    },
    {
        "author": "周焘",
        "dynasty": "宋",
        "type": "诗",
        "rhythmic": "",
        "title": "合江亭  其一",
        "preface": "",
        "paragraphs": [
            "共思赤脚踏层冰，聊适江皋兴自清。",
            "昨夜雨云驱浊暑，晓来烟水快新晴。",
            "山疑九叠张云势，滩激千岩落布声。",
            "巾履从来在丘壑，愿陪闲日此间行。"
        ],
        "notes": "",
        "id": "d103ca652ff97019e026fe9026159a1d"
    },
    {
        "author": "周焘",
        "dynasty": "宋",
        "type": "诗",
        "rhythmic": "",
        "title": "合江亭  其二",
        "preface": "",
        "paragraphs": [
            "却暑追随水上亭，东郊乘晓戴残星。",
            "余歌咽筦来幽浦，薄雾疏烟入画舲。",
            "兴发江湖驰象魏，情钟原隰咏飞令。",
            "故溪何日垂纶去，天末遥岑寸寸青。"
        ],
        "notes": "",
        "id": "2a92fb03bcf41d762c1f6434ae195f6c"
    }
]