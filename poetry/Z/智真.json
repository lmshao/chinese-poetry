[
    {
        "author": "智真",
        "dynasty": "唐",
        "type": "诗",
        "rhythmic": "",
        "title": "偈 一",
        "preface": "",
        "paragraphs": [
            "心本绝尘何用洗，身中无病岂求医。",
            "欲知是佛非身（《淳熙三山志》卷三七作「心」）处，明鉴高悬未照时。"
        ],
        "notes": "",
        "id": "2f10fff0a7bab473d3a81b7c99c3dc0e"
    },
    {
        "author": "智真",
        "dynasty": "唐",
        "type": "诗",
        "rhythmic": "",
        "title": "偈 二",
        "preface": "",
        "paragraphs": [
            "明月分形处处新，白衣宁坠解空人。",
            "谁言在俗解（《五灯会元》作「妨」）修道，金粟曾为长者（《五灯会元》作「居士」）身。"
        ],
        "notes": "",
        "id": "0c8f6b832aadff9bd7ba3fe804e6afd3"
    },
    {
        "author": "智真",
        "dynasty": "唐",
        "type": "诗",
        "rhythmic": "",
        "title": "偈 三",
        "preface": "",
        "paragraphs": [
            "忍仙林下坐禅时，曾被歌王割截肢。",
            "况我圣朝无此事，只今休道亦何悲。",
            "（见《景德传灯录》卷九、《五灯会元》卷四）（按：《祖堂集》卷十七以「心本」、「忍仙」二首作正原偈。",
            "《淳熙三山志》卷三七则以正原「沧溟几度变桑山」一偈归智真，今皆不取。",
            "）。"
        ],
        "notes": "",
        "id": "3d1603d6f1ddb6566c895192e2cd2f93"
    },
    {
        "author": "智真",
        "dynasty": "唐",
        "type": "诗",
        "rhythmic": "",
        "title": "偈 四",
        "preface": "",
        "paragraphs": [
            "𠡠命如雷下翠微，风前垂泪脱禅衣。",
            "云中有寺不容住，尘里无家何处归。",
            "（见《五灯会元》卷四）（按：《舆地纪胜》卷十九录中和间僧麻衣禅师《麻衣颂》，与此颂仅数字不同。",
            "难以确定归属，今两收。",
            "《石仓历代诗选》卷一一一收「明月」、「𠡠命」二首。",
            "）。"
        ],
        "notes": "",
        "id": "9bfbf222cf24d95a23627635a1347c03"
    }
]