[
    {
        "author": "赵奉",
        "dynasty": "宋",
        "type": "诗",
        "rhythmic": "",
        "title": "过乌江",
        "preface": "",
        "paragraphs": [
            "晓望泰山云，暮饮乌江水。",
            "云水寄萍踪，何日归根处。"
        ],
        "notes": "",
        "id": "e302d59821d8cf02c642844a33057389"
    },
    {
        "author": "赵奉",
        "dynasty": "宋",
        "type": "诗",
        "rhythmic": "",
        "title": "乘舟中述怀",
        "preface": "",
        "paragraphs": [
            "醉中忽忽到吴头，怀见金陵却倦游。",
            "不逐波流赴沧海，挽兹神水上中洲。"
        ],
        "notes": "",
        "id": "6ab6cb379af9b3b581fc08dcdd1202fd"
    },
    {
        "author": "赵奉",
        "dynasty": "宋",
        "type": "诗",
        "rhythmic": "",
        "title": "初秋喜雨  其一",
        "preface": "",
        "paragraphs": [
            "长风吹出万山云，酿作甘霖四野均。",
            "畦背蓑衣牛背笛，津津喜色洽吾民。"
        ],
        "notes": "",
        "id": "6e9cf8bf3185c3ba4d14f4db44052e68"
    },
    {
        "author": "赵奉",
        "dynasty": "宋",
        "type": "诗",
        "rhythmic": "",
        "title": "初秋喜雨  其二",
        "preface": "",
        "paragraphs": [
            "柴门过雨稻花香，一抹轻烟锁绿杨。",
            "四句吟成谁与和，怀人日日九回肠。"
        ],
        "notes": "",
        "id": "3592ce9cce3857e00f94ae1725985d39"
    }
]