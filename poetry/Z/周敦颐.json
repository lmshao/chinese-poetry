[
    {
        "author": "周敦颐",
        "dynasty": "宋",
        "type": "诗",
        "rhythmic": "",
        "title": "书仙台观壁",
        "preface": "",
        "paragraphs": [
            "到官处处须寻胜，惟此合阳无胜寻。",
            "赤水有山仙甚古，跻攀聊足到官心。"
        ],
        "notes": "",
        "id": "2bdee0f15727ad1f3e43bcaeddaa29e3"
    },
    {
        "author": "周敦颐",
        "dynasty": "宋",
        "type": "诗",
        "rhythmic": "",
        "title": "游山上一道观三佛寺",
        "preface": "",
        "paragraphs": [
            "琳宫金刹接林峦，一径潜通竹树寒。",
            "是处尘埃皆可息，时清终未忍辞官。"
        ],
        "notes": "",
        "id": "5ed173530a18b08442224f60a17112db"
    },
    {
        "author": "周敦颐",
        "dynasty": "宋",
        "type": "诗",
        "rhythmic": "",
        "title": "喜同费君长官游",
        "preface": "",
        "paragraphs": [
            "寻山寻水侣尤难，爱利爱名心少闲。",
            "此亦有君吾甚乐，不辞高远共跻攀。"
        ],
        "notes": "",
        "id": "7c482b5985e68ab7f3d6707fad237a92"
    },
    {
        "author": "周敦颐",
        "dynasty": "宋",
        "type": "诗",
        "rhythmic": "",
        "title": "和费君乐游山之什",
        "preface": "",
        "paragraphs": [
            "云树岩泉景尽奇，登临深恨访寻迟。",
            "长楼未得于何记，犹有君能雅和诗。"
        ],
        "notes": "",
        "id": "d48eb401b5fb3936c2f326215fbc317f"
    },
    {
        "author": "周敦颐",
        "dynasty": "宋",
        "type": "诗",
        "rhythmic": "",
        "title": "剑门",
        "preface": "",
        "paragraphs": [
            "剑立溪峰信险深，吾皇大道正天心。",
            "百年外户都无闭，空有关名点贡琛。"
        ],
        "notes": "",
        "id": "fa2ad95551794eca0eea6568f21ca412"
    },
    {
        "author": "周敦颐",
        "dynasty": "宋",
        "type": "诗",
        "rhythmic": "",
        "title": "万安香城寺别虔守赵公",
        "preface": "",
        "paragraphs": [
            "公暇频陪尘外游，朝天仍得送行舟。",
            "轩车更共入山脚，旌旆且从留渡头。",
            "精舍泉声清㶁㶁，高林云色淡悠悠。",
            "谈终道奥愁言去，明日瞻思上郡楼。"
        ],
        "notes": "",
        "id": "740f03a01f721a8d25424b8ff416f124"
    },
    {
        "author": "周敦颐",
        "dynasty": "宋",
        "type": "诗",
        "rhythmic": "",
        "title": "行县至雩都邀余杭钱建侯拓四明沈几圣希颜同游罗岩",
        "preface": "",
        "paragraphs": [
            "闻有山岩即去寻，亦跻云外入松阴。",
            "虽然未是洞中境，且异人间名利心。"
        ],
        "notes": "",
        "id": "301800f4396e2bfc193c4581633644c8"
    },
    {
        "author": "周敦颐",
        "dynasty": "宋",
        "type": "诗",
        "rhythmic": "",
        "title": "同石守游",
        "preface": "",
        "paragraphs": [
            "朝市谁知世外游，杉松影里入吟幽。",
            "争名逐利千绳缚，度水登山万事休。",
            "野鸟不惊如得伴，白云无语似相留。",
            "傍人莫笑凭阑久，为恋林居作退谋。"
        ],
        "notes": "",
        "id": "b018797662cc3914573fd21ef1ebbc92"
    },
    {
        "author": "周敦颐",
        "dynasty": "宋",
        "type": "诗",
        "rhythmic": "",
        "title": "江上别石郎中",
        "preface": "",
        "paragraphs": [
            "落叶蝉声古渡头，渡头人拥欲行舟。",
            "别离情似长江水，远亦随公日夜流。"
        ],
        "notes": "",
        "id": "3b8a1518c56d086a6a6db3e0f7e0d32f"
    },
    {
        "author": "周敦颐",
        "dynasty": "宋",
        "type": "诗",
        "rhythmic": "",
        "title": "忆江西提刑何仲容",
        "preface": "",
        "paragraphs": [
            "兰自香为友，松何枯尚春。",
            "荣来天泽重，殁去绣衣新。",
            "尽作百年梦，终归一窖尘。",
            "痛心双泪下，无复见贤人。"
        ],
        "notes": "",
        "id": "8efa057e1ae6ef7b8b7fe1379cd98dca"
    },
    {
        "author": "周敦颐",
        "dynasty": "宋",
        "type": "诗",
        "rhythmic": "",
        "title": "治平乙巳暮春十四日同宋复古游山巅至大林寺书四十字",
        "preface": "",
        "paragraphs": [
            "三月山方暖，林花互照明。",
            "路盘层顶上，人在半空行。",
            "水色云含白，禽声谷应清。",
            "天风拂襟袂，缥缈觉身轻。"
        ],
        "notes": "",
        "id": "b3f59c11216c75d6c64ca3aa02698e3a"
    },
    {
        "author": "周敦颐",
        "dynasty": "宋",
        "type": "诗",
        "rhythmic": "",
        "title": "题冠顺之道院壁",
        "preface": "",
        "paragraphs": [
            "一日复一日，一杯复一杯。",
            "青山无限好，俗客不曾来。",
            "往事已如此，朱颜安在哉。",
            "寄语地上客，历乱竟谁催。"
        ],
        "notes": "",
        "id": "8447d6c2fc1966b6b82915ac045b4022"
    },
    {
        "author": "周敦颐",
        "dynasty": "宋",
        "type": "诗",
        "rhythmic": "",
        "title": "题浩然阁",
        "preface": "",
        "paragraphs": [
            "刘侯戴武弁，政则心吾儒。",
            "士茂先兴学，子贤勤读书。",
            "猷为莫不善，才力盖有余。",
            "西北方求帅，浩然宁久居。"
        ],
        "notes": "",
        "id": "2869355c5d945a189041a1d9259160a6"
    },
    {
        "author": "周敦颐",
        "dynasty": "宋",
        "type": "诗",
        "rhythmic": "",
        "title": "题酆都观 仙都观",
        "preface": "",
        "paragraphs": [
            "山盘江上虬龙活，殿倚云中洞府深。",
            "钦想真风杳何在，偃松乔柏共萧森。"
        ],
        "notes": "",
        "id": "17fb345ae46c462542ab900474f0f925"
    },
    {
        "author": "周敦颐",
        "dynasty": "宋",
        "type": "诗",
        "rhythmic": "",
        "title": "题酆都观 读英真君丹诀",
        "preface": "",
        "paragraphs": [
            "始观丹诀信希夷，盖得阴阳造化机。",
            "子自母生能致主，精神合后更知微。"
        ],
        "notes": "",
        "id": "fc7e2f730db802ac4efb45e199bf99b8"
    },
    {
        "author": "周敦颐",
        "dynasty": "宋",
        "type": "诗",
        "rhythmic": "",
        "title": "题酆都观 宿山房",
        "preface": "",
        "paragraphs": [
            "久厌尘坌乐静元，俸微犹乏买山钱。",
            "徘徊真境不能去，且寄云房一榻眠。"
        ],
        "notes": "",
        "id": "d38e028458288f9610776dee4bea3726"
    },
    {
        "author": "周敦颐",
        "dynasty": "宋",
        "type": "诗",
        "rhythmic": "",
        "title": "按部至潮州题大颠堂壁",
        "preface": "",
        "paragraphs": [
            "退之自谓如夫子，原道深排释老非。",
            "不识大颠何似者，数书珍重更留衣。"
        ],
        "notes": "",
        "id": "a3522abbed43e776f5c7422f239b7693"
    },
    {
        "author": "周敦颐",
        "dynasty": "宋",
        "type": "诗",
        "rhythmic": "",
        "title": "按部至春州",
        "preface": "",
        "paragraphs": [
            "按部广东经数郡，若言岚瘴更无春。",
            "度山烟锁埋清昼，为国天终护吉人。",
            "万里诏音频降下，一方恩惠尽均匀。",
            "丈夫才略逢时展，仓廪皆无亟富民。"
        ],
        "notes": "",
        "id": "deedc3c24dded6d912e45d72faca7a4a"
    },
    {
        "author": "周敦颐",
        "dynasty": "宋",
        "type": "诗",
        "rhythmic": "",
        "title": "题惠州罗浮山",
        "preface": "",
        "paragraphs": [
            "红尘白日无闲人，况有鱼绯系此身。",
            "关上罗浮闲送目，浩然心意复吾真。"
        ],
        "notes": "",
        "id": "f9f33b53a57f335bab0afaeb07acf0e7"
    },
    {
        "author": "周敦颐",
        "dynasty": "宋",
        "type": "诗",
        "rhythmic": "",
        "title": "赠虞部员外郎谭公昉致仕",
        "preface": "",
        "paragraphs": [
            "清时望郎贵，白首故乡归。",
            "有子纡蓝绶，将孙著彩衣。",
            "松乔新道院，鹤老旧渔矶。",
            "知止自高德，宁为遁者肥。"
        ],
        "notes": "",
        "id": "094654760302839f797cd541a11a7de1"
    },
    {
        "author": "周敦颐",
        "dynasty": "宋",
        "type": "诗",
        "rhythmic": "",
        "title": "瀼溪书堂",
        "preface": "",
        "paragraphs": [
            "元子溪曰瀼，诗传到于今。",
            "此俗良易化，不欺顾相钦。",
            "庐山我久爱，买田山之阴。",
            "田间有流水，清泚出山心。",
            "山心无尘土，白石磷磷沈。",
            "潺湲来数里，到此始澄深。",
            "有龙不可测，岸木寒森森。",
            "书堂构其上，隠几看云岑。",
            "倚梧或欹枕，风月盈中襟。",
            "或吟或冥默，或酒或鸣琴。",
            "数十黄卷轴，圣贤谈无音。",
            "窗前即畴囿，囿外桑麻林。",
            "芋蔬可卒岁，绢布足衣衾。",
            "饱煖大富贵，康宁无价金。",
            "吾乐盖易足，名濂朝暮箴。",
            "元子与周子，相邀风月寻。"
        ],
        "notes": "",
        "id": "b2cfb87f0dbe39561972725f5f460a9c"
    },
    {
        "author": "周敦颐",
        "dynasty": "宋",
        "type": "诗",
        "rhythmic": "",
        "title": "思归旧隠",
        "preface": "",
        "paragraphs": [
            "静思归旧隠，日出半山晴。",
            "醉榻云笼润，吟窗瀑泻清。",
            "闲方为达士，忙只是劳生。",
            "朝市谁头白，车轮未晓鸣。"
        ],
        "notes": "",
        "id": "7d56ec929f1763f0356af402b72e551f"
    },
    {
        "author": "周敦颐",
        "dynasty": "宋",
        "type": "诗",
        "rhythmic": "",
        "title": "夜雨书窗",
        "preface": "",
        "paragraphs": [
            "秋风拂尽热，半夜雨淋漓。",
            "绕屋是芭蕉，一枕万响围。",
            "恰似钓鱼船，篷底睡觉时。"
        ],
        "notes": "",
        "id": "467d312f684c5fee3ec2753c75830851"
    },
    {
        "author": "周敦颐",
        "dynasty": "宋",
        "type": "诗",
        "rhythmic": "",
        "title": "石塘桥晚钓",
        "preface": "",
        "paragraphs": [
            "旧隠濂溪上，思归复思归。",
            "钓鱼船好睡，宠辱不相随。",
            "肯为爵禄重，白髪犹羁縻。"
        ],
        "notes": "",
        "id": "fe0a86e18cdb025679c952d844c02f34"
    },
    {
        "author": "周敦颐",
        "dynasty": "宋",
        "type": "诗",
        "rhythmic": "",
        "title": "书舂陵门扉",
        "preface": "",
        "paragraphs": [
            "有风还自掩，无事昼常关。",
            "开阖从方便，乾坤在此闲。"
        ],
        "notes": "",
        "id": "0c133d528fed47f4603814aa2acd5e7a"
    },
    {
        "author": "周敦颐",
        "dynasty": "宋",
        "type": "诗",
        "rhythmic": "",
        "title": "任所寄乡关故旧",
        "preface": "",
        "paragraphs": [
            "老子生来骨性寒，宦情不改旧儒酸。",
            "停杯厌饮香醪味，举筯常餐淡菜盘。",
            "事冗不知筋力倦，官清赢得梦魂安。",
            "故人欲问吾何况，为道舂陵只一般。"
        ],
        "notes": "",
        "id": "f1e474384de33d6422c10a76c1f3f714"
    },
    {
        "author": "周敦颐",
        "dynasty": "宋",
        "type": "诗",
        "rhythmic": "",
        "title": "春晚",
        "preface": "",
        "paragraphs": [
            "花落柴门掩夕晖，昏鸦数点傍林飞。",
            "吟余小立阑干外，遥见樵渔一路归。"
        ],
        "notes": "",
        "id": "83d78ca0e711280913da8d66863753cd"
    },
    {
        "author": "周敦颐",
        "dynasty": "宋",
        "type": "诗",
        "rhythmic": "",
        "title": "牧童",
        "preface": "",
        "paragraphs": [
            "东风放牧出长坡，谁识阿童乐趣多。",
            "归路转鞭牛背上，笛声吹老太平歌。"
        ],
        "notes": "",
        "id": "832fd4bd4d645ade2df5f960269aa4ec"
    },
    {
        "author": "周敦颐",
        "dynasty": "宋",
        "type": "诗",
        "rhythmic": "",
        "title": "天池",
        "preface": "",
        "paragraphs": [
            "斯须暮云合，白日无余晖。",
            "金波从地涌，宝燄穿林飞。",
            "僧言自雄夸，俗骇无因依。",
            "安知本地灵，发见随天机。"
        ],
        "notes": "",
        "id": "c8322460087b51a03ba89e7ba7311af5"
    },
    {
        "author": "周敦颐",
        "dynasty": "宋",
        "type": "诗",
        "rhythmic": "",
        "title": "宿崇圣",
        "preface": "",
        "paragraphs": [
            "公程无暇日，暂得宿清幽。",
            "始觉空门客，不生浮世愁。",
            "温泉喧古洞，晚磬度危楼。",
            "彻晓都忘寐，心疑在沃洲。"
        ],
        "notes": "",
        "id": "06293a124cf63ca8770858efe353708c"
    },
    {
        "author": "周敦颐",
        "dynasty": "宋",
        "type": "诗",
        "rhythmic": "",
        "title": "暮春即事",
        "preface": "",
        "paragraphs": [
            "双双瓦雀行书案，点点杨花入砚池。",
            "闲坐小窗读周易，不知春去几多时。"
        ],
        "notes": "",
        "id": "4da4bd13053f86207cbaf2780e9201f3"
    },
    {
        "author": "周敦颐",
        "dynasty": "宋",
        "type": "诗",
        "rhythmic": "",
        "title": "读易象",
        "preface": "",
        "paragraphs": [
            "书房兀坐万机休，日暖风和草色幽。",
            "谁道二千年远事，而今只在眼前头。"
        ],
        "notes": "",
        "id": "c5c3c3a2ef10cdb7dca6702c7c123846"
    },
    {
        "author": "周敦颐",
        "dynasty": "宋",
        "type": "诗",
        "rhythmic": "",
        "title": "题清芬阁",
        "preface": "",
        "paragraphs": [
            "风雅久沦落，哇淫肆自陈。",
            "波澜嗟已靡，汗漫□无津。",
            "纷葩混仙蕊，谁可识清真。",
            "先生李郑辈，□态非拟伦。",
            "后生不识事，愈非句愈珍。",
            "至今桐庐水，相与流清新。",
            "蝉联十一世，奕叶扶阳春。",
            "十年问御史，邂逅章江滨。",
            "自惭无所有，衰叹徒欣欣。",
            "樽酒发狂笑，微言入典坟。",
            "稍稍窥绪余，每每露经纶。",
            "因知相有术，源委本清淳。"
        ],
        "notes": "",
        "id": "9355a410a02dacb5f42c413c73d10d70"
    }
]