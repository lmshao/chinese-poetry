[
    {
        "author": "朱真静",
        "dynasty": "宋",
        "type": "诗",
        "rhythmic": "",
        "title": "临终偈",
        "preface": "",
        "paragraphs": [
            "去来如一，真性湛然。",
            "风收云散，月在青天。"
        ],
        "notes": "",
        "id": "ae369fe2b188aeb01751b51396ebebb5"
    },
    {
        "author": "朱真静",
        "dynasty": "宋",
        "type": "诗",
        "rhythmic": "",
        "title": "石室庵夜坐",
        "preface": "",
        "paragraphs": [
            "青灯寒焰弄微明，灯与幽人一样清。",
            "案上黄庭浑嬾看，时闻败叶打窗声。"
        ],
        "notes": "",
        "id": "6a6130d8fbf7012c426e7cdac03a87d0"
    },
    {
        "author": "朱真静",
        "dynasty": "宋",
        "type": "诗",
        "rhythmic": "",
        "title": "入山采药遇异人",
        "preface": "",
        "paragraphs": [
            "紧著芒鞋高系裙，野猿相狎许同群。",
            "绿萝林里采茶去，踏碎青山一片云。"
        ],
        "notes": "",
        "id": "f07c55eee3833891a4b04756843ffb6e"
    },
    {
        "author": "朱真静",
        "dynasty": "宋",
        "type": "诗",
        "rhythmic": "",
        "title": "又题座右窗间",
        "preface": "",
        "paragraphs": [
            "经书不是语虚无，荆棘丛中有坦涂。",
            "不遇至人真口诀，误人错下死工夫。"
        ],
        "notes": "",
        "id": "e26ef2bcf737ae8a7dcc13c603cdc193"
    },
    {
        "author": "朱真静",
        "dynasty": "宋",
        "type": "诗",
        "rhythmic": "",
        "title": "题石室庵前竹上",
        "preface": "",
        "paragraphs": [
            "十年身与鬼为邻，曾见岩花几度春。",
            "莫怪柴门终日闭，怕将尘事恼闲人。"
        ],
        "notes": "",
        "id": "b75c72ed27cb76f5c8a32cb4368dc9c8"
    }
]