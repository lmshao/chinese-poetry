[
    {
        "author": "宗楚客",
        "dynasty": "唐",
        "type": "诗",
        "rhythmic": "",
        "title": "奉和人日清晖阁宴群臣遇雪应制",
        "preface": "",
        "paragraphs": [
            "窈窕神仙阁，参差云汉间。",
            "九重中叶启，七日早春还。",
            "太液天为水，蓬莱雪作山。",
            "今朝上林树，无处不堪攀。"
        ],
        "notes": "",
        "id": "986789851fb4a8221321e1588bc60419"
    },
    {
        "author": "宗楚客",
        "dynasty": "唐",
        "type": "诗",
        "rhythmic": "",
        "title": "安乐公主移入新宅侍宴应制",
        "preface": "",
        "paragraphs": [
            "星桥他日创，仙牓此时开。",
            "马向铺钱埒，箫闻弄玉台。",
            "人同卫叔美，客似长卿才。",
            "借问游天汉，谁能取石回。"
        ],
        "notes": "",
        "id": "55115fbef1ae076a48fa609e717e658e"
    },
    {
        "author": "宗楚客",
        "dynasty": "唐",
        "type": "诗",
        "rhythmic": "",
        "title": "正月晦日侍宴浐水应制赋得长字",
        "preface": "",
        "paragraphs": [
            "御辇出明光，乘流泛羽觞。",
            "珠胎随月减，玉漏与年长。",
            "寒尽梅犹白，风迟柳未黄。",
            "日斜旌骑转，休气满林塘。"
        ],
        "notes": "",
        "id": "db622dd13b2832092164c7a379a361be"
    },
    {
        "author": "宗楚客",
        "dynasty": "唐",
        "type": "诗",
        "rhythmic": "",
        "title": "奉和幸上阳宫侍宴应制",
        "preface": "",
        "paragraphs": [
            "紫庭金凤阙，丹禁玉鸡川。",
            "似立蓬瀛上，疑游昆阆前。",
            "鸟将歌合转，花共锦争鲜。",
            "湛露飞尧酒，熏风入舜弦。",
            "水光摇落日，树色带晴烟。",
            "向夕回雕辇，佳气满岩泉。"
        ],
        "notes": "",
        "id": "4a17551255fd9986090e1509a8265021"
    },
    {
        "author": "宗楚客",
        "dynasty": "唐",
        "type": "诗",
        "rhythmic": "",
        "title": "奉和幸安乐公主山庄应制",
        "preface": "",
        "paragraphs": [
            "玉楼银牓枕严城，翠盖红旗列禁营。",
            "日映层岩图画色，风摇杂树管弦声。",
            "水边重阁含飞动，云里孤峰类削成。",
            "幸覩八龙游阆苑，无劳万里访蓬瀛。"
        ],
        "notes": "",
        "id": "99ad5d421d2b39f9f66b5a70efc025c1"
    },
    {
        "author": "宗楚客",
        "dynasty": "唐",
        "type": "诗",
        "rhythmic": "",
        "title": "奉和圣制喜雪应制",
        "preface": "",
        "paragraphs": [
            "飘飘瑞雪下山川，散漫轻飞集九埏。",
            "似絮还飞垂柳陌，如花更绕落梅前。",
            "影随明月团纨扇，声将流水杂鸣弦。",
            "共荷神功万庾积，终朝圣寿百千年。"
        ],
        "notes": "",
        "id": "30d2aec9894b67872e09ceffdb8db5c4"
    },
    {
        "author": "宗楚客",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "竹町罗千卫，兰莛降两宫。",
            "七萃銮舆动，千年瑞检开。",
            "彩旗临凤阙，翠幕遶龟津。"
        ],
        "notes": "",
        "id": "8f965202eb44a57c495dfde1a9fd68d8"
    },
    {
        "author": "宗楚客",
        "dynasty": "唐",
        "type": "诗",
        "rhythmic": "",
        "title": "应制 一",
        "preface": "",
        "paragraphs": [
            "敬举天杯饮。",
            "（宋叶廷珪《海录碎事》卷十引李宗楚诗）。"
        ],
        "notes": "",
        "id": "c41842bb71952f9d7ae47ffa0baed26c"
    },
    {
        "author": "宗楚客",
        "dynasty": "唐",
        "type": "诗",
        "rhythmic": "",
        "title": "应制 二",
        "preface": "",
        "paragraphs": [
            "仪干开宝历，御极转金轮。",
            "（同前书同卷引宗楚诗）（按：《海录碎事》卷十录初唐人应制诗句，中署宗楚客作者四联，《全唐诗》卷四六收入三联，其中「七萃銮舆动，千年瑞检开」二句，为李峤《奉和拜洛应制》之首二句，叶氏误署。",
            "《全唐诗》未收之「殷荐三神享，明祠万玉陪」，为李峤同诗中句，文字略异。",
            "同卷另录李宗楚诗一句，当为宗楚客之讹，今录入。",
            "）。"
        ],
        "notes": "",
        "id": "b0add3b5995d251f47c8d7f87d490fae"
    }
]