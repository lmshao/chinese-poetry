[
    {
        "author": "张鎡",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "七个圈儿为岁数，年年用墨糊涂。",
            "一圈又剩半圈馀。",
            "看看云蔽月，三际等空虚。",
            "纵使古稀真个得，后来争免呜呼。",
            "肯闲何必更悬车。",
            "非关轻利禄，自是没工夫。"
        ],
        "notes": "",
        "id": "0183b400d9018d9265005a609b2327c9"
    },
    {
        "author": "张鎡",
        "dynasty": "宋",
        "type": "词",
        "rhythmic": "乌夜啼",
        "title": "",
        "preface": "",
        "paragraphs": [
            "晓来闲立回塘。",
            "一襟香。",
            "玉飐云松风外、数枝凉。",
            "相并浑如私语，恼人肠。",
            "飞去方知白鹭、在花旁。"
        ],
        "notes": "",
        "id": "b71b917642b87ee99d9444cd9e36fb65"
    },
    {
        "author": "张鎡",
        "dynasty": "宋",
        "type": "词",
        "rhythmic": "乌夜啼",
        "title": "",
        "preface": "",
        "paragraphs": [
            "月儿犹未全明。",
            "乞怜生。",
            "几片彩云来去、更风轻。",
            "应见我。",
            "行又坐。",
            "苦凝情。",
            "卷起帘儿不睡、到三更。"
        ],
        "notes": "",
        "id": "cafc6bba8b0c408d964bfa3b5d813649"
    },
    {
        "author": "张鎡",
        "dynasty": "宋",
        "type": "词",
        "rhythmic": "八声甘州",
        "title": "",
        "preface": "",
        "paragraphs": [
            "领千岩万壑岂无人，惟欠稼轩来。",
            "正松梧秋到，旌旗风动，楼观雄开。",
            "俯槛何劳一笑，瀚海荡纤埃。",
            "馀事了凫骛，闲命尊罍。",
            "江左风流旧话，想登临浩叹，白骨苍苔。",
            "把龙韬藏去，游戏且蓬莱。",
            "念乡关、偏怜霜鬓，爱盛名、何似展真才。",
            "怀公处，夜深凝望、云汉星回。"
        ],
        "notes": "",
        "id": "bb88d3b6b78ef26b9c53b0579c493491"
    },
    {
        "author": "张鎡",
        "dynasty": "宋",
        "type": "词",
        "rhythmic": "兰陵王",
        "title": "",
        "preface": "",
        "paragraphs": [
            "蓼汀侧。",
            "朝霭依依弄色。",
            "知何许、湘女淡妆，羽节飞来带秋碧。",
            "轻裙素绡织。",
            "谁与明珰竞饰。",
            "无言处、相与溯回，应有柔情正堆积。",
            "当年驻香鹢。",
            "记草媚罗裙，波映文席。",
            "□□□□□□摘。",
            "□□□□□，□□□□，斜阳返照暮雨湿。",
            "爱天际凉入。",
            "愁寂。",
            "念畴昔。",
            "谩太华峰顶，幽梦寻觅。",
            "尔今两鬓如花白。",
            "但一线才思，半星心力。",
            "新词奇句，便做有，怎道得。"
        ],
        "notes": "",
        "id": "500e52b76ea41a2bf133042f13464998"
    },
    {
        "author": "张鎡",
        "dynasty": "宋",
        "type": "词",
        "rhythmic": "南乡子",
        "title": "",
        "preface": "",
        "paragraphs": [
            "翠袖怯春寒。",
            "对雪偏宜傍彩阑。",
            "弱骨丰肌无限韵，凭肩。",
            "共看南窗玉数竿。",
            "羔酒莫留残。",
            "更觉娇随饮量宽。",
            "小立妖娇何所似，风前。",
            "柳絮飞时见牡丹。"
        ],
        "notes": "",
        "id": "33c887946bf66549ea7fc022ed5c1362"
    },
    {
        "author": "张鎡",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "种玉能延命，居山易学仙。",
            "青青一亩自锄烟。",
            "雾孕云蒸、肌骨更凝坚。",
            "熟染蜂房蜜，清添石鼎泉。",
            "雪香酥腻老来便。",
            "煨芋炉深、却笑祖师禅。"
        ],
        "notes": "",
        "id": "01458f4c183cab3f89aad09b79f1e775"
    },
    {
        "author": "张鎡",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "常记十年前，共醉梅边路。",
            "别后频收尺素书，依旧情相与。",
            "早愿却来看，玉照花深处。",
            "风暖还听柳际莺，休唱闲居赋。"
        ],
        "notes": "",
        "id": "7d03840b8b27eae7bb47d63f0ec16dfa"
    },
    {
        "author": "张鎡",
        "dynasty": "宋",
        "type": "词",
        "rhythmic": "夜游宫",
        "title": "",
        "preface": "",
        "paragraphs": [
            "鹊相庞儿谁有。",
            "兀底便、笔描不就。",
            "小邈如何敢出手。",
            "细端相，甚精神、甚洗漱。",
            "到老长厮守。",
            "不吃饭、也须唧𠺕。",
            "你待包弹怎开口。",
            "暖底雪，活底花，嫩底柳。"
        ],
        "notes": "",
        "id": "38d16298dc50e9e268f1f6d84cfd0dab"
    },
    {
        "author": "张鎡",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "手种满阑花，瑞露一枝先坼。",
            "拄个杖儿来看，两三人门客。",
            "今朝欢笑且衔杯，休更问明日。",
            "此意悠然谁会，有湖边风月。"
        ],
        "notes": "",
        "id": "308a0eadcacbf034e4900b1f66fb7e86"
    },
    {
        "author": "张鎡",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "人在骖鸾深院。",
            "误认落梅疏片。",
            "零乱舞东风，云淡水平天远。",
            "帘卷。",
            "帘卷。",
            "飞上绣裀不见。"
        ],
        "notes": "",
        "id": "c61155f44b92f73cb365268038b332fb"
    },
    {
        "author": "张鎡",
        "dynasty": "宋",
        "type": "词",
        "rhythmic": "御街行",
        "title": "",
        "preface": "",
        "paragraphs": [
            "良宵无意贪游玩。",
            "奈怜友、闲呼唤。",
            "六街非是少人行，不似旧时风范。",
            "笙歌零落，绮罗销减，枉了心情看。",
            "思量往事堪肠断。",
            "怕频到、帘儿畔。",
            "朦胧月下却归来，指望阿谁收管。",
            "低头注定，两汪儿泪，百计难销遣。"
        ],
        "notes": "",
        "id": "13585dbebbb1c132d46bbd10cc3fa18f"
    },
    {
        "author": "张鎡",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "东吴名胜，有高楼直在，浮云齐处。",
            "十二阑干邀远望，历历斜阳烟树。",
            "香径人稀，屧廊山绕，往事今何许。",
            "一天和气，为谁吹散疏雨。",
            "知是兰省星郎，朱轮森戟，与风光为主。",
            "暇日登携多雅致，容我追随临赋。",
            "小宴重开，晚寒初劲，还下危梯去。",
            "烛花红坠，瑞堂犹按歌舞。"
        ],
        "notes": "",
        "id": "1395d53f7b96030a5eed519dfa9016a6"
    },
    {
        "author": "张鎡",
        "dynasty": "宋",
        "type": "词",
        "rhythmic": "感皇恩",
        "title": "",
        "preface": "",
        "paragraphs": [
            "诗眼看青天，几多虚旷。",
            "雨过凉生气萧爽。",
            "白云无定，吹散作、鳞鳞琼浪。",
            "尚馀星数点，浮空上。",
            "明月飞来，寒光磨荡。",
            "仿佛轮间桂枝长。",
            "倚风归去，纵长啸、一声悠扬。",
            "乡摇山岳影，秋悲壮。"
        ],
        "notes": "",
        "id": "a2fcaf4dcacf1520b039ecc7fc116388"
    },
    {
        "author": "张鎡",
        "dynasty": "宋",
        "type": "词",
        "rhythmic": "折丹桂",
        "title": "",
        "preface": "",
        "paragraphs": [
            "玉为楼观银为地。",
            "秋到中分际。",
            "淡金光衬水晶球，上碧虚、千万里。",
            "香风浩荡吹蟾桂。",
            "影落澄波底。",
            "揭天箫鼓要诗成，任惊觉、鱼龙睡。"
        ],
        "notes": "",
        "id": "59397b7c4f23a1321b49181db6ad5804"
    },
    {
        "author": "张鎡",
        "dynasty": "宋",
        "type": "词",
        "rhythmic": "昭君怨",
        "title": "",
        "preface": "",
        "paragraphs": [
            "月在碧虚中住。",
            "人向乱荷中去。",
            "花气杂风凉。",
            "满船香。",
            "云被歌声摇动。",
            "酒被诗情掇送。",
            "醉里卧花心。",
            "拥红衾。"
        ],
        "notes": "",
        "id": "9843e087347f11fa02bc83e9689e5e46"
    },
    {
        "author": "张鎡",
        "dynasty": "宋",
        "type": "词",
        "rhythmic": "昭君怨",
        "title": "",
        "preface": "",
        "paragraphs": [
            "船过柳湾亭曲。",
            "万叶圆荷浮绿。",
            "月照水珠明。",
            "一池星。",
            "光透玻璃香蒂。",
            "梦入藕丝中戏。",
            "却上小金台。",
            "罢归来。"
        ],
        "notes": "",
        "id": "357ece518f05fdcd712d44d4fc512818"
    },
    {
        "author": "张鎡",
        "dynasty": "宋",
        "type": "词",
        "rhythmic": "昭君怨",
        "title": "",
        "preface": "",
        "paragraphs": [
            "拂晓拿舟东去。",
            "细看荷花垂露。",
            "红绿总吹香。",
            "一般凉。",
            "会享人天清福。",
            "休把两眉轻蹙。",
            "谁道做神仙。",
            "戴貂蝉。"
        ],
        "notes": "",
        "id": "54653db4e617bc180d13d4678fdd5434"
    },
    {
        "author": "张鎡",
        "dynasty": "宋",
        "type": "词",
        "rhythmic": "木兰花慢",
        "title": "",
        "preface": "",
        "paragraphs": [
            "年年三月二，是居士、始生朝。",
            "念绿鬓功名，初心已负，难报劬劳。",
            "天留帝城胜处，汇平湖、远岫碧岧嶢。",
            "竹色诗书燕几，柳阴桃杏横桥。",
            "西邻东舍不难招。",
            "大半是渔樵。",
            "任翁媪欢呼，儿孙歌笑，野具村醪。",
            "醉来便随鹤舞，看清风、送月过松梢。",
            "百岁因何快乐，尽从心底逍遥。"
        ],
        "notes": "",
        "id": "4289e82315eb05d0d31383a5ee5ef2c7"
    },
    {
        "author": "张鎡",
        "dynasty": "宋",
        "type": "词",
        "rhythmic": "杨柳枝",
        "title": "",
        "preface": "",
        "paragraphs": [
            "绿蜡芽疏雪一包。",
            "绽云梢。",
            "清香却暑置堂坳。",
            "晚风飘。",
            "冰雹无声栖碧叶，笑仍娇。",
            "相随茉莉展轻绡。",
            "伴凉宵。"
        ],
        "notes": "",
        "id": "417b46d7911f0f10a19d5e46c80da88a"
    },
    {
        "author": "张鎡",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "雨后天涯。",
            "微云送晚，过尽归鸦。",
            "何处开尊，海棠亭小，飞燕风斜。",
            "有人粲玉娇花。",
            "更翳凤、曾游帝家。",
            "长远身心，温柔情态，不枉多他。"
        ],
        "notes": "",
        "id": "8955a5503a9eb3556be43be5fe5ce7ff"
    },
    {
        "author": "张鎡",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "烟淡波平。",
            "蓬松岸蓼，红浅红深。",
            "满院西风，连宵良月，几处清砧。",
            "区区宦海浮沈。",
            "幸隐去、将愁素心。",
            "两鬓吴霜，一屏秦梦，谁是知音。"
        ],
        "notes": "",
        "id": "3ef148016db179f9476222c389f44c96"
    },
    {
        "author": "张鎡",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "一望清溪。",
            "两堤翠阴，半纸新诗。",
            "凉满衣裳，香生笔砚，风动窗扉。",
            "月明撑过船儿。",
            "载龙玉、双娥对吹。",
            "竹外山亭，花边水槛，不醉休归。"
        ],
        "notes": "",
        "id": "63c86642df3c7be4d6d5c7f7fbd5df2a"
    },
    {
        "author": "张鎡",
        "dynasty": "宋",
        "type": "词",
        "rhythmic": "梦游仙・戚氏",
        "title": "",
        "preface": "",
        "paragraphs": [
            "归兴动，骑鹤下青冥。",
            "几点山河浮色界，一簪风露拂寒星。",
            "银汉悄无声。",
            "鸾啸舞，仙乐送霓旌。",
            "摘得琪花飞散了，却将何物送仙卿。",
            "衣上彩云轻。"
        ],
        "notes": "",
        "id": "387e2d838e15764a9cb254da625db940"
    },
    {
        "author": "张鎡",
        "dynasty": "宋",
        "type": "词",
        "rhythmic": "梦游仙・戚氏",
        "title": "",
        "preface": "",
        "paragraphs": [
            "飞梦去，闲到玉京游。",
            "尘隔天高那得暑，月明云薄淡於秋。",
            "宫殿锁金虬。",
            "冰佩冷，风扬紫绡裘。",
            "五色光中瞻帝所，方知碧落胜炎洲。",
            "香雾湿帘钩。"
        ],
        "notes": "",
        "id": "bcb55d86dad5f339303a782b20a85067"
    },
    {
        "author": "张鎡",
        "dynasty": "宋",
        "type": "词",
        "rhythmic": "梦游仙・戚氏",
        "title": "",
        "preface": "",
        "paragraphs": [
            "晴昼永，闲步小园中。",
            "羽帔云轻苍佩响，宝冠星莹绀纱笼。",
            "波秀浅蛾峰。",
            "琳洞窈，人静理丝桐。",
            "泛指馀音摇桂影，过墙高韵入松风。",
            "月上翠楼东。"
        ],
        "notes": "",
        "id": "f4527d8f804a5234e685f007c5cfb164"
    },
    {
        "author": "张鎡",
        "dynasty": "宋",
        "type": "词",
        "rhythmic": "梦游仙・戚氏",
        "title": "",
        "preface": "",
        "paragraphs": [
            "骖鸾侣，娇小怯云期。",
            "柳戏花游能几日，顿抛尘幻学希夷。",
            "清梦到瑶池。",
            "霞袂稳，那顾缕金衣。",
            "自与长生分姓谱，恰逢长老铸丹时。",
            "此意有谁知。"
        ],
        "notes": "",
        "id": "f160db0ad8ca8c25a4d70aa12354844f"
    },
    {
        "author": "张鎡",
        "dynasty": "宋",
        "type": "词",
        "rhythmic": "江城子",
        "title": "",
        "preface": "",
        "paragraphs": [
            "春风旗鼓石头城。",
            "急麾兵。",
            "斩长鲸。",
            "缓带轻裘，乘胜讨蛮荆。",
            "蚁聚蜂屯三十万，军面缚，赴行营。",
            "舳舻千里大江横。",
            "凯歌声。",
            "犬羊惊。",
            "尊俎风流，谈笑酒徐倾。",
            "北望旄头今已灭，河汉淡，两台星。"
        ],
        "notes": "",
        "id": "b3cb763dff0411784739061387a0f03d"
    },
    {
        "author": "张鎡",
        "dynasty": "宋",
        "type": "词",
        "rhythmic": "江城子",
        "title": "",
        "preface": "",
        "paragraphs": [
            "试霜池面浅粼粼。",
            "鹊飞晴。",
            "远峰明。",
            "蓬岛群仙，来过瑞云清。",
            "龙榜当年人第一，黄叔度，是前生。",
            "玉堂行见演丝纶。",
            "彩毫轻。",
            "思难停。",
            "醉里长鲸，翻浪吸东溟。",
            "谢女风流相称好，今母更，鬓常青。"
        ],
        "notes": "",
        "id": "2e39e8f46a56bf52764ddd68df1cbfe6"
    },
    {
        "author": "张鎡",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "无计长留月里花。",
            "收英巧付火前茶。",
            "绿尘飞处粉芳华。",
            "午夜露浓天竺径，一秋香满玉川家。",
            "扫除残梦入云涯。"
        ],
        "notes": "",
        "id": "c6cfaee2f52c248227b821edf9325b89"
    },
    {
        "author": "张鎡",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "猬房秋熟。",
            "紫实包黄玉。",
            "吹叶风高销旧绿。",
            "疏影半遮茅屋。",
            "山居未觉全贫。",
            "园收今岁盈囷。",
            "自拨砖炉松火，细煨分饷幽人。"
        ],
        "notes": "",
        "id": "7ca8bbac12a3a592e2d60990f9d9b0a0"
    },
    {
        "author": "张鎡",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "苍涯叠嶂。",
            "有路梯云上。",
            "忽见地平方数丈。",
            "坐石风林相向。",
            "凤膺时作龙声。",
            "夜深惊动寒星。",
            "几点光芒欲下，傍人头上来听。"
        ],
        "notes": "",
        "id": "a87ce114fa34651a394b96e528a5bf84"
    },
    {
        "author": "张鎡",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "月洗高梧，露漙幽草，宝钗楼外秋深。",
            "土花沿翠，萤火坠墙阴。",
            "静听寒声断续，微韵转、凄咽悲沈。",
            "争求侣，殷勤劝织，促破晓机心。",
            "儿时，曾记得，呼灯灌穴，敛步随音。",
            "任满身花影，犹自追寻。",
            "携向花堂戏斗，亭台小、笼巧妆金。",
            "今休说，从渠床下，凉夜伴孤吟。"
        ],
        "notes": "",
        "id": "bb07e03b731be58134a853d74e00bc5e"
    },
    {
        "author": "张鎡",
        "dynasty": "宋",
        "type": "词",
        "rhythmic": "烛影摇红",
        "title": "",
        "preface": "",
        "paragraphs": [
            "宿雨初乾，舞梢烟瘦金丝袅。",
            "嫩云扶日破新晴，旧碧寻芳草。",
            "幽径兰芽尚小。",
            "怪今年、春归太早。",
            "柳塘花院，万朵红莲，一宵开了。",
            "梅雪翻空，忍教轻趁东风老。",
            "粉围香阵拥诗仙，战退春寒峭。",
            "现乐歌弹闹晓。",
            "宴亲宝、团圞同笑。",
            "醉归时候，月过珠楼，参横蓬岛。"
        ],
        "notes": "",
        "id": "beae09ab2ec4de43a77b1a890656b18e"
    },
    {
        "author": "张鎡",
        "dynasty": "宋",
        "type": "词",
        "rhythmic": "玉团儿",
        "title": "",
        "preface": "",
        "paragraphs": [
            "晓来一阵金风劣。",
            "把阆海、檀霞细屑。",
            "依就花儿，深藏叶底，不教人折。",
            "初开数朵谁知得。",
            "却又是、金风漏泄。",
            "吹起清芬，露成香露，月成香月。"
        ],
        "notes": "",
        "id": "662e9721291f989b74984d0dc1051330"
    },
    {
        "author": "张鎡",
        "dynasty": "宋",
        "type": "词",
        "rhythmic": "瑞鹤仙",
        "title": "",
        "preface": "",
        "paragraphs": [
            "喜浓寒乍退。",
            "风共日、已作深春天气。",
            "轻车载歌吹。",
            "选名坊闲玩，落梅秾李。",
            "无端雨细。",
            "动清愁、聊成浅醉。",
            "怅年时、携手同来，笑里绣帘斜倚。",
            "佳节匆匆又至。",
            "抚事惊心，忍堪重记。",
            "阑情倦意。",
            "行不是，坐不是。",
            "闷归来，已早游人回尽，灯暗重门欲闭。",
            "念欢娱、最是今宵，怎知恁地。"
        ],
        "notes": "",
        "id": "7ad2e876a94dbf465964db74568ef8df"
    },
    {
        "author": "张鎡",
        "dynasty": "宋",
        "type": "词",
        "rhythmic": "眼儿媚",
        "title": "",
        "preface": "",
        "paragraphs": [
            "玄霜凉夜铸瑶丹。",
            "飘落翠藤间。",
            "西风万颗，明珠巧缀，零露初漙。",
            "诗人那识风流品，马乳漫堆盘。",
            "玉纤旋摘，银罂分酿，莫负清欢。"
        ],
        "notes": "",
        "id": "ae13b5c20eaa21918df8765678c0211c"
    },
    {
        "author": "张鎡",
        "dynasty": "宋",
        "type": "词",
        "rhythmic": "眼儿媚",
        "title": "",
        "preface": "",
        "paragraphs": [
            "山矾风味木樨魂。",
            "高树绿堆云。",
            "水光殿侧，月华楼畔，晴雪纷纷。",
            "何如且向南湖住，深映竹边门。",
            "月儿照著，风儿吹动，香了黄昏。"
        ],
        "notes": "",
        "id": "2c94b18a1edae9a145787be4b8420d52"
    },
    {
        "author": "张鎡",
        "dynasty": "宋",
        "type": "词",
        "rhythmic": "眼儿媚",
        "title": "",
        "preface": "",
        "paragraphs": [
            "凄风吹露湿银床。",
            "凉月到西厢。",
            "蛩声未苦，桐阴先瘦，愁与更长。",
            "起来没个人偢采，枕上越思量。",
            "眼儿业重，假饶略睡，又且何妨。"
        ],
        "notes": "",
        "id": "2a53728125e2fde3b4d76da7d3073168"
    },
    {
        "author": "张鎡",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "藤床巧织波文小。",
            "翻书欲睡莺惊觉。",
            "绕舍灿明霞。",
            "短长旌节花。",
            "此身无系著。",
            "南北东西乐。",
            "碧宇朗吟归。",
            "天风香染衣。"
        ],
        "notes": "",
        "id": "97b77e28541bd7c2d226c2cbe527bb61"
    },
    {
        "author": "张鎡",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "前生曾是风流侣。",
            "返魂却向南枝住。",
            "疏影卧晴溪。",
            "恰如沙暖时。",
            "绿窗娇插鬓。",
            "依约犹交颈。",
            "微笑语还羞。",
            "愿郎同白头。"
        ],
        "notes": "",
        "id": "788ba97dfd53aa8fd7687763e98d9e44"
    },
    {
        "author": "张鎡",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "风流不把花为主。",
            "多情管定烟和雨。",
            "潇洒绿衣长。",
            "满身无限凉。",
            "文笺舒卷处。",
            "似索题诗句。",
            "莫凭小阑干。",
            "月明生夜寒。"
        ],
        "notes": "",
        "id": "75d07e15887b3cb089e819dcaeb1e256"
    },
    {
        "author": "张鎡",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "妆浓未试芙蓉脸。",
            "却扇凉犹浅。",
            "粉轻红袅一生娇。",
            "风外细香时伴、湿云飘。",
            "双飞属玉来还去。",
            "谁识幽闲趣。",
            "莫教疏雨暗黄昏。",
            "已是不禁秋色、怕销魂。"
        ],
        "notes": "",
        "id": "c555ac5e6e698315866b0a37623a7452"
    },
    {
        "author": "张鎡",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "洒面松风凉似水，下看冰泉，喷薄溪桥底。叠叠层峰相对起，家居却在深山里。",
            "枝上凌霄红绕翠，飘下红英，翠影争摇曳。今夜岩扉休早闭，月明定有飞仙至。"
        ],
        "notes": "",
        "id": "3f4b138515135ff4c77e70fc405da172"
    },
    {
        "author": "张鎡",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "门外沧洲山色近，鸥鹭双双，恼乱行云影。翠拥高筠阴满径，帘垂尽日林堂静。",
            "明月飞来烟欲暝，水面天心，两个黄金镜。慢飐轻摇风不定，渔歌欸乃谁同听。"
        ],
        "notes": "",
        "id": "b1f17e05cc2e38663e03306fa2680490"
    },
    {
        "author": "张鎡",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "杨柳秋千旗斗舞，漠漠轻烟，罩定黄鹂语。红滴海棠娇半吐，燕脂水似朝来雨。",
            "行过池边携手路，都把多情，变作无情绪。惟有东风知住处，凭君送取温存去。"
        ],
        "notes": "",
        "id": "0ae2b0da08ba0bf7e1f411a93bd5de5b"
    },
    {
        "author": "张鎡",
        "dynasty": "宋",
        "type": "词",
        "rhythmic": "诉衷情",
        "title": "",
        "preface": "",
        "paragraphs": [
            "筠笼白雁得时双。",
            "一自戏回塘。",
            "冰魂问归何处，明月影中藏。",
            "苹蓼岸，镇相将。",
            "忍思量。",
            "晓昏应是，梦绕江湖，怕见鸳鸯。"
        ],
        "notes": "",
        "id": "540a20c5427a73ea48a3550564273f44"
    },
    {
        "author": "张鎡",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "何许住，不属西湖烟雨。",
            "雪后偏怜香猛处，全胜开半树。",
            "试倩暖云收贮，桃杏尽教羞妒。",
            "只把新词林下去，一春休著雨。"
        ],
        "notes": "",
        "id": "c399a0ddc77f62da53c835f7cd5995db"
    },
    {
        "author": "张鎡",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "秋淡淡，弥望暮天云暗。",
            "窗小新糊便老眼，不应疏酒盏。",
            "菊净橙香霜晚，何处数声来雁。",
            "飞下湖边红蓼岸，有诗方许看。"
        ],
        "notes": "",
        "id": "d4dd087bbf93e6a3f1d7ad65bae7e920"
    },
    {
        "author": "张鎡",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "看了梅花去。",
            "要东风、攀翻飞雪，与君同赋。",
            "海内从来天际眼，一笑平窥千古。",
            "待翦尽、烛花红吐。",
            "久矣南湖无此客，似乔松、万丈凌霄举。",
            "飞欬唾，扫尘土。",
            "承平气象森眉宇。",
            "想天家、骖鸾洞里，细烟冰雾。",
            "我亦秦关归未得，谁念干将醉扶。",
            "拼良夜、敧横冠屦。",
            "莫欢潇湘居尚远，拥戎轺万骑鸣笳鼓。",
            "云正锁，汴京路。"
        ],
        "notes": "",
        "id": "847498ecc3438154dfbf81c1893f9842"
    },
    {
        "author": "张鎡",
        "dynasty": "宋",
        "type": "词",
        "rhythmic": "醉高楼",
        "title": "",
        "preface": "",
        "paragraphs": [
            "浮云散，天似碧琉璃。",
            "月正是、上弦时。",
            "姮娥蟾兔俱何在，广寒宫殿不应亏。",
            "这神功，千万世，有谁知。",
            "甚知解、催人须鬓老。",
            "更不算、将人情绪恼。",
            "撺掇酒，撼摇诗。",
            "山头望伴疏星落，庭前看照好花移。",
            "夜无眠，应笑我，怎如痴。"
        ],
        "notes": "",
        "id": "fa4049791e36a93b166bb8d80fed924c"
    },
    {
        "author": "张鎡",
        "dynasty": "宋",
        "type": "词",
        "rhythmic": "长相思",
        "title": "",
        "preface": "",
        "paragraphs": [
            "晴时看。",
            "雨时看。",
            "红绿云中驾彩鸾。",
            "阳台梦未阑。",
            "咏伊难。",
            "画伊难。",
            "服透东皇九转丹。",
            "光生玉炼颜。"
        ],
        "notes": "",
        "id": "746a179deb448533e766b3e4f67e42df"
    },
    {
        "author": "张鎡",
        "dynasty": "宋",
        "type": "词",
        "rhythmic": "霜天晓角",
        "title": "",
        "preface": "",
        "paragraphs": [
            "荷花闲拨。",
            "撑破玻璃滑。",
            "拂拂香风微度，吹雪乱、数根发。",
            "弄泉罗盖匝。",
            "万颗真珠撒。",
            "唱我莲歌归去，凌波步、水仙袜。"
        ],
        "notes": "",
        "id": "d2c9d1077556fd2e2bc6b557d3bbcc7c"
    },
    {
        "author": "张鎡",
        "dynasty": "宋",
        "type": "词",
        "rhythmic": "风入松",
        "title": "",
        "preface": "",
        "paragraphs": [
            "小樊标韵称香山。",
            "压尽花间。",
            "便须著个楼儿住，彩鸾看、飞舞妖闲。",
            "珠佩时因醉解，云扉常为春关。",
            "耳边属付话儿奸。",
            "休放蛮檀。",
            "绿窗惟怕今宵梦，莺声巧、春满阑干。",
            "待把衷肠教与，却愁长远都难。"
        ],
        "notes": "",
        "id": "14fb2ac629644e9d8a9fd793e2d0c178"
    },
    {
        "author": "张鎡",
        "dynasty": "宋",
        "type": "词",
        "rhythmic": "鹊桥仙",
        "title": "",
        "preface": "",
        "paragraphs": [
            "连汀接渚，萦蒲带藻，万镜香浮光满。",
            "湿烟吹霁木栏轻，照波底、红娇翠腕。",
            "玉纤采处，银笼携去，一曲山长水远。",
            "采鸳双惯贴人飞，恨南浦、离多梦短。"
        ],
        "notes": "",
        "id": "dfac39027408ca17460730241e64182a"
    },
    {
        "author": "张鎡",
        "dynasty": "宋",
        "type": "词",
        "rhythmic": "鹊桥仙",
        "title": "",
        "preface": "",
        "paragraphs": [
            "暑云犹在，澄空欲变，入夜俳徊庭际。",
            "新秋知是昨宵来，爱残月、纤纤西坠。",
            "芭蕉老大，流萤衰倦，静里细观天意。",
            "轻风未有半分凉，奈人道、今宵好睡。"
        ],
        "notes": "",
        "id": "78e248993d7238a1dff5cd667ea1237e"
    },
    {
        "author": "张鎡",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "不似琵琶不似琴。",
            "四弦陶写晋人心。",
            "指尖历历泉鸣涧，腹上锵锵玉振金。",
            "天外曲，月边音。",
            "为君转轴拟秋砧。",
            "又成雅集相依坐，清致高标记竹林。"
        ],
        "notes": "",
        "id": "ae3c077b48cdf51c28b64a38b7d9b0f0"
    },
    {
        "author": "张鎡",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "闲立飞虹远兴长。",
            "一方云锦荐疏凉。",
            "翻风翠盖无尘土，出水红妆有艳香。",
            "携靓侣，泛轻航。",
            "棹歌惊起野鸳鸯。",
            "同过清夏看新月，茉莉花园小象床。"
        ],
        "notes": "",
        "id": "d85beef6ed554dd83ae0739016a59c1d"
    },
    {
        "author": "张鎡",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "阴阴一架绀云凉。",
            "袅袅千丝翠蔓长。",
            "紫玉乳圆秋结穗，水晶珠莹露凝浆。",
            "相并熟，试新尝。",
            "累累轻翦粉痕香。",
            "小槽压就西凉酒，风月无边是醉乡。"
        ],
        "notes": "",
        "id": "716ec2e84f05ee0a182434e90e6e8569"
    }
]