[
    {
        "author": "张聿",
        "dynasty": "唐",
        "type": "诗",
        "rhythmic": "",
        "title": "圆灵水镜",
        "preface": "",
        "paragraphs": [
            "凤池开月镜，清莹写寥天。",
            "影散微波上，光含片玉悬。",
            "菱花凝泛滟，桂树暎清鲜。",
            "乐广披云日，山涛卷雾年。",
            "濯缨何处去，鉴物自堪妍。",
            "回首看云液，蟾蜍势正圆。"
        ],
        "notes": "",
        "id": "6e20ddb41bc96b9e91cc35ca05d1a270"
    },
    {
        "author": "张聿",
        "dynasty": "唐",
        "type": "诗",
        "rhythmic": "",
        "title": "景风扇物",
        "preface": "",
        "paragraphs": [
            "何处青苹末，呈祥起远空。",
            "晓来摇草树，轻度净尘蒙。",
            "水上微波动，林前媚景通。",
            "寥天鸣万籁，兰径长幽藂。",
            "渐飏抟扶势，应从槖籥功。",
            "开襟若有日，愿覩大王风。"
        ],
        "notes": "",
        "id": "786a9330e2e69d4de40e54295689f68e"
    },
    {
        "author": "张聿",
        "dynasty": "唐",
        "type": "诗",
        "rhythmic": "",
        "title": "劒化为龙",
        "preface": "",
        "paragraphs": [
            "古劒诚难屈，精明有所从。",
            "沈埋方出狱，合会却成龙。",
            "牛斗光初歇，蜿蜒气渐浓。",
            "云涛透百丈，水府跃千重。",
            "拖尾迷莲锷，张鳞露锦容。",
            "至今沙岸下，谁得覩玄踪。"
        ],
        "notes": "",
        "id": "1b905e9d8169a8de378ad946f0b4a2b9"
    },
    {
        "author": "张聿",
        "dynasty": "唐",
        "type": "诗",
        "rhythmic": "",
        "title": "余瑞麦",
        "preface": "",
        "paragraphs": [
            "瑞麦生尧日，芃芃雨露偏。",
            "两岐分更合，异亩颕仍连。",
            "冀获明王庆，宁唯太守贤。",
            "仁风吹靡靡，甘雨长芊芊。",
            "圣德应多稔，皇家配有年。",
            "已闻天下泰，谁为济西田。"
        ],
        "notes": "",
        "id": "22b129843ec77ed8a0d9d1aa5f656978"
    },
    {
        "author": "张聿",
        "dynasty": "唐",
        "type": "诗",
        "rhythmic": "",
        "title": "赋得[首夏]犹清和",
        "preface": "",
        "paragraphs": [
            "早夏宜春景，和光起禁城。",
            "祝融将御节，炎帝启朱明。",
            "日送残花晚，风过御苑清。",
            "郊原浮麦气，池沼发荷英。",
            "树影临山动，禽飞入汉轻。",
            "幸逢尧禹化，全胜谷中情。"
        ],
        "notes": "",
        "id": "e70d3938e219528cee02f6ec00c2cec4"
    },
    {
        "author": "张聿",
        "dynasty": "唐",
        "type": "诗",
        "rhythmic": "",
        "title": "膏泽多丰年",
        "preface": "",
        "paragraphs": [
            "空（原缺姓名，据目录补。",
            "《全唐诗》四六六作薛存诚，第四句「庾」《文苑英华》作「庆」，又七八七列入佚名。",
            "）。"
        ],
        "notes": "",
        "id": "8a04958776b3c881f8047d369defd4e4"
    },
    {
        "author": "张聿",
        "dynasty": "唐",
        "type": "诗",
        "rhythmic": "",
        "title": "望禁苑祥光",
        "preface": "",
        "paragraphs": [
            "空（原缺姓名，据目录补。",
            "《全唐诗》七八七列入佚名，第七句「鼎气」《文苑英华》作「暴气」○以上《文苑英华》一八○《省试》。",
            "）。"
        ],
        "notes": "",
        "id": "8a04958776b3c881f8047d369defd4e4"
    }
]