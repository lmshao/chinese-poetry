[
    {
        "author": "曾揆",
        "dynasty": "宋",
        "type": "诗",
        "rhythmic": "",
        "title": "题资福院平绿轩",
        "preface": "",
        "paragraphs": [
            "终日劳劳雁鹜行，偶然来访赞公房。",
            "扶疏草木四围合，萦绕溪流一带长。",
            "倚槛岂能成杰句，把杯多是说名方。",
            "问师乞取安心法，宴坐蒲团对佛香。"
        ],
        "notes": "",
        "id": "d747840859a3c98e6767ee8f61203a90"
    },
    {
        "author": "曾揆",
        "dynasty": "宋",
        "type": "词",
        "rhythmic": "南柯子・南歌子",
        "title": "",
        "preface": "",
        "paragraphs": [
            "桐叶凉生夜，藕花香满时。",
            "几多离思有谁知。",
            "遥望盈盈一水、抵天涯。",
            "雨洒征衣泪，月颦分镜眉。",
            "相逢又是隔年期。",
            "不似画桥归燕、解于飞。"
        ],
        "notes": "",
        "id": "cd6d1a12887eea4f50be01d4a43e2bf1"
    },
    {
        "author": "曾揆",
        "dynasty": "宋",
        "type": "词",
        "rhythmic": "眼儿媚",
        "title": "",
        "preface": "",
        "paragraphs": [
            "芙蓉帐冷翠衾单。",
            "魂梦几曾闲。",
            "怎禁未许，茫茫烟水，叠叠云山。",
            "去时频把归期约，远不过春残。",
            "而今已是，荷花开了，犹倚栏干。"
        ],
        "notes": "",
        "id": "d00f18bf24a43f842b76ff9fa219e5c3"
    },
    {
        "author": "曾揆",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "檐雨轻敲夜夜，墙云低度朝朝。",
            "日长天气已无聊。",
            "何况洞房人悄。",
            "眉共新荷不展，心随垂柳频摇。",
            "午眠仿佛见金翘。",
            "惊觉数声啼鸟。"
        ],
        "notes": "",
        "id": "284ba4085543cfe5e1b8890d3e274390"
    },
    {
        "author": "曾揆",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "深院寂，一点春灯衔壁。",
            "空说销愁须酒力，病多禁未得。",
            "遥望西楼咫尺，争信今宵思忆。",
            "伴我枕头双泪湿，梧桐秋雨滴。"
        ],
        "notes": "",
        "id": "b26c25288671a1f4066e2fa2914ed8dd"
    },
    {
        "author": "曾揆",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "山衔日，泪洒西风独立。",
            "一叶扁舟流水急，转头无处觅。",
            "去则而今已去，忆则如何不忆。",
            "明日到家应记得，寄书回雁翼。"
        ],
        "notes": "",
        "id": "fce34d3df11a3a4a79f697e15ede226f"
    }
]