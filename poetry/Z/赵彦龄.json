[
    {
        "author": "赵彦龄",
        "dynasty": "宋",
        "type": "诗",
        "rhythmic": "",
        "title": "登般若台",
        "preface": "",
        "paragraphs": [
            "拨置文书强作闲，佩壶聊得共跻攀。",
            "归云不识游人意，遮尽江南一带山。"
        ],
        "notes": "",
        "id": "82b4b7775f477961a9843c2d1309a224"
    },
    {
        "author": "赵彦龄",
        "dynasty": "宋",
        "type": "诗",
        "rhythmic": "",
        "title": "题巾山",
        "preface": "",
        "paragraphs": [
            "一夜空山闻杜鹃，落花流水两茫然。",
            "凭栏不觉春归去，目极平芜绿际天。"
        ],
        "notes": "",
        "id": "22ea9c7bd6af31b04ef2f8052cc7f47b"
    },
    {
        "author": "赵彦龄",
        "dynasty": "宋",
        "type": "诗",
        "rhythmic": "",
        "title": "题南峰精舍蓝光轩",
        "preface": "",
        "paragraphs": [
            "一溪带郭静潺湲，寺在溪旁碧岫巅。",
            "塔影远连空翠坞，钟声高入蔚蓝天。",
            "竹房僧定侵窗月，沙步人稀满树烟。",
            "刚被名缰挽归去，久居应作地行仙。"
        ],
        "notes": "",
        "id": "64e0e8c30f55f9d3ba4d8e14bef03bc6"
    }
]