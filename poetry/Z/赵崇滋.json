[
    {
        "author": "赵崇滋",
        "dynasty": "宋",
        "type": "诗",
        "rhythmic": "",
        "title": "悼步月",
        "preface": "",
        "paragraphs": [
            "雁过妆楼人不见，断肠又是一黄昏。",
            "不知天上婵娟影，能照人间寂寞魂。",
            "响屧廊深空认步，唾茸窗暖尚留痕。",
            "合将一把香酥骨，葬在巫阳云雨村。"
        ],
        "notes": "",
        "id": "ff003bd66563885cdb30920838b03c01"
    },
    {
        "author": "赵崇滋",
        "dynasty": "宋",
        "type": "诗",
        "rhythmic": "",
        "title": "赵容州新居",
        "preface": "",
        "paragraphs": [
            "旧日水心路，新添赵倚楼。",
            "诗名不寂寞，此地合风流。",
            "隔浦荷花雨，当门杜若秋。",
            "有时清兴到，夜半唤孤舟。"
        ],
        "notes": "",
        "id": "ed53fbbb6ed920b476e3d5eb5c368c5d"
    },
    {
        "author": "赵崇滋",
        "dynasty": "宋",
        "type": "诗",
        "rhythmic": "",
        "title": "春晚",
        "preface": "",
        "paragraphs": [
            "水边寂寂苍苔晚，犹有东风为掩扉。",
            "一砚落花人睡起，半帘微雨燕飞归。",
            "旧时小草尘侵户，隔日余薰润入衣。",
            "客又不来吟又懒，小山相对拂金徽。"
        ],
        "notes": "",
        "id": "91fb6707bb3bad258cdce45e9efab77a"
    },
    {
        "author": "赵崇滋",
        "dynasty": "宋",
        "type": "诗",
        "rhythmic": "",
        "title": "客舍",
        "preface": "",
        "paragraphs": [
            "巷深人寂静，蛩守客床鸣。",
            "夜半后风雨，一灯前弟兄。",
            "愁来无好梦，吟到有新声。",
            "不信看双鬓，萧萧白几茎。"
        ],
        "notes": "",
        "id": "03b3a7e038e9aeca5d367550679863e3"
    },
    {
        "author": "赵崇滋",
        "dynasty": "宋",
        "type": "诗",
        "rhythmic": "",
        "title": "求酒赵评事",
        "preface": "",
        "paragraphs": [
            "半老情怀睡不能，小簷霜月当寒灯。",
            "无人来问相如渴，敲碎梅花一夜冰。"
        ],
        "notes": "",
        "id": "c46794fc838cb459ba7ae956b2d5ec88"
    },
    {
        "author": "赵崇滋",
        "dynasty": "宋",
        "type": "诗",
        "rhythmic": "",
        "title": "题飞霞观",
        "preface": "",
        "paragraphs": [
            "水上红云岸上风，玄都观里又相逢。",
            "世间是色皆为妄，好去桃花只种松。"
        ],
        "notes": "",
        "id": "087a31f332fa38ff8b6073a3778947fe"
    },
    {
        "author": "赵崇滋",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "事才有意终须失，人到无求始自高。",
            "贫悟交游秋后叶，老看富贵雾中花。",
            "从来尽说天堪问，天到如今亦厌烦。"
        ],
        "notes": "",
        "id": "404ba19faa0c3fec3453e5e911a5ed1c"
    },
    {
        "author": "赵崇滋",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "何消百万西湖宅，遇有梅花便可居。"
        ],
        "notes": "",
        "id": "afaed2ca2822e16424f6744c0e64fe1f"
    },
    {
        "author": "赵崇滋",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "落花遇雨扫不去，败草经春刬又生。"
        ],
        "notes": "",
        "id": "c530051a27d4fd5b83c97777144a85e6"
    }
]