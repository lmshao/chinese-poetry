[
    {
        "author": "詹琲",
        "dynasty": "唐",
        "type": "诗",
        "rhythmic": "",
        "title": "永嘉乱衣冠南度流落南泉作忆昔吟",
        "preface": "",
        "paragraphs": [
            "忆昔永嘉际，中原板荡年。",
            "衣冠坠涂炭，舆辂染腥膻。",
            "国势多危厄，宗人苦播迁。",
            "南来频洒泪，渴骥每思泉。"
        ],
        "notes": "",
        "id": "a03505252c0b064a3fc561830ff14197"
    },
    {
        "author": "詹琲",
        "dynasty": "唐",
        "type": "诗",
        "rhythmic": "",
        "title": "癸卯闽乱从弟监察御史敬凝迎仕别作",
        "preface": "",
        "paragraphs": [
            "一别几经春，栖迟晋水滨。",
            "鹡鸰长在念，鸿雁忽来宾。",
            "五斗嫌腰折，朋山刺眼新。",
            "善辞如复我，四海五湖身。"
        ],
        "notes": "",
        "id": "f09a591a21c63debfe3617cc4b7b97f6"
    },
    {
        "author": "詹琲",
        "dynasty": "唐",
        "type": "诗",
        "rhythmic": "",
        "title": "追和秦隐君辞荐之韵上陈侯乞归凤山",
        "preface": "",
        "paragraphs": [
            "谁言悦口是甘肥，独酌鹅儿噉翠微。",
            "蝇利薄于青纸扇，羊裘煖甚紫罗衣。",
            "心随倦鸟甘栖宿，目送征鸿远奋飞。",
            "击壤太平朝野客，凤山深处□生辉。"
        ],
        "notes": "",
        "id": "a6d82ce88208223dd67a69a35f2ca477"
    },
    {
        "author": "詹琲",
        "dynasty": "唐",
        "type": "诗",
        "rhythmic": "",
        "title": "承清隐命访刘处士已殁因吊以诗",
        "preface": "",
        "paragraphs": [
            "凤髻山前凤阁郎，耕云钓石久荒凉。",
            "我来吊旧多悲感，一纸哀辞酹一觞。",
            "（《嘉靖安溪县志》七）。"
        ],
        "notes": "",
        "id": "0164e944a6870d9a7e0d078a8cbbfc5f"
    },
    {
        "author": "詹琲",
        "dynasty": "唐",
        "type": "诗",
        "rhythmic": "",
        "title": "雨后溪边见早梅",
        "preface": "",
        "paragraphs": [
            "老干疎枝浸寒碧，浅香孤韵带微霜。",
            "迎风破萼未全折，含笑佳人对晓粧。"
        ],
        "notes": "",
        "id": "7ccffb2b336b3ac4c00900e8b9fc835b"
    },
    {
        "author": "詹琲",
        "dynasty": "唐",
        "type": "诗",
        "rhythmic": "",
        "title": "又一本",
        "preface": "",
        "paragraphs": [
            "老干疎枝浸寒碧，浅香孤韵湛清晨。",
            "招魂不用开屏障，惟有诗情当写真。"
        ],
        "notes": "",
        "id": "7ccffb2b336b3ac4c00900e8b9fc835b"
    },
    {
        "author": "詹琲",
        "dynasty": "唐",
        "type": "诗",
        "rhythmic": "",
        "title": "诏福建置惠民仓呈陈守御史",
        "preface": "",
        "paragraphs": [
            "闽邦赤子近来王，圣主忧勤念远方。",
            "酌取古人救荒政，颁为今日惠民仓。",
            "备先水旱民亡瘠，弊在侵移数谩张。",
            "我愿相君谨刑政，雨旸时若自平康。",
            "（同上七五一八「仓」字韵引詹琲《清隐集》）。"
        ],
        "notes": "",
        "id": "b8b69277396365a229bad44a8677bccc"
    }
]