[
    {
        "author": "张献民",
        "dynasty": "宋",
        "type": "诗",
        "rhythmic": "",
        "title": "山门六题寄圣俞",
        "preface": "",
        "paragraphs": [
            "文脊佳峰峦，烟云密帷幕。",
            "穷深到幽处，无路通马脚。",
            "天意忽芜没，神功为开凿。",
            "周环列苍石，直上撑碧落。",
            "伏暑坐其下，凛凛风霜作。",
            "俗客频往来，只恐却锁钥。"
        ],
        "notes": "",
        "id": "6258e29e31165b5b54da17700ec344e1"
    },
    {
        "author": "张献民",
        "dynasty": "宋",
        "type": "诗",
        "rhythmic": "",
        "title": "山门六题寄圣俞 山门",
        "preface": "",
        "paragraphs": [
            "无路可通文脊隈，山腰大辟门崔嵬。",
            "若非天地功破裂，定是鬼神力凿开。",
            "浑浑旁撑苍壁立，空空直贯清风来。",
            "祇应便彻仙源去，愿蹑飞云到玉台。"
        ],
        "notes": "",
        "id": "bc1196ed2b2c2f52d69e607b36d2a4f2"
    },
    {
        "author": "张献民",
        "dynasty": "宋",
        "type": "诗",
        "rhythmic": "",
        "title": "山门六题寄圣俞 朝阳洞",
        "preface": "",
        "paragraphs": [
            "撇衣秉火扪石入，路硬硗确黑如漆。",
            "穷深不见瞿硎生，洞中依旧石藏室。"
        ],
        "notes": "",
        "id": "ef9b50350efbf1e8c910e60c26fb9db1"
    },
    {
        "author": "张献民",
        "dynasty": "宋",
        "type": "诗",
        "rhythmic": "",
        "title": "山门六题寄圣俞 涟漪洞",
        "preface": "",
        "paragraphs": [
            "洞流何处窟穴断，泉向洞中源源生。",
            "潺潺万古流不尽，夜夜空照山月明。"
        ],
        "notes": "",
        "id": "5051805b7a109370dcd0016dab24fbaa"
    },
    {
        "author": "张献民",
        "dynasty": "宋",
        "type": "诗",
        "rhythmic": "",
        "title": "山门六题寄圣俞 碧云洞",
        "preface": "",
        "paragraphs": [
            "一窦险若到平处，裂壁忽见天共明。",
            "水深不敢投石响，潭中惟恐神龙惊。"
        ],
        "notes": "",
        "id": "e650f3726f104a99cf142d19d37d4f7b"
    },
    {
        "author": "张献民",
        "dynasty": "宋",
        "type": "诗",
        "rhythmic": "",
        "title": "山门六题寄圣俞 紫云岩 其一",
        "preface": "",
        "paragraphs": [
            "朝见紫云生霏霏，暮见紫云归戢戢。",
            "有时飞鸾舞上下，料是仙人潜出入。"
        ],
        "notes": "",
        "id": "03d9a8b95d80a6363c67208e349cfe4e"
    },
    {
        "author": "张献民",
        "dynasty": "宋",
        "type": "诗",
        "rhythmic": "",
        "title": "山门六题寄圣俞 紫云岩 其二",
        "preface": "",
        "paragraphs": [
            "日破阴蒙照岩顶，紫云一片拖晴影。",
            "溶溶泄泄晚不收，只疑便是壶中景。"
        ],
        "notes": "",
        "id": "40bd97548058218c1db6dc80a81f5e94"
    },
    {
        "author": "张献民",
        "dynasty": "宋",
        "type": "诗",
        "rhythmic": "",
        "title": "山门六题寄圣俞 夕阳岩 其一",
        "preface": "",
        "paragraphs": [
            "屹嵲欲到倚山脚，涵云泄雨摩半空。",
            "向晚呀然射颓照，叠石烂烂参差红。"
        ],
        "notes": "",
        "id": "d2cab443b82ad3379c1fbbcc8cfc1ca1"
    },
    {
        "author": "张献民",
        "dynasty": "宋",
        "type": "诗",
        "rhythmic": "",
        "title": "山门六题寄圣俞 夕阳岩 其二",
        "preface": "",
        "paragraphs": [
            "岩下夕阳烛已然，岩腰斜照光犹射。",
            "暮云残霭不能遮，始信仙居无昼夜。"
        ],
        "notes": "",
        "id": "be041223d6740a6520f368790c54eefb"
    }
]