[
    {
        "author": "张大直",
        "dynasty": "宋",
        "type": "诗",
        "rhythmic": "",
        "title": "题三洞",
        "preface": "",
        "paragraphs": [
            "雨过薰风吹面凉，芒鞋终日水云乡。",
            "可怜尘绪萦人久，頼有仙源引兴长。",
            "山鸟无心时自语，林花有意解留香。",
            "村醪不惜杖头费，渴似虹霓饮练光。"
        ],
        "notes": "",
        "id": "c69ff2e59a2790f729c2c872d99198f1"
    },
    {
        "author": "张大直",
        "dynasty": "宋",
        "type": "诗",
        "rhythmic": "",
        "title": "题庆云东洞",
        "preface": "",
        "paragraphs": [
            "个中别是一乾坤，蔼蔼祥云拥洞门。",
            "天柱遥知锁金阙，绛桥仍想接昆仑。",
            "仙人幻出珊瑚木，玉女妆成锦绣墩。",
            "石室霜台更奇绝，桃源从此不须论。"
        ],
        "notes": "",
        "id": "483452f5a2266759cb2c7461098bb5b6"
    },
    {
        "author": "张大直",
        "dynasty": "宋",
        "type": "诗",
        "rhythmic": "",
        "title": "题莲华西洞  其一",
        "preface": "",
        "paragraphs": [
            "先生自是大罗仙，一去尘寰不记年。",
            "道室只今丹灶在，石窗依旧碧萝缠。",
            "空来莲洞闻仙乐，那得桃源驾铁船。",
            "欲觅当年天井路，云蒸雾罩水潺湲。"
        ],
        "notes": "",
        "id": "2fd1ff3cf28dbd2c23c0465e61ce56f5"
    },
    {
        "author": "张大直",
        "dynasty": "宋",
        "type": "诗",
        "rhythmic": "",
        "title": "题莲华西洞  其二",
        "preface": "",
        "paragraphs": [
            "岩洞嵌空路险𪩘，神仙窟宅故应奇。",
            "涌云巧作莲幢仰，滴乳翻成石笋垂。",
            "琼树千年生异果，玉田四季产灵芝。",
            "真人隠壁君休问，驾鹤骖鸾自有时。"
        ],
        "notes": "",
        "id": "5e5b39c60922d3f98449656bcf0284eb"
    },
    {
        "author": "张大直",
        "dynasty": "宋",
        "type": "诗",
        "rhythmic": "",
        "title": "题含虚南洞",
        "preface": "",
        "paragraphs": [
            "云岭嵯峨挂夕阳，含虚南洞更徜徉。",
            "书堂犹觉宝薰在，石铫微闻仙茗香。",
            "遥想钓鱼台上客，飘然驾鹤白云乡。",
            "洪崖有路通仙岛，当日无人报始皇。"
        ],
        "notes": "",
        "id": "a2442ed0c980c11f418640eaf4d866f9"
    }
]