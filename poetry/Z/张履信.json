[
    {
        "author": "张履信",
        "dynasty": "宋",
        "type": "诗",
        "rhythmic": "",
        "title": "飞来峰",
        "preface": "",
        "paragraphs": [
            "飞来何处峰，木杪夜千尺。",
            "愁猿唤不譍，月色同一白。"
        ],
        "notes": "",
        "id": "76c785dc0d91982cb2e20acc0a60204b"
    },
    {
        "author": "张履信",
        "dynasty": "宋",
        "type": "诗",
        "rhythmic": "",
        "title": "冷泉亭",
        "preface": "",
        "paragraphs": [
            "水石一栏干，僧归四山静。",
            "携琴谱涧泉，月浸夜深冷。"
        ],
        "notes": "",
        "id": "305a9d36a44800cc90c9a3404497a9c1"
    },
    {
        "author": "张履信",
        "dynasty": "宋",
        "type": "诗",
        "rhythmic": "",
        "title": "翠微亭",
        "preface": "",
        "paragraphs": [
            "朝朝乌北出，夜夜乌南归。",
            "所谋在一食，所息在一枝。",
            "人生竟何得，与乌同此机。",
            "身世忽过虑，泉石良自怡。",
            "月上飞来峰，更谁登翠微。"
        ],
        "notes": "",
        "id": "c86d8e4cd57d34b2daba26af94e6aadb"
    },
    {
        "author": "张履信",
        "dynasty": "宋",
        "type": "诗",
        "rhythmic": "",
        "title": "访丹阳玉乳泉已变昏黑因赋诗",
        "preface": "",
        "paragraphs": [
            "观音寺里泉经品，今日唯存玉乳名。",
            "定是年来无陆子，甘香收入柳枝缾。"
        ],
        "notes": "",
        "id": "561ebe2abc31ba05397bd7d8fee3f89e"
    }
]