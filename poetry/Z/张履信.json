[
    {
        "author": "张履信",
        "dynasty": "宋",
        "type": "诗",
        "rhythmic": "",
        "title": "飞来峰",
        "preface": "",
        "paragraphs": [
            "飞来何处峰，木杪夜千尺。",
            "愁猿唤不譍，月色同一白。"
        ],
        "notes": "",
        "id": "028e84ea0c83df88497e94b32329e2d0"
    },
    {
        "author": "张履信",
        "dynasty": "宋",
        "type": "诗",
        "rhythmic": "",
        "title": "冷泉亭",
        "preface": "",
        "paragraphs": [
            "水石一栏干，僧归四山静。",
            "携琴谱涧泉，月浸夜深冷。"
        ],
        "notes": "",
        "id": "1a8696fe47660d82b1a1e485aee7cda7"
    },
    {
        "author": "张履信",
        "dynasty": "宋",
        "type": "诗",
        "rhythmic": "",
        "title": "翠微亭",
        "preface": "",
        "paragraphs": [
            "朝朝乌北出，夜夜乌南归。",
            "所谋在一食，所息在一枝。",
            "人生竟何得，与乌同此机。",
            "身世忽过虑，泉石良自怡。",
            "月上飞来峰，更谁登翠微。"
        ],
        "notes": "",
        "id": "d5cebe2be44a36afbc9a15022383ed24"
    },
    {
        "author": "张履信",
        "dynasty": "宋",
        "type": "诗",
        "rhythmic": "",
        "title": "访丹阳玉乳泉已变昏黑因赋诗",
        "preface": "",
        "paragraphs": [
            "观音寺里泉经品，今日唯存玉乳名。",
            "定是年来无陆子，甘香收入柳枝缾。"
        ],
        "notes": "",
        "id": "5d2aac78d05aa4153b58c00f9a88a5ed"
    },
    {
        "author": "张履信",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "雨歇桃繁，风微柳静，日淡湖湾。",
            "寒食清明，虽然过了，未觉春闲。",
            "行云掩映春山。",
            "真水墨、山阴道间。",
            "燕语侵愁，花飞撩恨，人在江南。"
        ],
        "notes": "",
        "id": "15084399120d32e38ff08db75449a4dd"
    },
    {
        "author": "张履信",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "春睡起。",
            "小阁明窗儿底。",
            "帘外雨声花积水。",
            "薄寒犹在里。",
            "欲起还慵未起。",
            "好是孤眠滋味。",
            "一曲广陵应忘记。",
            "起来调绿绮。"
        ],
        "notes": "",
        "id": "a1bd9ac52e9ccff35d1c200195df6df1"
    }
]