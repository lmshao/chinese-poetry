[
    {
        "author": "周碏",
        "dynasty": "唐",
        "type": "诗",
        "rhythmic": "",
        "title": "题东林寺 一",
        "preface": "",
        "paragraphs": [
            "大中天子海恩深，再使迷徒识佛心。",
            "半死白莲初降[雨]（云）（从《殷礼在斯堂丛书》本改），欲成荒地又铺金。",
            "僧开石室经犹在，虎印溪泉迹未沉。",
            "谁谓五湖书剑客，此生重得见东林。"
        ],
        "notes": "",
        "id": "f3861b2d6ac6c51bfaf0fe49abdc1108"
    },
    {
        "author": "周碏",
        "dynasty": "唐",
        "type": "诗",
        "rhythmic": "",
        "title": "题东林寺 二",
        "preface": "",
        "paragraphs": [
            "再崇玄法象西天，宏闬新高碧嶂前。",
            "风送片云招白马，鹤迎贫女诱金钱。",
            "沙门觅佛曾谙路，苦海悲人易得船。",
            "三教共兴谈帝道，大中年是太平年。",
            "（见《吉石盦丛书》影宋本陈舜俞《庐山记》卷四，原署：「布衣周碏」。",
            "）。"
        ],
        "notes": "",
        "id": "5e62c082a65a8c0b36006cc0bda71d08"
    }
]