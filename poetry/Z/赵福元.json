[
    {
        "author": "赵福元",
        "dynasty": "宋",
        "type": "诗",
        "rhythmic": "",
        "title": "梨花",
        "preface": "",
        "paragraphs": [
            "玉作精神雪作肤，雨中娇韵越清癯。",
            "若人会得嫣然态，写作杨妃出浴图。"
        ],
        "notes": "",
        "id": "03305d26678d87053b75e29e405805d3"
    },
    {
        "author": "赵福元",
        "dynasty": "宋",
        "type": "诗",
        "rhythmic": "",
        "title": "茉莉",
        "preface": "",
        "paragraphs": [
            "刻玉雕琼作小葩，清姿元不受铅华。",
            "西风偷得余香去，分与秋城无限花。"
        ],
        "notes": "",
        "id": "54468dd7447fd8e0f4349d226dc179af"
    },
    {
        "author": "赵福元",
        "dynasty": "宋",
        "type": "诗",
        "rhythmic": "",
        "title": "苔钱",
        "preface": "",
        "paragraphs": [
            "绕径玲珑撒绿钱，田田成百又成千。",
            "未知买得春多少，草带不妨长短芊。"
        ],
        "notes": "",
        "id": "a056536e97afaa11d926def5b86daa05"
    },
    {
        "author": "赵福元",
        "dynasty": "宋",
        "type": "诗",
        "rhythmic": "",
        "title": "晚钟",
        "preface": "",
        "paragraphs": [
            "花洲人别月凉船，烟寺寒鲸隔岸闻。",
            "带雨一声天外落，过江穿破半山云。"
        ],
        "notes": "",
        "id": "5211e40b29745c013c796841ddd4d759"
    },
    {
        "author": "赵福元",
        "dynasty": "宋",
        "type": "诗",
        "rhythmic": "",
        "title": "蚊",
        "preface": "",
        "paragraphs": [
            "隠隠雷声语暮天，欺风偷到玉堂前。",
            "纱厨浸月凉如水，赢得珠钿臂上眠。"
        ],
        "notes": "",
        "id": "41dacef2164d8d225bdcfba05d3bff7e"
    },
    {
        "author": "赵福元",
        "dynasty": "宋",
        "type": "诗",
        "rhythmic": "",
        "title": "医兼画",
        "preface": "",
        "paragraphs": [
            "从来艺事两难精，今日逢君喜且惊。",
            "不待折肱医始悟，直须点目画方成。"
        ],
        "notes": "",
        "id": "18c6976ecca4051fbdf25790632ce992"
    },
    {
        "author": "赵福元",
        "dynasty": "宋",
        "type": "诗",
        "rhythmic": "",
        "title": "桃木",
        "preface": "",
        "paragraphs": [
            "神仙拥出蓬莱宫，罗帏绣幙围香风。",
            "云鬟绕绕梳翡翠，頳颜滴滴匀猩红。",
            "千娇百媚粲相逐，烂醉芳春逞芳馥。",
            "朝阳影里粲琼红，晨霞香中咽寒玉。",
            "承恩侍宴青帝前，锦衣半脱酣昼眠。",
            "莺莺燕燕扶不起，巧呼苦唤殊可怜。",
            "傍阑无力娇欲语，花群本是桃源女。",
            "几年流水饭胡麻，今在武陵溪上住。"
        ],
        "notes": "",
        "id": "e10e13daddd7d9e4051cbd171b844c06"
    },
    {
        "author": "赵福元",
        "dynasty": "宋",
        "type": "诗",
        "rhythmic": "",
        "title": "寿徐尉",
        "preface": "",
        "paragraphs": [
            "神幔亭驾斗浮丹𪩘，扁题密镂黄金篆。",
            "淋漓羽盖森鸾旗，仙凡不隔蟠桃宴。",
            "红云垂地醉壶天，真珠为浆玉为馔。",
            "中有一人长眉青，紫锦荷囊灿星弁。",
            "金昆玉友相追随，乌戟雕戈光转炫。",
            "皇览徐公百不忧，衮衮庆源由积善。",
            "彩童宣敕呼瑞麟，金鏁掣雷奔虎殿。",
            "琼胎掇入孔释送，精神秋水目如电。",
            "抱琴来访矩庾仙，溉竹南墙弄诗卷。",
            "手持造化发生柄，和气嘘枯徧翘端。",
            "一同按谱学鸣弦，里巷生春无蹇连。",
            "岂弟君子民父母，肇迹温麻未之见。",
            "肘边叠组斗累累，五鹗搏空交剡荐。",
            "绿绨联翩阊阖门，催入笋班陪翠辇。",
            "九重宣补舜衣裳，吐出胸中五色线。",
            "周公拜前曾拜后，圣朝自有云屏典。",
            "朱颜苍鬓侍玉皇，九转金丹开鼎铉。",
            "芹香儒馆忻献歌，愿乞余圭及鸡犬。"
        ],
        "notes": "",
        "id": "8ded961a7658f8415c17fd1ddcc3bd49"
    },
    {
        "author": "赵福元",
        "dynasty": "宋",
        "type": "诗",
        "rhythmic": "",
        "title": "寿赵推官  其一",
        "preface": "",
        "paragraphs": [
            "神天枝分秀蔼璇杓，光涌银河半夜潮。",
            "西母诞弥先十日，寿星颁朔恰三朝。",
            "骑龙曾把黄金斧，驾凤旋登紫玉霄。",
            "两国夫人荣有子，慈宣不老瑞香飘。"
        ],
        "notes": "",
        "id": "87a8b4818b7794249f71c2d5f22d1b56"
    },
    {
        "author": "赵福元",
        "dynasty": "宋",
        "type": "诗",
        "rhythmic": "",
        "title": "寿赵推官  其二",
        "preface": "",
        "paragraphs": [
            "神鬰葱佳气晓笼天，北斗倾霞入酒舡。",
            "莲炬金辉油幕下，兰牙玉立宝香前。",
            "衡山寿比闽山秀，楚地人瞻福地仙。",
            "岁岁瑶池闻燕集，蟠桃从此熟三千。"
        ],
        "notes": "",
        "id": "5de2c3acc7abb1e9e560289d2201a857"
    }
]