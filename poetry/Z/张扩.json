[
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "子温姪用再闻诵新作突过黄初诗作十诗见遗辄勉强次韵  其一",
        "preface": "",
        "paragraphs": [
            "小人无远谋，湮没如湛辈。",
            "胸中气奄奄，垂尽鼓一再。",
            "安知翰墨场，李杜凛然在。",
            "文章作甘棠，百世负遗爱。"
        ],
        "notes": "",
        "id": "05975660a8839b8bb4039ff807da9ed5"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "子温姪用再闻诵新作突过黄初诗作十诗见遗辄勉强次韵  其二",
        "preface": "",
        "paragraphs": [
            "退休小得计，耳冷百不闻。",
            "戎马叵奈何，四郊尚兵氛。",
            "眼中习主簿，才似李将军。",
            "小试未为屈，有君如华勲。"
        ],
        "notes": "",
        "id": "3cf0a9a6cdf13317d7689c6265f81f19"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "子温姪用再闻诵新作突过黄初诗作十诗见遗辄勉强次韵  其三",
        "preface": "",
        "paragraphs": [
            "十年功名心，客枕寄归梦。",
            "众中不卓立，老大复何用。",
            "收身入禅寂，蔬茹饱僧供。",
            "蛙鸣谁官私，聊欲当弦诵。"
        ],
        "notes": "",
        "id": "9645f93dd0700283813e051ecfddf3a2"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "子温姪用再闻诵新作突过黄初诗作十诗见遗辄勉强次韵  其四",
        "preface": "",
        "paragraphs": [
            "大道昔雕丧，夷涂日荒榛。",
            "进无活国谋，俯仰多由人。",
            "人生几何时，夜旦互相因。",
            "往者不可作，未妨来日新。"
        ],
        "notes": "",
        "id": "bc0303e7bcfdacad7d4dada75adfad5a"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "子温姪用再闻诵新作突过黄初诗作十诗见遗辄勉强次韵  其五",
        "preface": "",
        "paragraphs": [
            "国风久沦亡，毛郑纷六凿。",
            "譬如秋水篇，破坏向与郭。",
            "千年见渊明，五字配前作。",
            "谁传古人诀，定自顾方略。"
        ],
        "notes": "",
        "id": "7d4559a1d177ce04cc106cdb93be7358"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "子温姪用再闻诵新作突过黄初诗作十诗见遗辄勉强次韵  其六",
        "preface": "",
        "paragraphs": [
            "吾诗窘时穷，章句羞拙讷。",
            "君诗非吾偶，齐大轻郑忽。",
            "雷门不敢过，西施忌唐突。",
            "政当就阿戎，谈天捜理窟。"
        ],
        "notes": "",
        "id": "9c1c5593e78f980a661405f20788cd60"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "子温姪用再闻诵新作突过黄初诗作十诗见遗辄勉强次韵  其七",
        "preface": "",
        "paragraphs": [
            "赠篇最崛奇，披读辄三过。",
            "巧如娲皇手，五色补天破。",
            "珍宜宗庙享，净戒儿女涴。",
            "谁能续离骚，且用追楚些。"
        ],
        "notes": "",
        "id": "ae0b790c567851ba298b9ca19cea2c57"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "子温姪用再闻诵新作突过黄初诗作十诗见遗辄勉强次韵  其八",
        "preface": "",
        "paragraphs": [
            "达人云间鹤，初不谋稻粱。",
            "渠有酒百壶，买舟从伯郎。",
            "世间乳臭儿，衣服夸玄黄。",
            "岂识卫叔宝，胸中无膏肓。"
        ],
        "notes": "",
        "id": "bb3dd1d996eceb2f78b87b0902f3f7a7"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "子温姪用再闻诵新作突过黄初诗作十诗见遗辄勉强次韵  其九",
        "preface": "",
        "paragraphs": [
            "躬耕良苦辛，十亩手自锄。",
            "我穷分定耳，矧复怜封胡。",
            "君今未三十，诗声殿黄初。",
            "后生要努力，勿及几杖扶。"
        ],
        "notes": "",
        "id": "4515d8a4d2041f7ed70b6fe212e4d812"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "子温姪用再闻诵新作突过黄初诗作十诗见遗辄勉强次韵  其一○",
        "preface": "",
        "paragraphs": [
            "连门水竹居，照映麋鹿姿。",
            "子戴靖节巾，得我如远师。",
            "花黄催重九，羽葆杂金规。",
            "未能沽酒饮，且赋止酒诗。"
        ],
        "notes": "",
        "id": "f6c61e9b97a5714a0fe9bb1887762080"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "子温县丞姪长篇见赠并携少卿伯父梅堂所赋绝句相示翰墨宛然叹息久之因次其韵",
        "preface": "",
        "paragraphs": [
            "平生张洪州，豪气压群士。",
            "唾视狗鼠辈，纷纷何足数。",
            "晚登文石陛，剑服峨櫑具。",
            "高论忍违时，所愧罔君父。",
            "至今家集中，秩秩有伦次。",
            "流传到诸孙，谁复步亦步。",
            "此翁日已远，畴昔旦暮遇。",
            "何温少也爽，芝兰秀而紫。",
            "状貌类洪州，谈笑了万事。",
            "笔端见微铓，妙解如削鐻。",
            "精刚金百炼，该贯龟五聚。",
            "俗学不足诋，纷纶或殊趣。",
            "斯文悬诸天，字字有分付。",
            "诐词颇乱真，芜颣少删去。",
            "吾子壮且勇，政在戒逸豫。",
            "昨者忽过门，短袖出长句。",
            "轩然祢正平，坐诵鹦鹉赋。",
            "洞庭莽空阔，终日奏咸濩。",
            "初非郭林宗，岂识黄叔度。",
            "但惊锦囊文，及此春秋富。",
            "未能赏雌霓，且复说奇字。",
            "吾年过半百，世事亦何慕。",
            "杖屦相扶携，筋骸日僵仆。",
            "犹于五字中，雕刻叹冰柱。",
            "习气未易扫，贪味如桂蠹。",
            "肯借梅堂篇，风流忆张绪。",
            "珍藏几何时，应有神物护。",
            "今晨偶开展，英彩照江阜。",
            "后生要着鞭，探讨及微处。",
            "遗予真过矣，娟洁忌沾污。",
            "清梦渺春草，俚谈羞杕杜。",
            "慎勿索其余，恐君痴叔似。"
        ],
        "notes": "",
        "id": "f95bba742db5653d94c370a2749a1adc"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵大年姪见赠古诗二首  其一",
        "preface": "",
        "paragraphs": [
            "人生几何时，心地要平旷。",
            "不须意外求，辛苦寻蒟酱。",
            "此郎有高处，智出百夫上。",
            "禅窗接輭语，眉宇春盎盎。",
            "诗坛久失律，斋戒欲谋将。",
            "谁専笔阵功，定起太公望。"
        ],
        "notes": "",
        "id": "e4c3734f8f3b02f69bf5495fb4f0705e"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵大年姪见赠古诗二首  其二",
        "preface": "",
        "paragraphs": [
            "君文秋水篇，曲士羞臆度。",
            "吾文元尚白，穷老甘寂寞。",
            "向来失宗盟，士气日卑弱。",
            "后生苖未秀，况复病草恶。",
            "如君真挺特，文字兽一角。",
            "头风吾何忧，解后当勿药。"
        ],
        "notes": "",
        "id": "2e6bf0d871d12ba803cb33593385469f"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "大年耆年各赋长篇投名诗社中顾景蕃及伯初子温二姪传诵喜甚子温有诗因次其韵",
        "preface": "",
        "paragraphs": [
            "诸君总能诗，字字秉忠信。",
            "联章辄惊人，我老终不近。",
            "朝来试披读，花雨乱巾衽。",
            "独惭草元迂，浪说周易凖。",
            "至今复瓿谤，文字愧小谨。",
            "昨观两雄篇，词采溢肝肾。",
            "高参风雅淳，俯谢边幅窘。",
            "谁能报殽役，怒语激先轸。",
            "吾军老而怯，望敌倒戈盾。",
            "会看两犹子，秋风横鴈阵。"
        ],
        "notes": "",
        "id": "d8061dacb3db06813b700e9bea648596"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "蓬莱室",
        "preface": "",
        "paragraphs": [
            "巨鼇戴浮水，屹然瀛海中。",
            "断取入君手，枣叶悬针锋。",
            "君本山中人，俗子那用逢。",
            "犹应谒帝梦，佩环摇天风。"
        ],
        "notes": "",
        "id": "7c0202d813d2deaf12e36bb989e1c0d7"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "子温作驱疮诗伯初与顾景蕃皆属和蕃以谓不当止酒初以谓宜炼元气予亦戏次其韵",
        "preface": "",
        "paragraphs": [
            "小儿私化权，令行错穷冬。",
            "淫疡薄皴肤，欲战垒块胸。",
            "道人寖不平，怒髪忽上冲。",
            "馋夫犹收痂，义士唯吮痈。",
            "快无仙爪爬，滥有苦剂攻。",
            "坐令费讥诃，沾汗文字中。",
            "虎头笔有神，众妖避其锋。",
            "似闻以意医，请用三杯通。",
            "阿兄言更深，细述葆炼功。",
            "二说俱可人，而子将何从。",
            "酒醇傥消忧，气厚定保躬。",
            "自然四体胖，那复百病凶。",
            "吾闻柳州语，祸物人犹虫。",
            "旻苍厌呻呼，疴痒应汝容。",
            "疾去会有时，未为吾道穷。",
            "汝自多识者，吾言犹匆匆。"
        ],
        "notes": "",
        "id": "31660e26c0f86a6f036228766c93e2bc"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "送惠子泽工曹罢官还陜右",
        "preface": "",
        "paragraphs": [
            "关西多名流，后出亦豪侠。",
            "三年佐幕府，论事费口頬。",
            "人情易薰染，久或化为怯。",
            "不如殽黾去，归路马蹀躞。",
            "虽无米千斛，尚有书百箧。",
            "吾曹官为家，穷老漫随牒。",
            "南州美风土，水净山九叠。",
            "子尝访之我，行欲买舟楫。",
            "我本江湖人，妙处饱经涉。",
            "谁能老作伧，政恐梦为蝶。"
        ],
        "notes": "",
        "id": "62962a4a34cde57fc44ee69673fb100f"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "曾徽言学士求赋所蓄端砚曾尝避乱海陵家赀尽没于贼独携此砚脱去",
        "preface": "",
        "paragraphs": [
            "君家文房珍，尤者一二数。",
            "端溪从谁得，不记岁月古。",
            "中洼隐天成，外削余靁斧。",
            "色羞龙尾干，质陋雀台窳。",
            "平生依石丈，什袭费调护。",
            "向来萑苇中，险作百碎补。",
            "脱身间道还，神物远侵侮。",
            "他年沉香亭，奉诏翻乐府。",
            "周旋妃子手，借润毛与楮。"
        ],
        "notes": "",
        "id": "f6cfd0302117ad3c8945fb7488baa156"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵周嘉仲刑曹简航师食笋四首  其一",
        "preface": "",
        "paragraphs": [
            "箨龙豢不得，托根暂神奇。",
            "忽化清净供，结缘贫导师。",
            "回甘溢齿頬，常带泉石滋。",
            "要知服食功，不减琼田芝。"
        ],
        "notes": "",
        "id": "44fc32abcef705b75e284e1b48ba1f40"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵周嘉仲刑曹简航师食笋四首  其二",
        "preface": "",
        "paragraphs": [
            "此君淡难交，挺挺如立玉。",
            "何意昆仍中，为人偿口腹。",
            "群婴脱锦褓，珍胜脔项肉。",
            "犹堪作味谏，没齿蠲腊毒。"
        ],
        "notes": "",
        "id": "6faf00e34ccbf8a399fb9faefdb58882"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵周嘉仲刑曹简航师食笋四首  其三",
        "preface": "",
        "paragraphs": [
            "长镵太寡恩，斵丧东南美。",
            "至今管城封，滥罚及孱子。",
            "例求一赦贷，余润乞松髓。",
            "周旋南董手，骂贼到卢杞。"
        ],
        "notes": "",
        "id": "f4a97bd963e49181b16b305ef0faa7c2"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵周嘉仲刑曹简航师食笋四首  其四",
        "preface": "",
        "paragraphs": [
            "周郎清而臞，菜把助严苦。",
            "槃中玉离离，酝酿冰雪语。",
            "向来几时亡，径欲就君补。",
            "请读食笋篇，微言皆可咀。"
        ],
        "notes": "",
        "id": "890c877f1759652463e8b1c2c46037eb"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "谢元龄惠猫头笋予去春曾同元龄伯初昆仲子公顾景蕃经行林间掘笋以归子公刻名竹上也",
        "preface": "",
        "paragraphs": [
            "貍奴戴头来，本是箨龙种。",
            "长镵借愿力，搀汝入珍供。",
            "晨庖辱分甘，辄应食指动。",
            "令人怀旧游，春服粲群从。",
            "竹间留名字，小刻妙南董。"
        ],
        "notes": "",
        "id": "b3b335869c4e47a10072f50071e64209"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "送次公姪从辟颜拱卫军中",
        "preface": "",
        "paragraphs": [
            "结髪事师友，投身翰墨场。",
            "技成忽弃去，短衣亲戎行。",
            "平生万卷书，岂无活国方。",
            "不如口击贼，对面用所长。",
            "颜侯将家种，勇过王铁枪。",
            "蝥弧每先登，裂袂裹箭创。",
            "得君如敌国，乳臭未易当。",
            "中原干戈满，貔虎政陆梁。",
            "谁専发纵策，坐待锥脱囊。",
            "事平各分功，千级歉莫偿。",
            "位卑君勿言，儒雅故自将。",
            "会从傔籍中，微见奏凯章。"
        ],
        "notes": "",
        "id": "9f80f0dbbef698b189f8b4f25b593aa5"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "短句调子温姪",
        "preface": "",
        "paragraphs": [
            "阿丞善谈诗，眼如九方臯。",
            "相马空马群，妙在遗骨毛。",
            "衰老鑚不入，钝愚如枣膏。",
            "后生不应尔，笔力生波涛。",
            "黄绢幼妇语，莫负秋风高。"
        ],
        "notes": "",
        "id": "18ed090f3e4ae2c7e8a1e29a8008e396"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "与客手谈坐久废食疟子忽作病退家人相劝从此却枰因为数语以自解甚似刘伯伦断酒文也昔孟嘉嗜酒或曰酒有何好而卿嗜之嘉曰公未得酒中趣尔予于弈棋亦云",
        "preface": "",
        "paragraphs": [
            "棋亦有何好，味如酒中天。",
            "胜处要自知，岂为醒者传。",
            "吾身等芭蕉，幻质非真坚。",
            "傥无轻举诀，未免忧患纒。",
            "愿从烂柯叟，时作坐隐仙。",
            "人生几两屐，不愧阮孚贤。"
        ],
        "notes": "",
        "id": "ad97ff40ab3de9db8a3e0f4da52257a6"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "诗社近日稍稍复振而顾子美坚壁既久伯初以诗致师请于老仆无语但乞解严尔",
        "preface": "",
        "paragraphs": [
            "宣城诗不多，警句忆江练。",
            "至今一斑在，时许管中见。",
            "顾后更难窥，机锋捷于电。",
            "欲求换骨诀，如仰射空箭。",
            "近逃滑稽嘲，不著毛颖传。",
            "深藏品题手，举市谢葵扇。",
            "我知老成人，别得妙方便。",
            "要留一转语，凖备奔北殿。",
            "后生舌如铦，酬答了忘倦。",
            "不须远乞兵，唾手当八面。",
            "小人智谋短，敢倚筋力健。",
            "请驰班师檄，白罢两河战。"
        ],
        "notes": "",
        "id": "0cdc72180523c0a7a0a2250ab8b7d0d4"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "盛暑得竹簟甚精戏为之赋",
        "preface": "",
        "paragraphs": [
            "南山小箨龙，离立身苍苍。",
            "旧任管城子，脱帽栖文房。",
            "诗书每误身，或得败塜殃。",
            "泠鸠稍知音，与致雏鳯凰。",
            "人云不如肉，笨伯岂我当。",
            "何如碎其身，织翠供文章。",
            "舒卷得自试，作配六尺床。",
            "主人冰玉洁，风味如潘郎。",
            "奉身无长物，却暑有奇方。",
            "空庭贮明月，皎皎夜未央。",
            "卧看河汉移，使我侵肌凉。",
            "床间老夫人，面冷如严霜。",
            "相与有瓜葛，未用或参商。",
            "孤高自可守，炎热安得长。",
            "君看白羽扇，秋后徒悲伤。"
        ],
        "notes": "",
        "id": "49a4c8f9fc6acfb38a87bc66c837585c"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵顾景蕃和倪裘师避谤轩诗",
        "preface": "",
        "paragraphs": [
            "大倪昔遭谗，中路骇车覆。",
            "今人刺舌戒，默坐惴空谷。",
            "小倪不类渠，先见妙蓍卜。",
            "闭门自澡雪，巧舌欲谁讟。",
            "顾侯以诗来，披咏辄三复。",
            "后生真可畏，我亦慕前躅。",
            "谤书空满箧，底用展终幅。",
            "逢人但称好，莫问甲煎俗。"
        ],
        "notes": "",
        "id": "e4208729521672ef5054198617a2283e"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "汴中追寄吕居仁学士",
        "preface": "",
        "paragraphs": [
            "频年如隔生，相见各潦倒。",
            "不闻语呫呫，但怪别草草。",
            "故人俄老矣，零落秋叶扫。",
            "往者苏韩辈，人品岂不好。",
            "时危颇赖渠，惋愤尘一窖。",
            "五湖在何许，狼籍付鸥鸟。",
            "春风掠湖尾，莼丝日夜老。",
            "我行望吴越，尚及身检校。",
            "请分十顷余，迟子洗𫖇帽。"
        ],
        "notes": "",
        "id": "d630a2c210df6c06424c0e44b19161d5"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵出郊",
        "preface": "",
        "paragraphs": [
            "枝头见春风，恍觉光景逼。",
            "人生谩拘挛，且作半日适。",
            "荒郊晴亦好，当费几两屐。",
            "会有遮我留，田家甖瓮积。"
        ],
        "notes": "",
        "id": "12e203bedff276850e810bec5a3374d3"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "宿山寺诗",
        "preface": "",
        "paragraphs": [
            "羸马不受鞭，倦仆足生茧。",
            "茫然山径间，驰急路逾远。",
            "古寺翳林薄，投宿日昏晚。",
            "梦魔不可眠，青灯照愁眼。"
        ],
        "notes": "",
        "id": "13ca74a0792496bc0abae790ee0c5880"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "腊前五日立春天气极暄妍今复雨雹凛凛不休所居梅花方盛开一雨零落殆尽怅然为赋此诗",
        "preface": "",
        "paragraphs": [
            "东风破残腊，吹尽五日寒。",
            "晴光下杨柳，美影鬭鸭栏。",
            "锦鳞触轻冰，碎玉已珊珊。",
            "日夜望鲜荣，发我砌下兰。",
            "寒去仍复来，崛强作跳丸。",
            "烂漫江梅花，孤芳忽飘残。",
            "落跗不可缀，香雪空阑干。",
            "赖有青春心，养此商羮酸。"
        ],
        "notes": "",
        "id": "fd55eed670e92f87f5fea37f58fe5c43"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "游天台山石桥",
        "preface": "",
        "paragraphs": [
            "乱山云溟蒙，修径石盘错。",
            "声闻住世果，窟宅遍岩壑。",
            "我行适遇雨，风籁响天乐。",
            "石桥定鬼设，险滑不容脚。",
            "临流辄生怖，政堕葱韮恶。",
            "犹欣昙华供，尚及荐杯勺。",
            "分尝不敢余，稽首谢发药。"
        ],
        "notes": "",
        "id": "b7606c9291a025cf67519578366cfba7"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "元龄招饮未果赴复以诗见促辄次其韵并呈景蕃",
        "preface": "",
        "paragraphs": [
            "主人剧风味，玉壶涵春冰。",
            "恶客费招呼，诗来委弓旌。",
            "两季复可人，名应处士星。",
            "请从狗窦窥，敢辱蒲轮迎。",
            "我昨占食指，似当尝鼋羮。",
            "平日口腹累，老穷尚蝇营。",
            "百花晓无迹，良辰况难并。",
            "虎头政病酒，渇肺怜江清。",
            "未知几百盏，浇肠诃靁鸣。",
            "归时戒被肘，会见金盆倾。"
        ],
        "notes": "",
        "id": "ef4aadd11603a20bf91b4b68ab514700"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "题龚士掾厅壁画远山",
        "preface": "",
        "paragraphs": [
            "古来终南山，引手得佳处。",
            "未负移文惭，已遭捷径语。",
            "公真乐山者，爽气落眉宇。",
            "平生手中板，不暇著頬拄。",
            "叩门无俗客，何碍入官府。",
            "人生一缕气，所愧吞不吐。",
            "画山犹画饼，余习近儿女。",
            "勿学好事人，吾言当有取。"
        ],
        "notes": "",
        "id": "4458608673871671b9c6d8542619e305"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "游虎丘寺诗",
        "preface": "",
        "paragraphs": [
            "官舟转城隅，十里虎丘路。",
            "招提占山顶，像设俨廊庑。",
            "池深归宝剑，石老化蹲虎。",
            "晋时生法师，谈辩阿佛祖。",
            "至今讲经地，往往拾花雨。",
            "我行及摇落，秋色侵杖屦。",
            "衲僧施净供，汲井荐牛乳。",
            "平台俯旷野，𫁂䅉莽四顾。",
            "累累多新塜，不见真娘墓。"
        ],
        "notes": "",
        "id": "6945a9289f5aef98521e930507ccc0dc"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵赵悦中防御喜雪",
        "preface": "",
        "paragraphs": [
            "天南霜力微，不洗瘴地煖。",
            "穷冬雪一尺，坐受坑谷满。",
            "梦闻淅沥声，惊起欲窥管。",
            "敢倚狐貉温，但愁衣带缓。",
            "王孙雪争妍，耿耿抱丹款。",
            "闭门不知寒，高卧腹自坦。",
            "纸窗飞花集，乱扑书檠短。",
            "不忧诗作魔，政藉酒为伴。",
            "忽枉郢人曲，悬知和者罕。",
            "犹余雪清甘，味胜茶七椀。"
        ],
        "notes": "",
        "id": "df8d08f097fe4a909885ff41a547e33b"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "君山",
        "preface": "",
        "paragraphs": [
            "乱山如群羊，合沓千里犇。",
            "君山屹当前，盘踞老虎蹲。",
            "巨镇压坤维，层巅没云屯。",
            "下瞰大溪流，千尺清不浑。",
            "舟人落风帆，挽纤系山根。",
            "欲上看星斗，悬崖那可扪。"
        ],
        "notes": "",
        "id": "4af83c3db63f3df035a87e295e02c28f"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "奉和朱新仲祠部六月晦日省宿用白乐天诗无波古井水有节秋竹竿十字为韵  其一",
        "preface": "",
        "paragraphs": [
            "漫郎省中宿，展转良夜徂。",
            "过雨忽催诗，君诗不可无。",
            "夜阑风转高，秋声倒江湖。",
            "前对百尺井，梦中闻辘轳。"
        ],
        "notes": "",
        "id": "43f2d42156b04ae1102a96a4fd92bafe"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "奉和朱新仲祠部六月晦日省宿用白乐天诗无波古井水有节秋竹竿十字为韵  其二",
        "preface": "",
        "paragraphs": [
            "六月忽已晦，余月复几何。",
            "纨扇暂去手，簟纹欲生波。",
            "诘朝天门开，冠剑争巍峨。",
            "驽马策不入，狞劣如骑骡。"
        ],
        "notes": "",
        "id": "903043ceaef7ab3e094ae15a2caeee8c"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "奉和朱新仲祠部六月晦日省宿用白乐天诗无波古井水有节秋竹竿十字为韵  其三",
        "preface": "",
        "paragraphs": [
            "街鼓肃市喧，炉薰起烟缕。",
            "掩关一绳床，坐稳得处所。",
            "风前数茎竹，偃蹇不受暑。",
            "初无儿女姿，气貌颇高古。"
        ],
        "notes": "",
        "id": "6a34a5f0526c589520d58812bfedc75b"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "奉和朱新仲祠部六月晦日省宿用白乐天诗无波古井水有节秋竹竿十字为韵  其四",
        "preface": "",
        "paragraphs": [
            "我乃抱俗人，老蛙窥坎井。",
            "从君已再暑，造席谩三请。",
            "倒床辄靁鸣，便腹费嘲哂。",
            "君岂录我者，胸次涵万顷。"
        ],
        "notes": "",
        "id": "f5bcf0c2191291042a459b3882b07a77"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "奉和朱新仲祠部六月晦日省宿用白乐天诗无波古井水有节秋竹竿十字为韵  其五",
        "preface": "",
        "paragraphs": [
            "玉壶贮层冰，怜子清彻底。",
            "对之三伏中，愧我汗如水。",
            "谬呼同舍郎，坐席更论齿。",
            "从今痛自戒，子出则我止。"
        ],
        "notes": "",
        "id": "87138c67989e7167d3a7004c7105f1bb"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "奉和朱新仲祠部六月晦日省宿用白乐天诗无波古井水有节秋竹竿十字为韵  其六",
        "preface": "",
        "paragraphs": [
            "昨者东观游，岁月未觉久。",
            "对床屡忘形，持论相可否。",
            "君年虽减我，文字称祭酒。",
            "十篇亦奇伟，乞我未曾有。"
        ],
        "notes": "",
        "id": "26843420f9bc53370234131ee0c064fb"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "奉和朱新仲祠部六月晦日省宿用白乐天诗无波古井水有节秋竹竿十字为韵  其七",
        "preface": "",
        "paragraphs": [
            "阴阳无停机，百物竞时节。",
            "燠寒更事尔，气至自融结。",
            "炎天勿怨嗟，岁晏见霜雪。",
            "此时衣褐单，但恨不得热。"
        ],
        "notes": "",
        "id": "e6e43bc5f025ec51240544e3af8557fa"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "奉和朱新仲祠部六月晦日省宿用白乐天诗无波古井水有节秋竹竿十字为韵  其八",
        "preface": "",
        "paragraphs": [
            "俎豆能折冲，儒冠或兜鍪。",
            "六月早奏功，岂待防高秋。",
            "俗士怀晏安，所至贾人留。",
            "襆被应自疏，未知几宜休。"
        ],
        "notes": "",
        "id": "151fe0f116aef7cda01fcd17edd07cb6"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "奉和朱新仲祠部六月晦日省宿用白乐天诗无波古井水有节秋竹竿十字为韵  其九",
        "preface": "",
        "paragraphs": [
            "疾风扫蚊雷，势力如破竹。",
            "青奴冷侵肌，此乃我所欲。",
            "周旋蜗舍中，未用叹跧伏。",
            "亦莫问马曹，微文禁离局。"
        ],
        "notes": "",
        "id": "c6437ea20c7cc5261453cdf74347f394"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "奉和朱新仲祠部六月晦日省宿用白乐天诗无波古井水有节秋竹竿十字为韵  其一○",
        "preface": "",
        "paragraphs": [
            "祠曹秉史笔，翰墨窥金銮。",
            "灯火渐可亲，蠹藁字未漫。",
            "玉殿行奏书，秋晖上旌竿。",
            "君文永有托，九庙方如盘。"
        ],
        "notes": "",
        "id": "5705b2a7be8c5bb1504e9fa420d4208d"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "送向履方吏部提刑浙西",
        "preface": "",
        "paragraphs": [
            "君曾仗使节，惠浃东吴民。",
            "岂无贤大夫，平反孰与君。",
            "省户昔郎潜，渇见老成人。",
            "赐还席未煗，被遣日已新。",
            "疮痍要抚摩，秋荼伤吾仁。",
            "掾吏熟官长，定不専惠文。"
        ],
        "notes": "",
        "id": "d8e5edf14b0f23f706365b11d90d89cc"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "括苍官舍夏日杂书五首  其一",
        "preface": "",
        "paragraphs": [
            "南方饶郁蒸，颇厌夏日永。",
            "好风从南来，分我簟枕冷。",
            "官曹早归休，客礼疏造请。",
            "读书无近功，睡魔印汤饼。",
            "谁家烹茶急，羸缾断修绠。"
        ],
        "notes": "",
        "id": "9e3f99611f91980a68c0c112989ab35e"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "括苍官舍夏日杂书五首  其二",
        "preface": "",
        "paragraphs": [
            "昨日犹苦雨，高簷如悬麻。",
            "今朝阴云开，闪闪见日花。",
            "孤城如斗大，篱落无千家。",
            "共迫口腹营，不如市井哗。",
            "日暮计锥刀，辛苦良可嗟。",
            "吾侪岂达者，亦是蚿怜蛇。"
        ],
        "notes": "",
        "id": "6c2483d4c1ea015521ba3e5127f001dd"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "括苍官舍夏日杂书五首  其三",
        "preface": "",
        "paragraphs": [
            "富者余金玉，所畏盗贼攻。",
            "贫人迫饥寒，无奈四壁穷。",
            "我今仰官给，政在贫富中。",
            "虽无两者忧，归兴忽已浓。",
            "同僚相掩覆，幸此东郭踪。",
            "独念素餐者，幽暗弗汝容。"
        ],
        "notes": "",
        "id": "a56b1826967de323fe5bef11844f4aef"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "括苍官舍夏日杂书五首  其四",
        "preface": "",
        "paragraphs": [
            "狴犴深扄𫔎，符验剧关防。",
            "老胥蛇蝮心，抱案凫鹜行。",
            "我无平反手，补劓救阙伤。",
            "但知三尺律，丝髪不可攘。",
            "便文真得计，所愧汉于张。"
        ],
        "notes": "",
        "id": "a988d98006a2a9ccb15880ffe4674a2a"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "括苍官舍夏日杂书五首  其五",
        "preface": "",
        "paragraphs": [
            "说诗如说禅，妙处要悬解。",
            "无人具眼目，胸臆空垒块。",
            "吾友吕居仁，句法入三昧。",
            "向者五言城，精密逼前辈。",
            "教我深耕锄，岁晚识稊稗。",
            "三年苦未领，惭愧朋友戒。"
        ],
        "notes": "",
        "id": "32850c868621c175d0379c31e40877b9"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "庭前两鸣鹊",
        "preface": "",
        "paragraphs": [
            "庭前两鸣鹊，声好色亦美。",
            "曾陪织女驾，或是窦家子。",
            "谁云屋上乌，可厌不可迩。",
            "乌能逐人好，鹊竟误君喜。",
            "乌鹊莫爱憎，鸡虫任生死。"
        ],
        "notes": "",
        "id": "7f149517038811f1083e68476abb0a95"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "读试卷有感",
        "preface": "",
        "paragraphs": [
            "巧语互一律，纷然如铦锋。",
            "挥笔余万言，积案成千重。",
            "谁令缪悠子，持衡居其中。",
            "两目病且昏，不辨牛马踪。",
            "而使视试文，岂能分雌雄。",
            "往时心力彊，眼明耳犹聪。",
            "本欲藉科举，脱此文字攻。",
            "一朝反自缚，身随蠹书虫。",
            "负郭有田园，犹存荒菊丛。",
            "频年秔稻熟，酒贱尊不空。",
            "胡不驾柴车，远揖陶令风。",
            "作诗请伯氏，林下相追从。"
        ],
        "notes": "",
        "id": "1734926545fc4f7a60fa0f95143700bd"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "送王宾察院提点成都府路刑狱",
        "preface": "",
        "paragraphs": [
            "三峡占地崄，风涛涨高秋。",
            "君还席未稳，忽理上水舟。",
            "潭潭御史府，登用第一流。",
            "持斧亦间遣，平反要分忧。",
            "岷峨接家山，民瘼不待求。",
            "身从日边来，弹压西南州。",
            "风烟乱老眼，转觉诗语遒。",
            "平生补衮心，敢为衣锦留。",
            "赋归摩刀环，趣觐瞻前旒。",
            "会收岩壑姿，入缀鹓鹭游。",
            "谁云蜀道远，笑却万里愁。",
            "滟滪漫如马，莫作忠臣羞。"
        ],
        "notes": "",
        "id": "8dc18e4e21608421e3d25bcbc71eeff9"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "送韩存中侍郎赴随州",
        "preface": "",
        "paragraphs": [
            "昔时公卿门，一饭日三吐。",
            "末流士自弃，此道久如土。",
            "韩公昌黎裔，乐善从其祖。",
            "低头拜东野，举颈望杜甫。",
            "今年河阳归，坐稳得处所。",
            "开关逢俗人，却走唾腐鼠。",
            "禅房大如掌，仅著范苏吕。",
            "小人江湖散，赋性甚愚鲁。",
            "青衫插手板，舌卷纸上语。",
            "曾从诸公游，过听谬见许。",
            "尝闻公姓名，桓桓貔与虎。",
            "乞身虽及早，朝论久未与。",
            "昨日恩诏下，还分一麾去。",
            "风霜侵行李，笳角严晓鼓。",
            "汉东诸侯国，文物略近古。",
            "下车访诸生，往往得何武。",
            "莫空罇前酒，岂乏户外屦。",
            "应还二三子，雪拥一环堵。",
            "诗成欲相寄，黄鹄短翎羽。",
            "阿连傥可借，千里亦跬步。"
        ],
        "notes": "",
        "id": "d32c813cea327fd4a9dd666e11848b16"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "送胡德辉礼部知严州先还毗陵待阙",
        "preface": "",
        "paragraphs": [
            "识君大梁城，才逸骥千里。",
            "相从十年后，志节老弥厉。",
            "石渠浩图史，万事问伯始。",
            "为郎初未伸，请郡聊自试。",
            "连朝风雨恶，春日尚余几。",
            "故山窗户接，巵酒庭闱喜。",
            "离别不足云，得诗倘频寄。"
        ],
        "notes": "",
        "id": "53645170becf2345190c41917787d268"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "送邵公济校书守果州分韵得歌字",
        "preface": "",
        "paragraphs": [
            "人物妙伊洛，衣冠肩上摩。",
            "君门世所高，家学承丘轲。",
            "斯文晚付君，自信保不磨。",
            "平生眼中书，五车未为多。",
            "一字不借力，虚名空作魔。",
            "我数奉谈麈，老顽君弗诃。",
            "持酒欲挽君，酒尽如君何。",
            "百丈溯巴峡，修途接岷峨。",
            "新句探古锦，好风散沉疴。",
            "先君果山政，惠爱如春和。",
            "向来窥一斑，再至鬓已皤。",
            "会寻竹马盟，为续襦袴歌。"
        ],
        "notes": "",
        "id": "38df460a8f7b5760ad5bb5a58087f87f"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "周秀实监丞闻嘉禾兵乱请急归唁其亲朋还朝有作因次其韵",
        "preface": "",
        "paragraphs": [
            "羽书剧纷纶，将士愧庸懦。",
            "谁扶中兴举，康济须十乱。",
            "周郎人中杰，表表苍柏干。",
            "向来围城厄，梦想音信断。",
            "瞻敬会有时，神明恍还观。",
            "他年铨衡手，抗论清月旦。",
            "勿为俗人言，钟鼓惊斥鷃。"
        ],
        "notes": "",
        "id": "4e240f25707191ae164b8912e6f4c1c4"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵伯初春日村居",
        "preface": "",
        "paragraphs": [
            "君新御祥琴，哀调写苫块。",
            "夕衣怆纯素，忍复向彩缋。",
            "春风苦撩人，浪信翦刀碎。",
            "试寻桃李枝，红白已平配。",
            "嗟予老亡聊，屋角委冠珮。",
            "出门如鬼絷，久不历阛阓。",
            "怜君佛屋底，喜客妙占对。",
            "家田半收秫，掀簸出舂碓。",
            "不妨酿春酒，莫及春事退。",
            "要观空洞腹，容我数百辈。"
        ],
        "notes": "",
        "id": "deaa41d110492fd580c69d345ef72934"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵方仲运使兄游允仲花园即事  其一",
        "preface": "",
        "paragraphs": [
            "园中主人老书生，结髪入仕今辞荣。",
            "自培花柳趁时节，客来时亦倒屣迎。",
            "江西使者归更早，功名夙戒良狗烹。",
            "今晨相遇及闲暇，短榻分坐如意横。",
            "竹间细路元屈曲，雪后诸峰自分明。",
            "岂无丽人奉巾栉，琼枝照眼生光晶。"
        ],
        "notes": "",
        "id": "5ee0b496ae342aec99546fbe1c60b324"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵方仲运使兄游允仲花园即事  其二",
        "preface": "",
        "paragraphs": [
            "新蔬无价手自撷，浊酒有功面微頳。",
            "似闻野烧出奇观，风中烈焰若化城。",
            "须臾变灭了无迹，何独世事遭纷更。",
            "逢场作戯达者事，感物入咏诗人情。",
            "来篇况是冰雪语，三复使人毛骨轻。",
            "欲续短章却袖手，偏师莫犯细柳营。"
        ],
        "notes": "",
        "id": "b4b3a32e801f8d25db9e642165eaac7a"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "建炎辛亥八月二十六日夜梦舣舟江岸与梅和胜论诗梅出古诗示予极壮丽复为予作汤饼方就席视梅手中器已十裂汤饼淋漓觉而怅然作此篇",
        "preface": "",
        "paragraphs": [
            "青灯吐吞帏幔间，竹风吹衾梦初圆。",
            "故人颈血化秋碧，诗语尚作春花妍。",
            "平生酒炙饱浇泼，汤饼那用相周旋。",
            "即今彊敌要电扫，四海衔愤声彻天。",
            "乞灵上帝真易耳，底事未忘章句传。"
        ],
        "notes": "",
        "id": "699615a78d4aa1f18e0095771d793bfc"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "题长沙王祠",
        "preface": "",
        "paragraphs": [
            "霸上真人赤龙子，西灭彊秦东破楚。",
            "一时佐命皆人豪，崛起屠沽拔行伍。",
            "番君旧德江湖情，不用智勇收功名。",
            "抑然退让古君子，坐视几俎登韩彭。",
            "汉家南面属同姓，公亦疏封奉朝请。",
            "至今遗爱祀乡人，不独当年书甲令。"
        ],
        "notes": "",
        "id": "8e1c7d0ee63a4ff97f8bb89b00c0edcc"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "双椿堂牡丹盛开彦绅节推弟置酒集客子温不在席中以诗乞花归赏因次其韵",
        "preface": "",
        "paragraphs": [
            "春风不悮东君委，杏苑桃蹊满行李。",
            "春风好处总未忙，姚花初黄魏花紫。",
            "洛阳园中枝梗肥，欹压帽簷如覆巵。",
            "南迁终觉典刑在，不数侍女夸时宜。",
            "诗中了了惜花意，苦觅繁枝定谁寄。",
            "何如秉烛坐花傍，照到夜分从堕泪。"
        ],
        "notes": "",
        "id": "3faaa39e08c97e1038e702f573b7e17c"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "子温用前韵催彦绅赏牡丹未及开罇请再作诗促之",
        "preface": "",
        "paragraphs": [
            "后园冠盖如云委，坐客其谁数程李。",
            "吾家小谢自风流，薄罗新染香囊紫。",
            "老翁看花心已疲，数负十分金屈巵。",
            "君今年妙言语便，爱酒惜花诸事宜。",
            "春光不为主人计，行色匆匆暂如寄。",
            "欲借珠玑一再酬，恐君泣尽鲛人泪。"
        ],
        "notes": "",
        "id": "4a30a5f82eb059b12355caa654cdf07d"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵何任叟正字馆中试茶",
        "preface": "",
        "paragraphs": [
            "金柈猥称槟榔珍，藿食未辨污吾唇。",
            "茶丁妙写犀銙真，排方似欲骄华绅。",
            "为君走碾飏微尘，羊肠声干行只轮。",
            "柘罗裁绢素缕匀，筩丝巧织霜后筠。",
            "中贮刀圭护百神，乳花初幻人间春。",
            "计君别品尚绝伦，完璧不受敌国嗔。",
            "白虹夜气干秋旻，把玩自觉舌生津。",
            "天衢小草搜八垠，蒙山顾渚亦怀新。",
            "香歇色坏非法身，妖星森索避北辰。",
            "不须会稡权群臣，龙翔鳯翥登严宸。",
            "向来策勲自有人，君其问诸修水濵。"
        ],
        "notes": "",
        "id": "891f84d3db03ceb323e7cf23d48c0f75"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "伯初姪谒客道傍丛竹间见梅花盛开村人不知赏嗟惜赋诗因次韵",
        "preface": "",
        "paragraphs": [
            "少年眼似春冰滑，风味最于花曲折。",
            "冲泥访客竹边过，邂逅寒梅照疏节。",
            "不应误落野人手，自赋新诗为昭雪。",
            "坐怜穷腊太严苦，万木如僵生意绝。",
            "零丁老枿独回暖，似借余波沾涸辙。",
            "今君把玩不忍去，吹面朔风皴欲裂。",
            "还家笑我病𬯎豗，茅屋千窗墙百穴。",
            "自言亲到玉妃馆，缟练分行洗纹缬。",
            "诗成不费𬬻锤功，君看铮铮句成铁。"
        ],
        "notes": "",
        "id": "6212d802abbb4abae3b517d974dbdf57"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "用伯初韵再和一篇请子温户曹同赋",
        "preface": "",
        "paragraphs": [
            "孤山山下苔痕滑，翠竹扶疏水方折。",
            "靓粧无数招不应，曾与先生护名节。",
            "即今湖上荆棘满，谁见穿林度飞雪。",
            "道傍数本忽照眼，所喜风流未中绝。",
            "不嫌青女暂试粉，却要风师小回辙。",
            "君看万点已可怜，半杂春泥封地裂。",
            "版曹平生诗作史，坐陋故人探禹穴。",
            "惜花未忍任零落，借酒生春面如缬。",
            "酒醒定作返魂章，笔底有丹工点铁。"
        ],
        "notes": "",
        "id": "cf4e7efdc4ada164a57fac32b9b406c0"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "再次韵简子温",
        "preface": "",
        "paragraphs": [
            "予诗久愧溪藤滑，佩服君诗生罄折。",
            "君诗盘错见梅诗，似借梅花作根节。",
            "梅花元非世间种，雪里开花白于雪。",
            "平生和靖最知音，谁是鸾胶续弦绝。",
            "苦吟似君良有以，我复何为怒当辙。",
            "定知孤艳诉不平，晓来哀笳喷窗裂。",
            "明朝百蘤岂不好，得鱼纵珍非丙穴。",
            "春风晚赐桃杏宠，琥珀调膏误成缬。",
            "寒英谢去亦机警，且禀严冬令如铁。"
        ],
        "notes": "",
        "id": "776e7daa78621dd2fe0b0334a1462924"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "顾景蕃访大年姪昆仲留宿细柳轩夜论诗律辄及老朽大年作长篇调景蕃末章见称过实且欲尽借拙诗因次其韵为谢",
        "preface": "",
        "paragraphs": [
            "平生不依南路徐，斗升寄活真鱼濡。",
            "了知浮名谁得丧，定自有数相乘除。",
            "朅来云卧涧壑底，槁项不减霜松臞。",
            "里中能诗二三友，安步过我无庸车。",
            "要须文字赏雌霓，未暇诙谑翻娵隅。",
            "谈天坐听落鐻屑，蹇步那敢争先驱。",
            "顾侯风味更严苦，家贫阙办三韭菹。",
            "龟肠撑突五千卷，底用会稡笺虫鱼。",
            "文如楚宾醉后藁，下笔应得银盆斟。",
            "近闻昼犯细柳壁，酒阑罢歌却骊驹。",
            "未妨仲子工料理，珠绯饯归怀不虚。",
            "想当展缄疾读时，新飚策策惊籧篨。",
            "主人韵高绝少可，客亦未易折简呼。",
            "末章字字关老朽，爱我如爱屋上乌。",
            "吾家兄弟俱人杰，饱闻石氏多珊瑚。",
            "莫云痴叔良不痴，久讳笔砚陪樵苏。",
            "诸郎胸中气吐雾，咳唾自可回春枯。",
            "少年得誉似勮勃，他日不愧先杨卢。",
            "傥见恶诗幸掩覆，人所骂讥鬼揶揄。"
        ],
        "notes": "",
        "id": "eeb1b3a9c3bfefd70f654d6ac73fd702"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "大年复用前韵赋诗见赠亦次韵答之",
        "preface": "",
        "paragraphs": [
            "烛龙停边天步徐，酒薄肉干唇不濡。",
            "漫郎怜我困蒸溽，为送古风専扫除。",
            "山头逢君日乍午，作诗瘦似仙人臞。",
            "展缄初疑走甘露，熟读政似锵鸾车。",
            "世间痴儿浪摇吻，谈空说有天一隅。",
            "我今冥顽老不入，十年此路空驰驱。",
            "迩来病废关药裹，枵腹日厌葵菽菹。",
            "窗间败毫积霜笴，架上蠹帙繁书鱼。",
            "钱神无耳未易使，斗宿不灵那可斟。",
            "谁门有士料理得，随地驵骏吾家驹。",
            "三珠连树价亡敌，一鹗掣鞲名不虚。",
            "近闻扫径避袢暑，竹杖青鞋一籧篨。",
            "枕中邯郸梦不到，户外孔宾渠自呼。",
            "读书澜翻惜昼短，几欲挽断三足乌。",
            "鼎来说诗剧有味，令我坐享商之瑚。",
            "斯文所喜未中绝，五字复见李与苏。",
            "遗音当从牛铎证，废律安取焦桐枯。",
            "亦知大国功九合，一时盟会收微卢。",
            "愿持狗尾彊貂续，未妨举手遭揶揄。"
        ],
        "notes": "",
        "id": "9770ff63bc4a21127eae2793bbab9e0a"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵莫养正县丞独游钱塘南北山",
        "preface": "",
        "paragraphs": [
            "老丞拄笏中了了，坐阅云阴变昏晓。",
            "何为两脚苦未停，意在高山知者少。",
            "昨日春从湖上归，颇觉沙鸥已驯扰。",
            "游人但迟箫皷来，滓秽清虚亦何好。",
            "君今独行真得计，自有青螺如髻绕。",
            "归来古锦开诗葩，笔下纵横发天巧。",
            "遨头旧属罗浮伯，半夜春风鸣騕褭。",
            "至今湖山索价高，妙语须君时一扫。",
            "虽然愿君且努力，挂冠归休未宜早。",
            "要当千户享封殖，岂但全家荷温饱。",
            "此时还乡头未白，万钱买山慰潦倒。",
            "摩挲拄杖不相忘，更伴重峦细穷讨。"
        ],
        "notes": "",
        "id": "5c76a5307f6f9e62492b2d86b250f1c9"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "读钱神论偶成",
        "preface": "",
        "paragraphs": [
            "君不见王衍谈天喙三尺，绕床阿堵初未识。",
            "又不见阿戎自执红牙筹，聚钱成癖老不休。",
            "人生嗜好各殊趣，盗跖孔丘更毁誉。",
            "不如是非两置之，万事欣然随所遇。",
            "贵人见钱地上流，富人钱妖声如牛。",
            "醉时虽悟落帻语，客至或忘障簏羞。",
            "谩夸无耳可使鬼，刘濞邓通皆过计。",
            "崔烈得名未掩臭，陈苌小黠强称美。",
            "我今家徒立四壁，怜渠一个也不得。",
            "不愿腰纒十万上扬州，安用呼卢百万供一掷。",
            "但要时逢好事人，恰有青铜满三百。"
        ],
        "notes": "",
        "id": "2677fd4003492d4fc7bd0d2b6504b7e3"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵富季申著作对雪",
        "preface": "",
        "paragraphs": [
            "瓮中冻蚁欲浮白，主人醉呼嗔恶客。",
            "到床不省雪作魔，半夜扶头惊晓色。",
            "因风初爱横斜好，侵户更怜飘洒密。",
            "为梅洗粧却铅粉，与竹护萌封茧栗。",
            "瀛州有士漫为郎，要看诸郎上槐棘。",
            "不妨病骨倚故絮，且忍饥肠待新麦。",
            "君今笔阵独横扫，冷屋无人夜鸣镝。",
            "快雪快晴吾弗忧，君诗自有回天力。"
        ],
        "notes": "",
        "id": "4412e61f92907f25ade438977f98b0d5"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "过龙井辩才退居",
        "preface": "",
        "paragraphs": [
            "南山北山天接连，西湖环山水涵天。",
            "佛宫鳞鳞割人境，胜日杖履相周旋。",
            "久闻龙井未得到，神龙卧靳俗语喧。",
            "脱身干戈偶不死，步屧十里沙石坚。",
            "眼明见此屋突兀，修廊广殿钟鼓传。",
            "笋芽供羮坐取饱，茶乳沃舌听谈禅。",
            "塔中老人呼不起，至今墙壁尚炽然。",
            "诸孙其谁嗣衣钵，但见持律俱精専。",
            "吾身误落世缨网，白髪未解忧患纒。",
            "问龙乞地一席许，作庵共结香火缘。"
        ],
        "notes": "",
        "id": "fff76c3d4352f4c27e256e6242d996f6"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "题子温姪舫斋",
        "preface": "",
        "paragraphs": [
            "江湖著身鸥作邻，平生踏浪不踏尘。",
            "晚从阛阓寄行李，旋饰舫斋聊写真。",
            "夜阑阙月云头涌，风月填窗不成梦。",
            "团栾十口似浮家，颠倒一生如破冡。",
            "君看世事风打头，奔涛溅浪何时休。",
            "不如问钱多买酒，万斛与君共拍浮。"
        ],
        "notes": "",
        "id": "6c5a85bae959cb4db6260603b7ed8849"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "谢人惠团茶",
        "preface": "",
        "paragraphs": [
            "春阴养芽针锋铓，沆瀣养膏冰雪香。",
            "玉斧运风宝月满，密云候雨苍龙翔。",
            "惠山寒泉第二品，定武乌甆红锦囊。",
            "乳花元属三昧手，竹斋自试鱼眼汤。",
            "老生酸寒极堪笑，藜苋拄腹书撑肠。",
            "修贡之余远分寄，怀璧其罪渠敢当。",
            "应怜昼睡汤饼恶，为洗一春蝴蝶狂。"
        ],
        "notes": "",
        "id": "8741a63e512c91d4deed2e6794295018"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "谢人送炭",
        "preface": "",
        "paragraphs": [
            "灶烟荼毗霜后林，短椽脱烟乌不黔。",
            "樵童岂惜龟两手，入市论价轻千金。",
            "向来几作沟中断，漫灭青黄谁过眼。",
            "焉知负荷𬬻锤功，煨烬犹堪借余暖。",
            "夜阑吼空风力豪，平明雪山平屋高。",
            "生柴带叶冷不燄，毁车充薪车脚劳。",
            "故人十缚起衰朽，生遣寒灰拨红兽。",
            "解衣挟纩不足云，那复区区论炙手。"
        ],
        "notes": "",
        "id": "6fd2c3e43c691b1dc5a998c9ebf4461b"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "秋意",
        "preface": "",
        "paragraphs": [
            "凉𩙪吹树砧声急，窗户玲珑秋气入。",
            "井桐雕叶减清阴，漙露无声金荻泣。",
            "壁间唧唧候虫鸣，庭下衰兰送客情。",
            "客怀无金酒胆薄，朗月入帘魂魄惊。",
            "人生万事今犹昔，不独炎凉天地隔。",
            "平明把镜照衰颜，还有新霜助狼籍。"
        ],
        "notes": "",
        "id": "be8e2235ed54584b44af61f12fd567e8"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "景蕃还所借诗卷并辱以诗辄次韵",
        "preface": "",
        "paragraphs": [
            "诗家难传最上路，汝南雪令排盐絮。",
            "至今白战亡此手，我欲重参愧迟暮。",
            "虎头文字逼前辈，衮衮屡蒙分尺素。",
            "天闲老骥日千里，何用盐车追蹇步。",
            "向来击赏枫落句，见不及闻君已误。",
            "报之错刀竟坐痴，他日尘昏磨不去。"
        ],
        "notes": "",
        "id": "55fa0d4f2e5a09acf1004d399bcf83d2"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "景蕃复和再次韵",
        "preface": "",
        "paragraphs": [
            "诗坛乳臭妨贤路，寄食将军惭漂絮。",
            "君今自筑五言城，坐遣降俘叹来暮。",
            "从来白俗不入眼，并案闺房累蛮素。",
            "连篇赠我刹那顷，更陋建安夸七步。",
            "珍藏敢比飞鸟章，字脱无人正讹误。",
            "为君传写不得辞，政恐终随靁电去。"
        ],
        "notes": "",
        "id": "2fe6d0b6349147130a6784beddee3ba7"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "过南美轩读汪彦章倪巨济诗用壁间韵",
        "preface": "",
        "paragraphs": [
            "笻杖芒鞋野性驯，偶寻幽步到祗园。",
            "琅玕千本日应长，美影摇风清荫繁。",
            "未堪截管变律吕，且乞汗青传子孙。",
            "壁间旧有故人题，妙语洒落今仍存。",
            "那忧积雪折老干，豫借暖律生枯根。",
            "我来二子更南北，惟有此君堪与言。"
        ],
        "notes": "",
        "id": "581e218f648a7ac1923e41b9be69a884"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "允中大夫兄召客赏海棠属予赋诗",
        "preface": "",
        "paragraphs": [
            "枝头桃李半狼籍，浪说春风借颜色。",
            "海棠斩新一样红，锦丝欲堕娇无力。",
            "主人连日被渠恼，无处分疏更招客。",
            "重罗作幕裙作围，丽人行酒客赋诗。",
            "挽定春光不得放，忍看落红零乱时。"
        ],
        "notes": "",
        "id": "fe85b99ecaf87be12be7af7267b84f70"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵大年见贻长篇",
        "preface": "",
        "paragraphs": [
            "莫夸儿啼赏英物，莫振豺声露蠭目。",
            "一朝官府生平地，即是高明鬼瞰屋。",
            "夜郎穷囚罪濒死，颇费故人解官赎。",
            "世间万事真戏耳，变化何殊臂伸缩。",
            "漫郎纷华老不入，坐扫降魔如破竹。",
            "曾从处士学砺齿，安用贵人强推毂。",
            "夜蒙衲被生春温，午馔伊蒲饱园蔌。",
            "绮罗曵地初不知，海陆穷珍定何族。",
            "自云百念已灰冷，栩栩胡为昼摇腹。",
            "似闻蚁穴得侯封，不借波臣讥斗粟。",
            "何妨枯骨话王乐，政恐三彭加谴督。",
            "梦回敢起寻鹿想，谢去已深防虿毒。",
            "危几何处烹五鼎，佳传谁人米千斛。",
            "朱轩虽享眼界荣，青史那逃身后戮。",
            "聊陪洗马痼烟霞，自逐天随甘枸菊。",
            "虽然丈夫有出处，尺蠖之伸未为曲。",
            "他年弓旌恐不免，钓渭筑岩终梦卜。",
            "会看鹏翼击天池，更想於菟啸风谷。",
            "此时愿君益机警，堕甑欣然了荣辱。",
            "脱身蝉冕归去来，吴市空关隐梅福。",
            "却伴山中赤松游，傥见海上蟠桃熟。",
            "吾言有徴勿浪云，龟筮亦从神所告。"
        ],
        "notes": "",
        "id": "c5990c8d8ca7ecd28f443f0ed6bf659f"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "酒官张君造曲以十八仙为名作诗戯之",
        "preface": "",
        "paragraphs": [
            "旧闻饮中有八仙，日多铛杓相周旋。",
            "今之十八岂其裔，何为复效枕曲眠。",
            "痴人但作从事呼，妄起清浊分圣贤。",
            "那知风味古无有，名字真从天上传。",
            "留侯旧与赤松游，余韵到今千百年。",
            "看君风骨颇似祖，日酌九酝追天全。",
            "我嗟谱系漫难考，流落恐缘濡髪颠。",
            "穷愁政在禁酒国，未免口角生馋涎。",
            "出门欲作一斗计，谁乞三百青铜钱。"
        ],
        "notes": "",
        "id": "f83ed35a2c0d3c662a3b0a4fdd576464"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "文之顾景蕃登子温舫斋不遇拈韵赋诗予亦和之",
        "preface": "",
        "paragraphs": [
            "漫郎不省尘中走，湖海收舟净无垢。",
            "规摹画舫作斋馆，似要窗间过山岰。",
            "平生张绪本豪放，人物风流记官柳。",
            "不应篷底了生涯，定是寓言犹十九。",
            "顾侯自说虎头孙，黠不论功痴已久。",
            "入门浪喜布帆在，兴尽中流漫回首。",
            "更将险语困嘲谑，诗胆故应大如斗。",
            "我穷政似老侯喜，持竿觅鱼不供口。",
            "爱君马上醉眼花，万斛龙骧落杯酒。",
            "未须腰笏烦易于，且熟他年济川手。"
        ],
        "notes": "",
        "id": "10fe4f2839a34458b050469e2d6942ad"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "送顾景蕃暂还浙西",
        "preface": "",
        "paragraphs": [
            "墙头飞花如雪委，墙根老柳丝垂地。",
            "春政浓时君不留，山路晓风鸣马箠。",
            "涛江入眼浪千尺，想见吴侬问行李。",
            "田园久荒漫检校，亲旧相逢半悲喜。",
            "行朝诸公访人材，故人新赐尚书履。",
            "袖中有策可则陈，君亦因行聊尔耳。"
        ],
        "notes": "",
        "id": "7e4ea8909401b0867dfdbba2f36b33da"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵大年当暑午枕",
        "preface": "",
        "paragraphs": [
            "道人曾得却暑方，烈日卓午心清凉。",
            "书斋长物复何有，含风竹簟八尺长。",
            "睡魔久困世喧閧，乍入寂境如还乡。",
            "嗜茶尝胆汝药石，煮饼炊饭吾津梁。",
            "古来至人具法眼，净秽天女犹皮囊。",
            "坐禅入定了十劫，睡蛇有口难螫伤。",
            "要当寻师渐磨洗，想子已聚三月粮。"
        ],
        "notes": "",
        "id": "59df55ccbd2c2bb3bc960cc56cb18406"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "古律诗戏简汪彦章学士",
        "preface": "",
        "paragraphs": [
            "湖边乐色喧丝筦，湖上春风桃李晚。",
            "使君招客试行乐，粉面如花照金琖。",
            "知君好事已数往，想见清阴集飞繖。",
            "倾家共寻一日胜，得醉宁论万金产。",
            "谁怜有客扄户牖，坐抱穷肠读书懒。",
            "登楼追望不堪东，一片飞虹挂愁眼。"
        ],
        "notes": "",
        "id": "b302ad7467f77394b3af55943ff4d243"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "清微轩诗",
        "preface": "",
        "paragraphs": [
            "君不见楚王宫中多谀臣，雌雄之说徒纷纷。",
            "大空槖籥本平施，安有烦冤愁庶人。",
            "又不见若耶溪上帆如驶，朝南暮北随人意。",
            "令行由天不由人，岂为舟人采薪计。",
            "君今面山开两扉，恬养不为居所移。",
            "方床曲几净无暑，有声南来清且微。",
            "清似太虚无滓秽，微如少女生妍媚。",
            "轩中稚竹亦粲然，快与主人便昼睡。",
            "不须骤吹六律管，不用缓鼓五弦琴。",
            "会当月夜君家去，却扇扶座开烦襟。"
        ],
        "notes": "",
        "id": "6e4bd2b349c4dcf18dbb81089efa802b"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "谢范信中钤辖惠笋炙",
        "preface": "",
        "paragraphs": [
            "野人败壁屋数椽，枯肠如龟复如蝉。",
            "未忧饱死笑方朔，且要臞形追列仙。",
            "故园千本箨龙儿，轻靁殷户争蜿蜒。",
            "冻泥封根手自𣃁，一箸可当百味鲜。",
            "朅来曹南风土恶，虀饭酸呕羊酪膻。",
            "君家何从得此品，新馥惠我惊馋涎。",
            "便当过门乞余炙，未信羮釡声轑然。"
        ],
        "notes": "",
        "id": "9b81494f5e1261d7dbf2364a1ff2c22f"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "伯寓给事筑漫吾亭却寄",
        "preface": "",
        "paragraphs": [
            "漫郎昔为补衮客，面如严霜心如石。",
            "手披逆鳞不作难，肯为俗人借颜色。",
            "十年收身渺江湖，胸中了然一事无。",
            "焚香默坐已忘我，酌酒赋诗聊漫吾。",
            "秋风藕花开十丈，新筑危亭枕其上。",
            "客来口噤不得语，晚节自爱恐招谤。",
            "别君戃怳不记年，笈中谏纸尚几番。",
            "笭箵寄隐亦暂耳，漫乎漫乎谁谓然。"
        ],
        "notes": "",
        "id": "5ed23a9eabe234e1f476c2b1f54fc648"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "新安程昭文秀才惠子鹅菱角乳梨并鲍清笔",
        "preface": "",
        "paragraphs": [
            "新安故人哀我贫，尺素自书五朵云。",
            "为怜刘毅遗鹅多，烹食岂惭王右军。",
            "乌蓤脱水锐芒角，乳梨包裹饤座珍。",
            "烧肠饥火得暂温，窃食灶鬼嗟不仁。",
            "来书习气径未扫，十枝尚遣中书君。",
            "急须整驾诣斋阁，满请尊酒重论文。"
        ],
        "notes": "",
        "id": "df4fbd8b91edcd69e9c6363f66a52b01"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵曾端伯户部初春遣兴",
        "preface": "",
        "paragraphs": [
            "春风入手几番雨，酝酿春愁推不去。",
            "琳馆道人初未忙，被底掀髯听粥皷。",
            "那知春色到桃溪，千树开花人掩扉。",
            "路傍垂柳已如许，青眼招春春不违。",
            "晓来东郊信两脚，折屐冲泥尚供著。",
            "枝间啼鸟劝提壶，君省此声何处恶。",
            "平生广平心石坚，未暇徐庾夸清妍。",
            "句中试下一转语，突过翰林诗百篇。",
            "龙钟似我岂宜说，不独诗穷官亦拙。",
            "向来一错铸不成，底用辛勤六州铁。"
        ],
        "notes": "",
        "id": "8d560c857719281661978c0f3b7908b7"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "老白堂",
        "preface": "",
        "paragraphs": [
            "君不见三朝魏公拓天手，旌节言归介眉寿。",
            "筑堂自榜醉白名，自借清风洗尘垢。",
            "又不见峨眉山中谪仙人，玉堂词翰生风云。",
            "每评香山辄自喜，欲向集贤重写真。",
            "古人名悬日杲杲，千载贻人不贪宝。",
            "君今诵味佚老句，乞身投闲不待老。",
            "草堂寂寂松桂生，溪山四时供醉吟。",
            "未必翛然便忘世，新诗时亦过鸡林。"
        ],
        "notes": "",
        "id": "63248949f2d7c3dadfa502d69d4b5309"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "灵壁石",
        "preface": "",
        "paragraphs": [
            "十年此地征尘染，谁与山川还旧观。",
            "九华小样出君家，要续个中消息断。",
            "此郎与山对立玉，几上重重见陵谷。",
            "安知可备宫架悬，乐府待之八音足。",
            "他山岂无石一拳，如琮断方璧断圆。",
            "不如此峰真巧具，六窗七窍俱天然。",
            "君今落帆锡山近，挈石寻泉丫无恨。",
            "会须潄石更枕流，世事入门君勿听。"
        ],
        "notes": "",
        "id": "89428a7ad33a02cc871f677668ab722c"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "读李长吉集诗",
        "preface": "",
        "paragraphs": [
            "唐家诸王滕薛亲，官府白日生风云。",
            "此身岂患财不足，安用盈车载钱缗。",
            "飘然后出有长吉，冰姿鹤骨真天人。",
            "锦囊不贮一个钱，收拾眼中无尽春。",
            "世儒强作富贵曲，刻画无盐恐非真。",
            "请看卷后将进酒，酩酊一句了伯伦。",
            "李宗系出玄元孙，玄元称帝李称臣。",
            "玉楼无人可作记，应须此子当此文。",
            "从来不解进士语，多谢昌黎为解棼。"
        ],
        "notes": "",
        "id": "64aa659f26378947e4f025bdcc13c34e"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "药名七夕行",
        "preface": "",
        "paragraphs": [
            "云斾萎蕤霞作裾，风静半天河有无。",
            "同槃夜结合欢带，织女新嫁牵牛夫。",
            "古今此会从容少，百合未谐甘草草。",
            "预知仔细属明年，续断犹胜弓弩弦。"
        ],
        "notes": "",
        "id": "90152b06f8490cc7c3820ba3cb5da579"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "谢赐御书临晋唐帖三轴",
        "preface": "",
        "paragraphs": [
            "上帝图书照东壁，宸毫作字同羲画。",
            "晋唐旧帖久气索，数本仅收煨烬厄。",
            "硬黄小试毛颖功，手蜕千年垂露迹。",
            "巧偷豪夺几苍黄，晚御清都颜咫尺。",
            "钟王行草日失真，神气顿还三昩力。",
            "诸天护法宫殿深，九虎守关雷雨隔。",
            "那知分赐下人间，蝼蚁微臣亦怀璧。",
            "恩均掲榜夸玉堂，事陋登床攫飞白。",
            "钦惟圣学自天纵，嗜好从来屏声色。",
            "青规文字屡策勲，沾丐椒房犹翰墨。",
            "彤管摛笔侈珍贶，宝唾落牋留小刻。",
            "从今不愧蔀屋空，会有虹霓光四塞。"
        ],
        "notes": "",
        "id": "9485f43211820869837257cc85a2046a"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "挽徽宗皇帝词五首  其一",
        "preface": "",
        "paragraphs": [
            "假乐兴周治，无为见舜心。",
            "七朝传远业，十闰纪功深。",
            "厚泽沦肌骨，隆名秩古今。",
            "丹成自仙去，黼扆不重临。"
        ],
        "notes": "",
        "id": "7ae7c612d6a43fd05023b526ced7b8c5"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "挽徽宗皇帝词五首  其二",
        "preface": "",
        "paragraphs": [
            "甚盛帝王德，不言天地功。",
            "皇图光永泰，圣祚绍元丰。",
            "化被要荒外，民跻富寿中。",
            "如椽谁秉笔，炳炳诏无穷。"
        ],
        "notes": "",
        "id": "b6f7d7b211535101ce32242f4462e340"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "挽徽宗皇帝词五首  其三",
        "preface": "",
        "paragraphs": [
            "制作跻尧禹，规摹陋汉唐。",
            "方丘排异议，晟府焕新章。",
            "睦族民归厚，临雍国有光。",
            "奎文连五阁，轮奂俨深藏。"
        ],
        "notes": "",
        "id": "59e6676c2e57d339cdee07a10ccadefe"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "挽徽宗皇帝词五首  其四",
        "preface": "",
        "paragraphs": [
            "内禅超千古，恭闻脱屣轻。",
            "勲高终不伐，道大自难名。",
            "玉几音疑在，桥山兆已成。",
            "九重兴舜慕，悲泣见墙羮。"
        ],
        "notes": "",
        "id": "f5fbcb0abfe4ec0c6746b68e5bdd8d9f"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "挽徽宗皇帝词五首  其五",
        "preface": "",
        "paragraphs": [
            "风伯开尘雾，神符八骏游。",
            "寿尧方请祝，归启已兴讴。",
            "万里忽清宴，五兵终罢休。",
            "他年北邙路，王气接天浮。"
        ],
        "notes": "",
        "id": "f7287b3f1ffc72574363c20576b967ae"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "挽显肃皇后词五首  其一",
        "preface": "",
        "paragraphs": [
            "珍符开瑞玺，象服备袆褕。",
            "德盛仪千载，名尊母两朝。",
            "流风厚麟趾，賸馥播桃夭。",
            "羽卫今何处，云深惨莫招。"
        ],
        "notes": "",
        "id": "4d65539be58c94d6f394af4d7fe63c16"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "挽显肃皇后词五首  其二",
        "preface": "",
        "paragraphs": [
            "俪极承平日，徽音盛一时。",
            "却奢崇大练，纳戒上清规。",
            "事逐浮云变，人惊夜壑移。",
            "三吴谣织女，行路剧伤悲。"
        ],
        "notes": "",
        "id": "e6499274b104df7aa571dd2fcec3e984"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "挽显肃皇后词五首  其三",
        "preface": "",
        "paragraphs": [
            "宝殿开宁德，弥文更日新。",
            "俭勤垂壸则，慈惠配皇仁。",
            "脱屣尧何圣，补天娲亦神。",
            "伤心东越路，画翣暗龙輴。"
        ],
        "notes": "",
        "id": "a46e18805c746fa78e0628df8610fac0"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "挽显肃皇后词五首  其四",
        "preface": "",
        "paragraphs": [
            "箴图高警戒，风雅妙形容。",
            "宝训闻钦圣，徽名并显恭。",
            "宫车陪素仗，园寝祔新封。",
            "绝胜昭灵后，空归浣水踪。"
        ],
        "notes": "",
        "id": "8307f3920ffa64ca97deef484e727f27"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "挽显肃皇后词五首  其五",
        "preface": "",
        "paragraphs": [
            "莫状忧勤意，犹存澣濯衣。",
            "私恩绝外第，遗爱在深闱。",
            "岁晚望重翟，路长迷六騩。",
            "苍梧从舜陟，终陋两湘妃。"
        ],
        "notes": "",
        "id": "990ee90cc40f3b82ea173a0ff2cd352a"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "挽懿节皇后词五首  其一",
        "preface": "",
        "paragraphs": [
            "丰容腾偃月，骨相本天人。",
            "潜邸恩辉旧，中闱典册新。",
            "梦犹惊鷰玺，光已揜钩陈。",
            "不忍瞻行殿，蛛丝网暗尘。"
        ],
        "notes": "",
        "id": "3a3445d3e4fc77f8f1ec576b83de0116"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "挽懿节皇后词五首  其二",
        "preface": "",
        "paragraphs": [
            "作合神明王，中兴欲佐周。",
            "友琴怀素志，脱珥谢前修。",
            "行续姜任懿，名方马邓优。",
            "百年虽电掣，千古仰芳猷。"
        ],
        "notes": "",
        "id": "7f4d1f77838183faccced9cf8bd7afdc"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "挽懿节皇后词五首  其三",
        "preface": "",
        "paragraphs": [
            "内治推炎宋，名参列后贤。",
            "若为忧国步，遽报损天年。",
            "未畅关雎化，空腾炜管传。",
            "六宫遵旧训，女则有遗篇。"
        ],
        "notes": "",
        "id": "b922a8592eda7e3110c28b832bc44307"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "挽懿节皇后词五首  其四",
        "preface": "",
        "paragraphs": [
            "公桑分妇职，春种劭农耕。",
            "不到升平日，终乖辅佐情。",
            "烝尝开别庙，谥诔纪徽名。",
            "凄怆鸿沟路，空余万岁声。"
        ],
        "notes": "",
        "id": "a6a353c1be63998dfd953022cd021dbf"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "挽懿节皇后词五首  其五",
        "preface": "",
        "paragraphs": [
            "万里归辒辂，仙游迹已遐。",
            "猗兰成断梦，素柰陨空花。",
            "隧卜稽山下，輴移浙水涯。",
            "晚风纒落水，悲咽和哀笳。"
        ],
        "notes": "",
        "id": "24a186d62c10e2c2c40b2484562516c3"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "悼程西枢母朱夫人二首  其一",
        "preface": "",
        "paragraphs": [
            "天性敦慈惠，凝然法度中。",
            "谈玄推道韫，择配得梁鸿。",
            "寿嘏无前拟，安荣及令终。",
            "伤心原上路，哀铎咽霜风。"
        ],
        "notes": "",
        "id": "91021b022d6a0527648206b25dbdfc12"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "悼程西枢母朱夫人二首  其二",
        "preface": "",
        "paragraphs": [
            "有子登严密，人高孟母慈。",
            "珍羞五鼎养，象服小君宜。",
            "未厌斑衣乐，俄嗟泫露悲。",
            "百年无少憾，千古令名垂。"
        ],
        "notes": "",
        "id": "27994c1069d5dfe6c13fb031b713f445"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "悼主簿弟",
        "preface": "",
        "paragraphs": [
            "吾家几兄弟，君自老相依。",
            "每忆离亭别，俄伤旅榇归。",
            "新铭聊记远，旧话总成非。",
            "举目苍茫路，澘然泪满衣。"
        ],
        "notes": "",
        "id": "0c1bf0df5eab01229022858877a1c098"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "悼次东提刑姪二首  其一",
        "preface": "",
        "paragraphs": [
            "彊学初无敌，临民早有声。",
            "暮年犹补郡，余事及谈兵。",
            "慷慨闻高谊，艰难见老成。",
            "盖棺今已矣，百世漫空名。"
        ],
        "notes": "",
        "id": "2acc4e57b9912a4e6e176ceeb9826c6d"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "悼次东提刑姪二首  其二",
        "preface": "",
        "paragraphs": [
            "妙手剸百节，剧谈翻九河。",
            "人皆期晚用，君更患才多。",
            "世路方榛棘，人豪正网罗。",
            "重泉无日起，天意定如何。"
        ],
        "notes": "",
        "id": "4a81786adb9d414f361bc1e36a306c62"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "夫人江氏挽词",
        "preface": "",
        "paragraphs": [
            "早岁亲香火，心通悟宿因。",
            "宜家称孝妇，择配得名人。",
            "秩秩方贻则，冥冥忽返真。",
            "独凭高士笔，谆复志苍珉。"
        ],
        "notes": "",
        "id": "9f7e5a42af07565ab6f969bf26755fa4"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "夫人周氏挽词",
        "preface": "",
        "paragraphs": [
            "娈彼名家女，休声配孟光。",
            "齐家先祭祀，尽礼奉姑嫜。",
            "未竟百年老，空流弈世芳。",
            "伤心埋玉处，马鬛表深藏。"
        ],
        "notes": "",
        "id": "307a629f0093dfce77bfda82c8ab39a8"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "悼颐中朝散兄",
        "preface": "",
        "paragraphs": [
            "韬玉无人识，佩兰空自芳。",
            "娱亲终一世，好善被诸郎。",
            "梦短催驹隙，声哀断鴈行。",
            "英魂招不得，松槚护崇冈。"
        ],
        "notes": "",
        "id": "6d9dcd9f721c6935043f3cb98d9792ea"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "用文之岁暮言怀韵",
        "preface": "",
        "paragraphs": [
            "岁事潜占雪，风光暗著梅。",
            "有书招隐去，无地避愁来。",
            "厮役联裘马，英豪困草莱。",
            "谁能知许事，得酒鼾如靁。"
        ],
        "notes": "",
        "id": "c097193d1f5b52223082782444c898cf"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "文之暇日作诗戏用其韵",
        "preface": "",
        "paragraphs": [
            "古事费寻检，近诗关谤伤。",
            "掉头无好语，结舌自良方。",
            "风露挟秋意，帘帏生晚凉。",
            "传闻市南米，渐可补饥疮。"
        ],
        "notes": "",
        "id": "d1d6ac5a7de80bdfc3c26bd3cdcb0156"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "射亭诗",
        "preface": "",
        "paragraphs": [
            "采鹄面危亭，鍧然中的声。",
            "将军三箭勇，男子四方名。",
            "刁斗中原静，车书远塞平。",
            "雕弓今罢赐，何日报功成。"
        ],
        "notes": "",
        "id": "7f1df9aff65d55bee75b6725dbcdc577"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "赋向伯恭侍郎芗林",
        "preface": "",
        "paragraphs": [
            "矫矫子平裔，声名晚益高。",
            "归休卜仙隐，题品妙宸豪。",
            "小径荒松菊，空庭长艾蒿。",
            "闭门便午枕，余事九牛毛。"
        ],
        "notes": "",
        "id": "e098c80ced37d6d7485e0ec660dd61b8"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "焦复州适道于艰危中与其兄遇于三衢自云尝有异梦神明之感叙其事属予赋诗",
        "preface": "",
        "paragraphs": [
            "南渡不忍说，流离簪与裾。",
            "苍黄一臂失，辛苦万金书。",
            "孝友剧调护，神明关起居。",
            "不须春草句，好梦自蘧蘧。"
        ],
        "notes": "",
        "id": "593ecb7c4279f0608ae98158686370cb"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "题荷亭诗",
        "preface": "",
        "paragraphs": [
            "风漾绿漪连，新荷照水圆。",
            "清香来洞府，真色现神仙。",
            "鹭影明如雪，龟巢小似钱。",
            "夜凉乘月看，人在玉壶天。"
        ],
        "notes": "",
        "id": "88b17d83cf8b27c57f956aa99898db8c"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "瑞华堂秋晚",
        "preface": "",
        "paragraphs": [
            "山石乱崔嵬，虚堂面石开。",
            "幽香催槛菊，疏影转庭槐。",
            "羽扇惊秋老，衣砧破梦回。",
            "坐看云四合，奔电数声靁。"
        ],
        "notes": "",
        "id": "4150a37ecce638907d36a2f85563846f"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "宿温州江心寺诗",
        "preface": "",
        "paragraphs": [
            "出城何所诣，孤屿海云中。",
            "寺影一拳石，潮声四面风。",
            "断烟迷过鸟，密叶坠丹枫。",
            "咄咄劳生梦，真成一洗空。"
        ],
        "notes": "",
        "id": "5c3c47dab3e9564689f61cad6ec48cf2"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵临江军向侍郎见寄",
        "preface": "",
        "paragraphs": [
            "江头一区宅，宴坐老扬雄。",
            "久阔书不到，相忘心自通。",
            "谁令知勇退，我愧未参同。",
            "定自有见处，不关幡与风。"
        ],
        "notes": "",
        "id": "104699684d2da682bc3d90d1a9fd01ee"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵徐端明师川清明见访小集",
        "preface": "",
        "paragraphs": [
            "撩人春色浩无边，多病清羸挽不前。",
            "书舍忽陪金殿客，花时犹记汉宫烟。",
            "翰林剧饮赋千首，焦遂高谈惊四筵。",
            "更著新声定场屋，元轻白俗浪争先。"
        ],
        "notes": "",
        "id": "119a333456f9dc4ab0b41272789a9d3b"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵子公舍人姪纸阁用荆公韵二首  其一",
        "preface": "",
        "paragraphs": [
            "清修是药别无方，纸合新糊暂著床。",
            "定自中扄元洁白，直教平地亦清凉。",
            "布裘衲被总相称，暮雪晓风浑不妨。",
            "似要经营淡生活，忽惊锋颖露锥嚢。"
        ],
        "notes": "",
        "id": "7077aed7e2454e1dc5ff024b314ba7f1"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵子公舍人姪纸阁用荆公韵二首  其二",
        "preface": "",
        "paragraphs": [
            "老楮声名浃四方，帡幪隐陋到藜床。",
            "境空生白道所集，气煖如熏德未凉。",
            "眼底咄嗟贫亦办，世间淫巧行终妨。",
            "只愁费尽螭头藁，却向危时但括嚢。"
        ],
        "notes": "",
        "id": "375ccc85775ac7cb8adb674dd61d2d69"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "再和戏子公  其一",
        "preface": "",
        "paragraphs": [
            "棋局画行新触手，帐文龟壳净围床。",
            "合材近取复何好，法意防贪未可凉。",
            "自此铅华须痛遣，疑于缟素或相妨。",
            "夜阑天女来求法，君看如何是革嚢。"
        ],
        "notes": "",
        "id": "a90d5ba336b8fe675f0b15bcd336d415"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "再和戏子公  其二",
        "preface": "",
        "paragraphs": [
            "背人阿堵未中方，纸合文书不碍床。",
            "正似复裈羞北阮，绝胜斗酒换西凉。",
            "来诗肯办十分赏，去辙犹关一水妨。",
            "对面更看枯淡在，应无儿辈紫罗嚢。"
        ],
        "notes": "",
        "id": "d63fa746fe3069fc7a04b14d547ccda5"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "子公复和亦次韵  其一",
        "preface": "",
        "paragraphs": [
            "我惭问舍未知方，君亦依然卧上床。",
            "有纸遮风良不恶，无人炙手自生凉。",
            "应怜佛屋钟鱼近，不自官居屏障妨。",
            "相去九龄今几代，风流未减笏为囊。"
        ],
        "notes": "",
        "id": "ebadf75bf76c984e1619d00acdbaf1aa"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "子公复和亦次韵  其二",
        "preface": "",
        "paragraphs": [
            "昨日规摹屋一方，今晨诗卷已填床。",
            "安知事似猬毛起，自觉心如水月凉。",
            "故纸有缘殊未了，红尘无路略相妨。",
            "客来煖热浪自喜，断却来章真智囊。"
        ],
        "notes": "",
        "id": "b865dc3a4f0786b8704d1a10e90d5669"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "闻伯寓被召",
        "preface": "",
        "paragraphs": [
            "朝廷下诏费捜寻，梦想人豪置赤心。",
            "谠论故应遗藁在，片言可却四裔侵。",
            "不应岩野调羮手，犹作田庐抱膝吟。",
            "自古忠臣由孝子，海隅倾耳听车音。"
        ],
        "notes": "",
        "id": "321a43a41df8aa7e2259a6b92f28cdba"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "送李去病驾部成都府路转运判官",
        "preface": "",
        "paragraphs": [
            "昔年鴈塔看先登，我亦行间托姓名。",
            "半世纷纭惊似梦，一官潦倒信平生。",
            "含香暂借郎闱宠，仗节俄分昼锦荣。",
            "见说餽粮如火急，扬鞭马上试经营。"
        ],
        "notes": "",
        "id": "4872dcf9bc9514ed9b276cd429cfe834"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "送杨元老屯田潼川等路转运判官",
        "preface": "",
        "paragraphs": [
            "酱瓿遗文过五经，有孙千载振雕零。",
            "宁闻淡墨魁春榜，会看中台应列星。",
            "日下忽颁天语好，眼中先著蜀山青。",
            "归涂更挟两诗客，舐笔磨铅那得停。"
        ],
        "notes": "",
        "id": "19e542bcd2c71d6a7995932ced04021e"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "景蕃暂如无锡不暇相寻于云间诗来问讯甚殷勤会予续至江上遂及邂逅走笔奉呈",
        "preface": "",
        "paragraphs": [
            "故人行李剧匆匆，犹向重湖遣信通。",
            "七字论怀如对面，片帆先我渡垂虹。",
            "家田收秫连云外，野蟹供螯入手中。",
            "犹及访君江上去，夜窗灯火耿秋风。"
        ],
        "notes": "",
        "id": "f3d6040c42d4578e5262d347429186f5"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "别后一日予独游惠山寺酌泉烹茶而去时景蕃补葺旧隐将自德兴奉亲而归以诗追寄之",
        "preface": "",
        "paragraphs": [
            "缾罂络绎送醍醐，总是僧家饮啜余。",
            "向上谁高康谷品，流传恐误古人书。",
            "暂来刮眼惊尤物，深羡诛茅葺旧居。",
            "却恐文饶渐多事，他年乘传定何如。"
        ],
        "notes": "",
        "id": "65b2f7e3e86a1dd37aafc598df4ea04c"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "寄顾景蕃",
        "preface": "",
        "paragraphs": [
            "别时犹记鼻辛酸，升合妨人未得还。",
            "衲被生春经岁换，羽书奔电痛时艰。",
            "闻君尚富珠千斛，许我时窥豹一斑。",
            "莫厌侨居坐穷僻，绝胜戎马閙郷关。"
        ],
        "notes": "",
        "id": "02b087c97422f6a5d46115c3d439a053"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "顾景蕃以诗乞西汉书于子公子公以奏议唐鉴遗之戏次其韵",
        "preface": "",
        "paragraphs": [
            "腹中图史自纷纶，况有新文似过秦。",
            "犹访汲书真好事，谬怜野鹜定痴人。",
            "补亡疑是君过计，就读未妨吾卜邻。",
            "他日两家俱外府，断编遗简得终身。"
        ],
        "notes": "",
        "id": "313e13e10db2ba51ebafb0590aa0bfb5"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵顾子美陪方仲兄游允仲花园后篇简允仲  其一",
        "preface": "",
        "paragraphs": [
            "君看树头桃李开，化工浑在百花栽。",
            "日迟未觉堂堂去，路稳何妨得得来。",
            "定是拨忙聊慰眼，仍须痛饮莫论杯。",
            "明朝风雨便狼藉，孤负客愁肠九回。"
        ],
        "notes": "",
        "id": "613ab871256fd43504467449f53530e3"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵顾子美陪方仲兄游允仲花园后篇简允仲  其二",
        "preface": "",
        "paragraphs": [
            "怪底主人襟抱开，小园千本定深栽。",
            "不须羯鼓催花发，却要提壶唤酒来。",
            "可但拨忙聊慰眼，会应痛饮莫论杯。",
            "诗人有戒君知否，渐老逢春能几回。"
        ],
        "notes": "",
        "id": "4eaba9d61bf02d1d5b1630df66f3fa22"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "过淀山湖",
        "preface": "",
        "paragraphs": [
            "昨日过湖风打头，苇蒲深处泊官舟。",
            "近人乌鸟语声碎，濒海风烟日夜浮。",
            "午饭腥咸半鲑菜，客床颠倒一皮裘。",
            "平生浪说在家好，晚向波涛未肯休。"
        ],
        "notes": "",
        "id": "61bc3e224b0d7435c329a8f6d54889c3"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵汝阴姜丞见示",
        "preface": "",
        "paragraphs": [
            "场屋声名二十年，老犹学易诵韦编。",
            "作官聊复下簿尉，得酒或时中圣贤。",
            "每愧青衫同拜起，间从广坐得周旋。",
            "来诗强欲相推挽，短绠无堪浪汲泉。"
        ],
        "notes": "",
        "id": "69fdb71979f4d8c4e3955ab9ca85c58a"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "留别汪彦章符宝",
        "preface": "",
        "paragraphs": [
            "蚤岁相亲翰墨场，不堪迟暮屡参商。",
            "无钱可办一日醉，有目漫同千里光。",
            "闻道新诗多格律，宁从尊酒细斟量。",
            "江南旧隐邻鸡犬，何日青灯更对床。"
        ],
        "notes": "",
        "id": "a1bcfc4eb59ab2e59b28183b4ff16dc2"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "听宣麻",
        "preface": "",
        "paragraphs": [
            "十年中国暗征尘，终挽天河净楚氛。",
            "谩说星辰犹孛彗，不妨豪杰会风云。",
            "江头露布传俘馘，殿下丝纶看策勲。",
            "从此削平真细事，只忧无地录将军。"
        ],
        "notes": "",
        "id": "9b3eda187ee5ff8cda557f846ffa9df8"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "得海陵掾吕居仁书",
        "preface": "",
        "paragraphs": [
            "故人温饱竟何如，忽寄邮筒满纸书。",
            "颇愧中年犹吏隐，相望千里未情疏。",
            "官曹清简庭无讼，淮海丰穰食有鱼。",
            "见说参禅新了了，几时为我痛爬梳。"
        ],
        "notes": "",
        "id": "1debbd5e7eec6cb03fa7636a93d3f6ec"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "闻余元隆被命白衣校正逸书",
        "preface": "",
        "paragraphs": [
            "余郎风姿旧臞儒，酒钱不足诗有余。",
            "江湖垂老漫居士，馆殿忽诏行秘书。",
            "从来摸索识沈谢，安用科举轻严徐。",
            "须君更平脱𫖇气，步稳即到承明庐。"
        ],
        "notes": "",
        "id": "a8fe6c22355b5fb75793385ec04114a5"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "招王大初教授饭",
        "preface": "",
        "paragraphs": [
            "闻名早愧昧平生，迟暮相看眼更明。",
            "满室氛埃不关意，百年文字要寻盟。",
            "关河晚阙平安报，风露日催摇落声。",
            "樽酒从予会倾倒，莫同儿辈但平平。"
        ],
        "notes": "",
        "id": "524007fc0102c5d28ff9020d874e9d20"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "暮春舟中怀顾景蕃诸友会心堂折花几至纷纭因以问之",
        "preface": "",
        "paragraphs": [
            "流光急急卷春归，宽我都无十日期。",
            "短楫轻舟余客梦，斜风横雨半花时。",
            "坐怀同社二三子，賸有一番酬唱诗。",
            "谁向海棠花下去，不妨重看挽残枝。"
        ],
        "notes": "",
        "id": "2002cfbb22d0ba85bc07a2f4a05edbc1"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "曹南官舍怀诸兄弟",
        "preface": "",
        "paragraphs": [
            "舍南舍北百花春，不奈扬雄四壁贫。",
            "与世周旋宁作我，罢官休去亦由人。",
            "有家那办录伧鬼，无用犹堪托社神。",
            "凖拟他年风雨夜，论诗酌酒话酸辛。"
        ],
        "notes": "",
        "id": "5649cd6963dc1af56cf8019a6606712a"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵晁待制喜富季申迁校书",
        "preface": "",
        "paragraphs": [
            "郑公勲阀似汾阳，人物君看同舍郎。",
            "坐废衣冠谁论荐，中兴文字亦生光。",
            "未妨俗子轻薰沐，元得诗翁妙主张。",
            "闻说平戎遗策在，何时目击阵堂堂。"
        ],
        "notes": "",
        "id": "fc3a610c8ba4e0e3d0122c237bddf78c"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "华亭秋日",
        "preface": "",
        "paragraphs": [
            "阴云薄薄漏秋辉，晓露含光湿翠微。",
            "旁舍击牛尝社酒，荒城捣练给征衣。",
            "净如扫迹蚊无几，多不论钱蟹正肥。",
            "定是水乡差可乐，不应潦倒未成归。"
        ],
        "notes": "",
        "id": "28859637bd1afc5efcffc028b748bfab"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "吴江舟中",
        "preface": "",
        "paragraphs": [
            "数峰雨后蔚蓝青，一水秋来镜面平。",
            "大舶鱼盐通远近，居人菱芡足经营。",
            "云头阙月为谁好，苹末凉风时自生。",
            "老矣宦游无少味，欲寻张翰问莼羮。"
        ],
        "notes": "",
        "id": "a4af920ac81744084d8d8214312c5dab"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "书鴈荡山灵岩寺壁",
        "preface": "",
        "paragraphs": [
            "画里儿时见一斑，朅来老病倦跻攀。",
            "诸峰拔地上云雨，万壑出泉鸣佩环。",
            "图牒未闻从古有，鬼神定自破天悭。",
            "道人笑我杀风景，不办淹留半日闲。"
        ],
        "notes": "",
        "id": "ade5e34b7bfc4bd56239c2c2b1814519"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵徐师川谢送温柑",
        "preface": "",
        "paragraphs": [
            "剥啄谁人昼款扉，开缄词翰见精微。",
            "不应更觅二王帖，但要亲传六祖衣。",
            "陋我分柑悭百颗，烦君托意赠当归。",
            "吏曹政急簿书缚，忽奉新诗得解围。"
        ],
        "notes": "",
        "id": "943dcadbac0986eeec91e4ea7d4c1863"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵吕居仁主簿过韩存中侍郎所居",
        "preface": "",
        "paragraphs": [
            "文章典雅似班固，人物风流如谢安。",
            "老去谩余公论在，退休浑觉壮心阑。",
            "松窗有月和书照，云屋无氊御客寒。",
            "冷淡且寻诗作活，要看雷电敕仙官。"
        ],
        "notes": "",
        "id": "075c9cdc1990fd4f51a8d23909885a9f"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "和李元叔正字书怀崇字韵奉还所借诗卷",
        "preface": "",
        "paragraphs": [
            "杜陵句法今谁到，君自门墙数仞崇。",
            "未许前人得高处，间于五字见新功。",
            "淹留书馆残灯火，孤负淮山旧桂丛。",
            "眼看封侯谈笑觅，绝胜潦倒坐诗穷。"
        ],
        "notes": "",
        "id": "e220998b667e918aed07173a40385f47"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "归来轩二首  其一",
        "preface": "",
        "paragraphs": [
            "当年鞍马践文场，客舍虀盐话故乡。",
            "不谓休休归亦早，未应栩栩梦犹狂。",
            "辋川花木岁时好，莲社交游气味长。",
            "便合从君就闲去，藜羮麦饭自充肠。"
        ],
        "notes": "",
        "id": "d51e7d2ed9cf0c82d431247e661e086e"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "归来轩二首  其二",
        "preface": "",
        "paragraphs": [
            "不爱虚名式擅场，却收余燄入寒乡。",
            "于鱼得计绝人事，翻手为云小子狂。",
            "阅世已除三宿恋，论诗兼倍百家长。",
            "西风举扇谁多事，君自无尘点肺肠。"
        ],
        "notes": "",
        "id": "2c0784ecccef8caa7d3f6d9925fff0a6"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵括苍太守黄侍御种竹  其一",
        "preface": "",
        "paragraphs": [
            "先生铁面石为肝，不著繁华眼底看。",
            "近学仙翁夸种玉，未多楚客解纫兰。",
            "穿窗月影蛟蛇乱，掠枕秋声风雨寒。",
            "谁信孤根会埋没，赋诗新有老方干。"
        ],
        "notes": "",
        "id": "9557bcfc2529582a460a63fdd137494c"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵括苍太守黄侍御种竹  其二",
        "preface": "",
        "paragraphs": [
            "世上风花暂鬬妍，转头谁作一钱看。",
            "此君抱节真如玉，有客同心臭似兰。",
            "密叶自怜秋日薄，孙枝已挟晓霜寒。",
            "蔓柔草恶宜诛屏，恐向班行犯比干。"
        ],
        "notes": "",
        "id": "c23bf8bd0401c1a2ae4813272c0ada50"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "送喻迪孺郎中知遂宁府",
        "preface": "",
        "paragraphs": [
            "平时场屋漫声名，晚下瞿唐信此生。",
            "万里不应频去国，一麾聊复为専城。",
            "送春杯酒侵行色，上峡家山慰客情。",
            "坐遣官曹顿牢落，说诗谁复似匡衡。"
        ],
        "notes": "",
        "id": "59c1cad419f1dd04579cd57705a4cd56"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵昌时寺丞姪避暑",
        "preface": "",
        "paragraphs": [
            "眼看平地欲流金，暂借僧园数亩阴。",
            "束带市朝谁刺促，闭门松桧自幽深。",
            "客来棋局时招隐，饭罢茶瓯快洗心。",
            "便静乞闲吾有味，墙东诗老许同襟。"
        ],
        "notes": "",
        "id": "4896def6c70415115295dd7240f20713"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "绍兴已未七月六日被旨祷雨风水洞七日清晨诣祠下是晚大雨通夕留宿慈严寺中八日始还城",
        "preface": "",
        "paragraphs": [
            "晚谒丛祠意已通，妙香来自禁城中。",
            "老龙聊办一泓费，阖境自歌终岁功。",
            "暑溽不应留枕簟，秋声忽已到梧桐。",
            "明朝上马五十里，更乞灵君吹面风。"
        ],
        "notes": "",
        "id": "b3426cb176055e5c50188b6e79a20788"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵程伯寓司业见寄道旧",
        "preface": "",
        "paragraphs": [
            "鸡黍新盟竟未寻，杯盘旧话更关心。",
            "时危闲喜尺书到，老去惟忧多病侵。",
            "闾巷小儿俱富贵，山林处士独呻吟。",
            "君今雅意在流水，谁是子期知此音。"
        ],
        "notes": "",
        "id": "2bc01144f8f78b1ea96711ebeea570ee"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "嘲鹊",
        "preface": "",
        "paragraphs": [
            "抵玉谁家解汝嗔，定应饶舌诳痴人。",
            "平生作室自拘忌，晚岁填河良苦辛。",
            "风急未妨翎翮健，日长无奈语音频。",
            "君看屋上乌元好，何用开门延窦申。"
        ],
        "notes": "",
        "id": "392d949604b03c5d62f591d512c887d3"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "悼余彦敷府判",
        "preface": "",
        "paragraphs": [
            "圭璧温然席上珍，广朝通籍照簪绅。",
            "论文巳许诗无敌，试吏还惊笔有神。",
            "少日功名聊措意，暮年州县漫劳人。",
            "武林旧话终成梦，旅榇空归泪满巾。"
        ],
        "notes": "",
        "id": "0c9e6f5fb5f053b26fd7e23b5d53a194"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "悼叔玠兄",
        "preface": "",
        "paragraphs": [
            "独抱荆珍价莫酬，眼看闾巷觅封侯。",
            "时开黄卷都忘老，晚著青衫已倦游。",
            "不说向空书咄咄，但闻作记戒休休。",
            "故应手泽未埋没，合付六丁雷电收。"
        ],
        "notes": "",
        "id": "d7ab11588073a45cad87ce06f3748bf5"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "悼余元夫朝请",
        "preface": "",
        "paragraphs": [
            "广席谈经旧长雄，豁然襟韵古人风。",
            "弓刀晚试百僚底，部曲默驯三尺中。",
            "幕府未闻收剧孟，佳城俄已怆滕公。",
            "不堪离乱死英杰，所在纷纭真发蒙。"
        ],
        "notes": "",
        "id": "db4f28caada3ce4eda55c793df45b3b7"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "悼子平姪",
        "preface": "",
        "paragraphs": [
            "白帢宁从细柳君，欲提尺箠净烟尘。",
            "声名便自当敌国，露布复谁推傔人。",
            "夜半忧时长抱膝，生平急义几倾囷。",
            "追伤万事盖棺了，木笏青衫负此身。"
        ],
        "notes": "",
        "id": "969dd8eca5d8936c9209f103013a87e5"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵秦秘监山中观梅二首  其一",
        "preface": "",
        "paragraphs": [
            "天上新骖宝辂回，看花仍趁雪英开。",
            "折归忍负金蕉叶，笑插谁临玉镜台。",
            "女堞未须翻角调，锦囊先喜助诗材。",
            "少蓬自是调羮手，叶底应寻旧雨来。"
        ],
        "notes": "",
        "id": "3447ac536cadb009ef8e5fc4cf9e21c8"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵秦秘监山中观梅二首  其二",
        "preface": "",
        "paragraphs": [
            "莫遣寒林一片飞，要看缟练粲仙衣。",
            "故烦诗伯来传令，为勒风师少霁威。",
            "水部五言谁举似，孤山一径久湮微。",
            "总输桃杏快涂抹，占定春光不放归。"
        ],
        "notes": "",
        "id": "f9caac635a5d5249e3f02728f62a996b"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵春雪",
        "preface": "",
        "paragraphs": [
            "春雪欺人转更豪，力如彊弩射吴潮。",
            "郢人有恨翻新曲，蜀客无襦忆旧谣。",
            "户外莫夸盈尺好，沙头已作浅痕消。",
            "诗成忍冻话年少，愁杀衰翁不自聊。"
        ],
        "notes": "",
        "id": "c3869750116044dd024967df63ada742"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "送贺子忱吏部福建漕",
        "preface": "",
        "paragraphs": [
            "矫矫中年勇退身，寻盟省户定缘贫。",
            "风流未用老三径，谈笑犹堪漕七闽。",
            "丹荔压枝收白晒，乳芽登焙荐青春。",
            "不应例作粗官看，下语须防笔有神。"
        ],
        "notes": "",
        "id": "6a423dd41ef23da0afd0eeaf0ce0ad5d"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "送许子礼吏部湖南漕",
        "preface": "",
        "paragraphs": [
            "家传康济妙才猷，祗合怀铅近冕旒。",
            "漫有姓名连省户，不妨旌节案南州。",
            "兵储自古难为策，民瘼于今岂待求。",
            "小试书生肥国手，未多地上见钱流。"
        ],
        "notes": "",
        "id": "7090c934b83e7be4461715ca7b256c12"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "欲出京寄稚子",
        "preface": "",
        "paragraphs": [
            "去时短袖怯风寒，春以为期秋未还。",
            "苦语经年浑不记，穷愁到处漫相关。",
            "路从驿底一双堠，家在江南第一山。",
            "人事不应频错迕，速寻樽酒为开颜。"
        ],
        "notes": "",
        "id": "5267c112c74dd8f87e3fe22c6df1277f"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "寄题虎丘宜上人枝巢轩诗",
        "preface": "",
        "paragraphs": [
            "久闻戒净若冰渊，坏衲团蒲不记年。",
            "身外一枝聊尔耳，眼中三界自超然。",
            "可藏妙喜化城国，何异壶公谪处天。",
            "相见绕床狮子座，未妨居士病谈禅。"
        ],
        "notes": "",
        "id": "940c36980d8fecce7f1215ec8817dc25"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "寄题黟县舒先生十柳轩诗二首  其一",
        "preface": "",
        "paragraphs": [
            "当年宫殿记风流，濯濯青春破客愁。",
            "晚觉世间全少味，自从柳下觅归休。",
            "嵇康嗜鍜太多事，陶令醉眠终自由。",
            "想见夕阳风輭处，乱蝉无数咽新秋。"
        ],
        "notes": "",
        "id": "e23dd95bc5baefd821015821b679b98e"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "寄题黟县舒先生十柳轩诗二首  其二",
        "preface": "",
        "paragraphs": [
            "十柳五柳复何为，今人古人心要知。",
            "百年实录先生传，五字格言彭泽诗。",
            "近闻收秫颇狼藉，谁与结社相娱嬉。",
            "我亦江湖漫浪者，尚堪束带向群儿。"
        ],
        "notes": "",
        "id": "1a87a55b47fede673e44bec91139cfaa"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵朱新仲学士元日会饮馆中同舍家",
        "preface": "",
        "paragraphs": [
            "华堂小集寿佳辰，好雪萦风上舞茵。",
            "珠琲相酬元富贵，绮罗不设自清真。",
            "近从朱墨生官府，便觉方壶隔世尘。",
            "纵许一斑窥妙句，亦应寡和愧阳春。"
        ],
        "notes": "",
        "id": "61f204b6a6baae8b2ff581acc15b7552"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "寄李天祚屯田",
        "preface": "",
        "paragraphs": [
            "巷北巷南车殷靁，怜渠襟抱向谁开。",
            "苦无好梦绝江去，合有短书逢鴈回。",
            "省户淹留惊白髪，朝廷缓急要真材。",
            "他年炙手会不免，早赋柴桑归去来。"
        ],
        "notes": "",
        "id": "60ce33cc45abe86b7eda8c7f405ccce3"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "春深遣兴",
        "preface": "",
        "paragraphs": [
            "深院小亭花药香，春来无处避风光。",
            "畦蔬自种两席许，溪水忽高三尺彊。",
            "冷淡不妨诗作活，狂歌时以酒为乡。",
            "故人南北今谁在，纸尾寒暄未可忘。"
        ],
        "notes": "",
        "id": "4ad53f6616a013631467ed050bb488a3"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵谭少卿胜仲怀归",
        "preface": "",
        "paragraphs": [
            "底用封侯老据鞍，如君家世自儒冠。",
            "初无妩媚追时好，但有孤高到岁寒。",
            "梦入向来招隐处，诗成有味付谁看。",
            "援毫欲和愧迟涩，八节推舟窘上滩。"
        ],
        "notes": "",
        "id": "2016b95f6df666691f829f0a56017dc5"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "寄大年耆年二姪",
        "preface": "",
        "paragraphs": [
            "漫天白雨欲催诗，恰似连床细柳时。",
            "近悔论文多败绩，不关避谤要寻医。",
            "才如伯仲世无敌，学有本原人未知。",
            "例著布袍随举子，满听危论上丹墀。"
        ],
        "notes": "",
        "id": "765c29bf570d16c33dbd02652f3da6db"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "文之雪霰落砚诗戯用其韵",
        "preface": "",
        "paragraphs": [
            "玄璧无尘中作泓，偏宜净几集飞霙。",
            "柳花可染巳无迹，鹄羽不黔如幻成。",
            "小试桑根犹耿介，结为冰面更晶明。",
            "痴儿呵冻为渠赋，费尽壶中墨客卿。"
        ],
        "notes": "",
        "id": "fb672eccf253fa0558d81913f737b083"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "楼西枢出抚关陜郑亨仲以秘监充参谋馆中咸分韵为饯得纶字",
        "preface": "",
        "paragraphs": [
            "关河宣慰尚儒臣，宾客仍收席上珍。",
            "便有威名如敌国，更分筹划累同人。",
            "连城簪笏官寮旧，夹道壶箪诏墨新。",
            "归日毛锥应好在，却从丹禁演丝纶。"
        ],
        "notes": "",
        "id": "17e7962668cf80888104077479af60c3"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "谒广济军向工曹仲吉",
        "preface": "",
        "paragraphs": [
            "水曹笔力若新硎，冷屋无人诗自鸣。",
            "取别未容长草草，相看岂合但平平。",
            "百年王谢见人物，少日机云真弟兄。",
            "且向陶丘问消息，他时湖海莫寒盟。"
        ],
        "notes": "",
        "id": "944b02d958a27e768bb35684d75a0b01"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "留别梅和胜侍郎",
        "preface": "",
        "paragraphs": [
            "平日寄声天一方，那知岁晚屡登堂。",
            "百年已负几罇酒，一夜各添新鬓霜。",
            "尘里著身空岁月，笔间应俗漫文章。",
            "门庭未觉千里远，会有书来细作行。"
        ],
        "notes": "",
        "id": "9d109885234606dd78d8c87bcc31140a"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵张无隅送乌髭方与人并寄以诗",
        "preface": "",
        "paragraphs": [
            "肘后仙方旧著名，知君学道得长生。",
            "烧丹自秘砂银诀，染白聊分草木英。",
            "两鬓尚须并检校，二毛应觉顿神明。",
            "他年莫向玄龄问，李纬犹堪老作卿。"
        ],
        "notes": "",
        "id": "85102220edfd60741a1888b1bbafcae3"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "送彦材姪还乡",
        "preface": "",
        "paragraphs": [
            "朔风吹雪冷侵衣，过我山城岁暮时。",
            "每叹吏曹长缩手，会从樽酒得伸眉。",
            "笑谈亹亹未更仆，行李匆匆还语离。",
            "莫厌吾家穷事业，囊中好在几毛锥。"
        ],
        "notes": "",
        "id": "0b79aed612b7f8344e33404520fd9c0a"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "簷冰",
        "preface": "",
        "paragraphs": [
            "历历排簷定琢成，小庵睡起眼初明。",
            "药翁收乳得鹅管，天女坠钗悬水晶。",
            "脱手不供时把玩，怯风终作泪纵横。",
            "老顽不办刘义句，听尽寒堦断续声。"
        ],
        "notes": "",
        "id": "a35fd21890723a188306a7f2ce4d3960"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "笋",
        "preface": "",
        "paragraphs": [
            "披箨游龙破地皮，浪将头角长孙枝。",
            "浑疑铁骑旌戈晓，如趁玉班宫殿时。",
            "羊酪莼羮真谩语，河鲀荻笋彊相宜。",
            "无人会得丛林趣，尽属此君惟我知。"
        ],
        "notes": "",
        "id": "775b51bab844a0f519fdbfb3bf4aa119"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "再次笋韵",
        "preface": "",
        "paragraphs": [
            "羽猎谁寻狐貉皮，空林失箭已千枝。",
            "遥聆春晚斧斤响，不到岁寒霜雪时。",
            "喜有斋熏延上座，愧无椽管付师宜。",
            "平生漫作汉宫妾，十指许长君未知。"
        ],
        "notes": "",
        "id": "f548940f0ee79ea53dad0892d28ed374"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵子温偶书",
        "preface": "",
        "paragraphs": [
            "门外溪光倒碧山，怜君终不厌身闲。",
            "直须扫迹利名里，却要策勲文字间。",
            "洗耳时倾高士论，转喉莫犯贵人颜。",
            "百年总是一抔土，且乞余生隐市关。"
        ],
        "notes": "",
        "id": "ac747fe719151cc914fef3854375735f"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "昼寝",
        "preface": "",
        "paragraphs": [
            "翠簟轻纨腹果然，午风吹梦入湖边。",
            "竹奴不语専新宠，水厄无功罢宿烟。",
            "却要降魔时读易，未须盘膝彊磨甎。",
            "谁人妙解老韶诀，心印传来不记年。"
        ],
        "notes": "",
        "id": "736aa77874a45cdc2e6822cf49de5f77"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "天柱峰",
        "preface": "",
        "paragraphs": [
            "神人断鼇立极处，一柱至今余尺度。",
            "摩挲岁月不可穷，会见女娲曾手补。"
        ],
        "notes": "",
        "id": "d7deaca2a4c6fd31e27e0a09d53daa38"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "展旗峰",
        "preface": "",
        "paragraphs": [
            "何年陨石化蚩尤，仿佛光芒动九斿。",
            "厌乱无人识天意，浓云若雾没高秋。"
        ],
        "notes": "",
        "id": "cd77e9971afc79f4ed61857025dc1562"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "大龙湫",
        "preface": "",
        "paragraphs": [
            "巉岩石壁倚天开，何处苍龙噀雨来。",
            "海上秋田半焦槁，不应涧谷但空靁。"
        ],
        "notes": "",
        "id": "64916ec0b5562c13f44adb6270023b97"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "石门瀑布",
        "preface": "",
        "paragraphs": [
            "胸中顿有两龙湫，晚向尘寰得胜游。",
            "定是伏龙思远客，賸分一派洗穷愁。"
        ],
        "notes": "",
        "id": "f3d1313f2bfa3ecf3c8cb08ae1ef84dd"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "天聪洞",
        "preface": "",
        "paragraphs": [
            "危梯百级面天聪，路逼青冥似可通。",
            "著脚未平身已堕，神仙窗户漫玲珑。"
        ],
        "notes": "",
        "id": "eaf2eee7f7a2a1141c3d0b490004d0f7"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "漫成",
        "preface": "",
        "paragraphs": [
            "人声乍寂鸟声乐，书舍旁通僧舍幽。",
            "行尽人间硗确处，吾庐自好更何求。"
        ],
        "notes": "",
        "id": "f1eb52a542e443dbf9ad6d588a8f5ab8"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "暮春绝句  其一",
        "preface": "",
        "paragraphs": [
            "飘尽杏园红白株，祗留芍药殿春余。",
            "不堪风雨夜来恶，地上又多枝上疏。"
        ],
        "notes": "",
        "id": "96b4138913d97bf2bc5cdda1349261aa"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "暮春绝句  其二",
        "preface": "",
        "paragraphs": [
            "地上殷红锦作衣，游蜂百匝绕空枝。",
            "满园绿暗莺声老，正是一年春尽时。"
        ],
        "notes": "",
        "id": "0ccdf215dcfb5fdf80f5ac3ec87ee574"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "暮春绝句  其三",
        "preface": "",
        "paragraphs": [
            "背人春日去堂堂，无赖春风有底忙。",
            "便好单衣裁白纻，青天露坐试新凉。"
        ],
        "notes": "",
        "id": "ec15fb1fa95de8aef51edc4ebd98314e"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵宁徽言学士立春六绝  其一",
        "preface": "",
        "paragraphs": [
            "仙家庭院立春朝，不记仙翁几种桃。",
            "共祝风光还上苑，钧天丝管换弓刀。"
        ],
        "notes": "",
        "id": "5675e968c935344cf5e95eb625aa25d7"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵宁徽言学士立春六绝  其二",
        "preface": "",
        "paragraphs": [
            "剪彩沾酥顷刻间，开花不受雪摧残。",
            "谁人试手争春巧，定是仙娥下广寒。"
        ],
        "notes": "",
        "id": "5db0256cead60652bb9a2f8a4c363d18"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵宁徽言学士立春六绝  其三",
        "preface": "",
        "paragraphs": [
            "古县鞭牛吏谨时，老农分喜上庞眉。",
            "东皇一例扶衰朽，不独故园桃李枝。"
        ],
        "notes": "",
        "id": "7b94513363d33533860f70284d494832"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵宁徽言学士立春六绝  其四",
        "preface": "",
        "paragraphs": [
            "青丝行菜手纤纤，琖面鹅黄照舞衫。",
            "萧寺馆君归未得，杜鹃应合口如缄。"
        ],
        "notes": "",
        "id": "6bfa165741585e47e6c682db729a0e43"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵宁徽言学士立春六绝  其五",
        "preface": "",
        "paragraphs": [
            "丽句从君笔底翻，旁观但合把降幡。",
            "承明何日供春帖，字字堪回玉色温。"
        ],
        "notes": "",
        "id": "9fbf924e398362ed4eb3d62a9aa24fc4"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵宁徽言学士立春六绝  其六",
        "preface": "",
        "paragraphs": [
            "野人破衲度穷冬，枕上余寒散晓风。",
            "春事苦无关我处，茶烟药臼了龟蒙。"
        ],
        "notes": "",
        "id": "c5eb3a47444661c6c525858ffed6ff60"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵石倅喜江令祷雨有应三绝句  其一",
        "preface": "",
        "paragraphs": [
            "忱词新沐管城枯，夜启天门玉鏁鱼。",
            "借得丰年三尺雨，此郎那解世间书。"
        ],
        "notes": "",
        "id": "0be21a21073e58abc8be4510aa6e500b"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵石倅喜江令祷雨有应三绝句  其二",
        "preface": "",
        "paragraphs": [
            "蛰龙水底未全枯，睡稳终惭点额鱼。",
            "聊为苍生一伸肘，阴功何待玉函书。"
        ],
        "notes": "",
        "id": "d56a0fe3854b188dbf5effd15051f795"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵石倅喜江令祷雨有应三绝句  其三",
        "preface": "",
        "paragraphs": [
            "藜苋捜肠老欲枯，年来冷釡已生鱼。",
            "三钱斗米待明日，预办平原乞米书。"
        ],
        "notes": "",
        "id": "af1cc1600151931b7c8b3229198516c5"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "山居四首  其一",
        "preface": "",
        "paragraphs": [
            "春泥滑滑封行路，春水溶溶没野蔬。",
            "独坐不愁无酒饮，林间山鸟自提壶。"
        ],
        "notes": "",
        "id": "57efb7845c14ac65b142df4a5e639151"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "山居四首  其二",
        "preface": "",
        "paragraphs": [
            "温风习习送蚕老，晓日曈曈催麦黄。",
            "新笋已添千个竹，绿萌初遍数畦秧。"
        ],
        "notes": "",
        "id": "7e14e86767d2c678231fa497f42b8525"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "山居四首  其三",
        "preface": "",
        "paragraphs": [
            "山腰老桧结缨络，石眼飞泉鸣珮珰。",
            "午梦悠悠谁唤觉，竹风时借枕衾凉。"
        ],
        "notes": "",
        "id": "cdaa285317998330d551e016d810a065"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "山居四首  其四",
        "preface": "",
        "paragraphs": [
            "诛茅结屋方丈阔，买酒浇肠升斗悭。",
            "古寺隔林人閴寂，祗传钟梵到山间。"
        ],
        "notes": "",
        "id": "b88cd38bd4ded7431b9500d406217be9"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "题枕流轩诗四首  其一",
        "preface": "",
        "paragraphs": [
            "世间无路不榛荆，且枕清流巧避名。",
            "俗客若来休举似，恐渠笑倒断冠缨。"
        ],
        "notes": "",
        "id": "371e65fa3e0ea8117a3bcd8e39c0716a"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "题枕流轩诗四首  其二",
        "preface": "",
        "paragraphs": [
            "谁酌贪泉计巳疏，但知辛苦立廉隅。",
            "君今乐水自智者，未用休官乞鉴湖。"
        ],
        "notes": "",
        "id": "0ee8568af1540aa6b5c3a4244d8bf792"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "题枕流轩诗四首  其三",
        "preface": "",
        "paragraphs": [
            "坐有谈玄墨客卿，家无铜臭孔方兄。",
            "梦余更听沧浪水，洗尽微尘见太清。"
        ],
        "notes": "",
        "id": "f2a893dc7b7bfc7b4825549738733f4a"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "题枕流轩诗四首  其四",
        "preface": "",
        "paragraphs": [
            "诗老诗如冰雪味，后来和者得分甘。",
            "从今客耳亦清净，只合高吟当剧谈。"
        ],
        "notes": "",
        "id": "6f260202819747a76d438981cfd8d2fa"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "舫斋",
        "preface": "",
        "paragraphs": [
            "曾得操舟三昩功，浮家不借一帆风。",
            "鲈鱼如雪酒如玉，宛在五湖春水中。"
        ],
        "notes": "",
        "id": "8f9db506869ac1cc842a920c5b023934"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "与客争棋客有所负坐人以目无解围者客怒甚而去作诗戯之",
        "preface": "",
        "paragraphs": [
            "不论别墅自心降，风急西南势转忙。",
            "那辨旁呼白鹦鹉，坐看豪夺紫罗囊。"
        ],
        "notes": "",
        "id": "5877a52c6d815deace22e5636020888b"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "用文之韵赋岩桂  其一",
        "preface": "",
        "paragraphs": [
            "叶底倒悬香作团，鹅黄新染色初干。",
            "晚秋风露易摇落，合属幽人仔细看。"
        ],
        "notes": "",
        "id": "4b729ccb18ae71977af6b5c04779c409"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "用文之韵赋岩桂  其二",
        "preface": "",
        "paragraphs": [
            "昔年曾赋道边花，岁月侵寻鬓已华。",
            "衰病不堪无好语，却凭三嗅作诗夸。"
        ],
        "notes": "",
        "id": "24ff688a0dc4d4d7cd4dbf3240fb90ee"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵允中大夫兄秉烛看海棠",
        "preface": "",
        "paragraphs": [
            "从公烛下看花枝，直到海棠花睡时。",
            "恰似玉人春枕稳，温风吹酒上凝脂。"
        ],
        "notes": "",
        "id": "d7ae625bb692c0238c9bae8780d7b71a"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵谢李簿送白牡丹",
        "preface": "",
        "paragraphs": [
            "擎玉花头取次妍，鞓红从此不论钱。",
            "如何未入明皇梦，已醉高吟李谪仙。"
        ],
        "notes": "",
        "id": "f367abc21443d3eec7004d106a4b9c86"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "清香",
        "preface": "",
        "paragraphs": [
            "北苑珍膏玉不如，清香入体世间无。",
            "若将龙麝污天质，终恐薰莸臭味殊。"
        ],
        "notes": "",
        "id": "31fd8099d61de0181d9402c5bf772e92"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "宣城乳梨味珍或谓性寒飬生所忌輙劝疏之予因为作诗叹其不遇",
        "preface": "",
        "paragraphs": [
            "开花曾作雪缤纷，花去还供饤座珍。",
            "谁向医门书下考，便防蒸食堕痴人。"
        ],
        "notes": "",
        "id": "f104b6a789c883725d0cde071869e29b"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵子温惠双井茶二首  其一",
        "preface": "",
        "paragraphs": [
            "双井昆仍分不疏，渴中曾起病相如。",
            "策勲未有涪翁语，浪说繙经到石渠。"
        ],
        "notes": "",
        "id": "438a651da6498f8730f3d999ff78d7b0"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵子温惠双井茶二首  其二",
        "preface": "",
        "paragraphs": [
            "不减建溪官焙香，匏樽汲水自煎汤。",
            "未应重为粗官屈，定自诗情合得尝。"
        ],
        "notes": "",
        "id": "0ebe0ba7dc62cb16f8c399894869e461"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "观茶",
        "preface": "",
        "paragraphs": [
            "镇西不入未为屈，坐上臞仙眼如漆。",
            "平生陆羽彊著语，不叙建溪谁第一。"
        ],
        "notes": "",
        "id": "133f8aa9faf9ad65781afca0fb886768"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "均茶",
        "preface": "",
        "paragraphs": [
            "密云惊散阿香雷，坐客分尝雪一杯。",
            "可是陈平长割肉，全胜管仲自分财。"
        ],
        "notes": "",
        "id": "66df44a825caec6ddc6f67e555bb4d5a"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "罗茶",
        "preface": "",
        "paragraphs": [
            "新剪鹅溪样如月，中有琼糜落飞屑。",
            "何年解后紫霞仙，肘后亲传餐玉诀。"
        ],
        "notes": "",
        "id": "6e6a389efe58806dc61612009f69ed8b"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "碾茶",
        "preface": "",
        "paragraphs": [
            "何意苍龙解碎身，岂知幻相等微尘。",
            "莫言椎钝如幽冀，碎璧相如竟负秦。"
        ],
        "notes": "",
        "id": "7b8afb439bce76d82745d682912c33ea"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "水帘谷",
        "preface": "",
        "paragraphs": [
            "洞中宫阙玉层层，山瀑供帘似织成。",
            "素额长垂云为扫，琼钩欲挂月还生。"
        ],
        "notes": "",
        "id": "fda9e21a0a7cef36129661039e6ac21c"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "拂云桥",
        "preface": "",
        "paragraphs": [
            "谁重淇园百世孙，青青枝叶暗连云。",
            "能诗外监亦清苦，结屋邻桥配此君。"
        ],
        "notes": "",
        "id": "386d69638c4e3f2e995a7c80b4b12ead"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "汲泉",
        "preface": "",
        "paragraphs": [
            "古寺僧囊见水经，未贪饮菊学长生。",
            "櫂船且向南零汲，欲试高人识鉴精。"
        ],
        "notes": "",
        "id": "e8efa618ba378f6e605176e48c81322e"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "澹竹",
        "preface": "",
        "paragraphs": [
            "谁解香根一种寒，试尝炎帝作朝餐。",
            "余生倘遇袢襟渴，一任清凉露肺肝。"
        ],
        "notes": "",
        "id": "bdd61aef4158e1d842e3b68b2e3217b2"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "漫成三绝句  其一",
        "preface": "",
        "paragraphs": [
            "蜗涎行窗篆诘屈，荷叶泻露珠淋浪。",
            "朝来危坐笏拄颊，乱云横山如许长。"
        ],
        "notes": "",
        "id": "3237831ca69c6db8dcde35384c24d60e"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "漫成三绝句  其二",
        "preface": "",
        "paragraphs": [
            "银杯厌世已仙去，春草催诗寻梦来。",
            "日暮砧声捣衣急，夜凉月色挽船回。"
        ],
        "notes": "",
        "id": "1801b9b1efb005236ced2efb1a15c596"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "漫成三绝句  其三",
        "preface": "",
        "paragraphs": [
            "三馆赘疣终罢废，丛祠甲乙例推迁。",
            "斗升似线当复续，冠带如雠莫近前。"
        ],
        "notes": "",
        "id": "bef15213a587bca0d944eb36d0735b27"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "戏成二毫笔绝句",
        "preface": "",
        "paragraphs": [
            "包羞曾借虎皮蒙，笔阵仍推兔作锋。",
            "未用吹毛强分别，即今同受管城封。"
        ],
        "notes": "",
        "id": "e2eeefe18b487e7c6416a3bd7794f4dc"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "送均父作江守",
        "preface": "",
        "paragraphs": [
            "平时衮衮向诸公，投老犹推作郡公。",
            "未觉朝廷疏汲黯，极知州郡要文翁。"
        ],
        "notes": "",
        "id": "3ef89fd9697ac621b8a26685046db26d"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "山矾花",
        "preface": "",
        "paragraphs": [
            "秋风刻縠先黄染，七里寻香不辞远。",
            "荒溪日暮下牛羊，满路幽香谁挂眼。",
            "世间草木久纷然，妖红嫚绿徒争先。",
            "何当伴君过一世，细看四面秋香骨悬。"
        ],
        "notes": "",
        "id": "b0726e12a539e2f6482375d93b0b0097"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "范侯渥漥种，出水已权奇。",
            "失身肉马群，俯首枯豆萁。"
        ],
        "notes": "",
        "id": "84402c0c955aff52f2e19d5688b4402b"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "次韵曾大卿用东坡先生韵赋蜡梅",
        "preface": "",
        "paragraphs": [
            "湘潭有客善种花，晓移根墢来君家。",
            "天公着意为刻蜡，幻出新苞亦尤物。",
            "至游老僊旧相知，少年惜花多赋诗。",
            "而今更挽金蕉叶，与花一处成三绝。",
            "夜阑宝帐攒远山，钗头余苍薰醉眠。",
            "明朝红紫麾不去，妖艳妨人觅佳句。",
            "始信清臞自可人，此语嘱谁当嘱君。",
            "请为百花作檀越，得意不妨时击钵。"
        ],
        "notes": "",
        "id": "f5b683e1f849e079d7b1fbb1521269da"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "再次前韵",
        "preface": "",
        "paragraphs": [
            "梅花声名降百花，蜡梅后出亦世家。",
            "真香不多护以蜡，玄官风流无长物。",
            "瀛洲阁老圣得知，不解藏锋屡作诗。",
            "君不见大苏曾赋黄千叶，岁晚无胶续弦绝。",
            "君今颇陋饭颗山，枕上冥搜那得眠。",
            "想应不妨花归去，开处韩郎有新句。",
            "浅黄官样苦撩人，此事从来合付君。",
            "我亦评花太僭越，不问吞针与囓钵。"
        ],
        "notes": "",
        "id": "83e67e36ac9f74c050496e7088dcde8c"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "蜡梅近出或谓药中一种不结子非梅类戏作数语为解嘲云",
        "preface": "",
        "paragraphs": [
            "梅花孤高少辈行，蜡梅晚出辄争长。",
            "素粧落额岂不好，浅黄拂杀更官样。",
            "檀心半迎寒日吐，暗香坐待初月上。",
            "春风不是苦靳惜，未办开花大如掌。",
            "君不见桃李开花到结果，削梗钻核终奇祸。",
            "蜡梅沾蜡如幻成，渠要调羹身后名。"
        ],
        "notes": "",
        "id": "c9c9b3e09acdecc05736b186bb328287"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "博古堂",
        "preface": "",
        "paragraphs": [
            "古人嗜书书不足，家贫无钱就市读。",
            "今人收书书填屋，红牙垂签手未触。",
            "别驾平生师古人，传癖书淫九经簏。",
            "卢仝撑肠五千卷，邺侯插架三万轴。",
            "河东安世工补亡，伏日郝隆便晒腹。",
            "少时场屋学有余，行辈见推行秘书。",
            "援毫急趁蚕食叶，袖手冷窥獭祭鱼。",
            "十年未持紫荷橐，校雠合在天禄阁。",
            "投身簿领聊尔耳，饱看五车夸濩落。",
            "近者闻说新堂成，芭蕉急雨作秋声。",
            "请君扫榻近灯火，莫歌长檠歌短檠。"
        ],
        "notes": "",
        "id": "0c25a2570534dee134118845c8851d33"
    },
    {
        "author": "张扩",
        "dynasty": "宋",
        "type": "诗",
        "rhythmic": "",
        "title": "舟行江阴道中",
        "preface": "",
        "paragraphs": [
            "雨后侵篙一尺浑，败蒲衰柳乱填门。",
            "梦闻断角送余向，起看新潮到旧痕。",
            "处处鱼盐成市井，家家罾笱长儿孙。",
            "更传下诏宽民力，斗米三钱何足论。"
        ],
        "notes": "",
        "id": "42940bf9cff61718ea15f600c4480e77"
    }
]