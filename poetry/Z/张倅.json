[
    {
        "author": "张倅",
        "dynasty": "宋",
        "type": "词",
        "rhythmic": "百字谣・念奴娇",
        "title": "",
        "preface": "",
        "paragraphs": [
            "榆烟新起，正清明节过，翠蓂九叶。",
            "欣会谪仙初度日，凤穴产真鸑鷟。",
            "心肠琅琅，文章锦绣，看镜期勋业。",
            "暂居马帐，后知有赖先觉。",
            "可想大器晚成，功名有志，未逊苏秦学。",
            "奈不在身先在子，果向秋风抟鹗。",
            "诗酒琴棋，风花雪月，养浩全真乐。",
            "寿觞五福，太公须遇文猎。"
        ],
        "notes": "",
        "id": "e7e32f01deeea92586818fbb26c4154f"
    }
]