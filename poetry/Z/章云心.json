[
    {
        "author": "章云心",
        "dynasty": "宋",
        "type": "诗",
        "rhythmic": "",
        "title": "庐山",
        "preface": "",
        "paragraphs": [
            "晚眺青牛谷，晨游白鹿山。",
            "乾坤何日老，今古几人闲。",
            "卉木烟华紫，江湖雨气斑。",
            "聘君犹在否，怅望隔云关。"
        ],
        "notes": "",
        "id": "ccb04eb628f0582dedee22164c5ce083"
    },
    {
        "author": "章云心",
        "dynasty": "宋",
        "type": "诗",
        "rhythmic": "",
        "title": "竹",
        "preface": "",
        "paragraphs": [
            "万朵奇云绕屋飞，云心修竹绿猗猗。",
            "孤高不为风霜折，正直只应天地知。",
            "四海久无龙化处，千年几具雁来时。",
            "晋林充隠皆尘土，瞻彼西山我所思。"
        ],
        "notes": "",
        "id": "946940d9e991ae1ceb991bd428605d96"
    },
    {
        "author": "章云心",
        "dynasty": "宋",
        "type": "诗",
        "rhythmic": "",
        "title": "武昌江汉亭",
        "preface": "",
        "paragraphs": [
            "江汉亭前江汉浮，岷嶓万里会吴头。",
            "江穿南北天心落，汉接东西地脉流。",
            "水上龙争方一梦，山中鹊起已千秋。",
            "张刘精爽知何在，安得同来赋远游。"
        ],
        "notes": "",
        "id": "6fab9e201c056a2fc0757577b05ddcad"
    },
    {
        "author": "章云心",
        "dynasty": "宋",
        "type": "诗",
        "rhythmic": "",
        "title": "古意十四首  其一",
        "preface": "",
        "paragraphs": [
            "龙马图犹在，麒麟使亦传。",
            "羲皇心不死，孔子梦难圆。"
        ],
        "notes": "",
        "id": "818919788dc4d9ee58558aad92fa79f7"
    },
    {
        "author": "章云心",
        "dynasty": "宋",
        "type": "诗",
        "rhythmic": "",
        "title": "古意十四首  其二",
        "preface": "",
        "paragraphs": [
            "折柳系离船，船行柳条短。",
            "頼有枝上花，飘泊随君远。"
        ],
        "notes": "",
        "id": "877de6359d9dc1533a7b6aa0d141b419"
    },
    {
        "author": "章云心",
        "dynasty": "宋",
        "type": "诗",
        "rhythmic": "",
        "title": "古意十四首  其三",
        "preface": "",
        "paragraphs": [
            "采莲莫采花，采花损空房。",
            "留房结青子，种作明年香。"
        ],
        "notes": "",
        "id": "113d1b2170aa69d7ebbd3ed641eb2940"
    },
    {
        "author": "章云心",
        "dynasty": "宋",
        "type": "诗",
        "rhythmic": "",
        "title": "古意十四首  其四",
        "preface": "",
        "paragraphs": [
            "匆匆采桑女，花雨湿襜袖。",
            "春风十二弦，生世未触手。"
        ],
        "notes": "",
        "id": "e92b2ab480fb50fe712c8df2708c0699"
    },
    {
        "author": "章云心",
        "dynasty": "宋",
        "type": "诗",
        "rhythmic": "",
        "title": "古意十四首  其五",
        "preface": "",
        "paragraphs": [
            "浣衣轻浣布，布缕不如丝。",
            "□坚犹易穿，布弱从可知。"
        ],
        "notes": "",
        "id": "3e9833cf5c2c77b421a1fd4ae8dbab3b"
    },
    {
        "author": "章云心",
        "dynasty": "宋",
        "type": "诗",
        "rhythmic": "",
        "title": "古意十四首  其六",
        "preface": "",
        "paragraphs": [
            "佳人买明镜，意重轻千金。",
            "结以双罗带，欲照荡子心。",
            "荡子渺不归，镜影春云深。"
        ],
        "notes": "",
        "id": "9a9a761489acee40705edba5672e8827"
    },
    {
        "author": "章云心",
        "dynasty": "宋",
        "type": "诗",
        "rhythmic": "",
        "title": "古意十四首  其七",
        "preface": "",
        "paragraphs": [
            "贱妾燕子身，衔泥巢君屋。",
            "游子黄鹄志，辞家独南翔。",
            "采花为谁容，袭兰为谁香。",
            "安得小心风，寄子双明珰。"
        ],
        "notes": "",
        "id": "67eb0bebac5b5229f4f69fb1df1b5f94"
    },
    {
        "author": "章云心",
        "dynasty": "宋",
        "type": "诗",
        "rhythmic": "",
        "title": "古意十四首  其八",
        "preface": "",
        "paragraphs": [
            "难与时流道，忧心常悄悄。",
            "古道贵平易，今人□机巧。",
            "好古而居今，每饭不能饱。",
            "来往无嫌猜，□知爱沙鸟。"
        ],
        "notes": "",
        "id": "6acfb300a18c54d82794e2a0e1676843"
    },
    {
        "author": "章云心",
        "dynasty": "宋",
        "type": "诗",
        "rhythmic": "",
        "title": "古意十四首  其九",
        "preface": "",
        "paragraphs": [
            "百川毕东注，两丸尽西颓。",
            "二物常汲汲，未尝少徘徊。",
            "短生亦如斯，逝者良可哀。",
            "自昔青云士，皆为黄土堆。",
            "何如大觉仙，无去亦无来。"
        ],
        "notes": "",
        "id": "cb9cf41da5b69563722b5b829ef53d29"
    },
    {
        "author": "章云心",
        "dynasty": "宋",
        "type": "诗",
        "rhythmic": "",
        "title": "古意十四首  其一○",
        "preface": "",
        "paragraphs": [
            "吉凶本由人，往事皆可覆。",
            "祸人还自祸，福人还自福。",
            "于公果传世，李斯竟夷族。",
            "豺狼不知寤，纷纷方择肉。",
            "达者识几微，为之先痛哭。"
        ],
        "notes": "",
        "id": "c9fc890a763aaad518fde3586b47d33f"
    },
    {
        "author": "章云心",
        "dynasty": "宋",
        "type": "诗",
        "rhythmic": "",
        "title": "古意十四首  其一一",
        "preface": "",
        "paragraphs": [
            "福祸递隠伏，荣辱相因依。",
            "贤达素知此，不肯如脂韦。",
            "青门工种瓜，首阳甘采薇。",
            "清风弥万世，斯人谅堪晞。"
        ],
        "notes": "",
        "id": "db6105f2ad11190dbee08d285341dfb3"
    },
    {
        "author": "章云心",
        "dynasty": "宋",
        "type": "诗",
        "rhythmic": "",
        "title": "古意十四首  其一二",
        "preface": "",
        "paragraphs": [
            "谷风扇春和，卉木皆敷芬。",
            "贞松但如故，高标在烟云。",
            "君子守常性，时荣非所欣。",
            "亦有孤凤皇，不与众鸟群。"
        ],
        "notes": "",
        "id": "c5f16a36f644e963596371a84482af19"
    },
    {
        "author": "章云心",
        "dynasty": "宋",
        "type": "诗",
        "rhythmic": "",
        "title": "古意十四首  其一三",
        "preface": "",
        "paragraphs": [
            "逝川常东流，白日易西没。",
            "悠悠天地间，二物何飘忽。",
            "促迫于生人，绿鬓成华髪。",
            "昧者不自知，终朝常汩汩。",
            "利欲沈厥身，其本已先蹷。",
            "孰若缮真性，以自固灵骨。"
        ],
        "notes": "",
        "id": "e35c05838ed9a6f06eec9d47b285ebcb"
    },
    {
        "author": "章云心",
        "dynasty": "宋",
        "type": "诗",
        "rhythmic": "",
        "title": "古意十四首  其一四",
        "preface": "",
        "paragraphs": [
            "老梅何偃蹇，雪时方始花。",
            "自守岁寒性，不肯随春花。",
            "隠人适然见，移植溪水涯。",
            "瘦影无阳艳，清香绝淫邪。",
            "闲静如隠人，隠人心所嘉。",
            "樵牧无见侵，以诒隠人嗟。"
        ],
        "notes": "",
        "id": "e34f765bc537ad28298ee25da1425bba"
    },
    {
        "author": "章云心",
        "dynasty": "宋",
        "type": "诗",
        "rhythmic": "",
        "title": "送刘同年入蜀",
        "preface": "",
        "paragraphs": [
            "蜀山如砥水如丝，送子西游蜀道时。",
            "万里乾坤犹战血，百年豪杰几愁眉。",
            "青虫渐老秋声小，白雁不来霜信迟。",
            "若过锦宫城下路，遥怜堕泪孔明祠。"
        ],
        "notes": "",
        "id": "00c4f718aef54633291b4650ce6d0b6b"
    }
]