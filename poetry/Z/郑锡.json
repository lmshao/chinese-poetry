[
    {
        "author": "郑锡",
        "dynasty": "唐",
        "type": "诗",
        "rhythmic": "",
        "title": "杂曲歌辞 邯郸少年行",
        "preface": "",
        "paragraphs": [
            "霞鞍金口骝，豹袖紫貂裘。",
            "家住丛台下，门前漳水流。",
            "唤人呈楚舞，借客试吴钩。",
            "见说秦兵至，甘心赴国讐。"
        ],
        "notes": "",
        "id": "02123fef67866241d2ad5b6cc6f96d3f"
    },
    {
        "author": "郑锡",
        "dynasty": "唐",
        "type": "诗",
        "rhythmic": "",
        "title": "陇头别",
        "preface": "",
        "paragraphs": [
            "秋尽初移幕，沾裳一送君。",
            "据鞍窥古堠，开灶𦶟寒云。",
            "登陇人回首，临关马顾群。",
            "从来断肠处，皆向此中分。"
        ],
        "notes": "",
        "id": "3d6ad71fdb63d675c99e419392196d27"
    },
    {
        "author": "郑锡",
        "dynasty": "唐",
        "type": "诗",
        "rhythmic": "",
        "title": "度关山",
        "preface": "",
        "paragraphs": [
            "象弭插文犀，鱼肠莹䴙鹈。",
            "水声分陇咽，马色度关迷。",
            "晓幕胡沙惨，危烽汉月低。",
            "仍闻数骑将，更欲出辽西。"
        ],
        "notes": "",
        "id": "9491ead7fdf34a6404e9f6bcaaad6b54"
    },
    {
        "author": "郑锡",
        "dynasty": "唐",
        "type": "诗",
        "rhythmic": "",
        "title": "出塞",
        "preface": "",
        "paragraphs": [
            "关山落叶秋，掩泪望营州。",
            "辽海云沙暮，幽燕旌斾愁。",
            "战余能送阵，身老未封侯。",
            "去国三千里，归心红粉楼。"
        ],
        "notes": "",
        "id": "b04036a7c904cba59d6ec06aa86c3bd3"
    },
    {
        "author": "郑锡",
        "dynasty": "唐",
        "type": "诗",
        "rhythmic": "",
        "title": "玉阶怨",
        "preface": "",
        "paragraphs": [
            "长门寒水流，高殿晓风秋。",
            "昨夜鸳鸯梦，还陪豹尾游。",
            "前鱼不解泣，共辇岂关羞。",
            "那及轻身燕，双飞上玉楼。"
        ],
        "notes": "",
        "id": "91d545fa0dbb8cdf0781348ce645f235"
    },
    {
        "author": "郑锡",
        "dynasty": "唐",
        "type": "诗",
        "rhythmic": "",
        "title": "千里思",
        "preface": "",
        "paragraphs": [
            "渭水通胡苑，轮台望汉关。",
            "帛书秋海断，锦字夜机闲。",
            "旅梦虫催晓，边心雁带还。",
            "惟余两乡思，一夕度关山。"
        ],
        "notes": "",
        "id": "cac23eacd055f5e8b9201ee9e67506e8"
    },
    {
        "author": "郑锡",
        "dynasty": "唐",
        "type": "诗",
        "rhythmic": "",
        "title": "襄阳乐",
        "preface": "",
        "paragraphs": [
            "春生岘首东，先煖习池风。",
            "拂水初含绿，惊林未吐红。",
            "渚边游汉女，桑下问庞公。",
            "磨灭怀中刺，曾将示孔融。"
        ],
        "notes": "",
        "id": "838aaada69b3be8825eb201d307c14ec"
    },
    {
        "author": "郑锡",
        "dynasty": "唐",
        "type": "诗",
        "rhythmic": "",
        "title": "送客之江西",
        "preface": "",
        "paragraphs": [
            "乘轺奉紫泥，泽国渺天涯。",
            "九派春潮满，孤帆暮雨低。",
            "草深莺断续，花落水东西。",
            "更有高唐处，知君路不迷。"
        ],
        "notes": "",
        "id": "396cd2f4cf088a51728c55a084e02e95"
    },
    {
        "author": "郑锡",
        "dynasty": "唐",
        "type": "诗",
        "rhythmic": "",
        "title": "望月",
        "preface": "",
        "paragraphs": [
            "高堂新月明，虚殿夕风清。",
            "素影纱窗霁，浮凉羽扇轻。",
            "稍随微露滴，渐逐晓参横。",
            "遥忆云中咏，萧条空复情。"
        ],
        "notes": "",
        "id": "3d736b177be7092248f3c3baba47cdaa"
    },
    {
        "author": "郑锡",
        "dynasty": "唐",
        "type": "诗",
        "rhythmic": "",
        "title": "出塞曲",
        "preface": "",
        "paragraphs": [
            "校尉征兵出塞西，别营分骑过龙溪。",
            "沙平虏迹风吹尽，雾失烽烟道易迷。",
            "玉靶半开鸿已落，金河欲渡马连嘶。",
            "会当系取天骄入，不使军书夜刺闺。"
        ],
        "notes": "",
        "id": "13c9c2b4d8369f41b852f5f913c861cf"
    }
]