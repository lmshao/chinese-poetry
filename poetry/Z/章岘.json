[
    {
        "author": "章岘",
        "dynasty": "宋",
        "type": "诗",
        "rhythmic": "",
        "title": "自龙隠岩泛舟至雉山",
        "preface": "",
        "paragraphs": [
            "晴溪几曲度澄湾，朝涉龙岩晚雉山。",
            "林叟野僧休笑我，平生所得是官闲。"
        ],
        "notes": "",
        "id": "8f03c2f1b28eb2599621b47f9f7d182f"
    },
    {
        "author": "章岘",
        "dynasty": "宋",
        "type": "诗",
        "rhythmic": "",
        "title": "留题伏波岩",
        "preface": "",
        "paragraphs": [
            "江澜洄洑囓山根，山裂岩开石室存。",
            "溺鬼夜呼千嶂黑，蛰龙晨起一川浑。",
            "金沙试决通泉脉，翠壁闲题破藓痕。",
            "三伏几人逃畏暑，岂惟河朔有清尊。"
        ],
        "notes": "",
        "id": "a79ed71dfcbab62e59d2186e5bfa4d5f"
    },
    {
        "author": "章岘",
        "dynasty": "宋",
        "type": "诗",
        "rhythmic": "",
        "title": "留题龙隠岩",
        "preface": "",
        "paragraphs": [
            "碧崖石室俯清涟，蟠蛰灵虬不记年。",
            "委蜕去为天下雨，抱珠归作洞中眠。",
            "照开雾脚澄溪月，滴破云根暗穴泉。",
            "负郭胜游虽信美，桑间留爱我无缘。"
        ],
        "notes": "",
        "id": "3e49664794e17e5414a8db5fd5e166d6"
    },
    {
        "author": "章岘",
        "dynasty": "宋",
        "type": "诗",
        "rhythmic": "",
        "title": "治平丙午仲冬中澣游释迦寺登环翠阁",
        "preface": "",
        "paragraphs": [
            "吏局区区得暇难，倚崖高阁暂登攀。",
            "群峰半出重林外，小艇横浮一水间。",
            "霜叶信风随鸟逝，晚云沉石伴僧闲。",
            "夕阳欲下犹回恋，更鼓清琴数弄还。"
        ],
        "notes": "",
        "id": "15d0a5c0337f7b895fe53a7c1538b144"
    },
    {
        "author": "章岘",
        "dynasty": "宋",
        "type": "诗",
        "rhythmic": "",
        "title": "丁未上巳重游龙隠岩",
        "preface": "",
        "paragraphs": [
            "溪干舣棹访岩扉，危磴攀缘不欲归。",
            "垂乳滴声当佛座，宿云留润在僧衣。",
            "聊开禊席临流水，闲掷文竿到落晖。",
            "旅宦天涯甘寂寞，送春无意惜芳菲。"
        ],
        "notes": "",
        "id": "a18a606bbbf06e8f9dd7400caaf59573"
    },
    {
        "author": "章岘",
        "dynasty": "宋",
        "type": "诗",
        "rhythmic": "",
        "title": "和李升之夜游漓江上",
        "preface": "",
        "paragraphs": [
            "自笑无钱对菊花，天寒欲冷慢令赊。",
            "桄榔叶暗临江圃，茉莉香来酿酒家。",
            "月雾空蒙萤照水，霜风萧瑟鹭眠沙。",
            "归寻独秀山前路，城角参横斗柄斜。"
        ],
        "notes": "",
        "id": "fd2d8395fea46a9b7a37d106178f74eb"
    },
    {
        "author": "章岘",
        "dynasty": "宋",
        "type": "诗",
        "rhythmic": "",
        "title": "雉山",
        "preface": "",
        "paragraphs": [
            "营邱水墨师，不识桂林山。",
            "半世阅渠画，今始陋坚顽。",
            "岭边千奇峰，浓绀梳云鬓。",
            "肩舆兀醉梦，所窥才一斑。",
            "偶投雉岩宿，洞穴穷孱颜。",
            "旁通赤明天，南极地所寰。",
            "更登云外顶，下视江湾湾。",
            "群仙无我笑，畏汝碧玉环。",
            "我久堕尘网，岁晚嗟良难。",
            "往来等幻化，南北俱乡关。",
            "却怜雪花儿，三生此山闲。",
            "愿力不汝无，永悟无所还。"
        ],
        "notes": "",
        "id": "0816bad1a64f089cc9d6aab962eb8966"
    }
]