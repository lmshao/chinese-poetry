[
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "黄鹤楼歌",
        "preface": "",
        "paragraphs": [
            "城上危楼高缥缈，城下澄江复相绕。",
            "有时漾影入中流，俯看游鱼仰飞鸟。",
            "近楼多少未行舟，满江落花洒汀洲。",
            "人同江狎不怕浪，登楼对酒弹箜篌。",
            "大别山头白云起，金口渡边雨如洗。",
            "半钩新月上孤城，还照高楼与江水。",
            "晴江依旧泻浔阳，黄鹤无由归故乡。",
            "一声玉笛起何处，燕扑阑干花影长。"
        ],
        "notes": "",
        "id": "20f7a63f4b27214aab6eb10c73222bc4"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "韬光庵",
        "preface": "",
        "paragraphs": [
            "谷鸟与我言，怨杀白太傅。",
            "借问何以然，携却山僧去。",
            "山僧未去时，前盘一尾蛇，后踞一头虎，吸云啸风遶窗户。",
            "山僧已去了，鹤来踏翻藤。",
            "猿到拗折树，乱筿枯柴塞行路。",
            "抑将庐于嵩高之阳，温洛之浒，诸天散花复呵护。",
            "抑将慕膻逐臭，亡魂丧魄，委枯骸于北邙之狐兔。",
            "荒台兮尚存，破屋兮如故，惟有山僧不知处。",
            "世间万事谁始终，极目寒江起烟雾。"
        ],
        "notes": "",
        "id": "ff7318fc43c4eeb7627a7de55c4cc775"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "牡丹",
        "preface": "",
        "paragraphs": [
            "江南牡丹凡有几，德安打头歙为二。",
            "金陵旧物间有之，池阳吴郡皆居次。",
            "地近京畿种偏好，鄂城栽接不草草。",
            "舂土筛泥绕画栏，石甃方坛浄如扫。",
            "当头第一带鞓红，腻紫娇黄别作丛。",
            "盘盂擎出最迎日，碧玉万片藏春风。",
            "宝叶丝丝带缕金，锦斑酒晕间攒心。",
            "翻腾栀茜乱朱粉，样各数名分浅深。",
            "低树犹高五六尺，花重刚枝反无力。",
            "迥出层阴转耐看，始悟年深有真色。",
            "晚添细雪来相簇，露醒香魂冷方浴。",
            "倚柱黄昏眼倍明，顿觉夜阑须秉烛。",
            "洛水芳林应更多，不禁飞雨洗铜驼。",
            "酥煎送酒有人在，草没故园无柰何。",
            "莫对余春起叹嗟，最难保守是繁华。",
            "君看南渡百年内，看到子孙能几家。"
        ],
        "notes": "",
        "id": "bcbf45b2186169316e21a624f124d2d7"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "戴式之垂访村居",
        "preface": "",
        "paragraphs": [
            "故人手持一缄书，扁舟清晨造我庐。",
            "为问舟从何方来，欲应未应先长吁。",
            "长安平旦朱门开，曳裾靸履喧春雷。",
            "独有诗人货难售，朔雪寒风常满袖。",
            "孤馆青灯不自聊，短帽鹑衣竞相就。",
            "獬豸峨冠岂无事，不触奸邪触诗士。",
            "虽当圣世尚宽容，滔滔宁免言为讳。",
            "轩瑟齐竽本难遇，长编巨轴添忧虑。",
            "松菊荒芜归计迟，欲向何门诵佳句。",
            "君不见古者防川不禁口，里谚村谣无不有。",
            "美刺箴规三百篇，删取皆经圣人手。",
            "汉魏著述充层云，采撷花草香纷纷。",
            "其间国政最亲切，世许少陵能爱君。",
            "交衢谤木求胥诲，盛若勋华犹不改。",
            "风雅遗音傥尚存，篇篇遒铎皆应采。",
            "小人几度邪侵正，何尝断隔无歌咏。",
            "风雨萧萧鸡自鸣，谁顾寒莎响蛙黾。",
            "但恐君诗未工耳，工则奚愁强疵毁。",
            "益藉讥评达九重，送起声名赤霄里。",
            "况于时事无交涉，仿郊寒山题木叶。",
            "千龄得失寸心知，笑尔随群走干谒。",
            "请君头上巾，为君抖却岐路尘。",
            "解君身上衣，为君拂去京洛缁，三濯三洗清泠池。",
            "一日失机械，二日忘是非，三日天籁呼吸吹。",
            "勇将漫刺付流水，开口尽作欢喜辞。",
            "天台石桥春已知，别有野鹤相追随，苟欲避世不可迟。",
            "请君归，君勿疑。"
        ],
        "notes": "",
        "id": "eea4edbdfbe857af190bcd5a1aa79162"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "将适毗陵道中遇居简上人",
        "preface": "",
        "paragraphs": [
            "姑苏观下逢居简，帽子欹斜衣懒散。",
            "自言契阔漫东西，虽老犹能青白眼。",
            "知音不在禅床久，抱刺怀书谨奔走。",
            "反舌无声乱草间，回首尽成狮子吼。",
            "荒芜野寺孤城外，赤叶黄芦日相对。",
            "午睡双鸠唤欲醒，起傍生台炙肩背。",
            "弄笔濡毫总萧索，尚余酒量添于昨。",
            "语尽横塘笛未终，东风满面杨花落。",
            "匆匆解缆搀程去，从此相期更何处。",
            "一碗官酤般若汤，把手同看独孤树。"
        ],
        "notes": "",
        "id": "ac68a91eacd0decebc2e6e85b958621c"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "鄱阳湖",
        "preface": "",
        "paragraphs": [
            "鄱阳湖浸东南境，有人曾量三十六万顷。",
            "我昔乘槎渤澥间，眇视天溟坎蛙井。",
            "浪何为而起于青云之底，日何为而碎于泥沙之里。",
            "太极初分一物无，天水相包若鸡子。",
            "扬澜可供李白青州杓，彭蠡付与卢敖洗龟壳。",
            "斗大孤山没处藏，𣃁取来搘鼎铛脚。",
            "胸中八九吞云梦，似此蹄涔亦何用。",
            "安得快意大荒之东东复东，指麾鱼鼈骑苍龙。"
        ],
        "notes": "",
        "id": "42370c91e49ae993bc72bae03b11fa62"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "灵岩上方",
        "preface": "",
        "paragraphs": [
            "嵯峨楼观青山头，昔曾避暑离宫游。",
            "吴王旌旆堕冥漠，至今古木涵清秋。",
            "谁听白纻歌声接，细扑飞尘石榴叶。",
            "银烛吹灰别泪残，夜半虚廊响行屧。",
            "美人何处凝娇魂，五色定化蝴蝶翻。",
            "几人深闺有余怨，当昼巨栎号惊猿。",
            "千年惟见春风在，绿草虽存颜色改。",
            "寂寞栏干绕断肠，满径寒香不堪采。",
            "朝云为我光徘徊，须臾径入姑苏台。",
            "遗踪灭迹竟难望，叶落空林归鸟哀。"
        ],
        "notes": "",
        "id": "8a1da4646fa24d78578e7f0a418f8a59"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "菰菜",
        "preface": "",
        "paragraphs": [
            "江边野滩多老菰，抽心作穗秋满湖。",
            "拂开细谷芒敷舒，中有一米连三稃。",
            "剖之粒粒皆尖小，整齐远过占城稻。",
            "不烦舂簸即晨炊，更胜青精颜色好。",
            "寻常艰得此欣逢，默计五升当百丛。",
            "雨多水长倍加益，十里定收三十钟。",
            "野人获之亦自足，何用虚靡太仓粟。",
            "连日秋风思故乡，况复家田有茅屋。",
            "坠网重腮鲈已鲜，莼丝牵叶又流涎。",
            "急归收获苹溪畔，细拨芦花撑钓船。"
        ],
        "notes": "",
        "id": "29468aebb1e6a02ad6e2cb596a3c8c60"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "海棠",
        "preface": "",
        "paragraphs": [
            "海棠最佳须老丛，远及百年花始红。",
            "历看名葩此为盛，刚柯硬叶交相映。",
            "倚石攒青二三丈，雨膏倒吸胭脂上。",
            "仿佛璇霄发曙光，细族蓬莱绣旗仗。",
            "露欲收珠色转深，香玉万颗藏春阴。",
            "轻风欲透紫丝障，一片朝霞倾入林。",
            "凤城多少栽花处，低嫩俱无可观树。",
            "相对令人忆故山，年年雕萼扫朱栏。",
            "只今惟有溪童在，应放高枝栖白鹇。"
        ],
        "notes": "",
        "id": "cdeb7e95eb22e1de996082fa8629cba7"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "吴王试剑石",
        "preface": "",
        "paragraphs": [
            "吴王铸剑成，自谓古难比。",
            "试之高山巅，石裂断横理。",
            "那无昔时人，相逢干将里。",
            "故宫宫中白日长，春风野田百草香。",
            "有谁慷慨不平事，被褐踏花推酒缸。"
        ],
        "notes": "",
        "id": "b5f60fe0d690d66e76639cb3881397b3"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "烟波亭避暑",
        "preface": "",
        "paragraphs": [
            "澄江横匹练，月洗黄罗扇。",
            "卷尽白云衣，常星撒沙见。",
            "天低欲就人，夜色凝深淀。",
            "欻吸动微光，时絣斗间线。",
            "凉亭逼旷野，轩楹敞三面。",
            "万象悉铺陈，随机互迁变。",
            "十岁逃虚空，得此方一遍。",
            "相对坐谈玄，终宵亦无倦。",
            "只恐骎骎催晓箭，涌上东方老铜片。",
            "须著干求大帝君，莫使阳乌眼睛转。"
        ],
        "notes": "",
        "id": "1858456679093ec1c95d5871ed394372"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "禹穴",
        "preface": "",
        "paragraphs": [
            "若有藏瘗空山中，谁人反闭玉笥峰。",
            "虎潈不得不启封，立石缭之应万重。",
            "不知灵变从何发，爆然夜半横分裂。",
            "但留一线与人窥，未放白云全漏泄。",
            "古木苍藤闭莫开，穴中惟听走风雷。",
            "神仙必有便门出，得见飚轮自往来。"
        ],
        "notes": "",
        "id": "d5b76ec247d6a9073523c52dec97aef6"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "题葛稚川移家图",
        "preface": "",
        "paragraphs": [
            "稚川移家入空谷，手招白云守茅屋。",
            "惟恐人窥炼药𬬻，锁断青峦泻垂瀑。",
            "只留一径通飞鸟，其间想透三仙岛。",
            "野童犹摘凤文梨，村老闲锄燕胎草。",
            "人将外物为真物，反笑山栖衰草窟。",
            "玉臼丹成兔欲眠，蚯蚓黄蒿几钻骨。",
            "此去世间应不远，尚存犹可分苔藓。",
            "两幅生绡若可凭，先寄胡麻与鸡犬。"
        ],
        "notes": "",
        "id": "a9c2eaec778cf6d43e4b10fad362815c"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "春浓曲",
        "preface": "",
        "paragraphs": [
            "雨膏蒸土兰芽热，粉魂淡艳凝缃缬。",
            "柳条无力受东风，桃叶春江弄花月。",
            "枕函坠发昏眠重，绮帐惊寒替花恐。",
            "屏琐虫栖化粉蛾，帘甲蜂钻抱残蛹。",
            "麦门冬长柔堪结，桐轮辗尽棠梨雪。",
            "门掩车箱铜较闲，瓶敲井干青丝绝。",
            "君不见楚王宫中乐酣宴，嫌怕旁人说春晚。",
            "玉钗埋遍细腰人，章华台上苍苔满。"
        ],
        "notes": "",
        "id": "09fa46115b23283711bd5753cc184f3c"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "陆羽泉",
        "preface": "",
        "paragraphs": [
            "拟酌松根泉，先酹松下土。",
            "瓯牺副都篮，拾薪自煎煮。",
            "一杯复一杯，并酌连四五。",
            "寄谢山中人，腹痛不累汝。"
        ],
        "notes": "",
        "id": "cc34e0b8439d1f364bd871581832eea6"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "寓宿黄观复书堂晨至海棠花下走笔呈苏召叟",
        "preface": "",
        "paragraphs": [
            "春风忽来花满树，海棠最多绕栏吐。",
            "客愁才动不复安，两脚春泥踏春雨。",
            "高枝背面辞晓喧，低枝湿透挥未干。",
            "胭脂深重粉亦殷，颜色滑腻脂肉寒。",
            "五云忽卷晨粧毕，晓来姿态俱已失。",
            "悔不敲门请君出，吃酒忍饥看半日。",
            "疾呼杯酌倾已迟，但惊野雪扫还飞。",
            "可能就赐醉眠者，烂嚼落花听鸟啼。"
        ],
        "notes": "",
        "id": "c963c6981c87c2ff8aec5dc2b66ca847"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "建宁浦城李频行祠",
        "preface": "",
        "paragraphs": [
            "建安梨岳老梨木，刻作唐朝建州牧。",
            "香炉忽动吹寒灰，浦城环翠阴风来。",
            "岭头顽石尽能走，涧下奔泉皆倒回。",
            "猿猱啼兮鬼啸野，六玄虬兮四骊马。",
            "想须吟遶碧草亭，举手高翻白云写。",
            "峰为文通名梦笔，杨公书堂曾散帙。",
            "丽月鲜霞付与谁，烟墅有人还筑室。",
            "田父何所祈，赠尔青麰黑桑椹。",
            "里儒何所求，赠尔黄粮布囊枕。",
            "万岁兮千秋，既往兮复留。",
            "抽兰心，拆椒口。",
            "簸南箕，挹北斗。",
            "不假竹枝歌，何须折杨柳。",
            "只用秦原妙绝词，传入神弦荐春酒。"
        ],
        "notes": "",
        "id": "4f4437ec558e276319cef29de782c942"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "五云门外小亭",
        "preface": "",
        "paragraphs": [
            "醉中别高峰，挥手谢平野。",
            "百里伴啼猿，一官骑恶马。",
            "飞花堕城隅，槁叶积亭下。",
            "从教践踏去，会有相逢者。"
        ],
        "notes": "",
        "id": "d7d24742b15bf8364e6d6e462d3d53bd"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "夏日泛秘湖",
        "preface": "",
        "paragraphs": [
            "朝来泛舟花满湖，亭午返棹风相呼。",
            "已收波浪入菱芡，晚开云日媚菰蒲。",
            "群飞鼓翼数沙雁，一去没头双野凫。",
            "少留霁色定堪玩，可惜归程时已晡。"
        ],
        "notes": "",
        "id": "f5f7dcbebeef1add549ea462a7bc9e5d"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "送觉新上人还越",
        "preface": "",
        "paragraphs": [
            "古越多精蓝，名僧递相接。",
            "青林瓶盂聚，丹壑楼观叠。",
            "今乘秋涛便，莫待寒雨涉。",
            "何处闻鸣蛩，虚廊扫黄叶。"
        ],
        "notes": "",
        "id": "90f560fe03529d27232434f029fd860b"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "琵琶亭",
        "preface": "",
        "paragraphs": [
            "萧萧枫林青，杂出间椅槚。",
            "尚思送行舟，系此木叶下。",
            "云开星垂山，水荡月在野。",
            "江空夜枨枨，泪复谁满把。",
            "汀洲泥沙换，葭苇颜色假。",
            "变迁斐然殊，感慨益以寡。",
            "黄烟飞高桅，绛雪当道洒。",
            "余春去不尽，并放湓浦泻。",
            "岂无夜深弹，寂寞少听者。",
            "尚有沙滩人，时时说司马。"
        ],
        "notes": "",
        "id": "21ce6a77698ceea559b8324143dd1b2b"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "石钟寺",
        "preface": "",
        "paragraphs": [
            "山前削成面，山后不露骨。",
            "何人恋巢居，结屋寄突兀。",
            "多风锁寒殿，频雨闭石窟。",
            "笋透狮子倾，草蔽鸱吻没。",
            "髑髅串胡神，缨络缠古佛。",
            "熹灯影摧残，槁柏香蓬馞。",
            "丹叶夏犹在，绿树暑未发。",
            "坳径鸣秋蛩，闲阶起苍鹘。",
            "僧衣莓苔侵，斋钵野菜掘。",
            "梵庋止数卷，矧能备巾拂。",
            "奔波道涂间，体倦神屡竭。",
            "大险阨在前，醉梦魂恍惚。",
            "信陋获安处，不胜尘土汩。",
            "经房晚栖禅，殆亦未易忽。",
            "铁凤终日叫，心颇恶此物。",
            "欲去欲住间，征帆已超越。"
        ],
        "notes": "",
        "id": "3498d4d0299f7a23e991bb46f408e47a"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "喜晴",
        "preface": "",
        "paragraphs": [
            "久客无别望，出门惟快晴。",
            "茅店局促卧，村静不打更。",
            "淅沥渐有间，四簷稍收声。",
            "俯身问僮仆，贪睡语辄惊。",
            "耳边嘈囋动，邻房先戒行。",
            "拂拭弄包裹，人健脚亦轻。",
            "溪舂黄粮响，窗扫巨竹倾。",
            "山路少泥土，意想砂砾平。",
            "舍梦弃衾枕，披衣散纵横。",
            "屈指计道里，陡觉神思清。",
            "菜老复命煮，小鲜岂足烹。",
            "旅饭任麤粝，苞苴且难成。",
            "值雨及雷雹，一阻三宿程。",
            "南北互有适，后先何必争。",
            "东方晓色至，隠隠天渐明。",
            "分手出门去，相引行水坑。"
        ],
        "notes": "",
        "id": "bc608171b34a694e121feb403157f584"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "樱桃花",
        "preface": "",
        "paragraphs": [
            "樱桃未开花遶枝，樱桃已开红满溪。",
            "花开几朝今始见，人折人攀那得知。",
            "黄鹂飞来问谁主，对面相看隔墙语。",
            "今日锁魂事可明，昨夜东风过云雨。"
        ],
        "notes": "",
        "id": "b6cedef157252ecafb490d535268e7c1"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "丰年行",
        "preface": "",
        "paragraphs": [
            "长田一亩三石收，截茅作囤遮水牛。",
            "驯鸡塞笼彘牢满，大儿看亲女上头。",
            "里胥关门罢输送，晴乌窥簷鼠沿栋。",
            "瓦盆瓷缶息老身，还将孙子看迎神。",
            "庙前擘纸青竹爆，饧糕粉鱼夜祠灶。"
        ],
        "notes": "",
        "id": "25cd7bb854fbfaafcb0be162fd4c00cf"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "冬赛行",
        "preface": "",
        "paragraphs": [
            "大巫舞袍奉酒尊，小巫湔裙进盘彘。",
            "野风吹树龙马归，瓦炉柏根香满地。",
            "白衣老须撚向前，叉手大胆不敢言。",
            "去年田家五分熟，更饶三分百事足。",
            "大茧千棚丝满窠，栗犊两握角出肉。",
            "土台浇酒再拜辞，纸钱灰扑遶木枝。",
            "神语顺从杯教吉，鼓笛薨薨打三日。"
        ],
        "notes": "",
        "id": "c2040eff7458977ebaf28d82be3c3f11"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "湘东苑",
        "preface": "",
        "paragraphs": [
            "湘东王好开芳甸，亭台环绕朱栏遍。",
            "就中应教谁最多，庾信江淹日欢宴。",
            "七十里围高木栅，花柳烧残少颜色。",
            "取次华林建邺边，奚不移归帝王宅。",
            "曾经行处苹芜漫，頼此名存悉歆羡。",
            "安知飞来不是旧时鶑，舞去都非昔年燕。",
            "风擘残桃过短墙，更无人管任斜阳。",
            "惜春犹有伤心者，认作徐娘半面粧。"
        ],
        "notes": "",
        "id": "a5ff0a13322bc75751f217af43e988d6"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "仲宣楼",
        "preface": "",
        "paragraphs": [
            "仲宣徙倚思归后，又复谁传独步名。",
            "自昔城𬮱虽尚在，至今波浪未尝平。",
            "半规赤日沈荒渚，一缕黄烟起废城。",
            "梅落碎花催塞色，葭横响叶弄边声。",
            "惊寒牧马频回顾，趁暖宾鸿渐北征。",
            "况乃有怀伤岁暮，登楼那不动乡情。"
        ],
        "notes": "",
        "id": "25f4ec019195a86da16f73524bedae8f"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "金坛观",
        "preface": "",
        "paragraphs": [
            "金坛深僻观，钟磬少人闻。",
            "山果猿偷堕，庭莎鹿卧分。",
            "木高犹带雪，石冷不生云。",
            "正𦶟黄连炷，相从拜老君。"
        ],
        "notes": "",
        "id": "94665b6d240044c25c4d92205cdc7145"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "晚登黄鹤楼",
        "preface": "",
        "paragraphs": [
            "戚戚登临地，凄凄欲暮天。",
            "相看数株柳，不听一声蝉。",
            "山冷云生絮，江空月上弦。",
            "无缘舍尘事，闲对白鸥眠。"
        ],
        "notes": "",
        "id": "ee0dba77e6ee154b1aec5c06e1466378"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "施潭",
        "preface": "",
        "paragraphs": [
            "归程风强阻，春色有如无。",
            "上水千帆健，中流一矴孤。",
            "雨冲寻屋燕，云背立樯乌。",
            "尽说明朝顺，江行旧有图。"
        ],
        "notes": "",
        "id": "472ae0713dfed48834a46c5e3f410d56"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "山行",
        "preface": "",
        "paragraphs": [
            "尽日群山里，知行第几重。",
            "竹深春寺磬，滩急午溪舂。",
            "残旭犹双塔，晴云只半峰。",
            "岂无仙隠者，恨不少从容。"
        ],
        "notes": "",
        "id": "b63bb26521ac28ca7da3bc8c16d8f804"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "野桥",
        "preface": "",
        "paragraphs": [
            "日暮野桥边，都归醉客船。",
            "数竿沙际日，一片水中天。",
            "影落冲烟鸟，声移带雨蝉。",
            "殆非人境得，江月又初圆。"
        ],
        "notes": "",
        "id": "4d700443d3fbe2f19c599e8c24fbbece"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "送姚希声令弟归剡中",
        "preface": "",
        "paragraphs": [
            "客程何太急，岁月半途分。",
            "想暂归天姥，还来伴使君。",
            "晓吟千嶂雪，春思一江云。",
            "若再经过此，囊诗可得闻。"
        ],
        "notes": "",
        "id": "fc15113eaad9779bbe43e859cd2d7844"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "秋屏",
        "preface": "",
        "paragraphs": [
            "好山多变态，排列在簷楹。",
            "平熨澄江练，横铺列嶂屏。",
            "石烟寒遶寺，山雨暗离汀。",
            "有意携溪枕，眠看直到醒。"
        ],
        "notes": "",
        "id": "c8cb1ae305c7809f21a1aee31d9ec2a8"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "同李雪林饮山村",
        "preface": "",
        "paragraphs": [
            "本来无饮兴，偶此到溪滩。",
            "屋角悬双瓠，船头系一竿。",
            "塔高风便响，桥峻雨随干。",
            "莫怕城门闭，行归亦不难。"
        ],
        "notes": "",
        "id": "046bd42a04edb143dd5bb697ad4477f7"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "送惟德上人还鼋溪",
        "preface": "",
        "paragraphs": [
            "为爱林间寺，幽闲少是非。",
            "因抛荜门业，来著稻田衣。",
            "石蕨冲云细，山蔬腻雨肥。",
            "禅居安稳后，更莫启柴扉。"
        ],
        "notes": "",
        "id": "5be91e8065f2bb12b46c8ada59ccabaf"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "甲申岁解官归故居有以书相问者",
        "preface": "",
        "paragraphs": [
            "近凭筇竹杖，处处作生涯。",
            "独采傍溪药，自看临水花。",
            "爱云因北望，对日任西斜。",
            "惟有双蝴蝶，相随直到家。"
        ],
        "notes": "",
        "id": "c79c509e91ff050a945abd645fae9485"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "送惠嵩上人住西山兰若",
        "preface": "",
        "paragraphs": [
            "孤云无定迹，又入乱山居。",
            "既息禅机稳，从教世网疏。",
            "晓香岩屋像，寒呪石潭鱼。",
            "待我寻诗境，看君坐隠庐。"
        ],
        "notes": "",
        "id": "ea7eab5484fff59a6d04d6420d740c0b"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "石塘",
        "preface": "",
        "paragraphs": [
            "水陆尽经过，地暄晴更和。",
            "鸟声临水近，人影向桥多。",
            "细雪倾残橘，轻冰脆立荷。",
            "少为盐米计，听彻竹枝歌。"
        ],
        "notes": "",
        "id": "d918d3757582cb9d968b50e47b2ab7e5"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "病起幽园检校",
        "preface": "",
        "paragraphs": [
            "病起无情绪，池边日几回。",
            "虫声低覆草，螺壳细生苔。",
            "暑退芦将变，秋残蓼续开。",
            "久消环绕迹，全若未尝来。"
        ],
        "notes": "",
        "id": "2b77705e820558b2fb872e2145db453a"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "双林寺",
        "preface": "",
        "paragraphs": [
            "杳杳双林路，林深不易登。",
            "寺幽怜宿鸟，地僻喜闲僧。",
            "静彻垂梁板，寒销背壁灯。",
            "水边人忽笑，猿落过溪藤。"
        ],
        "notes": "",
        "id": "8f8006accc6529140eafefd5e3c63324"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "送僧归旧隠",
        "preface": "",
        "paragraphs": [
            "自言归去后，只在故山边。",
            "纱帽临溪盥，铜瓶傍水禅。",
            "昼闲松塔雨，春尽草堂烟。",
            "何故相抛舍，沉浮逐世缘。"
        ],
        "notes": "",
        "id": "5729d81e96210cfd9137ec86a7b44b6c"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "冰清堂偶成",
        "preface": "",
        "paragraphs": [
            "数杯恬淡酒，相就等闲倾。",
            "得失徒多感，行藏任独清。",
            "昼闲风有味，春尽雨无声。",
            "但惜新栽柳，相呼欠一鶑。"
        ],
        "notes": "",
        "id": "eb8a5f1fba9147b46363440f4d1d7fc3"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "酬李达可",
        "preface": "",
        "paragraphs": [
            "归心终自遂，何必恋虚声。",
            "转觉青衫恶，谁怜白发生。",
            "扫花山石瘦，洗药野泉清。",
            "应有忘机者，时来伴我行。"
        ],
        "notes": "",
        "id": "daf6d89882324bde006acf968754345d"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "寄杜北山",
        "preface": "",
        "paragraphs": [
            "一曲小湖滨，幽居不厌贫。",
            "坐容禅子憩，家就曲生邻。",
            "簷竹侵灯众，篱花落灶频。",
            "几时吟得句，寄与豫章人。"
        ],
        "notes": "",
        "id": "e5a916ca283d1faa566c7b241a52d77b"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "寄鹤林智福上人",
        "preface": "",
        "paragraphs": [
            "深山高顶寺，黄鹤旧曾留。",
            "鹤去无踪迹，山僧几白头。",
            "鸟闲斋鼓静，猿啸佛灯幽。",
            "宿约何时践，题诗向瀑流。"
        ],
        "notes": "",
        "id": "e6b484404f52cb2905892e6fa985302b"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "幽居漫成  其一",
        "preface": "",
        "paragraphs": [
            "便入空山住，休慵汉省书。",
            "薄云翻药畚，斜日送柴车。",
            "远业松花腻，生涯薤叶疏。",
            "抱琴谁共听，一尾石间鱼。"
        ],
        "notes": "",
        "id": "dd80406fe868299fd1b69d4a261eb53a"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "幽居漫成  其二",
        "preface": "",
        "paragraphs": [
            "乍归无定业，萧索带村居。",
            "神树当中朽，人家著外疏。",
            "藻痕千漂絮，花影一床书。",
            "何必为真隠，相安便有余。"
        ],
        "notes": "",
        "id": "3a3c718ae3b29cfb2d3aca19f95dffd7"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "鹿苑寺",
        "preface": "",
        "paragraphs": [
            "分半作民栖，犹藏一曲溪。",
            "鹊窥莲叶座，僧占菜花畦。",
            "白蠹鱼销粉，青干兽剥泥。",
            "幸留唐刻在，相伴峻廊题。"
        ],
        "notes": "",
        "id": "8e0201cb85f2d5f89ec7cfeff45be3f5"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "马要寺",
        "preface": "",
        "paragraphs": [
            "水国何年寺，萧条野渡边。",
            "僧驱田雀倦，神抱海犀眠。",
            "细网垂秋屋，残灯泊暝船。",
            "数家枯柳下，犹有旧人烟。"
        ],
        "notes": "",
        "id": "fa339bed0f3bd9491d314d4da699436c"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "野赛",
        "preface": "",
        "paragraphs": [
            "客心怀避忌，地险自多神。",
            "枫叶藏山魅，松根抱石人。",
            "鹘翻苍黑翅，鱼曝赤斑鳞。",
            "未必知风候，惟闻酹酒频。"
        ],
        "notes": "",
        "id": "db27203a1690f90d6ba51e6a65c11ea0"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "题逸人壁",
        "preface": "",
        "paragraphs": [
            "深僻人稀到，天然野意成。",
            "荷冲崩岸出，草入废泉生。",
            "曝术充山货，抽茶当地征。",
            "未须寻伴侣，时有自来鶑。"
        ],
        "notes": "",
        "id": "0fd30ad1e8adc44ea57eefbc30286049"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "送蒋云启之湘中",
        "preface": "",
        "paragraphs": [
            "出门歧路分，愿往不辞勤。",
            "萤影侵湘月，蝉声隔楚云。",
            "频烧霜后箨，多饭雨中蕡。",
            "若过黄陵庙，椒浆奠小君。"
        ],
        "notes": "",
        "id": "9742a41516fc10b0a4b4dc7866f2cc0b"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "送僧妙通游平江万寿",
        "preface": "",
        "paragraphs": [
            "故乡离几日，何处蹑秋陵。",
            "梵叶床头树，唐衣壁面僧。",
            "雨花粘旧锡，风箨扫寒簦。",
            "新偈期相寄，呵弹破小乘。"
        ],
        "notes": "",
        "id": "ce02b6aa4ed674af2a6a59f27be8d002"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "酬杜八同宿西山兰若",
        "preface": "",
        "paragraphs": [
            "西山龙井路，俱有旧行踪。",
            "待得城中暇，重期石上逢。",
            "冷霜粘破屐，落月带残钟。",
            "拟践相邻约，烦君买一峰。"
        ],
        "notes": "",
        "id": "ad3778090886be0d7bc3eb6cb5720467"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "菩提废寺",
        "preface": "",
        "paragraphs": [
            "野寺孤僧住，当春亦掩扉。",
            "晓钟三板去，昏杵一盂归。",
            "古屋垂山榧，幽窗养石韦。",
            "未容行客憩，荒树雨鸠飞。"
        ],
        "notes": "",
        "id": "3b13a1a8ba50ebf24aade3a31e1ab223"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "天申宫苏文忠画像",
        "preface": "",
        "paragraphs": [
            "大泽沾荒裔，灵山识老臣。",
            "微茫云外迹，衰病瘴中身。",
            "湿草寒碑夕，晴花午殿春。",
            "高簷风雨断，犹避六丁神。"
        ],
        "notes": "",
        "id": "08d393b139fea8e7890550f4385a7097"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "誓节渡",
        "preface": "",
        "paragraphs": [
            "仿佛经行地，还寻古渡边。",
            "山禽多白练，溪药间黄连。",
            "漠漠将晴雨，迢迢欲暝烟。",
            "恍然惊梦醒，二十有三年。"
        ],
        "notes": "",
        "id": "5e9070259d15aafd031e083cef81a4a4"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "白羊",
        "preface": "",
        "paragraphs": [
            "路隔一重溪，山深客易危。",
            "驿亭惟有额，官堠尽无碑。",
            "竹挂黄身虺，林香白面狸。",
            "得船争欲渡，先奔槿花篱。"
        ],
        "notes": "",
        "id": "26e13b51b907498582f30f37f23ca1b8"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "送人游边",
        "preface": "",
        "paragraphs": [
            "平世绝边筹，怜君古塞游。",
            "谁听蒯缑剑，虚弊黑貂裘。",
            "宵柝鸣荒戍，寒烽起废楼。",
            "到应先吊古，恸哭岘山头。"
        ],
        "notes": "",
        "id": "fbfb102d81de351279da49e9111b8fb6"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "春暮登黄鹤楼",
        "preface": "",
        "paragraphs": [
            "欲尽残春酒，登临事已违。",
            "听残怀旧笛，添尽御寒衣。",
            "鸟向青山没，人来赤壁稀。",
            "最怜城侧树，无可作花飞。"
        ],
        "notes": "",
        "id": "5777df7282abc7f6a2e2b05d2de62934"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "为僧昙芳赋草堂",
        "preface": "",
        "paragraphs": [
            "把诗从我者，多是剡中僧。",
            "结屋何山坞，当门几树藤。",
            "地寒常带雪，溪峻不留冰。",
            "赠尔新吟去，归题木叶层。"
        ],
        "notes": "",
        "id": "36364c66113eb3f6088ad17e4ce2d964"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "江臯送别",
        "preface": "",
        "paragraphs": [
            "把酒对汀洲，相看发去舟。",
            "迎风一分手，惊浪几翻头。",
            "烛暗花消泪，枫寒叶弄愁。",
            "恐犹回首望，终夕凭高楼。"
        ],
        "notes": "",
        "id": "6946380d794f8173ca240abbf1facbaf"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "送胡宗原还台山",
        "preface": "",
        "paragraphs": [
            "故里杉松表，归程笋薤初。",
            "杯多常失饭，囊罄只留书。",
            "海墨收秦弃，山粮拾禹余。",
            "古来仙隠者，多在赤城居。"
        ],
        "notes": "",
        "id": "1ac7a8f2ef52f6fab5fb18e6f52f34c0"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "千金寺",
        "preface": "",
        "paragraphs": [
            "十载他乡别，春归逐浪层。",
            "晚晴沙市鼓，夜雨石桥灯。",
            "帆仄摧干苇，衣寒脆薄缯。",
            "旧时来往寺，惆怅不逢僧。"
        ],
        "notes": "",
        "id": "e7d3d80102198e85f4b8f2e4006c9e9d"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "留别唐栖云泉上人",
        "preface": "",
        "paragraphs": [
            "水宿唐栖寺，何缘更浃旬。",
            "千山今日路，三岁异乡人。",
            "小殿眠身佛，空廊折臂神。",
            "归时重作礼，又拂一番尘。"
        ],
        "notes": "",
        "id": "fcbaf2e98a1e1c845caa18f0e0965648"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "天章寺前小楼",
        "preface": "",
        "paragraphs": [
            "客怀依古寺，曲水茂林边。",
            "俯听磵鸣石，静看山出烟。",
            "傍花清晚漱，对竹冷春眠。",
            "深羡溪僧乐，幽居动岁年。"
        ],
        "notes": "",
        "id": "0aeb4d932c16c3cd45e0b3d8cb33efc0"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "野望",
        "preface": "",
        "paragraphs": [
            "春日晚荒荒，平沙极渺茫。",
            "楼欹三面水，城卧数条岗。",
            "白草吴京甸，黄桑楚战场。",
            "长江俱不问，一片泻斜阳。"
        ],
        "notes": "",
        "id": "b1fb41276751ecc6428bf493ecb46bed"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "枫桥寒山寺",
        "preface": "",
        "paragraphs": [
            "江枫吟咏工，幽寺冷遗踪。",
            "不改前朝路，犹闻半夜钟。",
            "地凉汀月皎，村迥水烟浓。",
            "试问谁曾见，惟应独有松。"
        ],
        "notes": "",
        "id": "484eb64bbd0fa0ee6216629fcd425ec8"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "送黄同甫",
        "preface": "",
        "paragraphs": [
            "人生各有安，出易欲归难。",
            "古道春泥重，孤城暮雪寒。",
            "酒锋精似将，诗业远于官。",
            "野谷如堪饱，从君借鹖冠。"
        ],
        "notes": "",
        "id": "5655399e87e42ef1567b15b2e5fb3eea"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "应潭",
        "preface": "",
        "paragraphs": [
            "村崦递相遮，分居两岸沙。",
            "地征兼橘柚，土物半桑麻。",
            "水白来如虹，山黄去若蛇。",
            "往年曾泊此，丛竹数人家。"
        ],
        "notes": "",
        "id": "66ac2caf289401bcc22c24ac70262c5b"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "招郑服之",
        "preface": "",
        "paragraphs": [
            "归心同一路，况复在新年。",
            "梦著登山屐，闲随渡水船。",
            "宿蒿迷旧陇，春葑起闲田。",
            "醉卧天池上，知君在我先。"
        ],
        "notes": "",
        "id": "7b3b936461c54afb2d0326141443e094"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "灵竺寺",
        "preface": "",
        "paragraphs": [
            "不因纯孝者，古寺若为安。",
            "壁彩蜗游遍，炉香鼠踏残。",
            "钟声嘶破梃，旛影飐危竿。",
            "尚恐冬生笋，时来竹外看。"
        ],
        "notes": "",
        "id": "6e044a983f81a13f546057e951590adb"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "齐安早眺  其一",
        "preface": "",
        "paragraphs": [
            "昔日干戈地，凄凉古塞情。",
            "军同民杂戍，州与县分城。",
            "野旷孤鸿绝，沙寒一骑行。",
            "十年生息后，人尚怯论兵。"
        ],
        "notes": "",
        "id": "d4d473733aa2913a5021fda94d41b117"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "齐安早眺  其二",
        "preface": "",
        "paragraphs": [
            "阴阴城垒静，极望不飞尘。",
            "草色横江暮，鶑声出塞春。",
            "清时应洗甲，来岁又逢辛。",
            "惆怅经过处，都非往昔人。"
        ],
        "notes": "",
        "id": "f8a2fe7cb7ab1a99cc1e2f1ebe208a15"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "村市",
        "preface": "",
        "paragraphs": [
            "细簇人家住，中分破石崖。",
            "竹门开店屋，草市夹桥街。",
            "水别东流汉，山横北过淮。",
            "并船频借问，同买出江柴。"
        ],
        "notes": "",
        "id": "02490049b36251a99549c2f0bbc4a4b0"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "赠僧仲宝月溪",
        "preface": "",
        "paragraphs": [
            "幽栖深绝地，静夜独宜僧。",
            "上下两轮玉，中间一片冰。",
            "影收悬罟索，光息过船灯。",
            "独坐观心了，无由更小乘。"
        ],
        "notes": "",
        "id": "231aa3b2e059ccc1da8c5f0f684ab9a1"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "题夏肯父晓山图",
        "preface": "",
        "paragraphs": [
            "旦旦自天成，中全一气清。",
            "渐分平与峻，俄转晦为明。",
            "竹閟铺沙影，松涵出谷声。",
            "机心都不动，稳看日初生。"
        ],
        "notes": "",
        "id": "699ae6b193fa427b0ecb1e5f03cc9b03"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "孙季蕃故居",
        "preface": "",
        "paragraphs": [
            "笑语失诙谐，人谁不怆怀。",
            "梦残秋雨寺，魂散夕阳街。",
            "缺灶粘煎药，干炉积燎柴。",
            "风流何必葬，便拥菊花埋。"
        ],
        "notes": "",
        "id": "2042d61a0207ec27cb123bc5551997a2"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "赵东麓归自房陵",
        "preface": "",
        "paragraphs": [
            "一年辛苦后，收聚若为丰。",
            "摄职全无吏，携家仅有童。",
            "乳舂花下管，漆溜叶间筒。",
            "自此嬉游地，应须且浙中。"
        ],
        "notes": "",
        "id": "37c5993b2c0fe2ead72671c96cb5a6ee"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "吴山仁王寺",
        "preface": "",
        "paragraphs": [
            "山寺凭高夕未昏，上皇曾此定乾坤。",
            "瓯闽散驿缘江岛，龛赭收潮入海门。",
            "细雨乱花唐辇道，淡烟疏柳汉营屯。",
            "何时汴水东流畔，君返宸居臣故园。"
        ],
        "notes": "",
        "id": "b8fd05570a0529095e9ed64e20e129eb"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "庾楼",
        "preface": "",
        "paragraphs": [
            "欲望江山夜转真，胡床曾此对嘉宾。",
            "伤心皓月长流水，回首清风不见人。",
            "花落雉楼横角暮，草生鸥渚破船春。",
            "归程岂暇频登览，分付羁愁与白苹。"
        ],
        "notes": "",
        "id": "e73ef55e8159f9650d2f1640b0287bd1"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "题豫章台",
        "preface": "",
        "paragraphs": [
            "何日遗踪锁断岗，更谁曾望旧台荒。",
            "百年南渡频秋雨，一片西山几夕阳。",
            "石碍老松欹径险，岸随干苇出江长。",
            "斗间可是无佳气，又见飞乌绕去樯。"
        ],
        "notes": "",
        "id": "0db142cf304c360058713c4a894edc5b"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "题滕王阁",
        "preface": "",
        "paragraphs": [
            "高阁巍峨接水滨，兴亡才问便伤神。",
            "鸣鸾东阁知何处，跨鹤西山别有人。",
            "柳映落霞江渚暮，草铺斜日野田春。",
            "群鸥亦厌多悲感，偏与忘机客最亲。"
        ],
        "notes": "",
        "id": "449ef4cfa925b0ffb4c499d65b17f90a"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "送友人持节岭南",
        "preface": "",
        "paragraphs": [
            "吴云迢递楚云鲜，从此南征路几千。",
            "汉使五羊登岭日，鲁经三豕渡河年。",
            "榕穿白草飞蛮雨，椒落黄芽起瘴烟。",
            "待及戍瓜多载石，定无番货入归船。"
        ],
        "notes": "",
        "id": "d414830421bf7fe54edf1a9f5835d07e"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "赠唐栖寺僧",
        "preface": "",
        "paragraphs": [
            "山门寂寞唐栖寺，别去闲居又一年。",
            "草暗暮田群雁远，花明春院一僧禅。",
            "云房夕磬浮清雨，水殿寒灯宿细烟。",
            "作得诗成无寄处，几回遥认隔溪船。"
        ],
        "notes": "",
        "id": "e96b2960caf9dfc7da0bcb1bf3e15f34"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "连珠",
        "preface": "",
        "paragraphs": [
            "远望披裘日几回，可堪江上暮寒催。",
            "云飞旷野迎风断，雪洒长滩夹雨来。",
            "马踏野桥嘶破板，鸟迷村路立高桅。",
            "暂须移向疏篱泊，迁就惊春一树梅。"
        ],
        "notes": "",
        "id": "ca1948a3dc5eb344b25944607d54d30a"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "行吟",
        "preface": "",
        "paragraphs": [
            "独行沙岸不相携，准拟沿溪更渡溪。",
            "药蔓交加虫上下，柳花撩乱蝶高低。",
            "杖头晓伴春云石，屐齿晴翻夜雨泥。",
            "诗就随山为人写，等闲抽尽锦中题。"
        ],
        "notes": "",
        "id": "84361e09bd7efea5b055123cf0d0d4e0"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "秀野",
        "preface": "",
        "paragraphs": [
            "小作幽园傍宅开，只须数亩占楼台。",
            "石移林屋秋云至，水带松江暮雨来。",
            "径草散香迎过屐，砌花分影荫流杯。",
            "人家园圃应无数，不似君能日几回。"
        ],
        "notes": "",
        "id": "5a0a8ba0721d46d3e41e21d8068ede75"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "孙伯符墓下",
        "preface": "",
        "paragraphs": [
            "梧叶萧萧墓草长，梦魂曾断九回肠。",
            "空闻绛帕离章水，谁见黄旗入洛阳。",
            "鸦噪暮园江阪迥，龙盘春戍石城荒。",
            "赤乌不识桑田变，犹自凄凄守白杨。"
        ],
        "notes": "",
        "id": "6e92a3b95001f6d5634b31f065f8d965"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "天津桥",
        "preface": "",
        "paragraphs": [
            "袅袅朱栏倚细波，绿云相对閟嵯峨。",
            "中天车驾曾擒虏，何日楼船定入河。",
            "霁柳午阴随岸远，露桃春色过墙多。",
            "黄旗适应东南运，已办箫铙几曲歌。"
        ],
        "notes": "",
        "id": "0a61038517197a2c6da1097fd038f660"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "雨花台",
        "preface": "",
        "paragraphs": [
            "细藓柔莎琐旧堆，昔年曾见异僧回。",
            "如何天上飞灵雨，不为人间洗劫灰。",
            "江接潮头诸脉应，地连岗势一支来。",
            "只今不假虚无事，别是春风歌舞台。"
        ],
        "notes": "",
        "id": "28998fa5abf1751f01c5179773398cb2"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "凤凰台",
        "preface": "",
        "paragraphs": [
            "一径逶迤草自芳，何为不复更翺翔。",
            "应须旧国还宣武，别有高台在建章。",
            "白鹭背花寻塔路，赤乌冲柳集宫墙。",
            "中兴不比偏安事，且对梧桐荐羽觞。"
        ],
        "notes": "",
        "id": "fb47d0cbdee0c5e6f1e7e7ba3b5000f3"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "乌衣巷",
        "preface": "",
        "paragraphs": [
            "日落凭栏感慨频，长干桥畔冷残春。",
            "桑田芜没徒多事，兰玉丛生更几人。",
            "风暖影翻花外燕，雨多痕蚀草间麟。",
            "堪嗟群从成功后，不及钟山一尉神。"
        ],
        "notes": "",
        "id": "94f1f5a5b7fe30178edbbe2b7c853218"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "石头城",
        "preface": "",
        "paragraphs": [
            "点点凝烟望未收，六朝遗迹遍荒丘。",
            "自从绛阙雄江面，谁把朱泥染石头。",
            "岗断晓榛双阜虎，岸长春草一滩鸥。",
            "诸公多少新亭恨，不是知心莫上楼。"
        ],
        "notes": "",
        "id": "b0b1c0617e6edc556e2e325bf5050017"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "浮远",
        "preface": "",
        "paragraphs": [
            "横障弥漫恃此丘，长江东骛转湍流。",
            "波间去海无多里，沙际铺淮辄数州。",
            "风势起花山郭暗，潮声侵树野田浮。",
            "无由望彻苍茫外，回首斜阳总是愁。"
        ],
        "notes": "",
        "id": "0ef05e3c9fa707ed32188e70b5747875"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "送赵山台赴江阴",
        "preface": "",
        "paragraphs": [
            "匆匆何事解朝衣，甫为君王领一麾。",
            "历考近来成故事，就迁长是未多时。",
            "寒更夜彻防淮柝，晓舶晴翻出海旗。",
            "不久赤蹄应已到，只须略赋练江诗。"
        ],
        "notes": "",
        "id": "b4888dd6bf417d7fe3795fbca43f3005"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "岳阳楼",
        "preface": "",
        "paragraphs": [
            "凭高望尽寂寥天，与我闲情共渺然。",
            "平展暮云三百里，积停春水二千年。",
            "沙洲横渡荆江雨，石塔遥分岳麓烟。",
            "老我未闻飞剑术，想须今度遇回仙。"
        ],
        "notes": "",
        "id": "b47bb230c50a090a31fd0188ae685bea"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "西湖竹阁寺",
        "preface": "",
        "paragraphs": [
            "精舍萧疏近水凉，分明一径绿沉枪。",
            "就移山近湖皆隠，放出楼高寺倒藏。",
            "春透露梢齐曲槛，晓翻风箨过修墙。",
            "长堤花尽人稀少，来听蝉声伴夕阳。"
        ],
        "notes": "",
        "id": "1fc2f992135bd42c9ac7178f71487d30"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "采香径",
        "preface": "",
        "paragraphs": [
            "缯甲如荼护此台，玉颜憔悴锦帆来。",
            "一蹊香草无蜂过，千里空葭有雁回。",
            "响屧藓埋丹凤迹，缕衣花变粉蛾灰。",
            "谁知子夜歌残日，树满西山似绿苔。"
        ],
        "notes": "",
        "id": "cc8e66bfb057c6163de05911d40c2799"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "七里濑",
        "preface": "",
        "paragraphs": [
            "瞬息沿流七里遥，感时回缆木兰桡。",
            "高台未变陵兼谷，故国频更市与朝。",
            "风散乱云通去驿，雨消残雪助归潮。",
            "渔翁近亦无前辈，一个青铜不肯饶。"
        ],
        "notes": "",
        "id": "d30489859ee44a2442041b1978477256"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "南楼怀古五首  其一",
        "preface": "",
        "paragraphs": [
            "昔人有意久经营，极望寒芜远更平。",
            "三国旆旌群鹊散，六朝楼阁一鸠鸣。",
            "雪消晴嶂沉孤垒，风打寒潮入废城。",
            "多少怨魂销不尽，草根烧断又还生。"
        ],
        "notes": "",
        "id": "8a8be6d3b66e69f25997c9bbaf8ecfa6"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "南楼怀古五首  其二",
        "preface": "",
        "paragraphs": [
            "事久销沉只等闲，好将深意递相参。",
            "舳舻宵遁谁思忖，裙屐春游自笑谈。",
            "西日瘴回迷汉沔，北风波逆上江潭。",
            "隔城方唱招魂引，一拍殷勤至再三。"
        ],
        "notes": "",
        "id": "029a3528ec873138f03bcfc453b05068"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "南楼怀古五首  其三",
        "preface": "",
        "paragraphs": [
            "茫茫迂曲度平川，何处孤村近水边。",
            "烟护刘琮残壁垒，雨沉黄祖旧楼船。",
            "寒沙细拥菰芦地，破陇斜耕苜蓿田。",
            "见说去年秋潦后，更无茅屋起炊烟。"
        ],
        "notes": "",
        "id": "705809da9762e1abafd7608b8dd9b85c"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "南楼怀古五首  其四",
        "preface": "",
        "paragraphs": [
            "幸际清时息五兵，舌顽无处说纵横。",
            "蚁封一梦难分别，蜗角千年强鬭争。",
            "丹壁邮亭新蜀道，白楼烽戍古邾城。",
            "自知夜半徒兴舞，移远寒鸡不使鸣。"
        ],
        "notes": "",
        "id": "aa32950f58126546335aec8a9cea4a2c"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "南楼怀古五首  其五",
        "preface": "",
        "paragraphs": [
            "夕阳光退杳难凭，欲问江鸥只怨憎。",
            "得意举帆烧北岸，伤心流楳锁西陵。",
            "雪消蜀货千樯下，风顺吴盐万斛增。",
            "且趁一樽相暖热，自非乘醉莫来登。"
        ],
        "notes": "",
        "id": "b87f018ca409a89672e21240edec2166"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "山居春晚",
        "preface": "",
        "paragraphs": [
            "索居牢落动关心，但觉匆匆岁月侵。",
            "无梦不因怜昼静，有怀多是惜春深。",
            "草香稚蝶销胡粉，花落蛮鶑变楚金。",
            "最是不禁芳树色，能消几日又成阴。"
        ],
        "notes": "",
        "id": "831beac86925ef95ce40a14ac3b40f46"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "庭下枯梅有感",
        "preface": "",
        "paragraphs": [
            "庭下同栽两树梅，一株摇落一株开。",
            "无缘春色相亏曲，有分晴光亦往来。",
            "雪打枯枝愁汉驿，雨翻雕萼梦荆台。",
            "绮窗不断横斜影，犹有东风管碧苔。"
        ],
        "notes": "",
        "id": "fb2c975fa250dd74568af425f7b97478"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "会稽山",
        "preface": "",
        "paragraphs": [
            "衣冠从昔化文身，峻岳当天自有神。",
            "秦帝刻碑三十载，越王栖甲五千人。",
            "江连云气分南纪，海接星河近北辰。",
            "必竟兴亡谁可料，但闻陵谷变飞尘。"
        ],
        "notes": "",
        "id": "db46a7140d7b2a05b24206c84317029b"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "甫里观",
        "preface": "",
        "paragraphs": [
            "天随清调何人继，幸有荒村故宅存。",
            "橘上蠹虫应屡变，草间眠鸭尚能言。",
            "池亭暮雪兼风起，篱落春潮带雨浑。",
            "人啖菊苗终竟别，屠沽犹自不登门。"
        ],
        "notes": "",
        "id": "b78bfeb0b4c39c9fc0f255e880858d38"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "陈武帝钓台",
        "preface": "",
        "paragraphs": [
            "路才容马尽荒茅，谁识仙人旧钓鼇。",
            "流水不随船影断，乱山犹带弹痕高。",
            "春烟粉黑重生葑，暮雨灰红半拆桃。",
            "今日故宫何处问，东风应长对江涛。"
        ],
        "notes": "",
        "id": "829a16db63ec588cbe47cd8dd0d1795f"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "赠雪林李和甫",
        "preface": "",
        "paragraphs": [
            "忽地相逢便解颜，况兼终日看青山。",
            "精神摘柳哦诗际，标度寻梅集句间。",
            "春淡野桥孤艇远，暮寒溪寺一钟闲。",
            "匆匆又作经旬别，两处东风各闭关。"
        ],
        "notes": "",
        "id": "72540da947196143b8b91e36a3289e20"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "道中有感",
        "preface": "",
        "paragraphs": [
            "远程已过经行处，别有逶迤古道存。",
            "寺已寂寥犹有殿，水才穷尽又逢村。",
            "一株枯木人分路，十里飞花客过门。",
            "必竟悉依生处乐，不知何事别家园。"
        ],
        "notes": "",
        "id": "6dbd6361b1ac6bf6fddcf6af2fafc271"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "黄溪",
        "preface": "",
        "paragraphs": [
            "匆匆宁不恨飘零，转更分岐过别汀。",
            "世事总如迂曲路，年华都付短长亭。",
            "冢桃褪蘂无人色，社栎盘根作鬼形。",
            "心自感伤人岂识，回头犹顾岘山青。"
        ],
        "notes": "",
        "id": "1abeb4a5d4ceefb9d7b4e6a421b63d98"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "朱潭",
        "preface": "",
        "paragraphs": [
            "消散羁愁益坦然，况当初暖欲晴天。",
            "清溪苔滑重抄纸，浅屋柴香正煮绵。",
            "隔水杀鸡祠社土，过桥嘶马入人烟。",
            "今朝似觉难忘酒，应更无人笑谪仙。"
        ],
        "notes": "",
        "id": "14e924317fb9d4e584162b02fb78d672"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "送人之汉上",
        "preface": "",
        "paragraphs": [
            "木落千山怨别离，自知难驻马行蹄。",
            "上书季子穷归洛，献赋荀卿老向齐。",
            "驿店破旗秋雨细，戍楼残角夕阳低。",
            "袖藏秘策君门远，应望中原泣鼓鼙。"
        ],
        "notes": "",
        "id": "9b9f34efd23fdc04dae8146aff97db19"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "荻港",
        "preface": "",
        "paragraphs": [
            "波眼沄沄浪复轻，稍苏羁束过清明。",
            "倩人觅路先寻酒，久客怀乡始见饧。",
            "松下紫芽肥野菜，竹间青叶带山樱。",
            "自从一别齐安后，直到今朝始听鶑。"
        ],
        "notes": "",
        "id": "90cac37b611ee796b0ad053f3be6d2b8"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "感事",
        "preface": "",
        "paragraphs": [
            "书剑悠悠屡变迁，老谙多故始知天。",
            "汗青每愧抛长日，发白无由逐少年。",
            "暮雨暗消江岸柳，晓霜初透野池莲。",
            "此心悬解何须语，人问惟应一指禅。"
        ],
        "notes": "",
        "id": "47781b71b3d55eb713dc46ff65e23020"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "送迁客",
        "preface": "",
        "paragraphs": [
            "自谓别离难会面，如何此地又相寻。",
            "往来云物他乡意，轻薄风尘久客心。",
            "夜雨泥涂三里郭，夕阳烟火数家林。",
            "送君好去加餐饭，莫听哀猿彻晓吟。"
        ],
        "notes": "",
        "id": "e127bf33208aede897440ff3c129275e"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "送人之京口",
        "preface": "",
        "paragraphs": [
            "竞携书剑去纷纷，谁解登临对日曛。",
            "北道荆夔一江下，南朝徐兖二州分。",
            "高楼角晓鸣秋雨，远戍烽寒起暮云。",
            "莫把寻常望瓜步，恐惊边雁不堪闻。"
        ],
        "notes": "",
        "id": "223480d8fcdf4eef439fe6fbc6f20da2"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "留题唐栖寺",
        "preface": "",
        "paragraphs": [
            "僧房十日相留恋，为怯生寒未到家。",
            "插岸断冰妨荡桨，入簷飞雪助煎茶。",
            "香台穴碎逃秋蚁，古殿巢翻失暮鸦。",
            "惟有溪梅最禁耐，傍篱争发向阳花。"
        ],
        "notes": "",
        "id": "e3f45922690542a7f36632153a60b3a3"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "送白判官",
        "preface": "",
        "paragraphs": [
            "著书不就便相抛，远向襄州谒故交。",
            "里舍千头无旧橘，客程三脊有荒茅。",
            "买鱼村渡捐孤剑，沽酒山城解弊袍。",
            "双鬓岂堪禁岁月，眼看归鳦又成巢。"
        ],
        "notes": "",
        "id": "95732c9e22762f8ee772e8948d2f6084"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "中和节",
        "preface": "",
        "paragraphs": [
            "时节匆忙过隙驹，可堪岑寂就船居。",
            "不禁衰病慵耽酒，无益闲交懒报书。",
            "风暖暮田归海燕，雨甜春水上潮鱼。",
            "客中自是光阴速，才见新正又月初。"
        ],
        "notes": "",
        "id": "df7e58935d0be6225c89652cf6b25ea4"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "送人之荆门",
        "preface": "",
        "paragraphs": [
            "昔年此路达王畿，荒烧畬烟事已非。",
            "山向崤函空北望，水随江汉自东归。",
            "凄凉坂路征车远，寂寞邮亭候火稀。",
            "遥想思乡怨岐路，杜鹃花发鹧鸪飞。"
        ],
        "notes": "",
        "id": "e40ce594978f4a8083d9f5aa41a95895"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "严陵钓台",
        "preface": "",
        "paragraphs": [
            "晴江万里绿波来，惆怅君房去不回。",
            "秦苑河山归故国，越乡云雨庇荒台。",
            "春风一道江蓠绿，落日千峰杜宇哀。",
            "欲访钓船无处所，野花如雪满汀开。"
        ],
        "notes": "",
        "id": "ed81dbc732bc61f2b801069bba75c602"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "游道场山遇雨",
        "preface": "",
        "paragraphs": [
            "飘然久作登临想，才遇名山雨亦游。",
            "林尾乱声犹间响，枝头残滴未全收。",
            "濯翻野竹从教軃，冲落岩花放出流。",
            "欲把姓名书石上，几回拈笔又成休。"
        ],
        "notes": "",
        "id": "3cf4ab72aa6d9bcf709d4b9b0198af18"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "浣沙秋日五首  其一",
        "preface": "",
        "paragraphs": [
            "衣裳单薄鬓萧骚，独凭危栏首屡搔。",
            "出壁乱云分片段，隔江飞雨见丝毫。",
            "庭前断续蛩争响，簷外轻便蝶鬭高。",
            "多少好山俱在眼，愧无短屐共游遨。"
        ],
        "notes": "",
        "id": "6aec0104250680bff6874628581310e7"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "浣沙秋日五首  其二",
        "preface": "",
        "paragraphs": [
            "当前滩号西施碛，对碛看秋得句清。",
            "五色悬门秦一尉，六经充栋汉诸生。",
            "石丛细火团荒砌，野蔓疏金出废城。",
            "目送浣沙人去后，又闻街鼓报新晴。"
        ],
        "notes": "",
        "id": "0887608429ef7d741b3f0f73e0345381"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "浣沙秋日五首  其三",
        "preface": "",
        "paragraphs": [
            "长江淡淡树疏疏，扫却闲庭即故居。",
            "虫入暗床频促织，萤穿虚壁屡翻书。",
            "破除暮色惟荒菊，荐送秋华有嫩蔬。",
            "料得故园分社酒，小苞青橘四腮鲈。"
        ],
        "notes": "",
        "id": "f5869c9139f087c674891650895c9b4b"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "浣沙秋日五首  其四",
        "preface": "",
        "paragraphs": [
            "自慙尸素尝多暇，未放秋风变楚颜。",
            "一梦别离抛白水，三年端的守青山。",
            "野鸡避鹘遮雏去，沙翮衔鱼趁母还。",
            "纵有乱愁消遣尽，淡云残日共人闲。"
        ],
        "notes": "",
        "id": "c577406a32114c742702d776d0f81757"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "浣沙秋日五首  其五",
        "preface": "",
        "paragraphs": [
            "清溪楼阁暮沉沉，不觉登临夜欲深。",
            "几处卷帘催酒笛，谁家闭户捣衣砧。",
            "一朝野雾三朝湿，十日江天九日阴。",
            "暗喜碍人公事少，自来收拾送秋吟。"
        ],
        "notes": "",
        "id": "5ac9391d518654f6c59517125833e8d5"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "罗家洲",
        "preface": "",
        "paragraphs": [
            "对港近村俱有路，扁舟倍觉往来频。",
            "入秋破褐惟存线，尽日收钱不满缗。",
            "远岸冷沙衔坠叶，浅滩寒水卧枯苹。",
            "未知行役何时断，纵使更深亦唤人。"
        ],
        "notes": "",
        "id": "f72c7ff3379bf7b00012685f4ea35215"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "送陈云崖游三衢",
        "preface": "",
        "paragraphs": [
            "吟得诗成若等闲，为吾开尽锦囊斑。",
            "不专瘦岛元和末，要且长城大历间。",
            "帆入乱潮随涨水，帽冲残雪度危山。",
            "从今便少春游伴，才过新正可得还。"
        ],
        "notes": "",
        "id": "f005fe026fbd20a43fee74c5fdad986e"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "春怨",
        "preface": "",
        "paragraphs": [
            "极浦苹花白，空壕兰萼红。",
            "伤心城上燕，飞入馆娃宫。"
        ],
        "notes": "",
        "id": "a91a2990f766fa2ca1d47fc30e61dd6f"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "送客",
        "preface": "",
        "paragraphs": [
            "欲知行远近，细数杜鹃声。",
            "暗入苍山去，千闻是一程。"
        ],
        "notes": "",
        "id": "dd19b16777c8baa16e7b1eb6826f4c9d"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "冷泉幽憩",
        "preface": "",
        "paragraphs": [
            "水源穷不尽，垢腻生春袜。",
            "未敢辄揭流，且向幽亭歇。"
        ],
        "notes": "",
        "id": "4eb8e944f0aa0832b916e27a302b1bd0"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "落梅",
        "preface": "",
        "paragraphs": [
            "玉树分明照夕流，粉痕翻为碧苔留。",
            "三更枝上玲珑雨，乱滴寒香一夜愁。"
        ],
        "notes": "",
        "id": "ebce25e2a62897d8225d0bed773f8800"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "回山僧书就题书尾",
        "preface": "",
        "paragraphs": [
            "忆昔同行题落叶，寺前枯树鹤巢边。",
            "不知今度苔枝上，多少秋虫已化蝉。"
        ],
        "notes": "",
        "id": "afb56862a525b132a8a3b199b6ac5bd9"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "逢僧文礼  其一",
        "preface": "",
        "paragraphs": [
            "空山落日又逢僧，雨杂尘灰满帽纹。",
            "但忆来时门不掩，麝香偷卧石床云。"
        ],
        "notes": "",
        "id": "f8be84786fa27b20e5c6ecdcadc460df"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "逢僧文礼  其二",
        "preface": "",
        "paragraphs": [
            "师说古香寮旧开，鲍照曾为惠休来。",
            "至今猿鹤犹知敬，静对寒星礼碧苔。"
        ],
        "notes": "",
        "id": "bfb44395c018a5689f7bf820f4d75575"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "秋夜",
        "preface": "",
        "paragraphs": [
            "山门半掩浮云阙，古道人稀芳草歇。",
            "夜深零露滴秋香，幽人独步青萝月。"
        ],
        "notes": "",
        "id": "7ef98b5d940d9f7f55c32457ef5eb60f"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "寄云泉僧永颐  其一",
        "preface": "",
        "paragraphs": [
            "书来只说住高峰，不记松林第几重。",
            "欲拣青峦问茅舍，秋山一样白云封。"
        ],
        "notes": "",
        "id": "fc786798fe1b5fef64a06f1e94da279d"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "寄云泉僧永颐  其二",
        "preface": "",
        "paragraphs": [
            "颂罢南华谁得闻，两川寒玉一禅身。",
            "松边弹舌低声念，莫引龙来变作人。"
        ],
        "notes": "",
        "id": "454e1d5f64ac28a068f131b06bc50a57"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "赠从古上人",
        "preface": "",
        "paragraphs": [
            "山僧袖出新诗卷，字字馨香扑人面。",
            "清晨何处展看来，卷得梅花两三片。"
        ],
        "notes": "",
        "id": "140531561c9518d1792b53a56eca0cbb"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "野庙",
        "preface": "",
        "paragraphs": [
            "野庙荒芜倒掩扉，寂寥香火客来稀。",
            "年年归燕相看觑，空滴春泥损画衣。"
        ],
        "notes": "",
        "id": "ba4f307ff2d84d06a9c152b91cbb6e3b"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "真娘墓",
        "preface": "",
        "paragraphs": [
            "青鸟传书渡海迟，乱山衰草葬蛾眉。",
            "锦囊消歇余香在，狼藉春风荳蔻枝。"
        ],
        "notes": "",
        "id": "687c4af83259dc9876310c9e62afb6a8"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "女坟湖",
        "preface": "",
        "paragraphs": [
            "石龟无语对东风，海鹤曾迷晓市中。",
            "三十六鳞朝夜月，玉钗人在水晶宫。"
        ],
        "notes": "",
        "id": "7819a0004283127651b3c4a77b6ec731"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "显应观桃花",
        "preface": "",
        "paragraphs": [
            "白云随鹤乘将去，深碧桃花满故宫。",
            "三十六簧明月夜，不知何处吸春风。"
        ],
        "notes": "",
        "id": "833be0d31c6756894ad4ddb5b1188338"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "四圣观",
        "preface": "",
        "paragraphs": [
            "小园宽占一山孤，别有墙遮古观居。",
            "到了恩波拦不住，水窗游出放生鱼。"
        ],
        "notes": "",
        "id": "2a54095e9ec3662e7e9fb84e89bae005"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "蜡梅",
        "preface": "",
        "paragraphs": [
            "爱花偏倩猎人寻，残雪偷春上棘林。",
            "山岸有谁先得见，冷香疏亚辟寒金。"
        ],
        "notes": "",
        "id": "04f4cfbd28778b58f3bfd423dd97a740"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "咏史二首  其一",
        "preface": "",
        "paragraphs": [
            "一曲呼凰下九霄，石台春静海山遥。",
            "周秦战血纵横尽，犹卧白云吹洞箫。"
        ],
        "notes": "",
        "id": "ff8e635f1dba62c837be762e5146d845"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "咏史二首  其二",
        "preface": "",
        "paragraphs": [
            "碧树童童荫屋庐，分明青盖画龙车。",
            "南阳病叟成何事，便谓枯池活得鱼。"
        ],
        "notes": "",
        "id": "7d0de03df67dc6e48fe3ca56fd3be0af"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "送人游西山  其一",
        "preface": "",
        "paragraphs": [
            "昔人深夜看星斗，镇压灵坛尚有符。",
            "偷写只应苍鼠惯，几行丹篆绕春芜。"
        ],
        "notes": "",
        "id": "77ebc1daac157d8a927ebfeac460a720"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "送人游西山  其二",
        "preface": "",
        "paragraphs": [
            "锁断寒蛟亦有神，冷波寒水病残身。",
            "谁收匙钥权相借，略放天池洗白鳞。"
        ],
        "notes": "",
        "id": "bf76379d690dc523184f8e8513c3f8f5"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "送人游西山  其三",
        "preface": "",
        "paragraphs": [
            "抽铅点汞旧台荒，何处搜寻旧草堂。",
            "谁见洪崖最深处，一坑泥护石中黄。"
        ],
        "notes": "",
        "id": "e677b59456111946e6b5b69d5079bcea"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "出关偶题",
        "preface": "",
        "paragraphs": [
            "一曲长歌浙水寒，绨袍空往又空还。",
            "咸阳若有山东志，莫放苏秦又出关。"
        ],
        "notes": "",
        "id": "6f9212b01636229df4f5914e7c5f7e8a"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "吴门送同行者之毗陵",
        "preface": "",
        "paragraphs": [
            "布帆何处定逢春，身是归人又送君。",
            "明日隔城回首望，冷花寒叶满秋云。"
        ],
        "notes": "",
        "id": "784abffd5a49b8b78e2a4160d833f96c"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "西湖初夏",
        "preface": "",
        "paragraphs": [
            "花飞春减绿阴成，不住风光绕禁城。",
            "山寺晚晴蝉欲噪，柳林犹啭数声鶑。"
        ],
        "notes": "",
        "id": "90efa33a690bf495c9920a51c2712776"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "送曲江友人南归",
        "preface": "",
        "paragraphs": [
            "怜君归橐路迢迢，到得茅斋转寂寥。",
            "应叹药栏经雨烂，土肥抽尽缩砂苗。"
        ],
        "notes": "",
        "id": "2902e3fada1bfceb8184d1214d68408f"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "客楼",
        "preface": "",
        "paragraphs": [
            "水国秋清潮半生，越王台殿锁荒城。",
            "西楼一夜思归客，斜倚朱栏独听笙。"
        ],
        "notes": "",
        "id": "7aea0339f358ca0ea060eac056eb1af2"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "夜深",
        "preface": "",
        "paragraphs": [
            "虚堂人静不闻更，独坐书灰对夜灯。",
            "门外不知春雪霁，半峰残月一溪冰。"
        ],
        "notes": "",
        "id": "0f2a0713aaea26a5425961086c53935c"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "胥门",
        "preface": "",
        "paragraphs": [
            "芦苇萧萧生晚潮，伍员何地更吹箫。",
            "夕阳自逐寒鸦去，万片宫花共寂寥。"
        ],
        "notes": "",
        "id": "e71776f438993b142664a2e2aa27355d"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "送人还姑苏",
        "preface": "",
        "paragraphs": [
            "别十三年返故居，可怜世业半空虚。",
            "布囊惟有焦琴在，乞与秋风葬阖闾。"
        ],
        "notes": "",
        "id": "98e7818a9977af2b40962ff7254c35a5"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "题僧子温画水墨蒲萄",
        "preface": "",
        "paragraphs": [
            "袅袅多应半熟时，落斜高挂冷攒枝。",
            "分明记得山窗下，一架寒藤带雨垂。"
        ],
        "notes": "",
        "id": "b3a7801244f03721e9f6438b9b67a048"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "望太湖  其一",
        "preface": "",
        "paragraphs": [
            "独立弥漫灏气中，倍饶云雾杳重重。",
            "直西一道孤光起，指点人看是白龙。"
        ],
        "notes": "",
        "id": "ede614eccf6d19a85761c058d300ab85"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "望太湖  其二",
        "preface": "",
        "paragraphs": [
            "眼力难穷远即昏，纵晴惟只两三分。",
            "今朝林屋人皆见，不似峰峦只似云。"
        ],
        "notes": "",
        "id": "eb2457b28ac5bfeba8463d602882e6df"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "收家信",
        "preface": "",
        "paragraphs": [
            "渺渺秋风生白波，故乡归梦隔山河。",
            "可怜一纸平安信，不及衡阳雁字多。"
        ],
        "notes": "",
        "id": "7943ddce76fe1c976dee8ef3560d1eb9"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "闻友人过吴",
        "preface": "",
        "paragraphs": [
            "诗囊挂在船篷上，吟过江枫落叶中。",
            "为恐吴牋题不尽，秋风先燥数堆红。"
        ],
        "notes": "",
        "id": "bf9158206cdd17986dd9c1f1d5acd0f9"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "彩云桥",
        "preface": "",
        "paragraphs": [
            "断桥流水两无期，残日轻云处处疑。",
            "乞与行人自沽酒，满旗风雨豆花篱。"
        ],
        "notes": "",
        "id": "fb29e3555ed2eea17c8b8536895787b3"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "龙井道中杂纪  其一",
        "preface": "",
        "paragraphs": [
            "白发宫人频笑谑，罗衣昔对君王著。",
            "夜惊春雨洗桃花，梦魂犹挂秋千索。"
        ],
        "notes": "",
        "id": "2e066e28e34d9275a01fffe18bc83333"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "龙井道中杂纪  其二",
        "preface": "",
        "paragraphs": [
            "老僧病久声嘶喝，屡说紫衣胜短褐。",
            "莫嫌两手渐拘挛，曾把御前供奉钹。"
        ],
        "notes": "",
        "id": "153844e06a37de6337400e082dbf6239"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "山崦早梅",
        "preface": "",
        "paragraphs": [
            "晴逼寒笆春满邻，汉奁芳额渐轻匀。",
            "东风未放全消息，雨萼愁香不见人。"
        ],
        "notes": "",
        "id": "addd242d17afdd003a229e1acbf34713"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "青阳驿",
        "preface": "",
        "paragraphs": [
            "悄悄如秋麦气凉，山风吹透湿衣裳。",
            "小炉深幌枯松火，一夜寒香遶客床。"
        ],
        "notes": "",
        "id": "53199f4e8e05e0d6d823a8da3bd95a20"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "舟次黄鹤矶",
        "preface": "",
        "paragraphs": [
            "俯为江山特地来，势须时暂走尘埃。",
            "稍闲便著携官酒，一酹吴王旧钓台。"
        ],
        "notes": "",
        "id": "a824ae56026e124e77daf84eeddf3609"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "闻雁",
        "preface": "",
        "paragraphs": [
            "此是衡阳第几群，寂寥偏杂雨声闻。",
            "如今远道多矰缴，莫厌高飞入暮云。"
        ],
        "notes": "",
        "id": "6a9ee4a34e6dcf5cff291361494e863c"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "风恶偶成二首  其一",
        "preface": "",
        "paragraphs": [
            "柔橹双随下水船，乱帆轻舵递相先。",
            "无端系著山村岸，高枕芦芽对雨眠。"
        ],
        "notes": "",
        "id": "5d10f28cea26243d8f8b0592ed98ea5c"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "风恶偶成二首  其二",
        "preface": "",
        "paragraphs": [
            "三日要行还止住，冷沙寒水暗消春。",
            "一千四百芜湖路，怨雨愁风多少人。"
        ],
        "notes": "",
        "id": "4adb9c387659a2ed89eaea41fdaa0f40"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "溧阳桃花",
        "preface": "",
        "paragraphs": [
            "见说谪仙曾到此，东风千树锁雕墙。",
            "游人偏向花间酹，雨湿春泥喷酒香。"
        ],
        "notes": "",
        "id": "94794627f66a3ca910edda18df4651f9"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "延山渡",
        "preface": "",
        "paragraphs": [
            "解帆登岸作山游，林木茅茨共一丘。",
            "数日骤寒消不尽，尚余残雪护松瘤。"
        ],
        "notes": "",
        "id": "94f2176c90c8b1a47fbb75494153fbf6"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "萧山县下遇雨二首  其一",
        "preface": "",
        "paragraphs": [
            "年来沙涨卒难消，更觉西兴渡口遥。",
            "冷坐看他骑骒马，半鞍泥水踏春潮。"
        ],
        "notes": "",
        "id": "393f5d65281a67a6d67c1ff85f6d8159"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "萧山县下遇雨二首  其二",
        "preface": "",
        "paragraphs": [
            "悠悠心厌出江沙，过得丘亭转落斜。",
            "村店自知行客倦，劝尝新酒卖甜瓜。"
        ],
        "notes": "",
        "id": "43ebc0527d2d5a93d9334b77021dd864"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "大洲湖",
        "preface": "",
        "paragraphs": [
            "人居泽国胜居陵，十月陂塘未结冰。",
            "残苇乱茭收拾后，断筐分晒折腰菱。"
        ],
        "notes": "",
        "id": "dd715d09522c630c04569d4261dfeb9f"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "道间偶成",
        "preface": "",
        "paragraphs": [
            "弯弯田角路周遭，摘尽柔桑露浅蒿。",
            "无限寂寥门半掩，一车偏健夕阳缲。"
        ],
        "notes": "",
        "id": "3aa7dfe8d28261b7c7c5ba0b2421f698"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "早春",
        "preface": "",
        "paragraphs": [
            "连朝微雪暗消凝，始觉春风逐旋增。",
            "今早画簷偏有意，数条吹折晒残冰。"
        ],
        "notes": "",
        "id": "1864e9376074b249abcf872609aa8754"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "送人之汉上",
        "preface": "",
        "paragraphs": [
            "旧来边塞自多尘，瘦草寒花强作春。",
            "见说连年更凄怆，乱萤随趁鬼迷人。"
        ],
        "notes": "",
        "id": "51d2f04df5aa02f0c9e002807015fe7f"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "思归  其一",
        "preface": "",
        "paragraphs": [
            "閙里看山不识真，偶来轩槛振衣尘。",
            "诸峰便觉移相就，分付春风欲去人。"
        ],
        "notes": "",
        "id": "a34e95aac7f811dbcef6348ac1171f71"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "思归  其二",
        "preface": "",
        "paragraphs": [
            "点点杨花飞满洲，只应催促送行舟。",
            "非关向晚伤心事，自怯春寒不肯留。"
        ],
        "notes": "",
        "id": "da4fda2862fd63a64af2ecc56653b953"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "思归  其三",
        "preface": "",
        "paragraphs": [
            "尽日凭栏客兴浓，山虽西遶水还东。",
            "便乘春暮家园去，犹及棠梨满径风。"
        ],
        "notes": "",
        "id": "9538e716321b35397609d4bd96368ee1"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "思归  其四",
        "preface": "",
        "paragraphs": [
            "自觉才疏久愿归，敢将山色便相依。",
            "汉家事业虽全盛，亦放梁鸿一个飞。"
        ],
        "notes": "",
        "id": "70f51d88727c20e2389f8282761039e7"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "赠野逸  其一",
        "preface": "",
        "paragraphs": [
            "时康难售贾生医，谏鼓无声对落晖。",
            "又报一年花信了，满山𫛸鴂送春归。"
        ],
        "notes": "",
        "id": "8e873150404f7a1992c597ce6660e68a"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "赠野逸  其二",
        "preface": "",
        "paragraphs": [
            "悠悠行路雪侵头，拟出重关洗弊裘。",
            "堤上忽逢憔悴客，背花停酒说通州。"
        ],
        "notes": "",
        "id": "e8ff792975ab85e82ede3a9fb562e50d"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "下渚秋暮",
        "preface": "",
        "paragraphs": [
            "浅滩近渚沙相接，水落渔人朝暮涉。",
            "摵摵风鸣若雨来，绕堤吹散干荷叶。"
        ],
        "notes": "",
        "id": "611532ce6ba1f6a33a385ef77b3874d9"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "秋日马上",
        "preface": "",
        "paragraphs": [
            "本无谋略强谈兵，每愧临边病未能。",
            "筋力岂知犹可喜，一鞍千里到江陵。"
        ],
        "notes": "",
        "id": "9d9f843f1a14b72e9305f48b523633d1"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "许市罩鱼",
        "preface": "",
        "paragraphs": [
            "网边分得尾纤纤，腥却莼丝莫厌嫌。",
            "自有野人相料理，柳阴茅店一包盐。"
        ],
        "notes": "",
        "id": "dfa25022731ca05d86bc24bbd674c86c"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "岁除思归  其一",
        "preface": "",
        "paragraphs": [
            "山栖书到多日，野渡舟横几回。",
            "想见溪边亭上，故人待我衔杯。"
        ],
        "notes": "",
        "id": "b03e6b77f15fa52ce5d9b2c94af09f49"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "岁除思归  其二",
        "preface": "",
        "paragraphs": [
            "春风冰断千尺，晓霁云开百重。",
            "何处溪桥争渡，谁家山寺闻钟。"
        ],
        "notes": "",
        "id": "9744ce8cd8a2509d3b9defc9e04d26fa"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "岁除思归  其三",
        "preface": "",
        "paragraphs": [
            "野屋定堆落叶，山径应铺石芜。",
            "一别经秋不到，隔篱黄犬谁呼。"
        ],
        "notes": "",
        "id": "125a4353bb02d69c1e070364840c3654"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "题蕺山僧竹阁",
        "preface": "",
        "paragraphs": [
            "高阁俯人世，越香清古岑。",
            "林表山烟薄，竹多苔色深。",
            "露笋翻晓箨，云房生昼阴。",
            "天风自然来，明月照我琴。",
            "景豁谢幽事，竟日聆仙禽。",
            "佳言出奇观，清梵扬空音。",
            "子猷昔好此，故园今陆沈。",
            "睠然顾兹赏，萧萧生道心。"
        ],
        "notes": "",
        "id": "f2ce217054a84a14c24656f15c80e712"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "久客思归感兴",
        "preface": "",
        "paragraphs": [
            "久客空江上，闲吟对石门。",
            "青山非远近，流水自朝昏。",
            "夜月添乡梦，春风入烧痕。",
            "翻思南郭路，迢递隔烟村。"
        ],
        "notes": "",
        "id": "8e2963efe037215f3be9df27cb8528cc"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "访别",
        "preface": "",
        "paragraphs": [
            "圣代吟家众，无君众体诗。",
            "数奇官职见，心苦道途知。",
            "积梦难相寄，流年自各悲。",
            "金闺催制锦，又复向黄陂。"
        ],
        "notes": "",
        "id": "9a47e18cffa05b89bb8db23c6d7c3fbc"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "溪馆送别",
        "preface": "",
        "paragraphs": [
            "旅馆成佳集，临觞送远征。",
            "厨烟含烛焰，溪雨夺琴声。",
            "愁动草边色，恨牵花外情。",
            "明朝过平望，应念隔春更。"
        ],
        "notes": "",
        "id": "fa72b52bdface94bfc5ef4327c74f42e"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "晚泊",
        "preface": "",
        "paragraphs": [
            "芳草渡头猿夜吟，孤舟一系百年心。",
            "旧游零落不知数，客路经过空复寻。",
            "暮雪关山千里雁，夕阳烟火数家林。",
            "明朝叹息东征士，发垢冠欹不欲簪。"
        ],
        "notes": "",
        "id": "3c95b22f414eb81b2b5b2fb78e88c051"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "鄱阳湖四十韵",
        "preface": "",
        "paragraphs": [
            "巨浸连吴越，高躔直斗牛。",
            "玄明开别府，江伯汇支流。",
            "象纬元精逼，神奸秘怪裒。",
            "番君疏带砺，彭蠡壮襟喉。",
            "赴隙如无地，凭壖忽有州。",
            "津涯逾写润，窟宅定刳幽。",
            "岛认瀛鼇戴，涛疑阵马搜。",
            "珠跳怜雨驶，镜滑识风收。",
            "树带乔枝隠，山余短碧浮。",
            "窥觇疲罔象，睥睨忲阳侯。",
            "漾月都迷皓，蒸云间作油。",
            "涵濡均藻荇，冗长到{丷/八}鳅。",
            "蜃幻晴嘘阁，龙腥夜拔湫。",
            "万寻县圃玉，一带洞庭秋。",
            "盈缩知谁纪，吞并似力揫。",
            "鲤矜封赤𩽼，龟笑斥朱眸。",
            "嵌窦扶桑啮，珍文匠石锼。",
            "鸥群驯野客，蚖肆傲潜虬。",
            "罟数筐零霰，樯轻弩激𬭤。",
            "孰分浮瓠澨，或讶绕蛇丘。",
            "弦索延商妇，舽艭送莫愁。",
            "陶朱诚得策，神禹想遗忧。",
            "端称潺湲弄，非无隠伏搜。",
            "豆分高下渚，苇视去来舟。",
            "血脉乾坤活，疮痍稼穑瘳。",
            "披猖包息壤，琐碎略浮沤。",
            "莲女婵娟棹，渔郎芼燥瓯。",
            "有人搴绣被，无客傲鹴裘。",
            "货贝穷干没，醪羞肃丐求。",
            "束枯论沃釜，戒覆比倾辀。",
            "众水杯盂外，他年吐纳尤。",
            "鹊填功未议，鲸吸志应酬。",
            "何事轻思济，吾防果未周。",
            "阽危心骨醉，飘泊面颜羞。",
            "敢计乘桴去，何知戴笠游。",
            "片帆真扰扰，只影转悠悠。",
            "卑湿嗟梁傅，星霜挂魏牟。",
            "劳歌慙孺子，破簏付平头。",
            "乌豉缘莼置，黄粮为鲙谋。",
            "清螺取归日，稳棹听夷犹。"
        ],
        "notes": "",
        "id": "e0277017c4b396408cf0aa4d9002c5e7"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "溪亭话别",
        "preface": "",
        "paragraphs": [
            "芳时谈古调，霅浦少人同。",
            "化日桃花外，归船便隔春。"
        ],
        "notes": "",
        "id": "dbed106c84631cd43b4b7968309fa5af"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "题湖上壁",
        "preface": "",
        "paragraphs": [
            "寒食风埃满客襟，西湖烟雨送愁频。",
            "日高未起鸟呼梦，春晚不归花笑人。"
        ],
        "notes": "",
        "id": "6056f65a37cb91601e631b181a409aa0"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "赠别水云翁",
        "preface": "",
        "paragraphs": [
            "离离双鬓似秋蓬，惯逐沙鸥与断鸿。",
            "漂母矶头春水阔，扁舟何处系东风。"
        ],
        "notes": "",
        "id": "04d74d0d2d7af099f468ce8186b0d298"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "烟中梅",
        "preface": "",
        "paragraphs": [
            "冷花疎蕊竹间横，浅薄笼烟淡作晴。",
            "怊怅野桥春水断，几回相见不分明。"
        ],
        "notes": "",
        "id": "4aa60d5d747e06aff26efbae13711202"
    },
    {
        "author": "周弼",
        "dynasty": "宋",
        "type": "诗",
        "rhythmic": "",
        "title": "检校金盖别业",
        "preface": "",
        "paragraphs": [
            "独棹一溪云，山回景自分。",
            "露花藏岸势，风叶乱泉纹。",
            "短箭催年急，微阳近草曛。",
            "断猿将落木，清夜不堪闻。"
        ],
        "notes": "",
        "id": "9870c0de29aebc60836753bef178adef"
    },
    {
        "author": "周弼",
        "dynasty": "宋",
        "type": "词",
        "rhythmic": "二郎神",
        "title": "",
        "preface": "",
        "paragraphs": [
            "浪花皱石，毡叶月、欲移还定。",
            "想白伫烘晴，黄蕉摊雨，人整斜巾照领。",
            "翦断鲛绡何人续，黯梦想、秋江风冷。",
            "空露渍藻铺，云根苔甃，指痕环影。",
            "重省。",
            "五湖万里，谁问烟艇。",
            "料宝像尘侵，玉瓢珠锁，羞对菱花故镜。",
            "领略鸦黄，破除螺黛，都付渚苹汀荇。",
            "春醉醒，暮雨朝云何处，柳蹊花迳。"
        ],
        "notes": "",
        "id": "e3556e1be28c08fe641ab21dbb832e4b"
    },
    {
        "author": "周弼",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "朴朴精神的的香。",
            "荼縻一朵晓来妆。",
            "雏莺叶底学宫商。",
            "著意劝人须尽醉，扶头中酒又何妨。",
            "绿窗花影日偏长。"
        ],
        "notes": "",
        "id": "4f7f1e2dfca9926cdc4e4069ff861d06"
    }
]