[
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "同石元规讲鹍鹏偶书",
        "preface": "",
        "paragraphs": [
            "翱翔数仞间，何异九万里。",
            "大道荡无名，无彼亦无此。",
            "倬哉元规翁，斯言迨尽矣。",
            "一物自太极，志士摽高拟。",
            "鹏乎与蜩鸠，涉辩非至理。",
            "有形相变化，不出六合里。",
            "飞跃涉程途，底用嘲远迩。",
            "迺识逍遥游，潀远发玄旨。",
            "讲罢四窗闲，忘言空隠几。"
        ],
        "notes": "",
        "id": "18147c637f61009ccd10fbe9c1ac0f8c"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "运使徐中奉寻李隠者于本部因临访上清遂得煮茶款话至夜分乃散明目悦耳信有瑰伟崇高变通之论山川之秀亦有增明日分袂时宣和五年其略于是篇也",
        "preface": "",
        "paragraphs": [
            "西风初飘飘，白露仍瀼瀼。",
            "有人浮大川，东巡抵饶阳。",
            "实受九重书，因之访丹房。",
            "山气龙虎明，青林云表长。",
            "与予适相值，议论清冰霜。",
            "已暮更秉烛，坐偶新月凉。",
            "玉蟾翳烟景，金飚扇天香。",
            "影落如卿云，烂然献奇祥。",
            "六合无异色，五峰同秋光。",
            "锦袍谪尘世，骑鲸隔川梁。",
            "君期践玄约，缈缈空中翔。"
        ],
        "notes": "",
        "id": "9c24c857f13a45c38d14049d18d75c0b"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "汤明权挈家入道",
        "preface": "",
        "paragraphs": [
            "佳汝久虚淡，有才弗愿仕。",
            "鸡犬白云间，挈家从游此。",
            "所蕴既超特，玄理可坐致。",
            "倬哉明主命，不以夺我志。",
            "一变江海才，总无尘土气。",
            "闻之旌阳令，拔宅脱凡世。",
            "此事在精修，勉旃汤氏子。"
        ],
        "notes": "",
        "id": "d5b58beef94cc5abd912d758aa1135ba"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "书龙变轩事迺成颂白青城道伯",
        "preface": "",
        "paragraphs": [
            "一室绝尘埃，和风撼瑶竹。",
            "满几惟琴书，潇然异尘俗。",
            "时时操寸毫，节篆数囊箓。",
            "或同务玄子，楸枰两三局。",
            "夜对隔林月，膝上奏神曲。",
            "更深兴未阑，徐徐启缄轴。",
            "好来青城君，云开远山绿。"
        ],
        "notes": "",
        "id": "7882420b7427f428944087addde1b993"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "和元规拜违",
        "preface": "",
        "paragraphs": [
            "才到巍峨畔，还登翠碧重。",
            "调青赓白雪，琴静抚黄钟。",
            "履践古人道，追游仙者踪。",
            "自来多福力，相信各疏慵。",
            "何处不为乐，此心知所从。",
            "还如一片月，挂在万年松。"
        ],
        "notes": "",
        "id": "7733dbbd789e21b3de48706704213c5a"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "思青城翁",
        "preface": "",
        "paragraphs": [
            "一别青城翁，今经数旬朔。",
            "天炎春气阑，山花旋零落。",
            "时时与攀慕，西眺步瑶阁。",
            "无乃恋人间，笙歌正酣乐。",
            "归来方外俦，践我绿岩约。",
            "回照闪余辉，芙蓉出金削。"
        ],
        "notes": "",
        "id": "51ff72004a22888048fbb3ef74e96054"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "和元规见勉",
        "preface": "",
        "paragraphs": [
            "观君词语中，具引先贤事。",
            "了然道在兹，不行而善至。",
            "君今真至矣，奏乐求真知。",
            "一言见吾子，固难尽于辞。",
            "知君贯老庄，亹亹蹈大荒。",
            "剧谈玄中玄，豁落无边旁。",
            "有学必有待，不与诸魔对。",
            "涉景若与知，何尝讶谲怪。",
            "疑论涣已释，则信为善士。",
            "主善以为师，天真坐可致。",
            "人间犹论分，仙事宜任运。",
            "有命终出伦，盍死即待尽。",
            "大道非罔象，明明万物上。",
            "使我一闻知，应是快神爽。",
            "休更论浅深，斯言尽诚心。",
            "时哉且落魄，此语吾所钦。",
            "傍听亦笑嗤，不责于仁慈。",
            "所幸异流俗，事物中思惟。"
        ],
        "notes": "",
        "id": "6b227f43ed17f5498f24dd4e655e0d9c"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "和张知县省食费韵",
        "preface": "",
        "paragraphs": [
            "食馔不须丰，古人贵量腹。",
            "一饱尚何求，八珍非所欲。",
            "犀筯厌未下，但折平生禄。",
            "造物赋人料，多少有数目。",
            "更思途中殍，皆缘食不足。",
            "庄叟重鹁食，此篇时一读。"
        ],
        "notes": "",
        "id": "be19734a159697737ab216f0d9df92a1"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "又省衣",
        "preface": "",
        "paragraphs": [
            "衣服贵适宜，冬裘与夏葛。",
            "睠兹修行人，初不事精洁。",
            "轻纱并丽帛，样新价亦别。",
            "每缣数千钱，拙工乱裁截。",
            "些小未称身，中心已不悦。",
            "曾知有贫者，冬夏皆皮裂。"
        ],
        "notes": "",
        "id": "8bfa006f30ad3647f10025951536f1a8"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "大道歌",
        "preface": "",
        "paragraphs": [
            "道不远，在身中，物则皆空性不空。",
            "性若不空和气住，气归元海寿无穷。",
            "欲得身中神不出，莫向灵台留一物。",
            "物在身中神不清，耗散精神损筋骨。",
            "神驭气，气留形，不须杂术自长生。",
            "术则易知道难悟，既然悟得不专行。",
            "所以千人万人学，毕竟终无一二成。",
            "神若出，便收来，神返身中气自回。",
            "如此朝朝还暮暮，自然赤子产真胎。"
        ],
        "notes": "",
        "id": "eb2868e1756a33dafc639413d1667fec"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "虚空歌",
        "preface": "",
        "paragraphs": [
            "虚空荡荡无边岸，日月东西互宾饯。",
            "东宾西饯几时休，生死场中如掣电。",
            "本来真性同虚空，光明朗耀无昏蒙。",
            "偶因一念落形体，为他生死迷西东。",
            "堪叹世人全不觉，死即哀兮生即乐。",
            "不知生是死根由，只喜东升怕西落。",
            "东升西落理当然，休将情识相牵缠。",
            "不信但看日与月，朝昏上下常周天。",
            "生非来兮死非去，无有相因随所寓。",
            "六道轮回浪著忙，真人止在虚空住。",
            "真人住处无室庐，邻风伴月同清虚。",
            "莫谓灵光只些子，包罗法界无遗余。",
            "法界包罗大无外，密入纤尘小无内。",
            "饥寒灾祸不能加，物物头头归主宰。",
            "一堆尘土百年形，如舟泛水凭人行。",
            "忽朝舟坏人登岸，枯木无主从沉倾。",
            "莫腐莫回顾，万水千江几番渡。",
            "这回到岸好焚舟，不须更说波涛苦。",
            "有缘舟居不居舟，终不虞昨夜风雷撼山岳。",
            "虚空不动常如如，识得真空方不昧，古往今来镇长在。",
            "掀翻世界露全身，尽度众生超苦海。",
            "真空消息非顽空，纵横变化无终穷。",
            "听我一歌空里曲，铁蛇飞上昆仑峰。"
        ],
        "notes": "",
        "id": "7702344cb10bf49403753dddf53f8e37"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "休歇歌",
        "preface": "",
        "paragraphs": [
            "休休休歇歇，休休歇歇无分别。",
            "千般要妙万般玄，只是教人各休歇。",
            "既能休，复能歇，一切情缘皆断绝。",
            "饥餐渴饮困时眠，万死千生没交涉。",
            "古圣贤，及明哲，一性绵绵周浩劫。",
            "光明相照合真空，休歇之余更无别。",
            "地狱种，作冤业，六识炽然如火热。",
            "立我争人昧休歇，甘受碎身并拔舌。",
            "休与歇，真口诀，无愚无智无工拙。",
            "从上师真只恁修，不遇知心谁肯泄。",
            "休非休，歇非歇，大用现前无扭捏。",
            "主张元化绝形踪，囊括虚空超起灭。",
            "亦无休，亦无歇，歇歇休休皆强说。",
            "欲知真歇与真休，一轮皎洁中秋月。"
        ],
        "notes": "",
        "id": "cf592f2c31853386556c2ee8503aa3a3"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "钱塘有作",
        "preface": "",
        "paragraphs": [
            "红霞映朱栏，白云隠青山。",
            "尘中人不到，双鹤舞柴关。",
            "瑶琴一曲诗数篇，山童煮茗炉无烟。",
            "为思尘世去游乐，一别洞天今几年。",
            "湘江江上月初白，湘浦浦边风色清。",
            "断肠声咽玉笛碎，愁杀霜堤多少情。",
            "人生总浮云，仙家依旧春，归去来兮乐吾真。"
        ],
        "notes": "",
        "id": "a390cc7b4bd7e464d167778e8f19d591"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "和元规任从他歌",
        "preface": "",
        "paragraphs": [
            "任从他，尽教他，莫管他，他是他非柰我何。",
            "尽日闲同方外友，高吟落笔如悬河。",
            "世上无心结凡累，匣中有剑降阴魔。",
            "长生已悟玄关旨，从教乌兔走如梭。",
            "尘劳汩没诚堪恶，孰肯飘荡随蹉跎。",
            "静处每思喧处事，到头空自竞嘘呵。",
            "任从他，尽教他，莫管他，但从元气养冲和。",
            "有时恣把丹书读，无事闲寻玉轸歌。",
            "我心非石不可动，任从俗论生乖讹。",
            "松簪布褐且自乐，岂恋浮华张绮罗。",
            "神炉交媾炼金液，混乎湛湛而日多。",
            "功行圆成共归去，飘飘飞盖拂霄河。",
            "任从他，尽教他，莫管他。"
        ],
        "notes": "",
        "id": "6a5d80012024198ff0cd1cbd557caea8"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "橐籥歌",
        "preface": "",
        "paragraphs": [
            "休言大道无为作，须向房中明橐籥。",
            "过时不动片时闲，紫雾红光乱灼灼。",
            "青龙喜，白虎恶，赤蛇缠定乌龟壳。",
            "纵然过得尾闾关，又被曹溪路隔著。",
            "两条直上絜丹田，决言上有三清阁。",
            "阁下分明有玉池，内有长生不死药。",
            "依时下手采将来，服了蓬莱受快乐。"
        ],
        "notes": "",
        "id": "e66af7776bf98531cfea12559fcfdd26"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "靖通庵歌",
        "preface": "",
        "paragraphs": [
            "吾结草庵山之中，旁人笑我名靖通。",
            "都来方寸闲田地，大包世界同虚空。",
            "我庵非通亦非靖，玲珑八面无形影。",
            "盈虚消息任天机，庵内主人都不省。",
            "有时风雪三冬天，山前尽日无人烟。",
            "顽空墨黑昼如夜，庵中光耀长周圆。",
            "有时风雷平地起，山沉江涌流云气。",
            "龙吟虎啸万形喧，庵内情缘无止起。",
            "环庵松竹连天青，冬不悴兮春不荣。",
            "人来谩笑庵居苦，彻骨贫来彻骨清。",
            "清贫生理十分好，翻忆朱门多饿殍。",
            "君能认得自家珠，终身岂羡他人宝。",
            "庵似身兮主似心，欲明庵主须参寻。",
            "馿胎马腹河沙梦，那知铁鑛藏精金。",
            "高著眼睛速下手，只今觅取无中有。",
            "言穷理绝妄缘空，无毛狮子撩天吼。",
            "庵前大厦皆蘧庐，知音有几同庵居。",
            "若非捩断县崖手，谁解伊边认得渠。",
            "闲中有乐无人识，静处工夫闲里得。",
            "自然妙用自然真，向上神仙皆此出。",
            "浮手短景甚悠悠，一切庵坏便须休。",
            "溥劝吾门诸学者，不昧此庵须早修。"
        ],
        "notes": "",
        "id": "a1f0de3fc7d8891c7969c4bb7474e91f"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "野轩歌",
        "preface": "",
        "paragraphs": [
            "四海鲸鱼不足钓，纵使上钩吾不要。",
            "三岛神仙不足夸，长生不死数如麻。",
            "惊人名誉不足恃，万古英雄一场戏。",
            "些些富贵不足欣，何如野轩卧闲云。",
            "洞然劫火纤芥尽，此时睡著都不闻。",
            "野轩野轩在何处，宇宙茫茫无入路。",
            "十千仙子浪中潜，百万抟鹏地底度。",
            "此一轩，实奇特，神不知，鬼不测。",
            "东彻西，南彻北，中心一窍尘沙国。",
            "尘沙国界有微尘，一一微尘一真人。",
            "一一真人一真源，威仪队仗数亦然。",
            "时人若见野轩叟，正眼一觑皆奔走。",
            "呵呵呵，千古万古野轩歌。"
        ],
        "notes": "",
        "id": "d4bb6ce5a5366fdf3da4744fecd415f7"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "寄林太守",
        "preface": "",
        "paragraphs": [
            "长生门户谁不爱，只要自己下功大。",
            "九宫台上黄芽生，白玉池边蟠桃在。",
            "撞动天关鬼神伏，拨转地轴阴魔败。",
            "河车搬上九重天，日月炼成金世界。"
        ],
        "notes": "",
        "id": "8896285abae3b8975e79ba3da5fa4ee1"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "怀鬼谷山思真洞天因咏以赠元规",
        "preface": "",
        "paragraphs": [
            "思真洞兮云水深，道人居兮鬼神钦。",
            "山花笑兮松竹阴，岩溜潺潺兮千古音。",
            "何时一造兮清神襟，攀石萝兮共笑吟。"
        ],
        "notes": "",
        "id": "3ce0d1c50912cdf49c0e34f794d6e5f5"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "得请还山元规远迓遂成山颂",
        "preface": "",
        "paragraphs": [
            "喜见石浑沦，忘言意独真。",
            "还寻石桥约，一洗客京尘。",
            "香篆丹炉静，诗篇彩笔新。",
            "高霞不狐映，携手洞门春。"
        ],
        "notes": "",
        "id": "697c02ac3577445b7e45b7888af20ab3"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "和浑沦庵超然即事韵",
        "preface": "",
        "paragraphs": [
            "自得逍遥趣，从来乐静居。",
            "水边红杏小，烟外翠篁疏。",
            "有物真常应，忘形内本虚。",
            "人间役尘虑，到此尽消除。"
        ],
        "notes": "",
        "id": "64352d9f226690fae569e6e3cb706999"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "简元规泰定二公",
        "preface": "",
        "paragraphs": [
            "傍水弦歌者，当簷执卷人。",
            "人心各有趣，天乐一何真。",
            "畏日初交夏，闲花尚是春。",
            "不随寒暑变，只有劫初身。"
        ],
        "notes": "",
        "id": "b5caf196bce933919d63333237de8eec"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "立秋之夕对酒成章粗遣清景以招佳咏",
        "preface": "",
        "paragraphs": [
            "闪闪秋光好，行行万宝成。",
            "松高孤鹤唳，竹密一蝉鸣。",
            "大醉衣襟湿，空歌风度清。",
            "腰琴宜更作，楚泽有余情。"
        ],
        "notes": "",
        "id": "6ea2714897a83488809f969be4e1627a"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "送元规游麻姑",
        "preface": "",
        "paragraphs": [
            "拂袖麻源景，飘飘逸兴清。",
            "不辞千里远，独步五云轻。",
            "自有琴书乐，应无世俗萦。",
            "我惭阻追逐，回首谩驰情。"
        ],
        "notes": "",
        "id": "c880e3a98a53ed87e0a67c0d82fc160a"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "和元规拂云轩韵",
        "preface": "",
        "paragraphs": [
            "疏翠拥高轩，虚徐欲出云。",
            "两楹清荫共，一阵好风分。",
            "偏映琴书席，难栖燕雀群。",
            "主人怜直节，孰敢巧操斤。"
        ],
        "notes": "",
        "id": "06e447df301933870ecc1d84f294f7c3"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "元规道人览予心说作颂见寄次韵奉答",
        "preface": "",
        "paragraphs": [
            "新文博不繁，披诵已清魂。",
            "意在诸缘外，心为万法源。",
            "犹龙谁可测，牧马自微言。",
            "三复难穷处，重来得细论。"
        ],
        "notes": "",
        "id": "d0b80d36fc657dd247f1633e26ba5657"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "听元规琴",
        "preface": "",
        "paragraphs": [
            "万物纷然在，浑沦声不流。",
            "昔人弦上取，今我意中求。",
            "水激崖边石，风高岛上秋。",
            "相看得真乐，天地共优游。"
        ],
        "notes": "",
        "id": "6ec39277177127225bffe64c771da0a1"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "喜晴",
        "preface": "",
        "paragraphs": [
            "芍药都零落，山泉遂有声。",
            "尽知春去晚，深喜夜来晴。",
            "高柳拂簷浄，闲花照坞明。",
            "松间携好酒，今日思方清。"
        ],
        "notes": "",
        "id": "f810b75317cc0a31e8ce24ab3890c4aa"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "邓程二子传法于予清坛事毕赋诗以遗之",
        "preface": "",
        "paragraphs": [
            "不闭三天道，难回二子诚。",
            "露章招有感，裂帛喜为盟。",
            "神剑一日试，法灯千古明。",
            "内观当自悟，至理本无情。"
        ],
        "notes": "",
        "id": "e1c5899e2260a7687c0b84d3872b5b51"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "送正之法师",
        "preface": "",
        "paragraphs": [
            "道貌古昂藏，声名万里香。",
            "紫霞衣缥缈，丹佩玉琳琅。",
            "寂寞居岩馆，殷勤咏洞章。",
            "伫看功行满，飞盖上寥阳。"
        ],
        "notes": "",
        "id": "434aca2bb8a1fa74d1077ab1d4744e85"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "晒经",
        "preface": "",
        "paragraphs": [
            "迟日满高台，书囊云锦开。",
            "梅蒸阳气透，林隠景光回。",
            "尚究千神恍，高吟万恶摧。",
            "殷勤能启秘，须仗出群材。"
        ],
        "notes": "",
        "id": "830ff54f01217bb6d1d76fde244b6c93"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "晚步山间有作",
        "preface": "",
        "paragraphs": [
            "宿鸟频来语，寻巢未得间。",
            "小星明更近，高桂冷初攀。",
            "拂露松都在，因风信未还。",
            "岂无虚歇处，青及谢家山。"
        ],
        "notes": "",
        "id": "5e8e56f7c94b01c65138f15864435211"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "和元规寄杨子寓真岩韵",
        "preface": "",
        "paragraphs": [
            "应到最高处，翘思上古人。",
            "风来多柏子，云去浄嚣尘。",
            "浔暑不到处，天花自在春。",
            "仙踪欲无著，流俗谩寻津。"
        ],
        "notes": "",
        "id": "63a5b0a2e4705471cdb6370b45a9fb33"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "次韵上勉元规",
        "preface": "",
        "paragraphs": [
            "优游且消遣，认取本来人。",
            "痛苦边是妄，杳冥中有真。",
            "煎烦徒自累，恬惔即长春。",
            "君岂知予念，予身非子身。"
        ],
        "notes": "",
        "id": "8b771642be3ed25a16582e021367a780"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "题度仪堂四首  其一",
        "preface": "",
        "paragraphs": [
            "屡赏中秋月，山堂亦怅哉。",
            "暂居行百日，常觉近三台。",
            "大木声深夜，修篁荫静阶。",
            "倘非能自度，何以见归来。"
        ],
        "notes": "",
        "id": "91b7f1ce8c8472996382b6ea615cda60"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "题度仪堂四首  其二",
        "preface": "",
        "paragraphs": [
            "近户皆林杪，元非粧点成。",
            "山中行不遍，雨后看尤清。",
            "桃向天边种，云从岭上生。",
            "不通鸡犬到，时听度鸾笙。"
        ],
        "notes": "",
        "id": "94f1abfdff26c95729284f5a2967ca58"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "题度仪堂四首  其三",
        "preface": "",
        "paragraphs": [
            "骤尔升堂者，同乎白日仙。",
            "崇深邻圣像，超卓愧吾年。",
            "微月兼寒露，乔松间野田。",
            "宫成方数载，犹使扣钟钱。"
        ],
        "notes": "",
        "id": "d034ab12a211b353ba45bb795df8d1bc"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "题度仪堂四首  其四",
        "preface": "",
        "paragraphs": [
            "正向西窗处，两峰苍翠排。",
            "白云清昼入，玄鹤几时回。",
            "剪厌如毛竹，锄嫌绕砌苔。",
            "有时不开户，烟雨蔽阳台。"
        ],
        "notes": "",
        "id": "ab1f8e93a02fda5b1f735550e59d2a47"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "翛然元规夜坐酌余德儒所惠酒因成联句",
        "preface": "",
        "paragraphs": [
            "共饮名家酒，三杯亦未辞。",
            "摅怀谈道妙，举笔赋新诗。",
            "虽病仍牵率，为欢信渺弥。",
            "疏星联远汉，绿水湛前池。",
            "未及裴君句，惭教乐所知。",
            "翛然清且慧，泰定默如痴。",
            "有美新荷近，无尘皓月随。",
            "山风来细细，银烛耿离离。",
            "青眼便为览，朱帘莫下垂。",
            "睡魔浑散释，吟思愈清奇。",
            "万态付一笑，千春总片时。",
            "此情能共适，得志任人嗤。",
            "道重皆相契，心机独耻为。",
            "瞿昙作良友，老圣是真师。",
            "四海无余事，诸公足自怡。",
            "仙岩拏钓艇，云锦种丹芝。",
            "世俗为无谓，吾人还有宜。",
            "红尘聊应迹，紫府去非迟。",
            "终始怀观子，友持愧伯慈。",
            "功成当并驾，六合恣傲嬉。",
            "酒厌高阳价，人怀中古情。",
            "把杯聊共乐，对景发新声。",
            "十二分清气，三千外世荣。",
            "天真聊所适，俗礼莫相婴。",
            "蝉韵微微近，松声宛宛生。",
            "林风侵坐冷，山月照人明。",
            "籁静神尤爽，宵分气尚横。",
            "星文玉烛焕，虎力紫亳轻。",
            "得志非轩冕，游神必海瀛。",
            "中元聊醉此，寓意笑虚名。"
        ],
        "notes": "",
        "id": "c9dec803be71f7ff9786d3405c16c5f7"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "七言再咏",
        "preface": "",
        "paragraphs": [
            "醉倒尚夸云液美，吟看尤觉羽毛轻。",
            "松轩怅望情何限，竹槛留连兴愈清。",
            "水草远含青翠色，野花仍吐细微英。",
            "风来昼榻消残暑，雨过秋蝉送晚声。",
            "仙境每看天路近，风骚不许世纷萦。",
            "饶君先驾云间鹤，顾我还骑海上鲸。",
            "白帝气刚群动肃，道人心正百魔惊。",
            "共欣淡泊居林石，翻笑驱驰到市城。",
            "溪上且同三笑乐，饮中要与八仙争。",
            "莫言酒量全输我，会是诗名数石卿。"
        ],
        "notes": "",
        "id": "4f96e0a1206e4f0245e4dca9ae56202b"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "同游栖真联句",
        "preface": "",
        "paragraphs": [
            "兴为栖真来，情因昔人动。",
            "昔人道非孤，今人心乃共。",
            "静有物外乐，清无世间梦。",
            "至论超形神，谈歌彻岩洞。",
            "野色杂茶瓯，松声入琴弄。",
            "未可赋归欤，更揭流霞瓮。"
        ],
        "notes": "",
        "id": "bc6466357fc64e3f8a1b9522adae5b0c"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "祷雨应时喜而联句",
        "preface": "",
        "paragraphs": [
            "何以慰黎民，山川朝出云。",
            "精诚动天地，丹恳在词文。",
            "南亩苗初槁，西郊雨已纷。",
            "林峦添鬰鬰，草木共欣欣。",
            "休怪芝田茂，其如羽服勤。",
            "穹苍岂私曲，流俗足妖氛。",
            "途路尘埃息，轩窗暑气分。",
            "丰年慰农叟，盛德谢吾君。",
            "枝润惊林鸟，厨清绝楚蚊。",
            "上真何以报，惟把宝香焚。"
        ],
        "notes": "",
        "id": "4f903c9654a5d5985e0d136ee9424d74"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "浑沦庵成翛然子亲庆因以何字为韵共酌联句",
        "preface": "",
        "paragraphs": [
            "作室观灵境，功成事若何。",
            "琴书消日月，耕钓老烟萝。",
            "为羡云踪远，时将酒共过。",
            "东岩开玉洞，西涧泻银河。",
            "整珮思天柱，观棋悟烂柯。",
            "真情敦澹薄，世业信蹉跎。",
            "绝迹求无累，澄心到不波。",
            "浑沦甘宴息，真率谢浇讹。",
            "尘秽千峰隔，风流万气和。",
            "乾坤堪比寿，乌兔任如梭。",
            "仙至不无谶，鹤来信有他。",
            "煮茶留客话，种药救民疴。",
            "竹露延清荫，兰风动妙歌。",
            "闲寻仙传读，静把玉经科。",
            "大道犹衣袂，嚣尘自网罗。",
            "有生如石火，移世以灯蛾。",
            "欲入高仙调，毋教下鬼唆。",
            "茅簷无一事，时复动吟哦。"
        ],
        "notes": "",
        "id": "f4da8027d3a7523d09e31a838803e9ee"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "次御制赐于真人韵",
        "preface": "",
        "paragraphs": [
            "玉篆金章咏洞真，真中高妙孰能伦。",
            "世缘拨去神常静，精食休来甑已尘。",
            "且为圣明常赞化，未应栖遯便终身。",
            "自循多幸因君命，得往琳宫见一人。"
        ],
        "notes": "",
        "id": "50d6c6ca78b20f6da0da7e5fe6518bf7"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "京师夜坐怀浑沦庵有作寄之",
        "preface": "",
        "paragraphs": [
            "独坐空庐静可知，江城意味岂如斯。",
            "君看凤实初成处，自称蟾华欲妙时。",
            "酒兴愿同云叟乐，风尘无取庆宗诗。",
            "山中林壑虚明境，不得归吟有所思。"
        ],
        "notes": "",
        "id": "655ff7dee9ce31460eccececd9033cb9"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "次韵答赵尚书",
        "preface": "",
        "paragraphs": [
            "炎蒸时节别家山，霜雪如今却渐寒。",
            "恨我虚名徒涉世，忆君高语共凭栏。",
            "比因厌客连朝卧，长是援琴终夜弹。",
            "已得明春归去旨，预惊灵鹤整翎翰。"
        ],
        "notes": "",
        "id": "a4d87a9d4dfa78a5a3c2a0cfe5dbedb3"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "送于真人",
        "preface": "",
        "paragraphs": [
            "仰慕清声实积时，前朝因幸拜彤闱。",
            "稍瞻风致频相见，又恨霜天遽告归。",
            "至德谩劳中下笑，高才须信古来稀。",
            "自惭功行亏杨许，安得南真谈太微。"
        ],
        "notes": "",
        "id": "fb7273d4193fc2765d610f64db49aaf6"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "新荷",
        "preface": "",
        "paragraphs": [
            "败荷已尽小荷圆，照眼含香尚忍怜。",
            "月帝来寻青玉匣，金童立认碧铜钱。",
            "已凝重露资清气，何幸轻风扫淡烟。",
            "远有华峰全美在，花开般捧烂红鲜。"
        ],
        "notes": "",
        "id": "8608a8083c5d110fa090d6664cdc7fa5"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "钱塘",
        "preface": "",
        "paragraphs": [
            "几万人家水绕城，白云开处见丹青。",
            "地连金色三千界，山映瑶峰六尺屏。",
            "晓凭阑干披宿露，夜收帘幕透寒星。",
            "浙江风物端无赛，半拟蓬莱半洞庭。"
        ],
        "notes": "",
        "id": "346f525331607a41ed11a4f41feb8060"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "恒甫以新茶战胜因咏歌之",
        "preface": "",
        "paragraphs": [
            "人言青白胜黄白，子有新芽赛旧芽。",
            "龙舌急收金鼎火，羽衣争认雪瓯花。",
            "蓬瀛高驾应须发，分武微芳不足夸。",
            "更重主公能事者，蔡君须入陆生家。"
        ],
        "notes": "",
        "id": "dccf7770e30b47893b9c58b165cbcccd"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "题皇仙宝积观",
        "preface": "",
        "paragraphs": [
            "仙去仙人往结庐，我来自喜驻云车。",
            "秋阳今日七月九，花蘂长春千载余。",
            "一派松前流水出，数行沈约戏题书。",
            "围棋注酒餐莲实，聊复有无谈太初。"
        ],
        "notes": "",
        "id": "75a98da287bb60c3aa40d9b26cefc426"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "京师七夕率赋",
        "preface": "",
        "paragraphs": [
            "七夕风光岂易阑，一年一度巧相干。",
            "不惊高处流星过，尽向今宵仰面看。",
            "花月有情天阙冷，胭山随分酒杯寒。",
            "从兹肃肃秋阴后，却恐衣衾未复单。"
        ],
        "notes": "",
        "id": "7e28fd28e7a91ddd980c32db229a994a"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "自京还始来龙变轩觅故年幽致闲成长句粗写虚心",
        "preface": "",
        "paragraphs": [
            "寻得故年香翠团，共将真赏倚阑干。",
            "几随白日飞仙变，半为今朝宝黑干。",
            "光冷未粘春物笑，影疏来趁月华看。",
            "江南秋景犹繁剧，頼此一襟风月寒。"
        ],
        "notes": "",
        "id": "9f404426cece1f2bddafb8a7660a9101"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "还山",
        "preface": "",
        "paragraphs": [
            "长年京国甚羁囚，丘壑归来始自由。",
            "流水有声如共语，闲云无迹可同游。",
            "猿依松影看丹灶，鹤与芦花入钓舟。",
            "如此栖迟良不恶，红尘何事辱鸣驺。"
        ],
        "notes": "",
        "id": "64f059cf34d19d90c5f5bf34195ab2c5"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "答太守虞察院游仙岩诗",
        "preface": "",
        "paragraphs": [
            "累年林下意何长，岩谷风霜亦备尝。",
            "俗客不曾交得到，达人应未以为狂。",
            "江亭昔造怀宁海，石屋今居似濑乡。",
            "谁拟上饶新太守，却因朝谒到山阳。"
        ],
        "notes": "",
        "id": "c48224c027130fc44470e7365dbfb97a"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "玩月翛然堂",
        "preface": "",
        "paragraphs": [
            "密林崇岫往留连，十载官非上士班。",
            "赤帝御龙行末伏，嫦娥分月入深山。",
            "关津洞远干戈后，食息将安州里间。",
            "今也柳堤真吏隠，清流华薄地宽闲。"
        ],
        "notes": "",
        "id": "03a1fc1125cfd12bb2974a7710c55c49"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "题冲虚堂",
        "preface": "",
        "paragraphs": [
            "养其冲气以全生，栖息虚堂只数楹。",
            "南浦道高坊号美，太微风暖木兰清。",
            "百章为爱青林密，三体应书老子成。",
            "未有紫宸朝觐日，雨余几处白云轻。"
        ],
        "notes": "",
        "id": "2f254585f5d0892b6e530b67daec5d25"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "琴斋乃予旧居以琴名斋吾为之也项先生与诸生居之谈庄讲老有佳趣向尝造焉而忆往事乃亦有分胜多捄之处成诗呈项先生者书其实耳",
        "preface": "",
        "paragraphs": [
            "琴斋高致有真风，山合延宾未折中。",
            "来问死生非碌碌，为谈庄老肯匆匆。",
            "喜今可与君还往，惜昨曾留客许同。",
            "处士或将方寸比，斯人为不𣨼焦桐。"
        ],
        "notes": "",
        "id": "0cb3e53a55e65d1cb5eca41a2a54b5d2"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "浑沦庵庆成",
        "preface": "",
        "paragraphs": [
            "高斋忽已庆成功，赤石苍崖入眼中。",
            "贞节由来拘世业，稚川随处是家风。",
            "红金柜隠书尤秘，碧玉壶清酒不空。",
            "昆阆归期应可展，我来时欲笑歌同。"
        ],
        "notes": "",
        "id": "67cdb90d1d5dfe693a35f7eb51721f10"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "仙岩寺",
        "preface": "",
        "paragraphs": [
            "依然仙迹倚岩开，真馆何年竟草莱。",
            "今日梵宫方得到，旧时玄鹤也飞来。",
            "一条涧水琉璃合，万叠云山紫翠堆。",
            "禅客夜深能共坐，满窗明月正徘徊。"
        ],
        "notes": "",
        "id": "32a2363e30136b4bb1b8e26b2c0c2769"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "汪务玄降睡有作",
        "preface": "",
        "paragraphs": [
            "万籁沉沉丹满空，一枰初胜务玄翁。",
            "金壶饮罢前村酒，玉轸闲歌太古风。",
            "羡我无眠神已爽，笑渠贪睡意何浓。",
            "回头为报孤云道，清浊由来自不同。"
        ],
        "notes": "",
        "id": "03c188d6e2d93de1564b6f5a2772708e"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "和答周提刑",
        "preface": "",
        "paragraphs": [
            "试于闲处寻闲境，松竹无言绿满秋。",
            "方外每烦勤下谕，山隅何幸偶来游。",
            "一帘芳草庭前长，千载遗书圯上求。",
            "得请南还乐居此，清谈深感圣恩优。"
        ],
        "notes": "",
        "id": "7fff1875be65c14072528df32a451c0f"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "本竹治",
        "preface": "",
        "paragraphs": [
            "有兴来登最上山，真风长在可跻攀。",
            "世间浊质能相信，云外清游岂肯闲。",
            "怪石欲飞明落落，惊湍直下响潺潺。",
            "寻常众目应难见，云拥真人暗往还。"
        ],
        "notes": "",
        "id": "ce65f1ad2a86d78d1868bf800ce57c49"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "蒙秦治",
        "preface": "",
        "paragraphs": [
            "紫垣佳客有灵踪，独木为桥处处同。",
            "一自浑家参太极，更谁连步上青空。",
            "槛前怪木冬长碧，岩下灵光夜久红。",
            "真泽不随时世斩，出尘人世入神功。"
        ],
        "notes": "",
        "id": "04e0348a0840d32a78d1c89f7a5e42ab"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "平盖治",
        "preface": "",
        "paragraphs": [
            "昔人已去附龙鳞，神气犹存录籍真。",
            "洞口记曾三拜日，云间别是一家春。",
            "钓丝无迹龟鱼静，樵客忘机虎豹驯。",
            "金井未经新汲引，已无胸次一纤尘。"
        ],
        "notes": "",
        "id": "df86bc89710051e50847cefcf91b39cd"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "云台治",
        "preface": "",
        "paragraphs": [
            "汉朝人与道翱翔，是处遗踪属静方。",
            "烟外桃花非俗种，风前柏实有余香。",
            "杖穿翠霭通深窅，舟驾洪波入渺茫。",
            "千八百年三十代，云台空碧珮琳琅。"
        ],
        "notes": "",
        "id": "bf1f741101073dbb92142d25ca3c37eb"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "浕口治",
        "preface": "",
        "paragraphs": [
            "真真相袭养真材，万木深沉一水回。",
            "珠逞夜明秋浪定，磬含霜韵晓霞开。",
            "二仙已远教谁遇，三粒还能待我来。",
            "若遣青童验轮迹，断烟无影落苍苔。"
        ],
        "notes": "",
        "id": "6f64279b4f427607492d7a4789fe51f2"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "后城治",
        "preface": "",
        "paragraphs": [
            "近枕长河即化坛，拟超坛侧到河干。",
            "丹砂在地经冬暖，玉竹成林入夜寒。",
            "水鹤应思冥象外，山翁愁不到眉端。",
            "杖头已指丹霞景，密有尘罗络我难。"
        ],
        "notes": "",
        "id": "1aead298c2ef9918c93ba6956f4a0166"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "公慕治",
        "preface": "",
        "paragraphs": [
            "一坛幽占万松阴，意为寻真特地深。",
            "翳翳野云披绿岸，时时疏雨洒青林。",
            "真图未落前朝手，短褐堪求古圣心。",
            "鹤辇近过游息处，桃花流水尚堪寻。"
        ],
        "notes": "",
        "id": "cc864c6990bc2781f03321ae3be94053"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "平冈治",
        "preface": "",
        "paragraphs": [
            "千松万竹荫真祠，多少寻真不记归。",
            "枕石池台全似古，穿云溪涧一如飞。",
            "玄猿夜久鸣寥閴，黄鹤风高入太微。",
            "直自六天浑屏静，圣功何代不皈依。"
        ],
        "notes": "",
        "id": "f9e2c117ed62ac2a694573b2813f71c8"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "主簿治",
        "preface": "",
        "paragraphs": [
            "映尽朝阳与暮霞，苦无轩冕送尘沙。",
            "旧闻灵草千年种，近有幽人一两家。",
            "彩凤每来寻竹实，灵禽时复啄仙花。",
            "伟哉往昔轻腾客，岂有心贪五马车。"
        ],
        "notes": "",
        "id": "3666f7f47ba85fc16c8c4aa63418b088"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "王局治",
        "preface": "",
        "paragraphs": [
            "座隅依约有余香，威表如存动悚惶。",
            "荀石并抽擎夭阏，金泉一带自汪洋。",
            "因谈妙有开迷迳，真指无何入故乡。",
            "季世孰能稽万一，日随诸境愈忙忙。"
        ],
        "notes": "",
        "id": "32265e5f69e1553c0d15e31aa7016b57"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "北邙治",
        "preface": "",
        "paragraphs": [
            "满坛明月化宫春，千古依依杨柳津。",
            "碧沼不容生俗物，玉毫宁复示俦人。",
            "幽寻已与三玄约，静乐谁知一点亲。",
            "世外清游堪准拟，轮蹄无迹辗香尘。"
        ],
        "notes": "",
        "id": "5a4d532608b46cef32e2e0108935f25d"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "金丹诗四十八首  其一",
        "preface": "",
        "paragraphs": [
            "金鼎玄珠夜半功，纷纷五彩满房中。",
            "只为日月交加合，却被龟蛇取次攻。",
            "乍见容仪方恍惚，久看相貌即朦胧。",
            "慇懃为报阳人道，此个真空不是空。"
        ],
        "notes": "",
        "id": "f188b8ed625f8f7f2ee5d6afcc69f84d"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "金丹诗四十八首  其二",
        "preface": "",
        "paragraphs": [
            "假法人间有万般，君宜求取紫金丹。",
            "昆仑山上楼台耸，北海炉中龙虎攒。",
            "此个药中为贵宝，将来炼就作天官。",
            "玉皇数下金玄诏，始信云衢去不难。"
        ],
        "notes": "",
        "id": "8ade02f41d83b561301f8121c8fbd849"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "金丹诗四十八首  其三",
        "preface": "",
        "paragraphs": [
            "流俗纷纷不悟真，不知求己却求人。",
            "只贪世上无穷色，忘却人间有限身。",
            "鼎内药成堪益寿，水中金尽化轻尘。",
            "北邙山下累累土，总是人间不了民。"
        ],
        "notes": "",
        "id": "ab32d59db5e97a2c9f0b14a2fdd65566"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "金丹诗四十八首  其四",
        "preface": "",
        "paragraphs": [
            "不觉年年撚指过，急如催浪转长河。",
            "鼎中日月知人少，世上阴阳识者多。",
            "尽为资财损真性，皆因女色逐流波。",
            "□□半有归泉路，忍把真元乱鬼魔。"
        ],
        "notes": "",
        "id": "1a0763021e3c7c7c8311d51f892d129a"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "金丹诗四十八首  其五",
        "preface": "",
        "paragraphs": [
            "堪笑愚人被色萦，拟将呼吸要留精。",
            "神仙清静方为道，男女腥膻本俗情。",
            "秽浊岂堪充上品，还丹方可保长生。",
            "房中之术空传世，迷杀寰中多少人。"
        ],
        "notes": "",
        "id": "0632aebe0f03498b0bcb38f143d53dfa"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "金丹诗四十八首  其六",
        "preface": "",
        "paragraphs": [
            "采阴丹法起何时，后汉刘晟亦自迷。",
            "不免轮回归复道，岂将淫欲益愚痴。",
            "狗猪行状称为妙，神鬼阴谋不可欺。",
            "争似无为清静道，一炉金就养婴儿。"
        ],
        "notes": "",
        "id": "d194183bf135320b79f0c7124ea2a65e"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "金丹诗四十八首  其七",
        "preface": "",
        "paragraphs": [
            "婴儿头上戴莲花，诈伪迷人乱似麻。",
            "不道修行从一鼎，却言般运有三车。",
            "泥丸有路蒸方透，紫府无涯价莫加。",
            "为劝尘中迷路者，好寻元本莫咨嗟。"
        ],
        "notes": "",
        "id": "ae11e7f8d56c9064aa31804c6b32ad68"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "金丹诗四十八首  其八",
        "preface": "",
        "paragraphs": [
            "火急寻师指水金，依时用火采浮沉。",
            "九回照见如来相，一纪方开处士心。",
            "虎驾辄翻铅易就，龙车推转汞难禁。",
            "自从饮著醍醐酒，便觉身居紫府深。"
        ],
        "notes": "",
        "id": "59e07e0d11f2cd69fb27a81044ba34fc"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "金丹诗四十八首  其九",
        "preface": "",
        "paragraphs": [
            "扰扰浮生一梦间，几人回首锁三关。",
            "黄婆压定分全易，白虎飞来投下难。",
            "朱雀入炉三亩静，黑龟伏鼎一生闲。",
            "昭昭妙理余知得，只欲藏机隠旧山。"
        ],
        "notes": "",
        "id": "d6949eaf5679d75b34ccf4b8ea203d0c"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "金丹诗四十八首  其一○",
        "preface": "",
        "paragraphs": [
            "莫论仙骨莫求丹，此理玄玄有正门。",
            "迷者少能知返本，教人借此以为根。",
            "龟蛇大小宜频给，日月精华且总吞。",
            "只自明师分剖后，难为荒野作丘坟。"
        ],
        "notes": "",
        "id": "b136406428e5c060c824e3f455135d55"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "金丹诗四十八首  其一一",
        "preface": "",
        "paragraphs": [
            "神仙妙用最难窥，学道多因欲道迷。",
            "向此若能明水火，这回方得识东西。",
            "真铅莫把凡铅杂，真妇休将世妇齐。",
            "离坎自交身自泰，恁时方见是夫妻。"
        ],
        "notes": "",
        "id": "f75a6d9ba3dffc15cd56a9931e0179d8"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "金丹诗四十八首  其一二",
        "preface": "",
        "paragraphs": [
            "黄芽至宝莫轻论，白雪通玄敢谩言。",
            "不是野人藏秘诀，大都仙药俗难吞。",
            "浮沉卯酉玄分路，变化龟蛇别有门。",
            "万万学徒无一二，浪称道友满乾坤。"
        ],
        "notes": "",
        "id": "b0246ef2e81f78ddaa9d1224b460f7f3"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "金丹诗四十八首  其一三",
        "preface": "",
        "paragraphs": [
            "存神认取本来身，此理幽玄可学人。",
            "无漏实成除有漏，迷津才出是通津。",
            "浮生难保千年寿，仙世轻翻万劫春。",
            "堪叹茫茫迷路者，甘将神作北邙尘。"
        ],
        "notes": "",
        "id": "5db5e67f47a4f14641aa0e2e72a7e3e7"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "金丹诗四十八首  其一四",
        "preface": "",
        "paragraphs": [
            "学佛回心又学仙，两头扪摸不能专。",
            "大都错路生迷惑，便见迷途易变迁。",
            "得事只烹身上药，痴心莫望火中莲。",
            "但能求己兼求命，休说三千与大千。"
        ],
        "notes": "",
        "id": "b8b4a1a6576f26452412e22ceeb8da9c"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "金丹诗四十八首  其一五",
        "preface": "",
        "paragraphs": [
            "气龙津虎不难分，下手须从神定门。",
            "白雪炼多齐日月，黄芽服久出乾坤。",
            "四神鼎内堪逃死，五色浆中可返魂。",
            "世上蜉蝣能几许，莫将财色败元根。"
        ],
        "notes": "",
        "id": "c1560678f16afc977ff95b692ee4062c"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "金丹诗四十八首  其一六",
        "preface": "",
        "paragraphs": [
            "急认浮沉水内金，若能烹炼鬼神钦。",
            "四神守卫神炉固，九转工夫转色深。",
            "龙虎翻施双入路，龟蛇腾焰两边侵。",
            "但知五色纷纷起，满室荧煌可照心。"
        ],
        "notes": "",
        "id": "99543e698b2dfaff2adbaf8da046adeb"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "金丹诗四十八首  其一七",
        "preface": "",
        "paragraphs": [
            "周天火候诳凡人，胎息萦为亦未真。",
            "紫府聚金龙火种，昆丘走玉虎泉新。",
            "三莲折处分神力，一子生时出俗尘。",
            "为报忙忙求事者，真铅真汞不离真。"
        ],
        "notes": "",
        "id": "644122b6959376f1e284b2a90d4ac152"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "金丹诗四十八首  其一八",
        "preface": "",
        "paragraphs": [
            "昆仑宫里紫金丹，不是仙材不可观。",
            "有分得餐延寿命，自然无恋免饥寒。",
            "虎龙铜汞庚辛鼎，大小龟蛇太乙坛。",
            "烹炼一丸飞五彩，上天消息不为难。"
        ],
        "notes": "",
        "id": "dff29a035c692d5778ac1d178c3c2862"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "金丹诗四十八首  其一九",
        "preface": "",
        "paragraphs": [
            "劳生扰扰去如梭，火急修真逐鬼魔。",
            "好把浮沉翻北海，莫将梦幻恋南柯。",
            "甲庚鼎内金非少，卯酉坛中土亦多。",
            "只自荧煌光一室，斋心服了脱微疴。"
        ],
        "notes": "",
        "id": "2da7b7dedf45a5b340492909778a2039"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "金丹诗四十八首  其二○",
        "preface": "",
        "paragraphs": [
            "贪著浮名浮利身，不思光景走频频。",
            "只贪眼下红颜好，不觉头中白发新。",
            "药鼎坚牢延寿命，情思放恣损天真。",
            "劝君求取金丹诀，养个婴儿脱俗尘。"
        ],
        "notes": "",
        "id": "af77f35c1b8c7019bb3652b5352eca66"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "金丹诗四十八首  其二一",
        "preface": "",
        "paragraphs": [
            "瞥然光景几时休，出入轮回去复收。",
            "只为贪痴缘底事，不思清静学真修。",
            "虎龙便是升天驾，铅汞元为出世舟。",
            "多少神仙哀俗辈，故留丹诀救凡流。"
        ],
        "notes": "",
        "id": "b52d0ab462d94485af853d57cf478d03"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "金丹诗四十八首  其二二",
        "preface": "",
        "paragraphs": [
            "乘龙驾鹤不须惊，此是金丹一粒灵。",
            "五色云龙腾海底，九回风虎到天庭。",
            "琼花合处看壬癸，紫府交时藉丙丁。",
            "此理要明非下士，除非名是少微星。"
        ],
        "notes": "",
        "id": "bd14d86fafbc87058cfb33564963ccff"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "金丹诗四十八首  其二三",
        "preface": "",
        "paragraphs": [
            "劳生扰扰疾如风，急杀三彭及五虫。",
            "不使狐狸侵药灶，须教龙虎守真空。",
            "鼎中宝物时添火，腹内婴儿貌转丰。",
            "善女善男寻此语，莫贪花酒堕迷中。"
        ],
        "notes": "",
        "id": "db28c5920f5bf2bd29caad5094d16dd6"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "金丹诗四十八首  其二四",
        "preface": "",
        "paragraphs": [
            "大都奇怪惑人深，一见邪淫便动心。",
            "只是欹倾身内宝，何能坚固水中金。",
            "天堂有路无人到，地狱无门众却寻。",
            "寄语世间男女道，收踪火宅隠山林。"
        ],
        "notes": "",
        "id": "8d1f49324da69fb71f4af1771b0279b2"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "金丹诗四十八首  其二五",
        "preface": "",
        "paragraphs": [
            "阿尔多淫上帝嗔，罚为狐兽尾随身。",
            "只言五百年方变，岂谓三千日化神。",
            "雷火不知何处用，犬牙同此作教亲。",
            "冤魔眷属狐狸肖，变化妖容惑几人。"
        ],
        "notes": "",
        "id": "1305f9bef3dc22bfe345cc449818ba3b"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "金丹诗四十八首  其二六",
        "preface": "",
        "paragraphs": [
            "刘晨阮肇事多非，今日凭君子细推。",
            "谩使仙宫由色欲，却将紫府贮奸欺。",
            "洞中清浄难容杂，穴里幽冥易变奇。",
            "大是世人迷不悟，几人丧命为狐狸。"
        ],
        "notes": "",
        "id": "27507a713221b53d6c46b72878824bbb"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "金丹诗四十八首  其二七",
        "preface": "",
        "paragraphs": [
            "子真坛下紫微边，深夜风光俗好传。",
            "不道求铅堪益寿，却言药物可延年。",
            "仙丹未必离身内，人意何须立户前。",
            "或是山精迷弄汝，故将杂色等闲看。"
        ],
        "notes": "",
        "id": "b9fd28ea6f44972d3cf861941417e681"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "金丹诗四十八首  其二八",
        "preface": "",
        "paragraphs": [
            "真铅真汞最堪凭，此理昭昭却少行。",
            "白虎鼎中成玉液，螣蛇宫里养金精。",
            "坎男离女分三位，日月东西合一程。",
            "若向此中寻得路，婴儿相貌自然成。"
        ],
        "notes": "",
        "id": "695ef0ef7aea46ff72a0ba256ddd6264"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "金丹诗四十八首  其二九",
        "preface": "",
        "paragraphs": [
            "金丹换骨不相欺，大抵凡流性易迷。",
            "若使赤蛇腾海北，自然玉兔走天西。",
            "栽莲使者行真水，种火龙王启大蹊。",
            "好向此中寻捣炼，飞腾只在一刀圭。"
        ],
        "notes": "",
        "id": "5a833bf41b2c8599bf391762d4be95bd"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "金丹诗四十八首  其三○",
        "preface": "",
        "paragraphs": [
            "幸得修真趣理深，勤勤烹炼水中金。",
            "若知紫府莲堪种，始信昆仑路可寻。",
            "日月合来光上下，白青交后彩浮沉。",
            "自从得此真消息，荣辱人间总不侵。"
        ],
        "notes": "",
        "id": "f45c9dd91d918c6aa160a36c702ad19d"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "金丹诗四十八首  其三一",
        "preface": "",
        "paragraphs": [
            "少年何事学诗书，争似求真保玉壶。",
            "更不劳神游赤水，只知存性养玄珠。",
            "鼎中日月何人有，炉内丹砂世所无。",
            "人笑此中多寂寞，此中寂寞与人殊。"
        ],
        "notes": "",
        "id": "df1664706a6e394894d5163557494237"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "金丹诗四十八首  其三二",
        "preface": "",
        "paragraphs": [
            "既悟今生与后生，何须苦苦强谈禅。",
            "华池水号升天药，金鼎莲为出世筌。",
            "下乎始知深妙妙，功成方见理玄玄。",
            "自从一得明师指，始信云车出俗廛。"
        ],
        "notes": "",
        "id": "597823a83bbd435d7fd7875a29338a38"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "金丹诗四十八首  其三三",
        "preface": "",
        "paragraphs": [
            "三清门户出无猜，自是凡夫不肯来。",
            "月魄日魂为道路，虎泉蛇火作梯媒。",
            "三田勤固元精种，一鼎坚牢后却开。",
            "无质自然生有质，真胎能解结灵胎。"
        ],
        "notes": "",
        "id": "244ebbc452f38991380f49b85e6582b1"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "金丹诗四十八首  其三四",
        "preface": "",
        "paragraphs": [
            "绛桥行气总为非，自是凡夫著相迷。",
            "北海鼎炉分造化，南溟宫殿合天倪。",
            "虚无只就还丹力，恍惚身成妙道齐。",
            "若向浮生能见得，浮生只可比醯鸡。"
        ],
        "notes": "",
        "id": "5b30f41288afa6d566a456b7a5b3ab95"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "金丹诗四十八首  其三五",
        "preface": "",
        "paragraphs": [
            "尘寰道友万千人，几个虚名几个真。",
            "不悟汞铅为至宝，却将炉灶学烧银。",
            "内中采药方端的，外里求丹谩苦辛。",
            "何况迷途有迷者，不为自误误他人。"
        ],
        "notes": "",
        "id": "4d6b96ed721c36e0f32f199314476d9a"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "金丹诗四十八首  其三六",
        "preface": "",
        "paragraphs": [
            "九真山下有华池，此水延年世不知。",
            "金橘生成光色透，弹丸小大彩霞飞。",
            "送归北海深藏密，般上南溟事怪奇。",
            "只候此中功力就，黄云片片拥婴儿。"
        ],
        "notes": "",
        "id": "d1546086af1330d968bb12b3f59c0d24"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "金丹诗四十八首  其三七",
        "preface": "",
        "paragraphs": [
            "九真山上接楼台，日月浮生紫气堆。",
            "北海下生金芍药，南溟宫产玉攻瑰。",
            "三清门户三田奥，九转工夫九辙回。",
            "当此炼成无价宝，从教人笑我痴𫘤。"
        ],
        "notes": "",
        "id": "f5f047062739ff30772940f3a7083f89"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "金丹诗四十八首  其三八",
        "preface": "",
        "paragraphs": [
            "扰扰寻师苦苦忙，但求神水是仙乡。",
            "荧煌一鼎镕金汁，灿烂三田湛玉浆。",
            "夜半只知真火焥，房中不觉彩霞光。",
            "超凡一粒真堪重，始信蓬莱去路长。"
        ],
        "notes": "",
        "id": "8726272afc67d5ad12656ca44949c98e"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "金丹诗四十八首  其三九",
        "preface": "",
        "paragraphs": [
            "鼎中大药世难知，日月双投姤不迷。",
            "未必妙光方火枣，始思玄理号交梨。",
            "溶溶朱粉飞云远，湛湛神辉满室齐。",
            "一纪烹煎才得了，便乘鸾辂上天梯。"
        ],
        "notes": "",
        "id": "82c2d40cbf47ae113e89af1fa8641189"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "金丹诗四十八首  其四○",
        "preface": "",
        "paragraphs": [
            "隐迹人间数十年，不令众觉种丹田。",
            "五行聚会生俄尔，一颗圆明出自然。",
            "湛湛神炉开白雪，依依铅鼎泻红莲。",
            "近来不觉浮名起，多被人来叩妙玄。"
        ],
        "notes": "",
        "id": "78218edf4c0b5b69a57c3fc7398fd6d2"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "金丹诗四十八首  其四一",
        "preface": "",
        "paragraphs": [
            "金丹饵了骨毛轻，便觉蓬莱去有程。",
            "澄湛药炉分玉粉，凄凉气海彻三清。",
            "昆仑宫殿年年耸，紫府楼台日日成。",
            "只此便乘云鹤驾，笑人笑我学长生。"
        ],
        "notes": "",
        "id": "329b08c8a38d2ac2b33cd44d671db46f"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "金丹诗四十八首  其四二",
        "preface": "",
        "paragraphs": [
            "学道多多少悟真，真成便见自家身。",
            "三田有路纵横去，万类无缘变换因。",
            "土内养金金色重，鼎中进火火功新。",
            "若于财色全无动，便是蓬莱洞里人。"
        ],
        "notes": "",
        "id": "9088047b758ed9243c9f1c89bb24890d"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "金丹诗四十八首  其四三",
        "preface": "",
        "paragraphs": [
            "忍辱多多日苦辛，闭门又被鬼偷精。",
            "不知牢锁丹田固，争奈魂狂紫府倾。",
            "阳气旋衰难保寿，阴邪浸长易消兵。",
            "劝君火急寻师去，莫为冤魔破道情。"
        ],
        "notes": "",
        "id": "6e3ed6f6e2e035485d741b640796f7ff"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "金丹诗四十八首  其四四",
        "preface": "",
        "paragraphs": [
            "只见神炉当子夜，岂知火力散阴邪。",
            "忽于金鼎凝寒玉，倏尔真身现彩霞。",
            "沆瀣露中分白雪，华池水内养黄芽。",
            "此中便见真消息，莫浪驱驰觅鹿车。"
        ],
        "notes": "",
        "id": "3ddd4bcdd88e6b5ee8b150d60d96a7d3"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "金丹诗四十八首  其四五",
        "preface": "",
        "paragraphs": [
            "人有金丹可返魂，常流迷道不知吞。",
            "朱禽若启岩前地，白鹿须投海底门。",
            "欲得必先调气马，由来宜急锁心猿。",
            "善男善女寻真诀，莫把形容化土坟。"
        ],
        "notes": "",
        "id": "97ac520ad5e970d4f352c8099a43bf77"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "金丹诗四十八首  其四六",
        "preface": "",
        "paragraphs": [
            "静坐焚香念念中，念中须见己形容。",
            "生成本藉铅中汞，变化端由火里龙。",
            "二八莫辞频采造，一三还用苦交冲。",
            "此中有路通天去，可把尘踪继赤松。"
        ],
        "notes": "",
        "id": "27b9b4feb59bb984f1915e0aec95d96a"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "金丹诗四十八首  其四七",
        "preface": "",
        "paragraphs": [
            "莫嫌野客漏机微，要接仁人至上蹊。",
            "悟者便从言下悟，迷途终是意中迷。",
            "甲庚一判龙归左，卯酉双投虎在西。",
            "若见玄玄玄里事，不离真个是夫妻。"
        ],
        "notes": "",
        "id": "820e719f2cdb5571e247b0a26c8282cb"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "金丹诗四十八首  其四八",
        "preface": "",
        "paragraphs": [
            "我身我命与天齐，只得金丹便出迷。",
            "灵质长来居玉殿，圣胎生就步云梯。",
            "蜉蝣世界何须恋，䗖𬟽衣裳不必携。",
            "烹炼虽然劳日月，出尘宜假一刀圭。"
        ],
        "notes": "",
        "id": "92d2ecd8bf9c5ea44fc9063f702474de"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "鸡",
        "preface": "",
        "paragraphs": [
            "鸡德灵居五，峨冠凤彩新。",
            "五更大张口，唤醒梦中人。"
        ],
        "notes": "",
        "id": "645b08d1c12e0d610df2fe318ed5c6b8"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "炼丹岩留题",
        "preface": "",
        "paragraphs": [
            "鹤来松有客，苔去石无衣。",
            "黄金浮世在，白发故人稀。"
        ],
        "notes": "",
        "id": "ef47a7a12886454b1aebd13f7d839bc6"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "戏吟",
        "preface": "",
        "paragraphs": [
            "落魄正当年，人皆笑我颠。",
            "乾坤时运动，沧海渺无边。"
        ],
        "notes": "",
        "id": "44547e1b567c5251506f3a9129ad9487"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "竹",
        "preface": "",
        "paragraphs": [
            "雨过江皋浄，风来庭槛清。",
            "此君故人好，入夜听秋声。"
        ],
        "notes": "",
        "id": "5034b0221bfb85d77399a3ef5e9cfeee"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "书林管辖扇",
        "preface": "",
        "paragraphs": [
            "九鸾陪玉兽，八凤荐金芝。",
            "青童歌妙曲，玄女唱清词。"
        ],
        "notes": "",
        "id": "dbc3a1b101bb139e8c13659ef11bcb80"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "青城洞阳大人",
        "preface": "",
        "paragraphs": [
            "青城老洞翁，名籍丹台上。",
            "日日诵黄庭，感得祥云降。"
        ],
        "notes": "",
        "id": "9742e6438db65008d89621b0eff607c5"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "野轩偶书",
        "preface": "",
        "paragraphs": [
            "日月双萤火，乾坤一鹊巢。",
            "野轩有凉户，谁敢等闲敲。"
        ],
        "notes": "",
        "id": "eb231b7c3dc12b2d14a757b0907a00e4"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "题崇仙观知足轩",
        "preface": "",
        "paragraphs": [
            "此性本无一物，涓水亦自圆明。",
            "借问先生足处，轩前月白风清。"
        ],
        "notes": "",
        "id": "4f7320af82b4e39ede4b1dc883c0a66e"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "静室偶书",
        "preface": "",
        "paragraphs": [
            "贫有清风明月，富无红粉膏脂。",
            "子午凤朝元始，去来雷电相随。"
        ],
        "notes": "",
        "id": "4fb5aa85dcdbac6853b9669f3fa58008"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "钟",
        "preface": "",
        "paragraphs": [
            "金晶铸就斗星悬，挂向琼楼知几年。",
            "好是五更残梦里，一声敲透白云天。"
        ],
        "notes": "",
        "id": "6e3578d5d1a8a0a2fc150a7396ebcc49"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "咏窗",
        "preface": "",
        "paragraphs": [
            "无意殷勤遮皓月，有心特地隔红尘。",
            "从兹虚室长生白，占得桃源洞里春。"
        ],
        "notes": "",
        "id": "c16c0e6e33583a76a65d6a7905008285"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "白菊",
        "preface": "",
        "paragraphs": [
            "陶家篱下未开时，曾得西风借力吹。",
            "月影夜深笼素艳，分明残雪两三枝。"
        ],
        "notes": "",
        "id": "90590563bb8aae33ffa8dadaa9ece71d"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "题濯鼎泉",
        "preface": "",
        "paragraphs": [
            "几千年浪碧澄澄，对景难忘我祖情。",
            "乐就也知曾借力，轩成方见不辜名。"
        ],
        "notes": "",
        "id": "a0d266003055b3d48cf5ed213497adc8"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "浩然子观筇竹杖",
        "preface": "",
        "paragraphs": [
            "本是子猷园里枝，今朝分取手中携。",
            "自怜高节虚无物，野外山行得共伊。"
        ],
        "notes": "",
        "id": "880509daaf06e1828c54b8744fd5d604"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "赠青城洞翁二首  其一",
        "preface": "",
        "paragraphs": [
            "神仙抱一养玄微，九载功成白日飞。",
            "道在当人须顺授，今朝何必秘天机。"
        ],
        "notes": "",
        "id": "8a65457c789c0b2f565836c03f0883dc"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "赠青城洞翁二首  其二",
        "preface": "",
        "paragraphs": [
            "人间久矣喜相倍，道术参同岂吝哉。",
            "他日功成果轻举，为吾天上作梯媒。"
        ],
        "notes": "",
        "id": "edc1e541d83d29e53e3dc8ff6ffe8cd6"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "妙应大师往钱塘欲予赠行",
        "preface": "",
        "paragraphs": [
            "太真宫室上方新，归去先垂紫诏人。",
            "天目洞霄期过处，星冠应不冒风尘。"
        ],
        "notes": "",
        "id": "abd0fcfcb74c0decc7dd26aa17246cab"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "庵居杂咏九首  其一",
        "preface": "",
        "paragraphs": [
            "甓瓦完齐土壁坚，籓篱周匝没疏穿。",
            "人来谩笑无华旆，风雨须教安稳眠。"
        ],
        "notes": "",
        "id": "9e256c29c940de96277f5c6aed33a879"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "庵居杂咏九首  其二",
        "preface": "",
        "paragraphs": [
            "庵前桃李春争开，雪里见花惟有梅。",
            "莫谓枝梢有分别，根本自异非人栽。"
        ],
        "notes": "",
        "id": "f50cbf93aa6c775b9fc16cc8a37a4210"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "庵居杂咏九首  其三",
        "preface": "",
        "paragraphs": [
            "春蚕丝尽即生蛾，秋燕雏成不泥窠。",
            "山雉经时藏窟穴，也能龙化入烟波。"
        ],
        "notes": "",
        "id": "a9add5d0cf0b7bae6ab0a6afca957558"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "庵居杂咏九首  其四",
        "preface": "",
        "paragraphs": [
            "长松偃蹇不依林，枝干高盘千亩阴。",
            "昨夜酒醒风雨急，半空仿佛听龙吟。"
        ],
        "notes": "",
        "id": "e9d2a7013d1c6c10d06e8efdb732f7c0"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "庵居杂咏九首  其五",
        "preface": "",
        "paragraphs": [
            "南山雨过北山出，昨夜月明今日晴。",
            "云气自舒还自卷，太虚万古常清明。"
        ],
        "notes": "",
        "id": "be03f7841ad0df0b62924efca328f3c0"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "庵居杂咏九首  其六",
        "preface": "",
        "paragraphs": [
            "莫羡庵居景物清，须知乐自苦中生。",
            "山前尽日幽寻客，多说荒蹊不可行。"
        ],
        "notes": "",
        "id": "a5547e17f5cae2e12d13823677a5aab0"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "庵居杂咏九首  其七",
        "preface": "",
        "paragraphs": [
            "柴门虽谩不曾关，宾客从他自往还。",
            "连日山寒声影绝，蒲团危坐更安闲。"
        ],
        "notes": "",
        "id": "b8bb440cd56ad3cd995b216e2b8a03d9"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "庵居杂咏九首  其八",
        "preface": "",
        "paragraphs": [
            "晴日暖风时出游，冷烟凄雨便归休。",
            "云还樵斧溪边牧，不似畸人得自由。"
        ],
        "notes": "",
        "id": "f74671a1d25e67e223941a3354cb94d3"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "庵居杂咏九首  其九",
        "preface": "",
        "paragraphs": [
            "钟声鼓声朝夕鸣，茶烟炊烟先后生。",
            "云衣霞珮栖山客，兀兀穷年无一营。"
        ],
        "notes": "",
        "id": "333e968be094e85d10d40292ed835933"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "寄元规",
        "preface": "",
        "paragraphs": [
            "白日未中气色明，玉壶兴入西源行。",
            "草堂羡我不共往，竹风为汝致幽清。"
        ],
        "notes": "",
        "id": "cb0199375a173ea49e13e4e32811254d"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "莲花",
        "preface": "",
        "paragraphs": [
            "淡淡红生细细香，半开人折寄山房。",
            "只缘清浄超尘垢，颇似风流压众芳。"
        ],
        "notes": "",
        "id": "cfc2e5d20f12eeab4581b64fda9d2b6a"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "勉弟子还山颂",
        "preface": "",
        "paragraphs": [
            "昔劫因缘今劫会，昨日颜容今日改。",
            "世间沧海尽桑田，慎勿重来呈傀儡。"
        ],
        "notes": "",
        "id": "e88652c08a561871e309b037add0741f"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "示汤弟子",
        "preface": "",
        "paragraphs": [
            "子欲济民非为己，我贪修道不忧贫。",
            "直须勉强方成业，只恐因循易老人。"
        ],
        "notes": "",
        "id": "7d1126342620b2f3f982fecdf913d967"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "传度后作",
        "preface": "",
        "paragraphs": [
            "道人愿力如天溥，度尽众生方自度。",
            "若还纤芥未蒙恩，我终不舍升天路。"
        ],
        "notes": "",
        "id": "9cc589f43906fbcfa59fd3831f95e52b"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "送九龙徐正之归麻姑",
        "preface": "",
        "paragraphs": [
            "步冲晴雪过前滩，鹤迹云踪孰可攀。",
            "也似来时无一物，却疑归去是三山。"
        ],
        "notes": "",
        "id": "3b3c2d1319fe78ec0312a3e056690ad8"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "对月分韵得清字",
        "preface": "",
        "paragraphs": [
            "碧霄澄彻素芒清，一片多情四海明。",
            "花院空庭冷香里，羽人心胆欲寒生。"
        ],
        "notes": "",
        "id": "76d2a544fdf56328bfc43ad548b5b01c"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "访友不遇题",
        "preface": "",
        "paragraphs": [
            "庵里人行庵外路，庵外人来庵里坐。",
            "遮头茅草欠坚牢，年年风雨年年破。"
        ],
        "notes": "",
        "id": "74c898d44534a20dddd7704c2ebd33b1"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "游洞霄",
        "preface": "",
        "paragraphs": [
            "洞霄深处日栖真，仙子亲曾此致身。",
            "凤阙有人来献礼，溪声山色愈增新。"
        ],
        "notes": "",
        "id": "53b52746a15ec11a101f1b18673e2a3f"
    },
    {
        "author": "张继先",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "白云闲似我，我似白云闲。",
            "二物俱无心，逍遥天地间。"
        ],
        "notes": "",
        "id": "8b79366b618adc97c7b25e2a6c3d3934"
    }
]