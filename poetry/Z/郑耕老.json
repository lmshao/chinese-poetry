[
    {
        "author": "郑耕老",
        "dynasty": "宋",
        "type": "诗",
        "rhythmic": "",
        "title": "游城山国清塘",
        "preface": "",
        "paragraphs": [
            "涌金门外尽菰蒲，四月行人客上都。",
            "六月国清塘上望，依稀身更在西湖。"
        ],
        "notes": "",
        "id": "1fd56f254315c6b04aec500b058b0ada"
    },
    {
        "author": "郑耕老",
        "dynasty": "宋",
        "type": "诗",
        "rhythmic": "",
        "title": "木兰溪书堂",
        "preface": "",
        "paragraphs": [
            "郑子藏书处，柴门碧树湾。",
            "开怀溪一曲，养拙屋三间。",
            "月色斜侵竹，鸟声迥隔山。",
            "辋川多胜趣，何似此潺湲。"
        ],
        "notes": "",
        "id": "b299aef004033d796979d881ac529df8"
    }
]