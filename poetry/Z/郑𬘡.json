[
    {
        "author": "郑𬘡",
        "dynasty": "唐",
        "type": "诗",
        "rhythmic": "",
        "title": "奉和武相公省中宿斋酬李相公见寄",
        "preface": "",
        "paragraphs": [
            "高阁安仁省，名园广武庐。",
            "沐兰朝太一，种竹咏华胥。",
            "禁静疎钟彻，庭开爽韵虚。",
            "洪钧齐万物，缥帙整群书。",
            "寒露滋新菊，秋风落故蕖。",
            "同怀不同赏，幽意竟何如。"
        ],
        "notes": "",
        "id": "ac1a9ade81dd81ee00abe96fd6e0d0b0"
    },
    {
        "author": "郑𬘡",
        "dynasty": "唐",
        "type": "诗",
        "rhythmic": "",
        "title": "寒夜闻霜钟",
        "preface": "",
        "paragraphs": [
            "霜钟初应律，寂寂出重林。",
            "拂水宜清听，凌空散逈音。",
            "舂容时未歇，摇曳夜方深。",
            "月下和虚籁，风前间远砧。",
            "净兼寒漏彻，闲畏曙更侵。",
            "遥想千山外，泠泠何处寻。"
        ],
        "notes": "",
        "id": "2baca57190fe69381661538bf0ab866c"
    },
    {
        "author": "郑𬘡",
        "dynasty": "唐",
        "type": "诗",
        "rhythmic": "",
        "title": "奉酬宣上人九月十五日东亭望月见赠因怀紫阁旧游",
        "preface": "",
        "paragraphs": [
            "中年偶逐鸳鸾侣，弱岁多从麋鹿群。",
            "紫阁道流今不见，红楼禅客早曾闻。",
            "松斋月朗星初散，苔砌霜繁夜欲分。",
            "一览彩牋佳句满，何人更咏惠休文。"
        ],
        "notes": "",
        "id": "bfbdfd3d99120eea7a78ad36eefa3c7d"
    },
    {
        "author": "郑𬘡",
        "dynasty": "唐",
        "type": "诗",
        "rhythmic": "",
        "title": "九日登高怀邵二",
        "preface": "",
        "paragraphs": [
            "簪茱泛菊俯平阡，饮过三杯却惘然。",
            "十岁此辰同醉友，登高各处已三年。"
        ],
        "notes": "",
        "id": "6db1d74611accaeb34be9e6c20f07507"
    },
    {
        "author": "郑𬘡",
        "dynasty": "唐",
        "type": "诗",
        "rhythmic": "",
        "title": "享太庙乐章",
        "preface": "",
        "paragraphs": [
            "於穆时文，受天明命。",
            "允恭玄默，化成理定。",
            "出震嗣德，应干传圣。",
            "猗欤缉熙，千亿流庆。"
        ],
        "notes": "",
        "id": "e90064927fa3882ce6c1d9a0bc981f56"
    },
    {
        "author": "郑𬘡",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "情人共惆怅，良友不同游。"
        ],
        "notes": "",
        "id": "a1171be24aead633c0f0e4d200981611"
    },
    {
        "author": "郑𬘡",
        "dynasty": "唐",
        "type": "诗",
        "rhythmic": "",
        "title": "咏诸葛亮（题拟）",
        "preface": "",
        "paragraphs": [
            "草庐龙旧卧，花府凤曾栖。",
            "（见《舆地纪胜》卷八二《襄阳府》）。"
        ],
        "notes": "",
        "id": "1f63f340137d38814fc10b8083a26053"
    }
]