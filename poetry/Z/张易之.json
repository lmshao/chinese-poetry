[
    {
        "author": "张易之",
        "dynasty": "唐",
        "type": "诗",
        "rhythmic": "",
        "title": "奉和圣制夏日游石淙山",
        "preface": "",
        "paragraphs": [
            "六龙骧首晓骎骎，七圣陪轩集颍阴。",
            "千丈松萝交翠幕，一丘山水当鸣琴。",
            "青鸟白云王母使，垂藤断葛野人心。",
            "山中日暮幽岩下，泠然香吹落花深。"
        ],
        "notes": "",
        "id": "99903520d3d93cbbeab55ceddc5fd9a6"
    },
    {
        "author": "张易之",
        "dynasty": "唐",
        "type": "诗",
        "rhythmic": "",
        "title": "侍从过公主南宅侍宴探得风字应制",
        "preface": "",
        "paragraphs": [
            "逐赏平阳第，鸣笳上苑东。",
            "鸟吟千户竹，蝶舞百花丛。",
            "时攀小山桂，共挹大王风。",
            "坐客无劳起，秦箫曲未终。"
        ],
        "notes": "",
        "id": "74478d06b1e68629fce51fb09e4ea489"
    },
    {
        "author": "张易之",
        "dynasty": "唐",
        "type": "诗",
        "rhythmic": "",
        "title": "出塞",
        "preface": "",
        "paragraphs": [
            "侠客重恩光，骏马饰金装。",
            "瞥闻传羽檄，驰突救边荒。",
            "转战磨笄地，横行戴斗乡。",
            "将军占太白，小妇怨流黄。",
            "騕褭青丝骑，娉婷红粉妆。",
            "一春莺度曲，八月雁成行。",
            "谁堪坐秋思，罗袖拂空床。"
        ],
        "notes": "",
        "id": "41140f954652659752ff77d6c67a8bf8"
    },
    {
        "author": "张易之",
        "dynasty": "唐",
        "type": "诗",
        "rhythmic": "",
        "title": "泛舟侍宴应制",
        "preface": "",
        "paragraphs": [
            "平明出御沟，解缆坐回舟。",
            "绿水澄明月，红罗结绮楼。",
            "弦歌争浦入，冠盖逐川流。",
            "白鱼臣作伴，相对舞王舟。"
        ],
        "notes": "",
        "id": "737220bc1418bf1ed4050a7112c526c1"
    }
]