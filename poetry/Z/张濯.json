[
    {
        "author": "张濯",
        "dynasty": "唐",
        "type": "诗",
        "rhythmic": "",
        "title": "迎春东郊",
        "preface": "",
        "paragraphs": [
            "颛顼时初谢，句芒令复陈。",
            "飞灰将应节，宾日已知春。",
            "考历明三统，迎祥受万人。",
            "衣冠宵执玉，坛𫮃晓清尘。",
            "肃穆来东道，回环拱北辰。",
            "仗前花待发，旗处柳疑新。",
            "云敛黄山际，冰开素浐滨。",
            "圣朝多庆赏，希为荐沈沦。"
        ],
        "notes": "",
        "id": "029239f3975c523b3e9b16ec389144dc"
    },
    {
        "author": "张濯",
        "dynasty": "唐",
        "type": "诗",
        "rhythmic": "",
        "title": "题舜庙",
        "preface": "",
        "paragraphs": [
            "古都遗庙出河𣸣，万代千秋仰圣君。",
            "蒲坂城边长逝水，苍梧野外不归云。",
            "寥寥象设魂应在，寂寂虞篇德已闻。",
            "向晚风吹庭下栢，犹疑琴曲韵南薰。"
        ],
        "notes": "",
        "id": "29270894c7197aa955af6fdccbe98db3"
    }
]