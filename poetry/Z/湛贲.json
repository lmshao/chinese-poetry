[
    {
        "author": "湛贲",
        "dynasty": "唐",
        "type": "诗",
        "rhythmic": "",
        "title": "题历山司徒右长史祖宅",
        "preface": "",
        "paragraphs": [
            "隳官长史籍，高步历山椒。",
            "丽句传黄绢，香名播宋朝。",
            "分能知止足，迹贵出尘嚣。",
            "松竹心长固，池台兴自饶。",
            "龙宫欣访旧，莺谷忝迁乔。",
            "从事叨承乏，铜章媿在腰。"
        ],
        "notes": "",
        "id": "069f5825e7a035b860d9c9bad64a146e"
    },
    {
        "author": "湛贲",
        "dynasty": "唐",
        "type": "诗",
        "rhythmic": "",
        "title": "伏览吕侍郎丘员外旧题十三代祖历山草堂诗因书记事",
        "preface": "",
        "paragraphs": [
            "名遂贵知己，道胜方晦迹。",
            "高居葺莲宫，遗文焕石壁。",
            "桑田代已变，池草春犹碧。",
            "识曲遇周郎，知音荷宗伯。",
            "调逸南平兆，风清建安迹。",
            "祖德今发扬，还同书史册。"
        ],
        "notes": "",
        "id": "f1f8d9621f2be0759f34cbeccfee9452"
    },
    {
        "author": "湛贲",
        "dynasty": "唐",
        "type": "诗",
        "rhythmic": "",
        "title": "别慧山书堂",
        "preface": "",
        "paragraphs": [
            "卷帘晓望云平槛，下榻宵吟月半窗。",
            "病守未能依结社，更施何术去为邦。"
        ],
        "notes": "",
        "id": "7a3a2f0011247ed728e3b78ddc75674b"
    }
]