[
    {
        "author": "赵鸿",
        "dynasty": "唐",
        "type": "诗",
        "rhythmic": "",
        "title": "杜甫同谷茅茨",
        "preface": "",
        "paragraphs": [
            "工部栖迟后，邻家大半无。",
            "青羌迷道路，白社寄杯盂。",
            "大雅何人继，全生此地孤。",
            "孤云飞鸟什，空勒旧山隅。"
        ],
        "notes": "",
        "id": "2384bf84cd559b7d79dc99f970e1676a"
    },
    {
        "author": "赵鸿",
        "dynasty": "唐",
        "type": "诗",
        "rhythmic": "",
        "title": "栗亭",
        "preface": "",
        "paragraphs": [
            "杜甫栗亭诗，诗人多在口。",
            "悠悠二甲子，题纪今何有。"
        ],
        "notes": "",
        "id": "456188e43339c164d2825b6ae0a2cd2f"
    },
    {
        "author": "赵鸿",
        "dynasty": "唐",
        "type": "诗",
        "rhythmic": "",
        "title": "泥功山",
        "preface": "",
        "paragraphs": [
            "立石泥功状，天然诡怪形。",
            "未尝私祸福，终不费丹青。"
        ],
        "notes": "",
        "id": "22a5e0a43b642e6ea522fed9af75ee80"
    }
]